<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Kum Saati Burcundaki Sanatoryum</span></b></h2>
<p class="calibre3"><a id="bookmark1"></a><span class="font">1</span></p>
<p class="calibre3"><span class="font">Yolculuk uzun sürdü. O unutulmuş yan hatta haftada bir kez işleyen trende birkaç yolcudan fazlası olmazdı. Daha önce hiç böylesine modası geçmiş vagonlar görmemiştim, başka hatlarda çoktan vazgeçilmişti bunlardan; salon kadar geniştiler, karanlık ve gizli köşeleri vardı. Değişik açılar yaparak uzayan bu dolambaçlı ve soğuk koridorlar sanki terk edilmiş gibiydiler, hatta ürkütücüydüler denebilir. Rahat bir köşe arayarak vagonlarda dolaştım. Her yer esintiliydi, trenin içinde soğuk hava akımları dolaşıyor, treni baştan başa delip geçiyordu. Şurada burada yerlerde oturan insanlar vardı, bohçalarını yanlarına almışlar, boş koltuklara oturmaya cesaret edememişlerdi. Hem o yüksek, kabarık, muşamba kaplı koltuklar buz gibi soğuk ve eskilikten yapış yapıştılar. Issız istasyonda trene binen olmadı. Tren, düşüncelere gömülmüşçesine yavaş yavaş hareket ederken ne bir düdük öttürdü ne de tısladı.</span></p>
<p class="calibre3"><span class="font">Eski püskü bir demiryolcu üniforması giymiş olan bir adam bir süre yanımda oturdu; hiç konuşmadı, düşüncelere dalmıştı. Şişmiş, acıyan yüzüne mendilini bastırıyordu. Daha sonra bu adam da kayboldu, istasyonlardan birinde fark ettirmeden iniverdi. Ondan geriye, yerde duran samanların içinde bedeninin biçimi ve unuttuğu partal bir siyah bavul kalmıştı.</span></p>
<p class="calibre3"><span class="font">Samanların ve çöplerin içinden geçerek sarsak adımlarla vagondan vagona ilerledim. Kompartımanların açık duran kapıları cereyanda sallanıyorlardı. Trende bir tek yolcu bile kalmamıştı. Sonunda, o hattâ özgü siyah üniforması içinde bir kondüktöre rastladım. Boynuna kalın atkısını dolamış, eşyasını topluyordu; bir fener, bir de resmî görev defteri.</span></p>
<p class="calibre3"><span class="font">"Neredeyse geldik, efendim", dedi, bembeyaz gözleriyle bana bakarak.</span></p>
<p class="calibre3"><span class="font">Tren yavaş yavaş durdu; duman salmadan, sarsılmadan; sanki saldığı son dumanla birlikte içindeki hayat da siliniyordu. Durduk. Her taraf boş ve sessizdi, görünürde istasyon binası da yoktu. Kondüktör bana sanatoryumun bulunduğu yönü gösterdi. Bavulumu elime alıp bir parkın koyu renkli ağaçlarına doğru giden, dar, beyaz bir yolda yürümeye başladım. Biraz da merakla manzaraya baktım. <sup class="calibre4">Ü</sup>zerinde yürüdüğüm yol, alçak bir tepeye doğru uzanıyor, tepenin üstünden bakınca geniş bir kırlık alan açılıyordu. Gün, tümüyle gri, sönük, vurgusuzdu. Ve belki de o ağır ve renksiz havanın etkisiyle, geniş, ağaçlıklı manzaranın kulislerden oluşmuşçasına üzerinde toplandığı ufkun kocaman kubbesi de kararıyordu. Sıra sıra, arka arkaya duran ve uzaklaştıkça grileşen ağaçlar, tepenin sağdaki ve soldaki tatlı eğiminden aşağı iniyorlardı. Bu kapkaranlık ve ciddiyet dolu manzaranın tamamı, neredeyse belli etmeden, kıvrılıp bükülerek, gizlice hareket eden bulutlarla yüklü bir gökyüzü gibi kendi içine akar, kendi yanından kayıp geçer gibiydi. Birer şerit gibi akan orman kuşakları hışırdar ve bu hışırtıyla büyür gibiydiler, tıpkı kıyıya doğru yaklaştıkça kabaran sular gibi. O ormanlık arazinin karanlığı içinde beyaz yol yükselip dramatik bir biçimde kıvrılıyordu. Yolun kıyısındaki bir ağaçtan bir dal kopardım. Yaprakların yeşili çok koyu, neredeyse siyahtı. Tuhaf bir biçimde doygun bir siyahlıktı bu; uzun ve insana güç veren bir uyku gibi derin ve rahatlatıcıydı. Çevredeki grinin bütün farklı tonları bu bir tek renkten kaynaklanıyordu. <sup class="calibre4">Ü</sup>lkenin bizim bulunduğumuz tarafında, bulutlu ve uzun süren yağmurların doygunlaş-tırdığı günbatımlarında görünüm bazen bu rengi alır; aynı derin ve dingin yadsımayı, renklerin avutmasına gereksinim duymayan aynı mütevekkil ve tartışmasız uyuşukluğu.</span></p>
<p class="calibre3"><span class="font">Parktaki ağaçların altı, gece gibi karanlıktı. Yumuşak çam iğnelerinden oluşan bir halının üstünde el yordamıyla yolumu buldum. Ağaçlar seyreldiğinde ayaklarımın altında bir köprünün tahtaları inledi. Köprünün öte yanında, kara ağaçların önünde kendini sanatoryum diye tanıtan çok pencereli otelin gri duvarları beliriverdi. Çift kanatlı cam giriş kapısı açıktı, huş dallarından yapılma korkulukları sallanan küçük köprü doğrudan bu kapılara gidiyordu.</span></p>
<p class="calibre3"><span class="font">Otelin girişi yarı loştu, kasvetli bir sessizlik vardı. Ayak parmaklarımın ucuna basarak ve numaralarını okumaya çalışarak kapıdan kapıya gittim. Sonunda, bir köşeyi dönerken bir oda hizmetçisine rastladım. Koşarak bir odadan dışarı çıkıyordu ve sanki birinin kendisini sıkıştıran kollarından kaçıp kurtulmuş gibi soluk soluğa ve heyecan içindeydi. Ne söylediğimi güçlükle anlayabildi. Yinelemek zorunda kaldım. Çaresizce, huzursuzca kıpırdanıyordu.</span></p>
<p class="calibre3"><span class="font">Telgrafımı almışlar mıydı? Ellerini iki yana açtı, gözlerini yana kaydırdı. Aralık duran ve durmadan göz attığı kapının arkasına kaçmak için fırsat kolluyordu.</span></p>
<p class="calibre3"><span class="font">"Çok uzun yoldan geldim. Telgrafla oda ayırtmıştım", dedim, biraz sabırsızlanarak. "Bu konuda kiminle görüşmeliyim?"</span></p>
<p class="calibre3"><span class="font">Bilmiyordu. "Belki de lokantada bekleyebilirsiniz", diye geveledi. "Şu anda herkes uykuda. Doktor kalkınca sizin geldiğinizi ona bildiririm."</span></p>
<p class="calibre3"><span class="font">"Uyuyorlar mı? Ama gece değil ki, gündüz şimdi."</span></p>
<p class="calibre3"><span class="font">"Burada herkes her zaman uyur. Bunu bilmiyor muydunuz?" dedi. Bana bakan gözlerinde merak vardı şimdi. "<sup class="calibre4">Ü</sup>stelik burada asla gece olmaz", diye ekledi, işveyle.</span></p>
<p class="calibre3"><span class="font">Belli ki kaçma fikrinden vazgeçmişti, çünkü artık önlüğünün danteliyle oynayıp duruyordu. Onu orada bırakıp yarı aydınlık lokantaya girdim. <sup class="calibre4">İ</sup>çerde birkaç masa vardı, bir duvar boyunca da kocaman bir büfe uzanıyordu. Karnım acıkmıştı, büfenin üzerinde pastalar ve kekler görmek hoşuma gitti. Bavulumu masalardan birine bıraktım. Masalarda oturan yoktu. Ellerimi çırptım. Yanıt gelmedi. Daha büyük ve daha aydınlık olan yandaki odaya bir göz attım. O odanın, benim artık tanıdığım manzaraya açılan geniş bir penceresi ya da locası vardı, pencereyle çerçevelenen o manzara sürekli olarak yası hatırlatan bir şeydi, derin bir acı ve tevekkül ifade ediyordu. Masaların bazılarında az önce yenen yemeklerin kalıntıları, açılmamış şişeler, yarı dolu kadehler kalmıştı. Şurada burada da garsonların henüz gelip almadıkları bahşişler duruyordu. Büfeye dönüp pastalarla keklere baktım. Çok iştah açıcı bir görüntüleri vardı. Acaba alıp yesem mi, diye düşündüm; ansızın kendimi aşırı açgözlü hissetmiştim. <sup class="calibre4">Ö</sup>zellikle elmalı pastalardan biri ağzımı sulandırmıştı, tam pastadan bir parçayı gümüş bir bıçakla alacaktım ki, arkamda birinin durduğunu hissettim. Oda hizmetçisi ayağında yumuşak terlikleriyle içeri girmiş, yavaşça sırtıma dokunuyordu.</span></p>
<p class="calibre3"><span class="font">"Doktor sizi bekliyor", dedi tırnaklarına bakarak.</span></p>
<p class="calibre3"><span class="font">Tam önümden yürüyordu, bir aşağı bir yukarı oynayan kalçalarının insanı nasıl çektiğinin farkında olduğu için arkasına bakmıyordu. Lokantadan çıkıp numaralı kapıların önünden geçerken beni kışkırtıyor, bedenlerimizin arasındaki mesafeyi artırıp azaltıyordu. Koridor daha da karardı. Neredeyse zifiri karanlıkta bana şöyle bir sürtündü.</span></p>
<p class="calibre3"><span class="font">"Doktorun kapısı burası", diye fısıldadı. 'İçeri girin lütfen."</span></p>
<p class="calibre3"><span class="font">Dr. Gotard odanın ortasında durmuş beni bekliyordu. Kısa boylu, geniş omuzlu, kara sakallı bir adamdı.</span></p>
<p class="calibre3"><span class="font">"Telgrafınızı dün aldık", dedi. "İstasyona paytonumuzu yolladık, ama siz bir başka trenle gelmiş olmalısınız. Ne yazık ki tren bağlantıları pek iyi değil. <sup class="calibre4">İ</sup>yi misiniz?"</span></p>
<p class="calibre3"><span class="font">"Babam yaşıyor mu?" dedim, doktorun sakin yüzüne merak içinde bakarak.</span></p>
<p class="calibre3"><span class="font">"Evet, elbette", dedi, soru soran gözlerime serinkanlılıkla bakarken. "Yani, içinde bulunduğu koşulların elverdiği ölçüde", diye ekledi, gözlerini kısarak. "Siz de benim gibi biliyorsunuz ki, ailenizin, ülkenizin görüş açısından babanız ölü sayılıyor. Bunu tümüyle değiştirme olanağı yok. Bu ölüm, babanızın buradaki yaşamına da belli bir gölge düşürüyor."</span></p>
<p class="calibre3"><span class="font">"Ama babam bunu biliyor mu, tahmin ediyor mu?" diye sordum fısıltıyla.</span></p>
<p class="calibre3"><span class="font">Doktor kesin inancını belirtircesine başını salladı. "Kaygılanmayın", dedi sesini alçaltarak. "Hastalarımızdan hiçbiri bunu bilmez, ya da tahmin edemez. Bu operasyonun gizi", dedi, operasyonun nasıl işlediğini parmaklarıyla göstermeye hazırlanarak, "bizim saati geri almış olmamızda yatıyor. Biz burada her zaman belli bir zaman dilimi gerideyiz, bunun ne kadar olduğunu da saptayamayız. Bu iş tümüyle basit bir görecelik sorunu. Kendi ülkesinde karşılaştığı ölüm, burada babanıza henüz ilişmedi".</span></p>
<p class="calibre3"><span class="font">"Bu durumda", dedim, "babam şimdi ölüm döşeğinde olmalı ya da ölmesi çok yakın".</span></p>
<p class="calibre3"><span class="font">"Beni anlamıyorsunuz", dedi doktor hoşgörülü, ama sabırsız bir ses tonuyla. "Biz burada geçmiş zamanı yeniden işletiyoruz, bütün olanaklarıyla birlikte, bu yüzden babanızın iyileşme olasılığı da var." Gülümseyerek, sakalını sıvazlayarak baktı bana. "Ama sanırım şimdi babanızı görmek istersiniz. İsteğinize uyarak size babanızın odasındaki ikinci yatağı ayırdık. Sizi oraya götüreyim."</span></p>
<p class="calibre3"><span class="font">Karanlık koridora çıktığımızda Doktor Gotard fısıltıyla konuştu. Onun da oda hizmetçisi gibi keçe terlik giymiş olduğunu gördüm. "Hastalarımız enerjilerini tüketmesinler diye onların uzun uyumalarına izin veririz", dedi, "hem zaten yapacak başka işleri de yok".</span></p>
<p class="calibre3"><span class="font">Sonunda odalardan birinin önünde durduk, doktor parmağını dudaklarına götürdü. "Ses çıkarmadan girin. Babanız uyuyor. Siz de yatıp uyuyun. Yapacağınız en iyi şey uyumak. Şimdilik hoşça kalın."</span></p>
<p class="calibre3"><span class="font">"Hoşça kalın", diye fısıldadım, kalbim deli gibi çarpıyordu.</span></p>
<p class="calibre3"><span class="font">Kapı koluna bastırınca uyurken kendiliğinden aralanan dudaklar gibi açıldı kapı. <sup class="calibre4">İ</sup>çeri girdim. Oda neredeyse bomboştu, gri ve çıplaktı. Küçük bir pencerenin altında duran gösterişsiz bir tahta yatakta, üstüne yığılı örtülerin altında yatan babam derin bir uykudaydı. Soluk alıp verirken göğsünün derinliklerinden kat kat horultular çıkıyordu. Bütün oda, yerden tavana horultuyla kaplanmış gibiydi, ama yine de durmadan yeni tabakalar ekleniyordu mevcutlara. Duygulanarak babamın kuru, bir deri bir kemik kalmış, şimdi horlama etkinliğine kendini tümüyle kaptırmış yüzüne baktım; uzak, kendinden geçmiş bir yüzdü, dünyevî görünümünden sıyrılmış, uzak bir kıyıda, dakika dakika hesap vererek hayatıyla ilgili itiraflarını sıralıyordu.</span></p>
<p class="calibre3"><span class="font">Odada başka yatak yoktu. Pencereden içeri buz gibi bir rüzgâr giriyordu. Soba yakılmamıştı.</span></p>
<p class="calibre3"><span class="font">Burada hastalara pek özen göstermiyorlar galiba, diye düşündüm. Böyle hasta bir adamı bu cereyanda bırakmak! Hem temizlik filan yapan da yok. Zemin ve yatağın başucun-daki, üzerinde ilaç şişeleri ve bir fincan soğumuş kahve duran komodin kalın bir toz tabakasıyla kaplıydı. Lokantada tepsi tepsi pasta var, hastalaraysa besleyici bir şey yerine sütsüz kahve veriyorlar! Saatin geri alınmasıyla karşılaştırılınca belki de bu pek önemli değildir.</span></p>
<p class="calibre3"><span class="font">Yavaşça soyunup babamın yanına girdim. Onu uyandırmadım, ama belki de çok tizleşen horultusu bir oktav alçaldı, yüksek sesi yumuşadı. Adeta daha kişiselleşti, kendi ihtiyacına ait oldu. Odadaki hava cereyanından babamı olabildiğinde korumak için kuştüyü yorganı iyice sıkıştırdım. Çok geçmeden de babamın yanında uyuyakaldım.</span></p>
<p class="calibre3"><span class="font">2</span></p>
<p class="calibre3"><span class="font">Uyandığımda oda alacakaranlıktaydı. Babam giyinmiş, masaya oturmuş çay içiyor, şekerli bisküvilerini çayına batırıyordu. Geçen yaz diktirttiği, <sup class="calibre4">İ</sup>ngiliz kumaşından siyah bir takım elbise vardı üzerinde, kravatı oldukça gevşek bağlanmıştı.</span></p>
<p class="calibre3"><span class="font">Uyandığımı görünce, solgun yüzünü aydınlatan tatlı bir gülümsemeyle, "Gelmen beni çok mutlu etti Jozef", dedi. "Gerçekten sürpriz oldu! Burada kendimi öyle yalnız hissediyorum ki. Ama galiba benim durumumda olan biri pek yakınmamalı. Çok daha kötü şeyler yaşadım ben, hepsini sıralamaya kalksam... Ama boş ver. Bir düşün, buradaki ilk günümde harika bir mantarlı biftek verdiler. Müthiş bir etti Jozef. Seni gerçekten uyarmalıyım, biftek sunarlarsa çok dikkatli ol! Hâlâ midemin yandığını hissediyorum. Bir de ishal; zor başettim. Ama sana verilecek bir haberim var", diye devam etti. "Sakın gülme. Burada dükkân açmak için bir yer kiraladım. Evet, kiraladım. Bu parlak fikir için kendimi kutluyorum. ftiraf etmeliyim ki, burada çok canım sıkıldı. Burada insanın canının ne kadar sıkıldığını hayal bile edemezsin. Hiç değilse benim hoş bir meşguliyetim olacak şimdi. <sup class="calibre4">Ö</sup>yle büyük bir şey falan sanma. <sup class="calibre4">Ö</sup>yle bir şey değil. Eski dükkânımızla kıyaslanınca çok basit bir yer. Hattâ onun yanında bir kulübe sayılır. Bizim şehirde böyle döküntü bir yerim olmasından utanırdım, ama burada, ne çok iddiamızdan vazgeçmek zorunda kaldığımız bu yerde... Aynı görüşte değil misin Jozef?" Acı acı güldü. "<sup class="calibre4">İ</sup>şte bir biçimde hayatını sürdürmeyi başarıyor insan."</span></p>
<p class="calibre3"><span class="font">Kendimi çok kötü hissettim. Söylenmemesi gereken bir sözcük kullandığını fark eden babamın sıkıntısı beni utandırdı.</span></p>
<p class="calibre3"><span class="font">"Bakıyorum uykun var", dedi bir süre sonra. "Biraz daha uyu, sonra da istersen dükkânda beni görmeye gelirsin. <sup class="calibre4">İ</sup>şler ne durumda, gidip bir bakayım. Kredi almanın ne kadar güçleştiğini, yaşlı tüccarlara, saygın bir geçmişi olan tüccarlara karşı burada ne kadar güvensizlik duyduklarını hayal bile edemezsin. Pazar alanındaki gözlükçünün dükkânını hatırlıyor musun? Bizim dükkân onun tam yanında. Henüz tabelası yok, ama eminim ki orayı bulursun. Görmemen olanaksız."</span></p>
<p class="calibre3"><span class="font">"Palto giymeden mi gidiyorsun?" diye sordum, kaygıyla.</span></p>
<p class="calibre3"><span class="font">"Bavula koymayı unutmuşlar... Düşünsene bavulda bulamadım onu, ama eksikliğini hissetmiyorum. Bu yumuşak iklim, bu tatlı hava... "</span></p>
<p class="calibre3"><span class="font">"Benim paltomu al baba", diye üsteledim. "Alman gerek."</span></p>
<p class="calibre3"><span class="font">Ama babam şapkasını başına oturtmuştu bile. Bana el sallayıp odadan dışarı süzüldü.</span></p>
<p class="calibre3"><span class="font">Uykum kalmamıştı. Dinlenmiştim, karnım acıkmıştı. Hoş bir beklentiyle büfeyi düşündüm. Kaç tane pastanın tadına bakacağımı düşünerek giyindim. Elmalı pastayla başlamaya karar verdim, ama gözüme çarpmış olan, portakal kabuklarıyla süslenmiş çöreği de unutmadım. Kravatımı bağlamak için aynanın önüne geçtim, ama aynanın yüzeyi, dışbükey bir ayna gibi görüntümü derinlerde bir yerde tutuyor, sanki üste bulanık bir tortu çıkarıyordu. Bir yaklaşıp bir uzaklaşarak mesafeyi ayarlamaya boşu boşuna uğraştım, ama o gümüşsü, akışkan sisten bir görüntü elde edemedim. Başka bir ayna getirtmeli-yim, diye düşünüp odadan çıktım.</span></p>
<p class="calibre3"><span class="font">Koridor kapkaranlıktı. Bir köşede küçük bir gaz lambası mavimsi bir alevle yanıyor, törensel sessizliğin etkisini artırıyordu. Odalardan, kemerli geçişlerden ve girintilerden oluşan o dolambaçta, lokantaya giden kapının hangisi olduğunu hatır-layamamıştım.</span></p>
<p class="calibre3"><span class="font">Dışarı çıkmalıyım, diye karar verdim birden. Kasabada yerim yemeğimi. Bir yerlerde iyi bir kafe vardır mutlaka.</span></p>
<p class="calibre3"><span class="font">Ana kapıdan çıkınca kendimi o tuhaf iklimin ağır, nemli, tatlı havasının içinde buldum. Auranın değişmez griliği birkaç ton koyulaşmıştı. Dulların taktığı yas tülünün arkasından görüyor gibiydim günışığını.</span></p>
<p class="calibre3"><span class="font">En karanlık noktaların kadifemsi, dolgun siyahlığında; donuk grilerden külrengi, koyu tonlara uzanan bir renk skalasın-da bayram ediyordu gözlerim, bir manzara noktürnüydü bu. Yüzümü kat kat, dolu dolu sarıyordu sanki hava. Bayat yağmur suyunun yavan-tatlı kokusunu taşıyordu.</span></p>
<p class="calibre3"><span class="font">Ve yeniden kara ormanların o dinmeyen hışırtısı; uzamı, işitilebilirlik sınırlarının ötesinde rahatsız eden boğuk akortlar! Sanatoryumun arka avlusundaydım. Bir bahçeyi çevreleyen at nalı biçiminde inşa edilmiş ana binanın arka tarafına bakmak üzere arkama döndüm. Bütün pencerelerde siyah pancurlar vardı. Sanatoryum derin bir uykudaydı. Demir bir çitin ortasındaki bir kapıdan geçip dışarı çıktım. Kapının yakınında olağanüstü büyük ve boş bir köpek kulübesi vardı. Kara ağaçlar yeniden beni kuşattı, sarıp sarmaladı. Sonra nasılsa ortalık aydınlandı biraz, ağaçların arasındaki evlerin siluetlerini gördüm. Birkaç adım daha atınca, kendimi kasabanın geniş meydanında buldum.</span></p>
<p class="calibre3"><span class="font">Benim kentimin ortasındaki meydana nasıl da tuhaf, yanıltıcı bir biçimde benziyordu burası! Aslında dünyadaki bütün pazar meydanları nasıl da birbirine benzerler! Evler ve dükkânlar, neredeyse birbirinin tıpkısıdır!</span></p>
<p class="calibre3"><span class="font">Kaldırımlar hemen hemen boştu; tanımlaması olanaksız bir grilikteki gökyüzünden belirsiz bir zamanın kederli yarı karanlığı iniyordu. Bütün dükkânların tabelalarını ve afişleri rahatça okuyabiliyordum, ama geceyarısı olduğunu da öğren-seydim hiç şaşırmayacaktım. Dükkânlardan yalnızca birkaçı açıktı. Demir kepenkleri yarıya kadar indirilmiş olan bazılarıysa aceleyle kapatılıyordu. Sert, dolgun ve başdöndürücü bir hava, görünümün bazı yerlerini karartıyor, ıslak bir sünger gibi kimi evleri, bir sokak fenerini, bir tabelanın bir bölümünü siliyordu. Tuhaf bir tembellik ya da uykunun pençesine düşmüştüm, bazen gözlerimi açık tutmam güçleşiyordu, Babamın sözünü ettiği gözlükçü dükkânını görmek için bakınmaya başladım. Bildiğim bir yerden söz eder gibi konuşmuştu babam, orayı tanıdığımı varsayar gibiydi sözleri. Buraya ilk kez gelmiş olduğumu hatırlamıyor muydu? Kuşkusuz aklı karışmıştı. Yalnızca yarı gerçek olan, görece ve koşullu bir hayat süren, bunca sınırlamayla kuşatılmış bir biçimde yaşayan babamdan başka ne beklenebilirdi ki zaten! Onunki gibi bir yaşam olduğuna inanmak için oldukça büyük bir iyi niyet gerektiğini yadsıya-mam. Onun yaşadığı, hayatın acınası bir taklidiydi, başkalarının hoşgörüsüne bağlıydı; cılız gücünün kaynağını consensus </span><span class="font5">omnium'dan</span><span class="font"> alıyordu. Hayat benzeri bu sefilliğin, ne kadar kısa bir süre için olursa olsun, gerçekliğin dokusu içinde ayakta kalmasının, yalnızca sabrın dayanışmasıyla, gözlerimizi babamın belirgin ve dehşet verici eksikliklerinden kaçırmamızla mümkün olabileceği apaçıktı. En küçük bir kuşku onu temelden çökertebilir, en küçük bir inanmazlık esintisi yok edebilirdi. Doktor Gotard'ın sanatoryumu, babama, dostça sabırdan oluşan sera atmosferini sağlayabilecek, onu ayıkkafalılığın ve eleştirinin soğuk rüzgârlarından koruyabilecek miydi? Durum böylesine güvenliksiz ve kuşkuluyken, babamın böylesine hayran olunası bir biçimde davranabilmesi şaşırtıcıydı.</span></p>
<p class="calibre3"><span class="font">Vitrini pasta ve keklerle dolu olan bir pastane görünce çok sevindim. <sup class="calibre4">İ</sup>ştahım yeniden canlanmıştı. <sup class="calibre4">Ü</sup>zerinde 'Dondurma' yazan camlı kapıyı iterek karanlık dükkâna girdim. <sup class="calibre4">İ</sup>çerisi kahve ve vanilya kokuyordu. Dükkânın dip tarafından bir kız göründü ve siparişimi aldı; kızın yüzü loşlukta sisle kaplanmış gibiydi. Sonunda, bunca bekledikten sonra, lezzetli çöreklerimi kahveme batırarak yiyebiliyordum. Çevremde sabah karanlığının arabeskleri dans ederken, pastaları birbiri ardına yedim; karanlığın, gözkapaklarımın altına süzüldüğünü, içimi sinsice, sıcak zonklamasıyla, binlerce tatlı dokunuşuyla doldurduğunu hissediyordum. Sonunda, o kapkaranlık mekânı aydınlatan, gri bir dörtgen gibi duran pencere oldu. Kaşığımla masaya vurdum, ama nafile; yediklerimin parasını almaya gelen olmadı. masanın üzerine bir gümüş para bırakarak sokağa çıktım.</span></p>
<p class="calibre3"><span class="font">Yandaki kitabevinin ışığı hâlâ yanıyordu. Dükkânda çalışanlar kitapları düzene sokuyorlardı. Babamın dükkânının nerede olduğunu sordum. "Yanımızdaki dükkân", dedi içlerinden biri. Hattâ yardımcı olmak isteyen bir çocuk, yolu göstermek üzere benimle birlikte kapıya kadar geldi.</span></p>
<p class="calibre3"><span class="font">Babamın dükkânının camlı bir kapısı vardı, vitrini henüz hazır değildi ve içine gri bir kâğıt seriliydi. <sup class="calibre4">İ</sup>çeri girip de dükkânın müşteri dolu olduğunu gördüğümde çok şaşırdım. Babam tezgâhın arkasında durmuş, durmaksızın kurşunkalemini yalayarak bir faturaya peş peşe sayılar ekliyordu. Kendisi için fatura hazırlanan adam tezgâha yaslanmış, işaret parmağını sayıların olduğu sütunlarda gezdiriyor, içinden topluyordu. <sup class="calibre4">Ö</sup>teki müşteriler sessizce onlara bakıyorlardı.</span></p>
<p class="calibre3"><span class="font">Babam gözlüklerinin üstünden bana baktı, faturada kaldığı yere işaret koyarak, "Sana bir mektup var", dedi. "Masanın üzerinde, kâğıtların arasında." Sonra yine toplamasına döndü. <sup class="calibre4">Ö</sup>te yandan, tezgâhtarlar, müşterilerin satın aldıkları kumaşları toplayıp kâğıda sarıyorlar, iple bağlıyorlardı. Raflar yarı yarıya kumaşla doluydu; bazılarıysa hâlâ boştu.</span></p>
<p class="calibre3"><span class="font">"Otursana baba", dedim yavaşça, tezgâhın arkasına dolanarak. "Çok hasta olmana rağmen kendine hiç dikkat etmiyorsun."</span></p>
<p class="calibre3"><span class="font">Babam, ricamı yerine getirmeyeceğini gösterircesine elini kaldırdı ve hesabına ara vermedi. Çok solgun görünüyordu. Belli ki bu ateşli çalışmasının heyecanından başka onu ayakta tutan ve yıkılış ânını erteleten başka bir şey yoktu.</span></p>
<p class="calibre3"><span class="font">Masaya gidince bir mektup değil, bir paket buldum orada. Birkaç gün önce, bir pornografik kitap istemek üzere bir kitabe-vine mektup yazmıştım, işte kitap buradaydı şimdi. Adresimi, daha doğrusu babamın adresini bulmuşlardı; oysa babam buradaki, bu ne adı ne de tabelası olan dükkânı daha yeni açmıştı. Bilgi sağlamaktaki bu becerileri nasıl da şaşırtıcıydı, gönderme yöntemleri ne kadar olağanüstüydü! Hem de inanılmaz hızlı!</span></p>
<p class="calibre3"><span class="font">"Kitabı, arka tarafta, büroda okuyabilirsin", dedi babam, pek de hoşnut olmayan bir bakışla. "Gördüğün gibi, burada pek yer yok."</span></p>
<p class="calibre3"><span class="font">Dükkanın arka tarafındaki oda henüz boştu. Aradaki cam kapıdan dükkanın ışığı hafifçe vuruyordu buraya. Dükkanda çalışanların paltoları duvardaki çengellere asılıydı. Paketi açtım, kapıdan vuran cılız ışıkta kitabın yanına eklenmiş olan mektubu okudum.</span></p>
<p class="calibre3"><span class="font">Mektupta, istemiş olduğum kitabın mevcudunun ne yazık ki tükenmiş olduğu bildiriliyordu. Sonuçtan emin olmasalar da kitabı benim için bulmaya çalışacaklardı; bu arada da, beni hiçbir taahhüt altına sokmadan, hoşlanacağıma emin oldukları bir şey gönderiyorlardı bana. Bu sözlerin arkasından, büyük bir aydınlatma gücüne ve daha birçok özelliğe sahip, katlanabilir bir teleskopun tanımlanması geliyordu. Ügiyle aleti kutusundan çıkardım. Siyah muşambadan yapılmıştı, yassıltılmış bir akordeon gibi katlanmıştı. Teleskoplara karşı her zaman eğilimim olmuştur. Aletin katlarını açmaya başladım. <sup class="calibre4">İ</sup>ncecik çubuklarla sertleştirilmiş olan alet, parmaklarımın altında büyüdü, uzunlamasına bütün odayı doldurdu, bir tür dev körük, siyah odacıklardan oluşan bir dolambaç, birbirinin içine geçmiş bir dizi karanlık oda oldu. Aynı zamanda, rugandan yapılma, uzun gövdeli bir model otomobile de benziyordu; hafif malzeme olsun diye kullanılan kağıt ve sert çuval beziyle gerçeğin hacimliliğine öykünen bir tiyatro dekoru. Aletin siyah borusunun içine baktım ve derinlerde sanatoryumun arka tarafının belli belirsiz çizgilerini gördüm. Meraklanmıştım, başımı aletin arka bölümünün içine biraz daha soktum. Elinde bir tepsiyle sanatoryumun karanlık koridorunda yürüyen hizmetçi görüş açıma girmişti. Arkasına dönüp bana gülümsedi. Beni görebiliyor mu acaba, diye sordum kendi kendime. Karşı konulmaz bir uyku gözlerimin önüne bir perde çekmişti. Sanki teleskopun arka bölmesinde bir limuzinin arka koltuğunda oturur gibi oturuyordum. Koluna hafifçe dokunduğumda, alet, kâğıttan bir kelebek gibi hışırdamaya başladı; harekete geçtiğini, kapıya yöneldiğini hissettim.</span></p>
<p class="calibre3"><span class="font">Kocaman bir tırtıl gibi, teleskop sürünerek aydınlık dükkâna girdi; ön tarafında iki taklit farı olan kâğıttan kocaman bir eklembacaklı. Müşteriler birbirlerine sokuldular, bu kâğıttan kör canavardan kaçtılar; tezgâhtarlar sokak kapısını ardına kadar açtılar, ben de kâğıttan arabamla, benim bu gerçekten yüzkarası çıkışımı nefret dolu gözlerle izleyen seyircilerin arasından yavaşça ilerleyip dışarı çıktım.</span></p>
<p class="calibre3"><a id="bookmark2"></a><span class="font">3</span></p>
<p class="calibre3"><span class="font">Bu kasabada hayat böyledir işte, ve böyle geçip gider. Günün büyük bölümü uykuda geçer, hem de yalnızca yatakta değil. İş uykuya gelince pek seçici davranmaz insanlar. Herhangi bir yerde, herhangi bir zamanda, küçük bir kestirme yapmaya hazırdır herkes; başını bir lokantadaki masaya dayayarak, bir faytonun içinde, hattâ ayaktayken, sözgelimi dolaşmak için dışarı çıkıp bir an gözü bir apartmanın girişine kayarsa ve vazgeçilmez uyku ihtiyacına boyun eğerse.</span></p>
<p class="calibre3"><span class="font">Uyanınca, hâlâ mahmur ve iki yana sallanır durumda, ara verilen sohbete ya da yorucu gezintiye devam edilir, ne başı ne de sonu olan karmaşık tartışmalar sürdürülür. Böylece, koca koca zaman dilimleri bir yerlerde yitirilir; günün akışı denetimimizden çıkar, sonunda bunun üzerinde durmamayı öğreniriz, ve her gün denetlemek üzere eğitilmiş olduğumuz, gündelik alışkanlıktan peşini bırakmadığımız kesintisiz zaman akımının çerçevesinden en ufak bir pişmanlık duymadan vazgeçilir. Zamanın geçişi için her an hesap vermeye hazır olmaktan, kullanılan saatleri dakikası dakikasına hesaplamaktan, toplumumuzun gururu ve hırsı olan bu şeylerden, çoktan vazgeçmişizdir bile. Eskiden hiç kimsenin sorgulamaya cesaret edemediği bu temel erdemler çoktan bir kenara bırakılmıştır.</span></p>
<p class="calibre3"><span class="font">Durumu açıklamak için birkaç örnek vereceğim. Günün ya da gecenin herhangi bir saatinde -gökyüzünün rengindeki belli belirsiz bir fark, gün mü gece mi olduğunun anlaşılmasını sağlar-, alacakaranlıkta, sanatoryum yolundaki köprünün parmaklıklarında uyanıyorum. Gün ağarmakta. Uykuya teslim olarak, ne yaptığımın farkında olmayarak kasabada dolaşıp durmuş, sonra da yorgunluktan bitkin durumda sürüklenerek bu köprüye gelmiş olmalıyım. Doktor Gotard'ın bana bu gezintimde eşlik edip etmediğini bilemiyorum, ama şimdi karşımda durmuş, uzun tiradını sona erdiriyor ve öğüt veriyor. Kendi güzel konuşmasından etkilenerek elini kolumun altına sokuyor ve beni alıp götürüyor. Onunla birlikte yürüyorum ve daha köprüyü bile geçmeden yeniden uyuyakalıyorum. Kapalı gözkapaklarımın altından doktorun ayrıntılı el kol hareketlerini, kapkara sakalının altındaki gülümsemeyi belli belirsiz fark edebiliyorum, ve boşuna bir çabayla onun amacını, elindeki kozu anlamaya çalışıyorum; şu anda karşımda kollarını iki yana açmış duruyor ve belli ki açıklamış olduğu kozunun zaferini tadıyor. Ne kadar zamandır böyle kol kola, yanlış anlamalarla yüklü bir sohbete dalarak yürüdüğümüzü bilmiyorum, ansızın uykumdan tümüyle sıyrılıyorum. Doktor Gotard gitmiş, ortalık oldukça karanlık, ama bunun nedeni gözlerimin kapalı olması. Gözlerimi açtığımda kendimi odamızda buluyorum, oraya nasıl geldiğimi ise bilmiyorum.</span></p>
<p class="calibre3"><span class="font">Daha da çarpıcı bir örnek: <sup class="calibre4">Ö</sup>ğle vakti kasabada bir lokantaya giriyorum, çok dolu ve çok gürültülü. Lokantanın ortasında, üzerindeki tabak çanağın ağırlığıyla bel vermiş bir masada kimi görsem beğenirsiniz? Babamı. Herkesin gözü onun üstünde, o ise heyecanla, zevkten neredeyse kendinden geçerek, elmas kravat iğnesi ışıl ışıl, dört bir yana dönüyor, herkesle aynı anda abartılı konuşmalara girişiyor. Kurusıkı bir kabadayılık gösterisiyle -ki bunu izlerken büyük bir huzursuzluk duyuyorum- durmadan yeni yemekler ısmarlıyor, masanın üzerindeki tabaklar yığıldıkça yığılıyor. Bu tabakları büyük bir keyifle yanında biriktiriyor, aynı anda hem çiğneyip hem konuşuyor, bu ziyafetten aldığı büyük zevki mimikleriyle ifade ediyor, sıcak bir gülümsemeyle durmadan yeni siparişler verdiği Adam'ı, yani garsonu, hayran gözlerle izliyor. Garson da, peçetesini sallayarak koşup yemekleri getirince babam yanındakilere dönüyor ve Adam'ın, bu garsonun dayanılmaz çekiciliğine tanık olmalarını istiyor onlardan.</span></p>
<p class="calibre3"><span class="font">"Eşi bulunmaz bir çocuk", diyor babam mutlu bir gülümsemeyle, gözlerini kısarak, "melek sanki! Onun çok çekici olduğunu kabul edin beyler!"</span></p>
<p class="calibre3"><span class="font">Babam beni görmeden, tiksinerek ayrılıyorum oradan. Oraya müşterileri eğlendirsin diye lokantanın sahibi tarafından oturtulmuş olsaydı bundan daha fazla soytarılık yapamazdı. Başım uykudan ağırlaşarak, sokaklarda tökezleyerek sanatoryuma doğru gidiyorum. Başımı bir mektup kutusuna dayayarak biraz kestiriyorum. Sonunda, karanlıkta el yordamıyla giriş kapısını bulup içeri giriyorum. Odamız karanlık, elektrik düğmesine dokunuyorum, ama cereyan yok. Pencereden içeri soğuk bir hava akımı giriyor. Karanlıkta yatak gıcırdıyor.</span></p>
<p class="calibre3"><span class="font">Babam başını yastıktan kaldırıp, "Ah Jozef, Jozef!" diyor. "Burada iki gündür yatıyorum, hiç ilgilenen olmadı. Ziller çalışmıyor, kimse bana bakmaya gelmedi, öz oğlumsa kasabada kızların peşinden koşmak için benim gibi ağır hasta bir adamı bırakıp gitti. Bak, kalbim nasıl deli gibi çarpıyor!"</span></p>
<p class="calibre3"><span class="font">Bütün bunları nasıl bağdaştıracağım ben? Babam sağlıksız bir oburluk dürtüsüyle lokantaya gidip oturmuş muydu, yoksa çok hasta olduğu için yatağında mı kalmıştı? <sup class="calibre4">İ</sup>ki tane baba mı vardı? Hayır, değil. Bütün bunların nedeni, sürekli gözetim altında bulundurulmayan zamanın hızla çözülmesi.</span></p>
<p class="calibre3"><span class="font">Zamanın, bu disiplinsiz öğenin, ancak zorlandığı için, sürekli terbiye edilmesi, titizlikle özen gösterilmesi, aşırılıklarının devamlı olarak engellenip düzeltilmesi sayesinde belirli sınırlar içinde kaldığını biliyoruz. <sup class="calibre4">Ü</sup>zerindeki dikkatimiz kalkınca hemen birtakım numaralara başvurur, vahşileşir, sorumsuzca eşek şakaları yapar, çılgınca maskaralıklara girişir. <sup class="calibre4">Ö</sup>zel zamanlarımızın uyuşmazlığı gitgide daha da belirgin olarak ortaya çıkar, babamın zamanıyla benimkisi artık örtüşmezler.</span></p>
<p class="calibre3"><span class="font">Unutmadan söyleyeyim: babamın yaptığı suçlama tümüyle geçersiz. Kızların peşinden filan gitmedim ben. Sarhoş gibi uykudan uykuya sürüklenirken, gözlerimin açık olduğu dakikalarda bile buradaki bayanlarla ilgilenecek halim yok.</span></p>
<p class="calibre3"><span class="font"><sup class="calibre4">Ü</sup>stelik sokaklardaki bu dipsiz karanlık yüzünden kimsenin yüzünü açık seçik göremiyorum. Bu tür şeylerle bir miktar ilgilenen genç bir adam olarak görebildiğim tek şey, bu kızların çok tuhaf bir biçimde yürüdükleri.</span></p>
<p class="calibre3"><span class="font">Hiç şaşmadan, dümdüz bir çizgide yürüyorlar, önlerindeki hiçbir engele aldırmadan, yalnızca içlerinden gelen ritme ayak uydurarak ve sanki görünmez bir yumaktan sökülen bir ipliği izleyerek. Bu çizgisel yürüyüş, kılı kırk yaran bir kesinlik ve ölçülü bir zarafet dolu. Her kızın içinde sımsıkı kurulu bir yaya benzeyen, kendine özgü bir kural var sanki.</span></p>
<p class="calibre3"><span class="font">Dikkatlerini toplayıp olanca ciddiyetleriyle, dümdüz yürürken sanki akıllarında bir tek sorun var: kuralı bozmamak, hata işlememek, sağa ya da sola kaymamak. Sonra farkına varıyorum ki, bu kızların böylesine özenle ve dikkatle taşıdıkları şey, kendi kusursuzluklarına ilişkin saplantıları, öylesine inanıyorlar ki buna, neredeyse gerçeğe dönüşüyor.saplantıları. Hiçbir garantisi olmayan, kendilerini tehlikeye atarak üstlendikleri bir beklenti bu: En ufak bir kuşku duyulamayacak, dokunulmaz bir dogma. Bu kurmacanın havalı bayrağının altında ne kusurlar ve yaralar gizlidir, ne tavşan dudaklar ya da yassı burunlar, ne çiller ya da sivilceler! Böylesi bir inanışa kapılıp kurmaca bir kusursuzluk cennetine yönelmeyecek hiçbir çirkinlik ya da bayağılık yoktur.</span></p>
<p class="calibre3"><span class="font">Bu inanışla kutsanan bedenler oldukça güzelleşir, zaten biçimli ve zarif olan ayaklar, kusursuz ayakkabılar içinde adımlarıyla konuşurlar, bu ayakların adım atarken başlattığı akıcı, parlak monolog, kızların ifadesiz yüzlerinin gururdan açığa vurmadığı düşüncenin zenginliğini ortaya koyar. Kızlar ellerini, kısa, dar ceketlerinin ceplerine sokarlar. Kafeler-de ve tiyatroda bacak bacak üstüne atarlar, etekleri dizlerine kadar açılır, susup bacaklarını kışkırtıcı bir biçimde konuştururlar.</span></p>
<p class="calibre3"><span class="font">Bu kentin tuhaflıklarından biriyle ilgili olarak söyleyeceklerim bu kadar! Bu bölgenin bitkilerinin siyahlığından daha önce söz etmiştim. Belli bir tür siyah eğreltiotundan özellikle söz etmem gerek: Buradaki bütün apartmanların pencerelerinde ve halka açık bütün alanlarda bu bitkiyle dolu saksılar var. Eğrel-tiotu neredeyse yas simgesi, kasabanın cenaze arması.</span></p>
<p class="calibre3"><span class="font">Sanatoryumdaki koşullar günden güne daha da dayanılmaz oluyor. Bir tuzağa düşmüş olduğumuzu itiraf etmeliyiz. Benim gelişimden bu yana, ki o anda yeni gelene konukseverce bir ilgiye benzer bir şeyler gösterilmişti, sanatoryumun yöneticileri profesyonelce özen gösteriyormuş numarası bile yapmadılar. Kendi başımızın çaresine bakmaya bıraktılar bizi. İhtiyaçlarımızı kimse gidermiyor. <sup class="calibre4">Ö</sup>rneğin, elektrikli zillerin kablolarının kapıların hemen dışında kesilmiş olduğunu ve boşta kaldığını fark ettim. Hizmet eden kimse yok. Koridorlar gece gündüz karanlık ve sessiz. Bu sanatoryumda bizden başka hasta olmamasından kuşkulanıyorum; oda hizmetçisinin öteki odalara girerken ya da çıkarken ve kapılarını kapatırken fırlattığı gizemli ya da gizli bakışların da bir aldatmacadan başka bir şey olmadığını düşünüyorum.</span></p>
<p class="calibre3"><span class="font">Kimi zaman bütün kapıları ardına kadar açmak, sonra da öylece bırakmak için büyük bir arzu duyuyorum içimde, böyle-ce içine düştüğümüz bu sefil entrika açığa çıkabilir.</span></p>
<p class="calibre3"><span class="font">Ama yine de bu kuşkularımın haklı nedenlere dayandığına tam anlamıyla emin olamıyorum. Bazen, gece geç saatlerde, koridorda Doktor Gotard'a rastlıyorum; beyaz ameliyat önlüğü içinde, elinde bir şırıngayla hizmetçinin peşinden gidiyor. O zaman da onu durdurup bir açıklama istemek pek güç olur.</span></p>
<p class="calibre3"><span class="font">Kasabadaki lokantayla pastane olmasa insan açlıktan ölebilir burada. Şu ana kadar odamıza ikinci bir yatak koydurmayı başaramadım. Çarşafların değiştirilmesi de söz konusu değil. Uygarca uygulamaların genellikle ihmal edilmesinin ikimizi de etkilediğini itiraf etmeliyim. Benim gibi uygar biri için yatağa giyinik ve ayakkabılı olarak yatmak düşünülemezdi bile. Şimdi, geç vakit, uyku sarhoşu döndüğümde, odayı loş buluyorum, pencerenin perdesini de soğuk bir rüzgâr havalandırıyor. Yarı sersemlemiş durumda, sendeleyerek yatağın üzerine düşüyor, yorganın içine gömülüyorum. Böylece günlerce ya da haftalarca, düzensiz aralıklarla uyuyor, uykunun bomboş topraklarında geziniyorum; her zaman yoldayım, her zaman soluk alıp vermenin yokuşlarındayım, kimi zaman tatlı eğimlerden</span></p>
<p class="calibre3"><span class="font">aşağı yavaşça ve zarifçe kayıyorum, sonra çabalayarak horultu kayalıklarını tırmanıyorum. Doruğa varınca uykunun taşlı ve ıssız çölündeki ufukları kucaklıyorum. Bir noktada, bir horlamanın keskin dönemecini alırken, yarı bilinçsiz uyanıyor, yatağın ayak ucundaki babamın bedenine dokunuyorum. Orada bir kedi yavrusu gibi kıvrılmış yatıyor. Yeniden, ağzım açık, uykuya dalıyorum, dağlık arazinin geniş panoraması görkemle geçiyor önümden.</span></p>
<p class="calibre3"><span class="font">Babam dükkândayken çok enerjik; işlemler yapıyor ve müşteri çekmek için elinden geleni ardına koymuyor. Yanakları hareketten kızarıyor, gözleri parlıyor. Sanatoryumdaysa çok hasta, evde geçirdiği son haftalarda olduğu kadar hasta. Sonunun yaklaşmakta olduğu açıkça görülüyor. Cılız bir sesle konuşuyor benimle: "Dükkâna daha sık gelmelisin Jozef. Bu tezgâhtarlar bizi soyuyorlar. Görüyorsun ki artık işlerle başa çıkamıyorum. Ben burada haftalardır hasta yatıyorum, dükkân ihmal edildi, sahipsiz kaldı. Evden mektup var mı?"</span></p>
<p class="calibre3"><span class="font">Bu işten pişmanlık duymaya başlıyorum. Babamı buraya göndermeye karar verirken belki de ustaca yapılmış reklamlara kanmıştık. Zamanı geri almak; iyi de gerçekte ne anlamı vardı bunun? Burada insana değeri tam olan, doğru bir zaman veriliyor muydu, gerçek bir zaman, yeni bir toptan kesilmiş kumaş gibi zaman, yenilik ve apre kokan? Tam tersine, kullanılmış zaman bu, başkalarının eskittiği, elek gibi delik deşik bir zaman.</span></p>
<p class="calibre3"><span class="font">Şaşacak bir şey yok, kusulmuş bir zaman bu (sözümü bağışlayın), ikinci el bir zaman. Tanrı yardımcımız olsun!</span></p>
<p class="calibre3"><span class="font">Sonra bir de şu zamanın olabildiğince yanlış kullanılması var. Utanç verici numaralar, zamanın mekanizmasına arka taraftan yanaşmak, onun nazik gizlerini tehlikeli biçimde ellemek! Bazen insanın, masaya yumruğunu indirip, "Yeter artık!" diye bağırası geliyor. "Zamandan sakının, zaman dokunulmazdır, onu kışkırtmamak gerek! Sahip olduğunuz mekân size yetmiyor mu? Mekân insanlar içindir, mekânda istediğiniz gibi hareket edebilir, takla atabilir, düşebilir, yıldızdan yıldıza sıçrayabilirsiniz. Ama Tanrı aşkına zamanla oynamayın!"</span></p>
<p class="calibre3"><span class="font"><sup class="calibre4">Ö</sup>te yandan, Doktor Gotard'a ayrılacağımı bildirebilir miydim? Babamın yaşamı ne kadar berbat olursa olsun onu görebiliyorum, onunla olabiliyorum, konuşabiliyorum. Aslında Doktor Gotard'a büyük minnet duymam gerek.</span></p>
<p class="calibre3"><span class="font">Birçok kez Doktor Gotard'la açıkça konuşmak istedim, ama ele geçiremiyorum onu. Az önce lokantaya gitti, diyor hizmetçi kız. Tam oraya yöneliyorum ki kız arkamdan koşup yanıldığını, doktorun ameliyathanede olduğunu söylüyor. Birinci kata koşarken, acaba burada ne tür ameliyatlar yapılıyor diye düşünüyorum. Bekleme odasına giriyorum, orada beklemem isteniyor. Doktor Gotard az sonra gelecek, ameliyatı biraz önce bitirmiş, ellerini yıkıyormuş. Neredeyse gözümde canlandıra-biliyorum onu: kısa boylu, uzun adımlar atıyor, ceketinin önü açık, hastanenin salonlarından hızla geçiyor. Az sonra bana ne deseler beğenirsiniz? Doktor Gotard oraya gelmemiş bile, orada yıllardır bir tek ameliyat bile yapılmamış. Odasında, siyah sakalını havaya dikmiş uyuyormuş. Horultusu odayı, pamuk yığınları gibi bulutlarla doldururcasına dolduruyor, bu bulutlar büyüyor, üst üste yığılıyor, kabarıyor, yatağıyla birlikte doktor Gotard yükseliyor da yükseliyor; horultu dalgalarının ve kabaran örtülerin üzerinde, göğe doğru büyük, dokunaklı bir yükseliş.</span></p>
<p class="calibre3"><span class="font">Burada daha da tuhaf şeyler oluyor. Kendimden saklamaya çalıştığım ve o tuhaflıkları içinde gerçekten fantastik olan şeyler. Ne zaman odamızdan çıksam, kapının arkasında beklemiş olan birinin hızla uzaklaşıp bir köşeyi döndüğü izlenimini ediniyorum. Ya da önümden biri yürüyor ve arkasına bakmıyor gibi geliyor bana. Bir hemşire değil bu. Kim olduğunu biliyorum! Heyecandan titreyen bir sesle, "Anne!" diye sesleniyorum; annem başını bana çeviriyor, bir an yalvaran bir gülümsemeyle yüzüme bakıyor. Neredeyim? Burada neler oluyor? Nasıl bir tuzağa dolandım ben?</span></p>
<p class="calibre3"><a id="bookmark3"></a><span class="font">5</span></p>
<p class="calibre3"><span class="font">Neden bilmem ama -belki de mevsimdendir- günlerin renkleri ciddileşiyor, koyulaşıyor, kararıyor. Sanki dünyaya siyah gözlüklerin ardından bakıyoruz.</span></p>
<p class="calibre3"><span class="font">Şimdi görünüm, soluk mürekkeple dolu kocaman bir akvaryumun dibine benziyor. Ağaçlar, insanlar ve binalar birbirine karışıyor, mürekkepli derinliğin artalanı önünde sualtı bitkileri gibi sallanıyor.</span></p>
<p class="calibre3"><span class="font">Sanatoryumun çevresinde sık sık kara köpek sürüleri görülüyor. Her biçim ve irilikteki bu köpekler alacakaranlıkta, kendi işlerine dalıp, sessizce, gerginlik içinde ve gözlerini dört açarak yollarda ve patikalarda koşuyorlar.</span></p>
<p class="calibre3"><span class="font"><sup class="calibre4">İ</sup>kişer üçer bir arada koşuyorlar, boyunlarını ileri uzatıp, kulaklarını dikip, gırtlaklarından sanki istekleri dışında yükselen, yakınan bir ses tonuyla -çok sinirli olduklarının işareti bu- alçak sesle uluyorlar. Kafaları kendi işlerinde, koşarak, acele ederek, hep biryerlere yönelerek, hep gizemli bir amacı hedefleyerek ilerlerken yanlarından geçenleri pek fark etmiyorlar. Ara sıra içlerinden biri koşarken çevresine bir göz atıyor, o zaman da kara, zeki gözleri, yalnızca zaman darlığı yüzünden tam kıvamını bulamayan bir öfkeyle dolu oluyor. Kimi zaman da köpekler, öfkelerine karşı koyamayarak, başlarını yere eğip tehlikeli bir biçimde hırlayarak insanın ayaklarına doğru koşuyorlar, ama çok geçmeden vazgeçip geri çekiliyorlar.</span></p>
<p class="calibre3"><span class="font">Bu köpek belasına karşı yapılacak bir şey yok; ama sanatoryum yönetimi neden zincire bağlı kocaman bir kurt köpeği besliyor ki; korkunç bir canavar bu, adeta şeytanca bir yırtıcılığı olan gerçek bir kurt-insan. Ne zaman kulübesinin yanından geçsem korkudan ürperiyorum; kulübenin yanında kısa zincirinin ucunda hareketsiz duruyor, kafasının çevresini bir hale gibi saran diken gibi tüyleriyle, favorili ve sakallı, güçlü çenelerinin arasından sivri dişlerinin tamamı görünerek. Havlamıyor, ama ne zaman bir insan görse vahşi yüzü geriliyor. Sınırsız bir öfkeyle yüzü kaskatı kesiliyor, korkunç ağzını ağır ağır kaldırarak nefretinin derinlerinden gelen alçak, coşkulu bir sesle, sarsılarak ulumaya başlıyor, bu ulumanın içinde hüzün ve çaresizlik saklı.</span></p>
<p class="calibre3"><span class="font">Ne zaman babamla birlikte dışarı çıksak, babam hayvanın yanından umursamazca geçer. Bense, köpeğin bu umarsız nefretiyle yüz yüze gelince derinden sarsılıyorum. Ben babamdan iki baş daha uzunum, ufak tefek ve zayıf olan babam, benim yanımda oldukça yaşlı bir adamın küçük adımlarıyla yürüyor.</span></p>
<p class="calibre3"><span class="font">Bir gün kent meydanına yaklaştığımızda olağandışı bir hareket gördük. Sokaklar insan doluydu, bir düşman ordusunun kasabaya girdiği yolunda inanılmaz bir haber duyduk.</span></p>
<p class="calibre3"><span class="font">Ortalıktaki kargaşa içinde insanlar herkesi telaşlandırıcı ve birbiriyle çelişkili haberler alıp veriyorlardı, bunlara inanmak oldukça güçtü. Diplomatik çalışmalar yapılmadan bir savaş mı? Barışın ortalık yerinde bir savaş mı? Kime karşı savaş ve hangi nedenle? Düşman istilasının bir öbek hoşnutsuz kasabalıya cesaret verdiği, bunların da silahlanıp ortaya çıktığı, barışsever halkı dehşete düşürdüğü anlatıldı bize. Gerçekten de bir grup eylemcinin, siyah sivil kıyafetler içinde, göğüsleri çapraz beyaz kayışlı, silahlarını doğrultup sessizce ilerlediklerini gördük. Onlar şapkalarının altından alaycı karanlık bakışlar fırlatarak geçerken kalabalıklar kaldırımlara çekildi; bu bakışlarda biraz üstünlük havası vardı, kötücül ve sapkın bir keyif ışıltısı, sanki kahkahayla gülmemek için kendilerini zor tutuyorlar-mış gibi. Kalabalığın içinden bu adamlardan bazılarını tanıyan ve içleri rahatlayarak seslenen olduysa da, silahların namluları görününce sesler bir anda kesildi. Adamlar kimseye meydan okumadan geçip gittiler. Bütün sokaklar bir anda korkuya kapılmış, ses çıkarmayan insanlarla doldu. Boğuk bir mırıltı kasabanın üstüne yayıldı. Uzaktan top atışları ve top arabalarının takırtısını duyar gibi olduk.</span></p>
<p class="calibre3"><span class="font">"Dükkâna gitmeliyim", dedi babam, yüzü solgundu, ama kararlıydı. "Benimle gelmene gerek yok", diye ekledi. "Ayakba-ğı olursun. Sen sanatoryuma dön."</span></p>
<p class="calibre3"><span class="font">İçimdeki korkaklığın sesi, babamın sözünü dinlememe neden oldu. Babamı kalabalığın içinde, sımsıkı etten duvarı aşıp geçmeye çalışırken gördüm, sonra onu gözden kaybettim.</span></p>
<p class="calibre3"><span class="font">Yan sokaklardan ve dar aralıklardan koşarak geçtim, kasabanın yukarılarına doğru yöneldim. Yukarı doğru gidersem, artık insan kaynayan kasaba merkezine uğramaktan kurtulacağımı fark etmiştim.</span></p>
<p class="calibre3"><span class="font">Yukarı çıktıkça kalabalık seyreldi, sonunda büsbütün yok oldu. Boş sokaklardan sessizce geçerek belediye parkına gittim.</span></p>
<p class="calibre3"><span class="font">Orada sokak lambaları yakılmıştı, koyu mavi bir alevle yanıyorlardı, yas çiçekleri olan asfodellerin rengiydi bu. Her ışığın çevresine dans eden kanatlı böcekler üşüşmüştü; kurşun gibi ağırdılar, titreşen kanatlarıyla yamuk yumuk uçuyorlardı. Yere düşenler kumların içinde hantalca debeleniyorlar, sırtları kabarıyor, altında kanatlarının narin zarlarını katlamaya çalıştıkları sert kabukların altında kamburlaşıyorlardı. Çimenlerde ve ara yollarda tasasız sohbetlere dalmış insanlar dolaşıyordu.</span></p>
<p class="calibre3"><span class="font">Parkın karşı ucundaki ağaçlar, parkın duvarının öteki tarafında, alçak zemin üzerine inşa edilmiş evlerin avlularına doğru boyunlarını sarkıtmışlardı. Parkın kıyısında, o duvar boyunca yürüdüm, duvar içerde ancak göğsüme kadar geliyordu; arka taraftaysa avlulara kadar kademe kademe iniyordu. Bir yerde, avlulardan duvarın tepesine doğru sert topraktan bir rampa yükseliyordu. Oradan hiç güçlük çekmeden duvarın öte yanına geçtim, evlerin arasından güçlükle ilerleyip bir sokağa ulaştım. Beklediğim gibi neredeyse sanatoryumla karşı karşıya buldum kendimi; ağaçlar sanatoryumun arka yüzünü siyah bir çerçeve içine almıştı. Her zaman olduğu gibi demir parmaklığın içindeki kapıyı açtım, ta uzaktan bekçi köpeğinin yerinde durduğunu gördüm. Her zaman olduğu gibi nefretle ürperdim, onun kinle uluyuşunu dinlemek zorunda kalmamak için köpeğin yanından olabildiğince hızlı geçmek istedim; ama birden onun zincire bağlanmamış olduğunu fark ettim, boğuk boğuk havlıyor, yolumu kesmeye çalışarak avlunun içinde dört dönüyordu.</span></p>
<p class="calibre3"><span class="font">Korkudan donarak geri çekildim; içgüdüsel olarak sığınacak bir yer arayarak ve bütün çabalarımın boşa çıkacağına inanarak oracıkta duran küçük bir çardağın altına süründüm. Kıllı hayvan üstüme atlıyordu, burnunu çardağın altına sokmuştu bile. Tuzağa düşmüştüm. Dehşetten donarak köpeğin uzun bir zincirin ucuna bağlı olduğunu, zincirin sonuna kadar uzadığını ve çardağın dibine pençelerinin erişemeyeceğini gördüm. Korkudan perişandım, rahatlama hissedemeyecek kadar güçsüzdüm. Bacaklarım titriyordu, neredeyse bayılacaktım, gözlerimi kaldırdım. O canavarı hiç bu kadar yakından görmemiştim, ancak şimdi nasıl bir şey olduğunu görebiliyordum. <sup class="calibre4">Ö</sup>nyargı nasıl da güçlü bir şey! Korku insanı nasıl da kör ediyor! Ne kadar da körmüşüm! Karşımdaki bir köpek değil, bir insandı. Zincire vurulmuş bir insandı ve ben kısadan giderek, benzetme yoluyla, genel bir değerlendirme yaparak onu köpek sanmıştım. Yanlış anlaşılmak istemem. Elbette bir köpekti o, ama insan biçiminde bir köpek. Bir köpeğin bünyesi içsel bir oluşumdur ve hem insan hem de hayvan biçiminde görünebilir o beden. Çenesi açılmış, dişleri korkunç bir hırlamayla ortaya çıkmış olarak çardağın ağzında karşımda duran şey, orta boylu, kara sakallı bir adamdı. Yüzü sarı ve kemikliydi; gözleri kara, kötü bakışlı ve üzgündü. Siyah takım elbisesine ve sakalının biçimine bakarak onun bir entelektüel ya da bilim adamı olduğunu düşünebilirdiniz; hattâ Doktor Gotard'ın başarısız erkek kardeşi olabilirdi. Ama bu ilk izlenim yanlıştı. Zamk lekesi içindeki o iri eller, burun deliklerinin iki yanından aşağı uzayıp sakalının içinde kaybolan iki kaba ve alaycı kırışık, dar alnındaki sıradan yatay çizgiler bu ilk izlenimi çabucak siliyordu. Daha çok bir mücelli-te, palavracı konuşmacıya, parti üyesine benziyordu; karanlık, sarsıcı tutkulara sahip şiddet yanlısı bir adama. Onu katıksız bir köpek yapan da buydu, tutkunun bu uçurumları, bütün damarlarının kasılarak gerilmesi, bir sopanın ucu üzerine doğrultulduğunda çılgınca, öfkeyle havlaması.</span></p>
<p class="calibre3"><span class="font">Çardağın arka tarafından kaçmaya çalışırsam, diye düşündüm, onun elinden kesinlikle kurtulmuş olurum ve bir yan yolu izleyerek sanatoryumun giriş kapısına ulaşırım. Tam bacağımı parmaklığın üstünden aşırıyordum ki birden durdum. Çekip gitmenin ve köpeği geride, umarsız ve sınırsız öfkesinin pençesinde bırakmanın gaddarca bir şey olacağını hissettim. Onun kurduğu tuzaktan kurtulup kaçtığımda duyacağı korkunç hayal kırıklığını, sınırsız acıyı tahmin edebiliyordum. Kalmaya karar verdim.</span></p>
<p class="calibre3"><span class="font"><sup class="calibre4">Ö</sup>ne çıkıp yumuşak bir sesle, "Lütfen sakinleşin", dedim, "sizi zincirinizden kurtaracağım". &nbsp;&nbsp;&nbsp;,</span></p>
<p class="calibre3"><span class="font">Hırlamalarla, kasılmalarla çarpılan yüzü yeniden bir bütün halini aldı, düzeldi, neredeyse insansılaştı. Hiç korkmadan yanına gittim ve boynundaki tokayı çözdüm. Yan yana yürüdük. Mücellitin üzerinde düzgün, siyah bir takım elbise vardı, ama ayakları çıplaktı. Onunla konuşmaya çalıştım, ama yanıt olarak ağzının içinden karmakarışık bir şeyler homurdandı. Yalnızca siyah, anlamlı gözlerinde bir an çılgınca bir minnet, bağlılık okudum, içim ürperdi. Ne zaman bir taşa ya da tümseğe takılıp tökezlese yüzü buruşuyor, korkudan büzülüyordu, arkasından da öfke kaplıyordu yüzünü. O zaman sert, dostça bir azarlamayla onu kendine getiriyordum. Sırtını bile okşuyor-dum. Yüzünde şaşkın, kuşkulu, inanmayan bir gülümseme belirmeye başlıyordu. Ah, bu korkunç arkadaşlığa dayanmak ne kadar da güçtü! Bu uğursuz sevgi ne kadar da ürkütücüydü! Bana boyun eğdiği gözlerinden açıkça belli olan, yüzümdeki en ufak değişikliği dikkatle izleyen ve yanımda benimle birlikte yürüyen bu adamdan nasıl kurtulabilirdim? Sabırsızlık gösteremezdim.</span></p>
<p class="calibre3"><span class="font">Cüzdanımı çıkartıp sıradan bir şey söylercesine, "Sanırım paraya ihtiyacınız var", dedim. "Size memnuniyetle para veririm." Ama cüzdanımı görür görmez yüzüne öylesine çılgınca bir ifade geldi ki, cüzdanımı apar topar cebime soktum. Bir süre daha kendine gelemedi, yüz hatları, hırlama nöbetleriyle kasılıp kaldı. Yo, daha fazla dayanamayacaktım buna. Başka şeylere katlanabilirdim, ama buna asla. Zaten her şey yeteri kadar karışıp içinden çıkılmaz olmuştu. İşte o anda kasabanın üstündeki alevleri gördüm. Babam devrimin yangını içinde, yanan dükkânındaydı; Doktor Gotard'a ulaşmak olanaksızdı. <sup class="calibre4">Ü</sup>stüne üstlük annem gizli bir görevle, takma adla ortaya çıkmıştı. bütün bunlar beni sıkıştıran, büyük ve ne olduğu belirsiz bir entrikanın parçalarıydı. Kaçmalıyım, diye düşündüm, ne olursa olsun kaçmalıyım. Nereye olursa olsun. Köpek kokan, gözlerini üzerimden ayırmayan bu mücellitle olan bu korkunç arkadaşlığımı kesmeliyim. Artık sanatoryumun kapısına varmıştık.</span></p>
<p class="calibre3"><span class="font">"Lütfen odama gelin", dedim kibarca. Uygar davranışlar onu büyülüyor, vahşiliğini yatıştırıyordu. Odama önce onu soktum, oturması için bir iskemle verdim.</span></p>
<p class="calibre3"><span class="font">"Lokantaya gidip biraz konyak alayım", dedim.</span></p>
<p class="calibre3"><span class="font">Dehşete düşerek ayağa kalktı, peşimden gelmek istedi.</span></p>
<p class="calibre3"><span class="font">Korkusunu tatlı-sert yatıştırdım. "Burada oturup beni bekleyin", dedim, altında korku yatan derin, yansılı bir sesle. Yüzünde ürkek bir gülümsemeyle yerine oturdu.</span></p>
<p class="calibre3"><span class="font">Dışarı çıkıp ağır ağır koridor boyunca yürüdüm, aşağı inip giriş kapısına giden holü geçtim; kapıdan çıktım, avluyu geçtim, demir kapıyı çarparak kapattım ve ancak o zaman tren istasyonuna giden karanlık bulvar boyunca soluk soluğa, kalbim deli gibi çarparak, şakaklarım zonklayarak koşmaya başladım.</span></p>
<p class="calibre3"><span class="font">Kafamın içinde resimler uçuşuyordu; her biri bir öncekinden daha korkunçtu. Sabırsızlaşan canavar köpek, onu kandırdığımı anladığında duyduğu korku ve çaresizlik, bir başka öfke nöbeti, müthiş bir şiddetle yinelenen bir başka çılgınlık nöbeti. Babamın sanatoryuma dönüşü, hiçbir şeyden haberi olmadan kapıya vuruşu, ve o dehşet verici canavarla karşılaşışı.</span></p>
<p class="calibre3"><span class="font">Bereket versin babam artık hayatta değildi; bütün bunlarla yüz yüze gelemez, diye düşündüm ferahlayarak; hareket etmeye hazır olan bir sıra tren vagonunu karşımda görür gibi oldum. Bir tanesine bindim, tren de sanki benim gelmemi bek-liyormuş gibi, düdüğünü bile öttürmeden ağır ağır hareket etti.</span></p>
<p class="calibre3"><span class="font">Karanlık, uğultulu ormanlarla dolu -ağaçların arasından sanatoryumun duvarları beyaz beyaz görünüyordu- ufkun o kocaman çanağı, pencerenin dışından yeniden döne döne geçti.</span></p>
<p class="calibre3"><span class="font">O günden sonra sürekli yolculuk ettim. O treni kendime yuva yaptım, kompartmanları dolaşırken herkes benimle iyi geçiniyor. Birer oda kadar geniş olan kompartmanlar çöp ve saman dolu; gri, soluk günlerde soğuk rüzgârlar kompartmanları delip geçiyor.</span></p>
<p class="calibre3"><span class="font">Elbisem yıprandı, yırtıldı. Bana bir demiryolcunun eski püskü üniformasını verdiler. Yanağımın biri şiştiği için yüzüme pis bir sargı bezi sardılar. Samanların üzerine oturup uyuk-luyorum, acıkınca da ikinci sınıf kompartmanlarından birinin koridorunda dikilip şarkı söylüyorum. <sup class="calibre4">İ</sup>nsanlar kasketimin içine metal paralar atıyorlar; siperliğinin yarısı kopmuş bir demiryolcu kasketi bu.</span></p>
</body>
</html>