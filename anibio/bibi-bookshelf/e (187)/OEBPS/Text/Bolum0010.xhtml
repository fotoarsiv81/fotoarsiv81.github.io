<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Tarçın Dükkânları</span></b></h2>
<p class="calibre3"><span class="font"><sup class="calibre4">i</sup>ki ucu sabahların ve akşamların boğuk alacakaranlığına dayanan en kısa, uykulu kış günleri sırasında kent, kış gecelerinin dolambacında gittikçe daha derinlere doğru ilerlerken, sonra da kısa süren gün doğumuyla sarsılıp yeniden kendine gelirken, babam çoktan kendinden geçmiş, öteki âleme satılmış, teslim olmuş olurdu.</span></p>
<p class="calibre3"><span class="font">Yüzüyle kafasını kıtık gibi, azgın ve inatçı gri kıllar sarardı, bu kıllar dikelip düzensiz demetler, kabarıklıklar oluşturur, siğillerinden, kaşlarından, burun deliklerinden fışkırır, babamı yaşlı, huysuz bir tilkiye benzetirlerdi.</span></p>
<p class="calibre3"><span class="font">Babamın koku alma ve işitme duyuları olağanüstü keskin-leşirdi, gergin, sessiz yüzündeki ifadeye bakarak, bu iki duyunun yardımıyla fare deliklerinin, karanlık köşelerin, baca deliklerinin, döşemenin altındaki tozlu yerlerin görünmeyen dünyasıyla sürekli bir ilişki içinde olduğunu anlayabilirdiniz.</span></p>
<p class="calibre3"><span class="font">Babam, geceleri duyulan çıtırtıların, hışırtıların, döşemenin gizli, kemirici yaşamının sakınımlı, dikkatli bir gözlemcisi, her şeye burnunu sokan suçortağıydı.</span></p>
<p class="calibre3"><span class="font">Kendini bunlara öylesine kaptırırdı ki, bizimle tartışmaya bile yer vermeyen, ulaşılmaz bir dünyaya iyice gömülürdü.</span></p>
<p class="calibre3"><span class="font">Görülmez olanın kendini belli ediş biçimi fazlasıyla tuhaf olmaya başlayınca babam, parmaklarıyla fiske vurmaya başlar, kendi kendine yavaşça gülerdi; sonra kedimizle anlamlı anlamlı bakışırlardı; bu gizemlere alıştırılmış olan kedi, soğuk çizgili alaycı suratını kaldırır, yarı aralık duran gözlerini ilgisizlik ve can sıkıntısı yansıtan bir tavırla kapardı.</span></p>
<p class="calibre3"><span class="font">Bazen yemek sırasında babam çatalını, bıçağını ansızın bir yana bırakır, peçetesini boynundan çıkarmadan kediyi andıran bir hareketle masadan kalkar, ayak parmaklarının ucuna basarak yandaki odanın kapısına gider, olabildiğince sakınımlı bir hareketle anahtar deliğinden o odayı gözetlerdi. Sonra, yüzünde utangaç bir gülümseme, hafif bir mahçuplukla masaya döner, zihninin bütününü kaplayan içindeki diyaloğa uyarak belli belirsiz mırıldanır, bir şeyler fısıldardı.</span></p>
<p class="calibre3"><span class="font">Babamın aklını biraz olsun başka yöne çekmek, onu bu hastalıklı düşüncelerden koparıp almak amacıyla annem, onu akşamları yürüyüşe çıkmaya zorlardı. Babam hiç karşı koymadan sessizce gider, ama isteksiz, ilgisiz davranır, ruhuyla katılmazdı yaptığına. Bir keresinde hepimiz birlikte tiyatroya bile gittik.</span></p>
<p class="calibre3"><span class="font">Kendimizi yeniden uykulu insan sesleriyle, amaçsız bir karışıklıkla dolu o kötü ışıklandırılmış, büyük, pis salonda bulmuştuk işte. Ama kalabalığın arasından sıyrıldıktan sonra karşımızda kocaman soluk mavi bir perde beliriverdi, sanki başka bir gökyüzünün örtüsüydü bu perde. Aşırı büyük, geniş bir yelken bezinin üzerinde kocaman, pembe boyalı, tombul yanaklı maskeler vardı. Yapay gökyüzü iki yana doğru yayılıyor, etkileyici, gösterişli hareketlerin güçlü soluğuyla, sahnenin yankılı iskelesinin üstünde yaratılan o gerçekdışı ışıklı dünyanın havasıyla şişiyordu. O gökyüzünün genişliklerinden geçen sarsıntı, uçsuz bucaksız yelken bezinin maskeleri canlandırıp büyüten soluğu, o gökkubbenin yanıltıcı özelliğini ortaya koyuyor, doğaüstü anlarda gerçeği görmenin pırıltısı olarak algıladığımız titreşimi doğuruyordu.</span></p>
<p class="calibre3"><span class="font">Maskeler kırmızı gözkapaklarını kırpıştırdılar, renkli dudaklarından sessiz bir fısıltı çıktı; gizemin yarattığı gerginliğin doruğa ulaşacağı, perdedeki şişkin gökyüzünün patlayıp açılarak inanılmaz, başdöndürücü olayları gözler önüne sereceği anın yakın olduğunu anladım.</span></p>
<p class="calibre3"><span class="font">Ama o anı yaşamama izin verilmedi, çünkü o arada babamı tasalandıran bir şeyler olduğu belli olmaya başlamıştı. Bütün ceplerini karıştırdı, sonunda, içinde parasıyla çok önemli birtakım kâğıtlarının bulunduğu cüzdanını evde unutmuş olduğunu söyledi.</span></p>
<p class="calibre3"><span class="font">Babamla annem kısa bir görüşmede bulunduktan sonra -bu arada Adela'nın dürüstlüğü çarçabuk değerlendirilip kabul i'dilmişti- benim eve gidip cüzdanı aramamı istediler. Anneme göre perdenin açılmasına daha epeyce zaman vardı, ben de ayağıma tez biri olduğuma göre vaktinde geri dönebilirdim.</span></p>
<p class="calibre3"><span class="font">Gökteki ışıkların aydınlattığı bir kış gecesine çıktım. O duru gecelerden biri vardı dışarıda, hani yıldızlı gökkubbe öylesine geniştir, öylesine uzaklara kadar yayılır ki, sanki bölünüp ayrılarak bütün bir ayın kış gecelerine yeten, gecelerin tuhaf t baylarının, serüvenlerinin, rastlantılarının, karnavallarının üzerini örtecek gümüş renkli, boyalı küreler sağlayan ayrı ayrı göklerden oluşan tek bir kitle gibi olur.</span></p>
<p class="calibre3"><span class="font">Genç bir çocuğu böyle bir gecede önemli, ivedi bir görevle bir yere göndermek fazlasıyla düşüncesiz bir davranıştır; çünkü gecenin yarı karanlığı içinde sokaklar çoğalır, karışır, birbirine benzer. Kentin ta içinde, birbirinin yansıması, benzeri olan düzmece sokaklar insanın önünde açılıverir. Kişinin büyülenen, yanılgılı hayâlgücü insana tanıdık gelen bölgelerin yanıltıcı haritalarını çizer; üzerindeki sokakların doğru yerlerinde, bilinen adlarıyla gösterildikleri, ama gecenin hiç tükenmeyen yaratıcılığı sayesinde, yeni, uydurma görünüşlerle donatılmış haritalardır bunlar. Bunun gibi kış gecelerindeki dürtüler genellikle kestirmeden gitme, daha kısa, ama az bilinen bir yolu kullanma biçiminde masum bir istekle başlar. O ana dek hiç geçilmemiş olan yan sokaklardan geçip karmaşık bir yürüyüşü kısaltınca, insanın önüne oldukça çekici olanaklar çıkabilir. Ama bu kez her şey değişik başladı.</span></p>
<p class="calibre3"><span class="font">Birkaç adım attıktan sonra paltomu giymemiş olduğumu ayrımsadım. Geri dönmek istedim, ama bir an sonra bu bana gereksiz bir vakit kaybı gibi geldi, özellikle de gece hiç de soğuk değilken; tam tersine bir ilkbahar gecesinin esintisi gibi mevsimsiz bir ılıklığın dalgalarını duyumsuyordum. Kar örtüsü büzülmüş, beyaz kuştüyüne, tatlı tatlı menekşe kokan zararsız bir koyun postuna dönüşmüştü. Yerdekine benzer beyaz kuştüyleri gökyüzünde de kayıp gidiyorlardı, ay iki kat, üç kat büyümüş, bütün evreleriyle konumlarını aynı anda gösterir olmuştu.</span></p>
<p class="calibre3"><span class="font">O gece gökyüzü, iç yapısını bölüm bölüm gözler önüne serdi; bu bölümler, sanki anatomi sergileriymiş gibi, ışığın helezonlarıyla halkalarını, karanlığın soluk yeşil katılığını, evrenin plazmasını, düşlerin dokusunu gösteriyorlardı.</span></p>
<p class="calibre3"><span class="font">Böylesine bir gecede Rampart Sokağı'ndan, ya da Çarşı Alanı'nın dört bir yanını arka yüzü -deyim yerindeyse astarı-olan karanlık sokakların birinden geçip de, o geç saatte ilginç, albenili dükkânların, sıradan günlerde insanın görmezlikten geldiği dükkânların bazen açık olduklarını düşünmemek elde değildi. Ben bu dükkânlara tarçın dükkânları diyordum.</span></p>
<p class="calibre3"><span class="font">Geceleri geç saate kadar açık kalan bu gerçekten soylu dükkânlar her zaman büyük ilgimi çekmişlerdi. Dükkânların hafifçe aydınlatılmış, loş, ağırbaşlı bir havaya sahip olan içlerinde, keskin bir boya, cila, tütsü kokusu, uzak ülkelerin, nadir malların hoş esintileri olurdu. Bu dükkânlarda mavi maytaplar, büyülü kutular, çoktan unutulmuş ülkelerin pulları, çin çıkartmaları, çivit, Malaba'dan gelen selofan kâğıdı, tuhaf böceklerin yumurtaları, papağanlar, tukanlar, canlı semenderler ile kertenkeleler, adamotu kökü, Nürnberg'den gelme kurgulu oyuncaklar, ho-rnuncu/us'larla* dolu kavanozlar, mikroskoplar, dürbünler, özellikle de sıradışı olan, az bulunan kitaplar, şaşırtıcı oyma resimlerle, garip öykülerle dolu eski büyük boy ciltler bulabilirdiniz.</span></p>
<p class="calibre3"><span class="font">Müşterilerine başı önünde, akıllı bir suskunluk içinde hizmet veren, müşterilerinin en gizli kaprislerini bilgece, hoşgörüyle karşılayan o eski, saygın tüccarları anımsıyorum. Ama hepsinden daha çok aklımda kalan, bir keresinde az bulunur, yasak broşürlere, gizli derneklerin insanda merak uyandıran, bilinmeyen gizlerin üstündeki perdeyi kaldıran yayınlarına göz attığım bir kitapçı dükkânıdır.</span></p>
<p class="calibre3"><span class="font">Bu dükkânlara gitmek için elime o denli az olanak geçiyordu ki -özellikle de cebimdeki az, ama yine de bana yeten parayla-, bana verilen görev ne denli önemli olursa olsun, şimdi bu olanağı değerlendirmeden edemeyecektim.</span></p>
<p class="calibre3"><span class="font">Yaptığım hesaba göre dar bir geçide sapacak, iki ya da üç yan sokaktan geçerek gece dükkânlarının bulunduğu sokağa ulaşacaktım. Böylece evden daha da uzaklaşmış olacaktım,</span></p>
<p class="calibre3"><span class="font2">• Simyacıların türettiklerini ileri sürdükleri bir peri. (Ç.N.)</span></p>
<p class="calibre3"><span class="font">ama Saltworks Sokağı'ndan kestirme gidersem yitirdiğim zamanı karşılayabilirdim.</span></p>
<p class="calibre3"><span class="font">Tarçın dükkânlarına gitmek için duyduğum istekle kanatlanmış gibiydim, iyi bildiğim bir yan sokağa saptım, yolumu yitirmemek için yürümekten çok, koşuyordum. <sup class="calibre4">Ü</sup>ç ya da dört sokaktan geçtim, ama sapmayı düşündüğüm yer görünürlerde yoktu. <sup class="calibre4">Ü</sup>stelik önümdeki sokağın görünüşü benim düşündüğümden değişikti. Dükkân diye bir şey de yoktu ortada. Kapısız evlerin olduğu bir sokaktaydım, evlerin sımsıkı kapalı pencereleri üstlerine yansıyan ayışığının etkisiyle dümdüz görünüyorlardı. Evlerin öbür yanından dükkânlara ulaşabileceğim sokak geçiyor olmalı - diye düşündüm. Adımlarımı sıklaştırdım, huzursuz olmuştum, tarçın dükkânlarını ziyaret etme düşüncemden vazgeçmek üzereydim. İstediğim tek şey oradan çabucak kurtulup kentin daha iyi tanıdığım bir yerine ulaşmaktı. Sokağın sonuna vardım, nereye çıktığını bilemiyordum. Kendimi seyrek dizilmiş evlerle dolu, geniş, dümdüz, upuzun bir caddede buldum. Alabildiğine açıklık bir yerin soluğunu üstümde duydum. Kaldırımın kenarında ya da bahçe içinde yapılmış çok güzel villalar vardı karşımda, zenginlerin özel evleriydi bunlar. Aralarındaki boşlukları parklarla meyve bahçelerinin duvarları dolduruyordu. Bütün o bölge, Lesznianska Sokağı'nın çok az gidilen aşağı ucuna benziyordu. Ayın ışığı, gökyüzünde gümüş teraziler gibi duran binlerce kuştüyü bulutun arasından süzülüyordu. Ortalık gündüz gibi solgun ve aydınlıktı - gümüş rengindeki o görünüm içinde kapkara duran yalnızca parklarla bahçelerdi.</span></p>
<p class="calibre3"><span class="font">Binalardan birine daha dikkatlice baktığımda, karşımdaki-nin, ön yüzünden hiç görmemiş olduğum lise binasının arkası olduğunu anladım. Giriş kapısına yaklaşırken açık olduğunu görmek beni şaşırttı; giriş holünde ışık yanıyordu. <sup class="calibre4">İ</sup>çeri girdim, ayaklarımın altında koridorun kırmızı halısı uzanıyordu. Hiç kimse beni görmeden süzülüp geçmeyi, ön kapıdan çıkabilmeyi umuyordum, böylece harika bir biçimde kestirmeden gitmiş olacaktım.</span></p>
<p class="calibre3"><span class="font">O geç saatte Profesör Arendt'in sınıfında gönüllü derslerden birinin yapılıyor olabileceği geldi aklıma. Her zaman gece geç saatte yapılan bu derslere o olağanüstü öğretmenin içimizde uyandırmış olduğu sanat aşkıyla tutuşarak hepimiz üşüşür-dük.</span></p>
<p class="calibre3"><span class="font">Küçük bir öbek çalışkan öğrenci, kocaman, karanlık salonda neredeyse kaybolurdu, şişelerin içine yerleştirilmiş iki ufak mumun ışığının duvarlara düşürdüğü gölgelerimiz orada birden kırılıverirdi.</span></p>
<p class="calibre3"><span class="font">Doğruyu söylemek gerekirse, bu derslerde pek bir şey çize-mezdik, profesör de fazla titizlenmezdi zaten. Bazı oğlanlar evden yastık getirirler, kısa bir uyku çekmek için sıraların üzerine uzanırlardı. Aramızda en çalışkan olanlar, mumun çevresinde, onun ışığının altın halkasının içinde toplanırlardı.</span></p>
<p class="calibre3"><span class="font">Genellikle uzun bir süre profesörün gelmesini beklemek zorunda kalır, bu boş zamanı uykulu konuşmalarla doldururduk. Sonunda odasının kapısı açılır, profesör içeri gelirdi - kısa boyluydu, sakallıydı, yüzünde anlaşılması zor bir gülümsemeyle, ölçülü bir suskunluk içinde, çevresine bir gizlilik kokusu yayarak görünürdü. Çalışma odasının kapısını arkasından özenle kapatırdı: Kapı kapanmadan önce onun başının üstünden kısa bir süre için alçı büstler kalabalığını, acı çekmenin klasikleşmiş parçalarını görürdük. Niobides, Dana-ides, Tantalides, yıllar boyu o alçılar müzesinde solup giden o kederli, verimsiz Olimpos'un tümüydü gördüklerimiz. Profesörün odasındaki ışık gündüzleri bile donuktu, alçı büstlerin düşleriyle, boş bakışlarıyla, kül rengi profilleriyle, hiçliğe dönüşen derin düşünceleriyle koyulaşmıştı. Ara sıra o kapının önünde durup içeriye kulak vermekten hoşlanırdık - tanrıların kendi yıkılışlarının sıkıntısı, tekdüzeliği içinde sararıp solarken, harap olurken, iç çekişleriyle, fısıltılarıyla doldurdukları o sessizliğe kulak vermekten.</span></p>
<p class="calibre3"><span class="font">Biz küçük öbekler oluşturarak, bir kış gecesinin gri yansımaları içinde yarı boş sıralarda oturup çizerken, profesör büyük bir gururla, sıcacık duygularla aramızda bir aşağı bir yukarı dolaşırdı. Her şey sessiz ve hoştu. Sınıf arkadaşlarımdan bazıları uyurlardı. Şişelerin içindeki mumlar eriyip ufalırlardı. Profesör, eski büyük boy kitaplarla, modası geçmiş oyma resimlerle, tahta kalıpla basılmış resimlerle, baskılarla dolu derin bir kitaplığın içine gömülürdü. Anlaşılması güç hareketlerle; bize gece görünümlerinin, ayışığı altındaki ağaç kümelerinin, kışın ayışığı altında beyaz zemin üzerine siyah olarak gösterilen park yollarının taşbasması resimlerini gösterirdi.</span></p>
<p class="calibre3"><span class="font">O uykulu konuşmalar arasında zamanın nasıl geçtiğini hiç anlamazdık. Düzgün bir çizgi izlemeden ilerlerdi, sanki saatler geçerken düğüm atıyor, arada bir de boş süreleri olduğu gibi yutuyordu. Ansızın bütün takım kendimizi geceyarısından çok sonra, kardan bembeyaz olmuş, iki yanı siyah, sık çalılıklı bahçe yolunda eve giderken buluverirdik. Karanlığın o tüylü kıyısı boyunca yürür, kürkü andıran çalılıklara sürünürdük, çalıların alttaki yaprakları o parlak gecede -yapay, yarı saydam bir parlaklığı olan o gecede- ayaklarımızın altında çıtırdardı. Karın, renksiz havanın, yarı saydam boşluğun içinden süzülen ışığın yaygın beyazlığı, tıpkı üzerinde sık çalılığın, koyu, siyah süsleme çizgileri gibi durduğu bir taşbasması resmin gri kâğıdına benziyordu. Şimdi gece, o ilerlemiş saatte, Profesör Arendt'in taşbasması resimlerindeki gece görünümlerinin bir kopyasını çıkarıyor, onun tuhaf düşüncelerine gerçeklik kazandırıyordu.</span></p>
<p class="calibre3"><span class="font">Parktaki sık, kara ağaçlığın, çalılıkların üzerindeki tüylü örtünün, gevrek dalların oluşturduğu yığınların içinde, karmakarışık bir şeylerle, el kol işaretleri, işbirlikçi bakışlarla dolu, çok koyu, tüy gibi yumuşak bir karanlıkla dolu köşeler, oyuklar, yuvalar vardı. Orası sıcaktı, sessizdi. Ağır paltolarımızla yumuşacık karın üzerinde oturur, ilkbaharı anımsatan o kış günlerinde bolca bulunan fındıkları kırardık. Ağaçlığın arasından sansarlar, zerdevalar, firavunfareleri, kısa bacaklı, tüyleri koyun postu gibi kokan, ince uzun hayvanlar sessizce geçerlerdi. Onların arasında okuldaki dolaplarda sergilenen hayvanların da olduğundan kuşkulanırdık; barsakları çıkarılmış, tüyleri dökülmüş olsa da, onların o beyaz gecede, boşaltılmış barsak-larında ölümsüz içgüdünün sesini, çiftleşme dürtüsünü duyduklarını, gerçekdışı yaşamdan kısa anlar çalmak için ağaçlığın içine geri döndüklerini düşünürdük.</span></p>
<p class="calibre3"><span class="font">Ama ilkbaharsı karın fosforlu ışıltısı yavaş yavaş solardı - daha sonra yok olur, yerini gündoğumundan önce görülen yoğun, koyu karanlığa bırakırdı. fimizden bazıları ılık karın içinde uykuya dalar, bazıları da karanlıkta el yordamıyla evlerinin kapılarını arar, anne babalarının, ağabeylerinin uykularının içine, geç vakit döndüklerinde kendilerine kadar ulaşan derin horlamaların devamına körlemesine dalarlardı.</span></p>
<p class="calibre3"><span class="font">Geceleri yaptığımız bu resim derslerinin benim için gizli bir çekiciliği vardı, onun için şimdi resim sınıfına bir göz atma olanağını ziyan etmek istemedim. Yine de, yalnızca çok kısa bir süre uğramaya karar verdim. Ama sedir ağacından basamakları ayaklarımın altında yankılanan arka merdivenden yukarı çıkarken, okul binasının hiç tanımadığım bir bölümünde bulunduğumu anladım.</span></p>
<p class="calibre3"><span class="font">O ağır sessizliği bölen bir mırıltı bile yoktu. Bu bölümdeki koridorlar daha genişti, zemin kalın bir halıyla kaplıydı, çok hoş görünüyordu. Her köşede hafif bir ışık veren küçük lâmbalar asılıydı. <sup class="calibre4">İ</sup>lk köşeyi döndüğümde kendimi daha da geniş, daha da zengin görünüşlü bir salonda buldum. Duvarlardan birinde geniş, cam bir kemer vardı, oradan bir apartman dairesine geçiliyordu. Oldukça göz alıcı bir biçimde döşenmiş odalar görebiliyordum. <sup class="calibre4">İ</sup>nsanın gözü duvarlardaki ipek kaplamalara, yaldızlı aynalara, değerli mobilyalara ve kristal avizelerden dökülen ışıklarla, burmalı çelenklerle, gonca çiçeklerle pırıl pırıl parlayan gösterişli odaların kadifemsi yumuşaklığına kayıyordu. Bu boş odalardaki derin sessizlik, aynaların gizli bakışmalarıyla, duvarlardan yukarı tırmanıp beyaz tavanlardaki kabartmaların içinde kaybolan süslemelerin telâşıyla doluydu.</span></p>
<p class="calibre3"><span class="font">Bütün bu görkemin karşısında hayranlık ve korkuyla durdum; gece vakti yaptığım bu haylazlığın beni hiç umulmadık bir biçimde müdürün bölümüne, onun özel dairesine getirmiş olduğunu kestirebiliyordum. Orada öylece duruyordum; yüreğim çarpıyordu; duyduğum merak beni olduğum yere çivile-mişti; en ufak bir seste kaçmaya hazırdım. Eğer biri beni yakalarsa bu gece ziyaretini, orayı böyle arsızca gözetlememi nasıl açıklayabilirdim? O yumuşak, derin koltuklardan birinde okul müdürünün genç kızı hiç kimseye görünmeden, sessizce oturuyor olabilirdi. Gözlerini kaldırıp gözlerimin içine bakabilirdi - hiç kimsenin bakmaya dayanamadığı, falcı gözüne benzeyen, siyah, durgun gözleriyle. Ama kafamda tasarladıklarımı uygulamadan yarı yolda geri dönmek de korkaklık olacaktı. Ayrıca, belirsiz bir zamanın puslu ayışığıyla aydınlanan o odalar büyük bir sessizlik içindeydiler. Koridorun kemerlerinin arasından baktığımda oturma odasının öteki ucunda terasa açılan büyük bir camlı kapı gördüm. Her taraf öylesine sessizdi ki, ansızın yüreklendim. Oturma odasına geçen birkaç basamağı inmek, geniş, değerli halının üstünde üç beş adım atarak oradan çabucak geçmek, beni bildiğim sokağa kolayca ulaştırabilecek terasa varmak bana çok tehlikeli bir iş gibi gelmedi.</span></p>
<p class="calibre3"><span class="font"><sup class="calibre4">Ö</sup>yle de yaptım. Kendimi, tavandaki süslemelere kadar uzanan saksı palmiyelerinin altında, parke döşemede bulunca, artık gerçekten tarafsız bölgede olduğumu anladım, çünkü oturma odasının bir duvarı eksikti. Duvarın yerinde birkaç basamakla kentteki bir alana, alanın çevresi kapatılmış bir bölümüne (bahçe mobilyalarından birkaçı doğrudan kaldırımda duruyorlardı) bağlanan bir tür geniş loca vardı. Birkaç basa-maklık taş merdivenden koşarak indim, kendimi bir kez daha sokakta buldum.</span></p>
<p class="calibre3"><span class="font">Gökteki takımyıldızları baş aşağı duruyorlardı, bütün yıldızlar tersine dönmüşlerdi; yalnız, görünmeyen varlığının aydınlattığı bulutların o kuştüyü yatakları altına gömülmüş duran ayı bekleyen hâlâ çok uzun bir yolculuk var gibiydi; ay, karmaşık göksel işlemlere dalmıştı, henüz gündoğumunu düşünmüyordu.</span></p>
<p class="calibre3"><span class="font">Uzaktan hayâl meyal birkaç tane at arabası göründü, uyuklayan kıvrık bacaklı yengeçlere ya da hamamböceklerine benziyorlardı, kırık döküktüler, bağlantı yerleri gevşemişti. Sürücünün biri oturduğu yüksek yerden bana doğru eğildi. Ufak, kırmızı, sevimli bir yüzü vardı. "Gidelim mi efendim?" diye sordu. Arabanın çok sayıda parçadan oluşan gövdesi, bütün birleşim ve bağlantı yerlerinden sarsıldı ve araba hafif tekerleklerinin üzerinde harekete geçti.</span></p>
<p class="calibre3"><span class="font">Ama böyle bir gecede kim kendini ne yapacağı bilinmeyen bir arabanın keyfine bırakabilir? Dingiller öyle bir tıkırdıyor, arabacının oturduğu yerle tavan öyle bir gürültü çıkarıyorlardı ki, nereye gideceğim konusunda arabacıyla bir anlaşmaya varamadım. Söylediğim her şeye hoşgörüyle baş sallıyor, kendi kendine şarkı söylüyordu. Bir daire çizerek kentin çevresinde dolaştık.</span></p>
<p class="calibre3"><span class="font">Bir otelin önünde at arabaları duruyordu; arabacılar benimkine dostça el salladılar. Arabacım sevinçle yanıtladı onları, sonra da arabayı durdurmaksızın dizginleri kucağıma fırlattı; oturduğu yerden aşağı atladı, arkadaşlarının yanına gitti. Yaşlı, görmüş geçirmiş bir araba atı olan atımız çevresine bir göz attı, sonra da tekdüze, düzgün bir tırısa geçti. Gerçekte o at, insanda güven duygusu uyandırıyordu - sürücüsünden daha akıllı gibiydi. Ne var ki ben araba kullanmasını bilmiyordum, o nedenle kendimi atın keyfine bırakmak zorundaydım. Kentin dışında iki yanı bahçeli bir yola saptık. Yaklaştıkça bu bahçeler, gitgide uzun ağaçlı parklara, parklar da ormanlara dönüştü.</span></p>
<p class="calibre3"><span class="font">Bu alabildiğine görkemli kış gecesinde yaptığım o ışıklı yolculuğu asla unutmayacağım. Gökyüzünün renkli haritası genişleyip kocaman bir kubbeye dönüştü; bu kubbede beliren olağanüstü ülkelerin, okyanusların, denizlerin üzerinde yıldız akıntılarının, girdapların, gökyüzü coğrafyasının parlak çizgileri vardı. Gümüş bir tül gibi ışıldayan havayı solumak kolaylaştı. Menekşelerin kokusunu duyabiliyorduk. Koyun postunu andıran bembeyaz karın altından, her birinin narin çanağında bir ayışığı beneği olan laleler, titreyerek başlarını çıkarmışlardı. Tüm orman binlerce ışıkla, aralık göğünden lapa lapa yağan yıldızlarla aydınlatılmış gibiydi. Gizli bir bahar, karın ve menekşelerin eşsiz saflığı, havada nabız gibi atıyordu. Tepelik bir bölgeye girdik. Ağaçların çıplak başlarıyla diken diken olmuş tepelerin üst çizgileri, mutlulukla göğüs geçiren bir insanın göğsü gibi kabarmıştı. Bu mutlu yamaçlarda, yere düşen, kardan ıslanan yıldızları toplayan öbek öbek insanlar gördüm. Yol dikleşti, atın ayakları kaymaya başladı, gıcırtılı arabayı güçlükle çekebiliyordu. Mutluydum. Havadaki sevinç dolu baharı, karın, yıldızların tazeliğini iyice çektim ciğerlerime. Atın göğsünün önünde kale duvarı gibi duran karlı beyaz köpük, yükseldikçe yükseliyordu; at o saf, taze kütlenin içinden zar zor geçebiliyordu. Sonunda durduk. Arabadan indim. At başını öne sarkıtmıştı, soluk soluğaydı. Ona sarılıp başını göğsüme dayadım, iri gözlerinde yaşlar vardı. Kamının üzerinde yuvarlak, koyu renkli bir yara olduğunu gördüm. "Neden bana söylemedin?" diye fısıldadım, ağlıyordum. "Bunu senin için yaptım canım", dedi at, küçük bir tahta oyuncak gibi ufaldı. Ondan uzaklaştım; içimde müthiş bir hafiflik, mutluluk duygusu vardı. Buradan geçen küçük yerel treni mi beklesem, yoksa kente yürüyerek mi gitsem diye düşünüyordum. Ormanın ortasında bir yılan gibi kıvrılan dik bir yokuştan inmeye başladım; önce hafifti, esnekti adımlarım, sonra canlı, mutlu bir koşu tutturdum; giderek hızlandım, sonunda kayaklarla yokuş aşağı kayar gibiydim. Hızımı istediğim gibi ayarlayabiliyor, bedenimi hafifçe oynatarak yönümü değiştirebiliyordum.</span></p>
<p class="calibre3"><span class="font">Kentin dış mahallerine gelince bu utkulu koşuyu yavaşlattım; dingin bir yürüyüşe geçtim. Ay hâlâ gökyüzünde yükseliyordu. Gökyüzündeki değişimlerin sonu gelmiyor, sayısız kubbe giderek karmaşıklaşan biçimler alıyorlardı. Gökyüzü kendi iç düzeneğini bu büyülü gecenin üzerine tıpkı gümüş bir usturlap gibi yayıyor, dişlileriyle çarklarının matematiğini sonsuz açılımlarla bize gösteriyordu.</span></p>
<p class="calibre3"><span class="font">Çarşı Alanı'nda keyifli keyifli dolaşan insanlar vardı. Hepsi de o gece gördükleriyle kendilerinden geçmişler, duydukları zevki yansıtan yüzleri gökyüzünün büyüsüyle gümüş rengini almıştı. Babamın cüzdanı için kaygılanmaktan bütünüyle vazgeçmiştim. Başka meraklarına gömülen babam, onu yitirdiğini şimdiye dek çoktan unutmuş olmalıydı; anneme gelince, ona pek aldırış etmiyordum.</span></p>
<p class="calibre3"><span class="font">Yılda ancak bir kez yaşanan böyle bir gecede, insan esinlenir; içini sevinçle dolduran düşüncelere kapılır; şiirin kutsal parmağının kendisine dokunduğunu duyumsar. Kafam düşüncelerle, tasarılarla doluydu; evime doğru yürümek istedim, ama kollarının altında kitap taşıyan birkaç okul arkadaşımla karşılaştım. Bitmek bilmeyen o gecenin aydınlığıyla uyanmış, okula gidiyorlardı bile. Hep birlikte menekşe kokan dar bir yokuştan aşağı yürüdük; karın üstünde gümüş gibi yayılan şeyin gecenin büyüsü mü, yoksa gündoğumunun ışıkları mı olduğuna karar veremedik. ..</span></p>
</body>
</html>