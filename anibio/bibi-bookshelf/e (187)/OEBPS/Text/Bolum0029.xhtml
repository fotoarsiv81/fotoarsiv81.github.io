<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span class="font3">ANAVATAN</span></h1>
<p class="calibre3"><span class="font">Kaderimin sayısız kez canı istediğince gösterdiği iniş-çıkışların ardından, ki bunların ayrıntısına burada girmek istemiyorum, sonunda kendimi yurtdışında buldum, bir zamanlar yanıp tutuşarak arzuladığım gençlik düşlerimin o ülkesinde. Ama düşlerim çok geç gerçekleşti, hem de tatlı tatlı hayalini kurduğumdan çok farklı koşullarda. Bir fatih olarak dönmedim geriye, hayatın hırpaladığı insanlardan biri olarak döndüm. Zaferlerimi göstermeyi umut ettiğim yer şimdi içinde birbiri peşi sıra gururumu ve kibirli emellerimi yitirdiğim sefil, utandırıcı, tiksindirici yenilgilerin sahnesiydi artık. Hayatta kalabilmek için mücadele ediyordum; hırpalanmıştım, elimden geldiğince narin teknemi karaya oturtmamaya çalışıyordum, kaderin önünde oyuncak olmuş oraya buraya savrulup duruyordum; sonunda o orta büyüklükteki taşra kasabasına vardım; gençlik düşlerimde orada ünlü yaşlı efendinin dünyanın karmaşasından kaçıp sığındığı bir kır evinin bulunduğunu görürdüm hep. Bu rastlantıda saklı ironinin bile farkında olmayarak, şimdi oraya çökmek ve bir süre kalmak istiyordum, olaylar yeniden patlak verinceye kadar orada kış uykusuna yatmak istiyordum belki de. Alınyazım beni nereye götürürse götürsün aldırmıyordum. Kırların pırıltısı bir daha parlamamak üzere sönmüştü benim gözümde; şimdi, bu sıkıntılı, tükenmiş durumumda tek istediğim huzurdu.</span></p>
<p class="calibre3"><span class="font">Ama işler başka yönde gelişti. Belli ki bir yol ayrımına gelmiştim, alınyazım yön değiştiriyordu, çünkü beklenmedik bir biçimde hayatım durağanlaşmaya başladı; sanki doğru akıntıya kapılmıştım. Nereye baksam bana uygun bir durumda buluyordum kendimi, insanlar sanki beni bekliyorlarmış gibi ellerindeki her şeyi bırakıveriyorlardı, gözlerine birden gelen o dikkat parıltısını ve sanki yüksek bir yerden emir almışlar gibi kendilerini benim hizmetime sunmak için duydukları o apansız kararı görüyordum. Bu, yanılsamaydı elbette, koşulların ustalıkla iletişime girmeleri sayesinde olan bir şeydi; kader çarkımın dişlerinin şansın elinde ustalıkla birbirine girmesiydi, bu da beni bir uyurgezer gibi olaydan olaya götürüyordu. Şaşıracak vakit kalmıyordu pek; şansımın yaver gitmesi, uyumlu bir kadercilikle, keyifli bir pasiflik ve güvenle atbaşı gidiyordu, bu da beni hiç karşı koymadan olayların akışına kapılmaya zorluyordu. Bütün bunları, uzun zamandır tatmin edilmeden kalmış bir ihtiyacın giderilmesi, bilinmeyenin tam anlamıyla ödüllendirilmesi ve reddedilen sanatçının değişmez açlığı olarak kabul etmiştim ki, yeteneklerim sonunda takdir edildi. Hangi iş olursa olsun görmeye razı bir sokak kemancısı olmaktan çıkıp kent operasında orkestra şefliğine yükseliverdim; sanatla amatörce ilgilenenlerin özel kapıları önümde açılıverdi, ben de sanki eskiden beri birtakım ayrıcalıklara sahipmişim gibi giriverdim en iyi topluma; ben ki dec/asse'nin, iki güverte arasına saklanan kaçak yolcuların ve toplum denen gemideki aylakların yeraltı dünyasının sakini sayılırdım. Ruhumun derinliklerinde bastırılmış, isyankar bahaneler olarak yaşamış ve bilinçaltımda bana eziyet etmiş olan arzular hemen geçerlilik kazandılar ve kendi hayatlarını sürmeye başladılar. Alnımdaki gasp edici ve kendini beğenmiş numaracı damgası silindi.</span></p>
<p class="calibre3"><span class="font">Bütün bunları kısaltılmış biçiminde anlatıyorum, amacım, bu tuhaf hayatın ayrıntılarını deşmeden talihimin genel bir görünüşünü vermek: çünkü bu olayların hepsi, daha önce anlatılmış öykülerin tarih öncesine ait şeyler aslında. Hayır, sanıla-bileceğinin aksine, benim mutluluğumun içinde aşırılık ya da azgın bir heyecan yoktu; üzerime derin bir sükûnet ve kendine güven çökmüştü; derin bir ferahlama duygusuyla, bu işaretin altında bu kez kötü bir amaç olmadığını (hayat beni bu işaretin, kaderin çehresinin en ufak titreyişine duyarlı kılmıştı) fark etmiştim. Mutluluğum kalıcı ve gerçek türdendi.</span></p>
<p class="calibre3"><span class="font">Benim geçmişteki bütün o başı boş dolaşmalarım, daha önceki yaşantımın gömülü acıları, benden koptu ve batan güneşin ışınlarına karşı çaprazlama bir konum alan, uzaktaki ufukların üstünde bir kez daha yükselen bir toprak parçası gibi süzülüp geri geldi; beni alıp götüren trense son dönemeci aldı ve dosdoğru gecenin içine atılırken yüzüne çarpan o kabaran, baş-döndüren ve hafifçe dumanlanmış gelecekle göğüs göğüse geldi. Benim en önemli gerçeği ortaya koyacağım yer burası, bolluk ve mutluluk çağını içine alan, taçlandıran gerçek o: Uzun yolculuğumun o evresinde karşılaştığım ve kısa, heyecanlı bir nişanlılıktan sonra evlendiğim Eliza.</span></p>
<p class="calibre3"><span class="font">Bahtım açık ve dolu dolu. Operadaki konumum tartışma götürmez. Filarmoni orkestrasının şefi, Maestro Pelleg-rini, bana değer verir ve önemli bütün konularda görüşümü alır. Emekliliğin eşiğinde, tatlı, yaşlı bir adam o; opera yönetimi, kentin Filarmoni Kuruluşu ve onun arasında sessiz bir üçlü anlaşma var, bu anlaşmaya göre, onun emekli olmasıyla şefin değneği hemen bana verilecek. O değneği birçok kez elimde tuttum, aylık filarmoni konserlerini yönettim ya da maestro rahatsızlandığında ya da ruhuna ters düşen modern bir müzik parçasının üstesinden gelemeyeceğini hissettiğinde orkestra bölümünde maestronun yerini aldım.</span></p>
<p class="calibre3"><span class="font">Opera, ülkenin en iyi donanımlı olanlarından biri. 'Ücretim, rahat bir yaşam sürmeme, hattâ az da olsa lükse kaçmama yetiyor. Oturduğumuz yeri Eliza kendi zevkine göre döşedi ve düzenledi, çünkü bu yönde ne bir arzum ne de becerim var. Eliza ise, tam tersine, ne yapacağını bilen (ama sıkça da fikir değiştiren) biri, öyle bir enerjiyle işe girişiyor ki, aslında bu iş böyle bir enerjiye değmez bile. Eliza sürekli olarak satıcılarla tartışıyor, malın kalitesi ve fiyatı için amansız bir mücadele veriyor, bu konularda adamakıllı kahramanlık gösteriyor ve bununla gururlanıyor da. Onun nefsini tatmin etmek için tatlı bir telaş içine girdiğini görüyorum; biraz da korku karışmış bu telaşa, tıpkı bir uçurumun kenarında umursamazca oynayan küçük bir çocuk gibi. Alınyazımızı, binlerce dünyevi, değersiz şeyle mücadele ederek biçimlendirdiğimizi hayal etmek ne de safça!</span></p>
<p class="calibre3"><span class="font">Bu sakin körfezde mutlulukla demir attığıma göre, açıkgöz kaderi kandırmaktan başka bir isteğim yok, bana dikkat etmesin yeter, dikkat çekmeden iyi talihime tutunmak ve fark edilmemek istiyorum yalnızca.</span></p>
<p class="calibre3"><span class="font">Kaderin bana böyle sakin ve huzurlu bir sığınma hakkı tanıdığı kent, evlerin bulunduğu semtlerin çizdiği sınırın epeyce uzağında, yüksekçe bir kayalığın üzerinde inşa edilmiş saygıdeğer katedraliyle ünlü. Burada kent ansızın bitiveriyor, arazi, dutluk ve cevizliklerle örtülmüş dik doruklara ve burunlara bölünüyor ve geniş bir manzaraya bakıyor. Burası, batının sıcak soluğuna alabildiğine açık olan o kırlıkların geniş, açık düzlüğüne bekçilik eden, yüksek kireç içeren bir kütlenin yeryüzünden son yükselişi. Bu tatlı esintilerin okşamasıyla kasaba, dingin, tatlı bir iklim kuşağına sarınmış, adeta daha büyük bir meteorolojik yörüngenin içinde yer alan, bağımsız minyatür bir yörünge yaratmış. Bütün yıl boyunca, belli belirsiz fark edilen, tatlı meltemler oradan geçer, sonbahara doğru ağır ağır bir tek, ahenkli akıntıda birleşirler; bu akıntı, havadaki parlak bir golfstrim gibidir, unutuşlar ve mutluluk verici bitimler kadar tatlı, tekdüze bir rüzgârdır esen.</span></p>
<p class="calibre3"><span class="font">Yüzyıllar boyu durup dinlenmeden kabaran vitraylarının benzersiz loşluğunda yontulup biçimlendirilmiş, kuşaklar boyu mücevher üstüne mücevher eklenmiş olan katedral, şimdi dünyanın her köşesinden akın akın turist çekiyor. Yılın her mevsiminde bu turistlere, ellerinde kent rehberleriyle sokaklarda dolaşırken rastlayabilirsiniz. Otellerimizde aslan payını alırlar, nadir şeyler bulmak için dükkânlarımıza, antikacılarımıza dalıp çıkarlar, eğlence yerlerimizi doldururlar. Uzaklardaki dış dünyadan denizin kokusunu, kimi zaman da büyük projelerin tadını ve şevkini getirirler, büyük işlerin geniş canlılığını. <sup class="calibre4">İ</sup>klimin, katedralin, hayatın akışının büyüsüne kapılan kimileri, kalışlarını epeyce uzatırlar, çevreye uyum sağlarlar ve buradan ayrılmazlar. Ayrılırken, tüccarlarımızın, üreticilerimizin ve lokantacılarımızın güzel kızlarıyla evlenip gidenler de olur. Bu bağlar sayesinde dış sermaye çoğu kez bizim işlerimize yatırılır ve sanayi kuruluşlarımızı güçlendirir.</span></p>
<p class="calibre3"><span class="font">Kentteki ekonomik hayata gelince, yıllardır durgun bir yol izlemişti, ne bir şok yaşamıştı ne de kriz. Adamakıllı gelişmiş şeker sanayiinin tatlı damarları halkın dörtte üçünü besliyor; kent ayrıca, eski, güzel bir geleneğe uygun olarak üretim yapan ünlü bir porselen fabrikasıyla da övünür. Bu fabrika, dışsatım için üretim yapar, ama ülkesine dönen her <sup class="calibre4">İ</sup>ngiliz, kendine sanat akademimizdeki genç bayanların yarattığı ve katedralle kasabanın resimlerini gösteren, bilmem kaç parçadan oluşan fildişi renkli bir porselen takım ısmarlar.</span></p>
<p class="calibre3"><span class="font">Genel anlamda konuşursak, burası özgürce ve beceriyle yönetilen bir kasaba sayılır, bu ülkedeki birçok benzeri gibi; ölçülü bir telaş içindedir insanlar, kafalar ticarete çalışır, rahatından ve refahından ölçülü derecede hoşnuttur, aynı zamanda kendini beğenmişliği ve toplumda yükselme hevesi de ölçülüdür. Bayanlar, giyim konusunda neredeyse büyük kentlerde görülen bir aşırılığa kapılmışlardır, beylerse başkentteki yaşam tarzına öykünürler; üç-beş kabarenin ve kulübün yardımıyla marjinal bir gece hayatını yaşatmaya çabalarlar. Kağıt oyunları pek revaçtadır, bayanlar bile meraklıdır buna; dostlarımızdan birinin zarif döşeli evinde, kimi zaman sabaha karşı bitirilen kâğıt oyunuyla sona erdirmediğimiz gün yok gibidir. Burada da yine Eliza öne düşer, coşkusunu bana mazur göstermek gayreti içinde, toplumsal konumumuz konusunda kaygıları olduğunu, bu konumumuz nedeniyle, gündemde kalmak için evden daha çok çıkmamız gerektiğini söyler. Ama aslında Eli-za'nın kapıldığı şey, zamanın böyle düşüncesizce ve heveslen-dirici biçimde boşa harcanmasıdır.</span></p>
<p class="calibre3"><span class="font">Bazen gözleri ışıl ışıl yanar ve yanaklarına telaşlı bir kırmızılık yayılırken, kendisini oyunun değişebilen doğasına kaptırırken heyecanlanmasını seyrediyorum. Kendinden geçmiş bir grup insanın, kartlar ellerinden yelpaze gibi yayılırken üçkâğıtçı kaderin peşinde hayalî bir yarışa giriştikleri masaya, şapkalı lamba tatlı bir ışık yayar. Eliza'yı arada bir görürüm, seansın gerginliğine kendini kaptırmış olarak, şu ya da bu oyuncunun arkasından şöyle bir görünüp kaybolurken. Ortalığa hakim olan sessizliğin içine karışan, talihin değişik ve dolambaçlı yolunu ortaya koyan alçak sesle söylenmiş cümleler duyuluyor. Bana gelince, ben, onların bütün duyularının, kendinden geç-mişliğin ateşiyle sessizce sarıp sarmalanacağı ânı bekliyorum; her şeyi unutarak, adeta uyuşarak, dönen bir diskin üzerine kapandıkları ânı bekliyorum; o zaman kimseye belli etmeden o büyülü sanatın alanından çıkıp kendi düşüncelerimin yalnızlığına çekiliyorum. Bazen oyundan çıkıp kimsenin dikkatini çekmeden masadan ayrılmayı ve bir başka odaya geçmeyi başarıyorum. Orası karanlık; tek ışık, uzaktaki bir sokak fenerinden geliyor. Başımı bir pencerenin camına dayıyor, orada düşüncelere dalarak uzun bir süre kalıyorum.</span></p>
<p class="calibre3"><span class="font">Sonbahara özgü donukluk içindeki parkın üstünde, geceyi soluk, kırmızımtrak bir ışıltı yıkıyor. Ağaçların doruklarının delik deşik şişkinliği içinde kargalar ansızın, ahmakça korkarak uyanıp bağırıyorlar, şafak söktüğünü sanıp gürültülü kümelerle uçup gidiyorlar; rotalarından sapıp sağa sola yalpalayarak uçuşları, otların ve dökülmüş yaprakların mayhoş, keskin kokusunu taşıyan bulanık kızıllığı karıştırıp titretiyor. Gökyüzünde dönen, daireler çizen kanatların çırpınışı, sonunda yavaşlıyor, dinginleşip yere yöneliyor, ağaçların yatışmış karmaşasında, huzursuzluğu giderilmemiş, korku dolu, girintili çıkıntılı, iğreti bir sıra yaparak parıldıyor; gevezeliklerin yerini iniltili, sessiz korkular alıyor. Ve derin ve gecikmiş gece her şeye hakim oluyor. Saatler geçiyor. Sıcacık alnımı cama dayamış olan ben, hissediyorum ve biliyorum: Bundan böyle bana hiçbir şeyin zararı dokunamaz, huzurlu bir liman buldum. <sup class="calibre4">Ö</sup>nümde mutluluk ve keyif dolu upuzun yıllar var; neşeli, güzel yıllar, sonu gelmeyen bir matematiksel dizi halinde sıralanıyor önümde. Son birkaç yüzeysel ve yumuşak iççekiş göğsümü mutlulukla dolduruyor. Soluk almaktan vazgeçiyorum. Günün birinde ölümün beni kucaklayacağını biliyorum, bütün yaşamı kucakladığı gibi, cömertlikle ve iyilikle. Kasabanın süslü güzel mezarlığının yeşillikleri arasında, doygunlukla, yatacağım. Karım -dulların taktığı peçesinin arkasında ne kadar da güzel görünecek-, burada tadını çıkardığımız o dingin sabahlarda bana çiçekler getirecek. Bu sınırsız bolluğun derinliklerinden can sıkıcı, yüksek sesli bir müzik, görkemli bir uvertürün ağırbaşlı, yaslı, uğultulu notaları yükselir gibi oluyor. Derinlerden yukarı fırlarken, onun ritminin güçlü zonklamasını algılıyorum. Kaşlarımı kaldırıyor, bakışlarımı uzaktaki bir noktaya dikiyor, saçlarımın dikeldiğini hissediyorum. Dinlerken soğuktan titriyorum...</span></p>
<p class="calibre3"><span class="font">Gürültülü konuşmalar beni uyuşukluğumdan çekip alıyor. <sup class="calibre4">İ</sup>nsanlar beni sorup gülüşüyorlar. Karımın sesini duyuyorum.</span></p>
<p class="calibre3"><span class="font">Saklandığım yerden çıkıp hâlâ aydınlığa alışamayan gözlerimi ovuşturarak ışıklı salona dönüyorum. Parti dağılmak üzere. Ev sahibiyle karısı kapının eşiğinde durmuşlar, ayrılan konuklarıyla gevezelik ediyorlar, veda türünden kibar sözler söylüyorlar karşılıklı. Sonunda karanlık sokakta yalnız kalıyoruz. Karım, rahat, hafif adımlarını benimkilere uyduruyor. Yan yana uyum içinde yürüyoruz; yokuşu tırmanırken karım başını hafifçe yana eğiyor, kaldırımı kaplayan sarı yaprakların oluşturduğu fısıltılı halıya tekme atıyor. Hâlâ kumarın, yaver giden şansının, içtiği şarabın etkisinde olan karım, küçük, kadınsı numaralar yapıyor. Aramızdaki sessiz anlaşma uyarınca bu tür suya sabuna dokunmaz fanteziler için kesin hoşgörü göstermeye zorluyor beni, ciddi eleştirilerde bulunursam da gerçekten güceniyor. Evimize girerken, karanlık ufkun üstünde yeşilimsi gündoğumu kendini göstermeye başlıyor. Isıtılmış ve çekidüzen verilmiş evin güzel kokusu bizi sarıp sarmalıyor. Işıkları yakmıyoruz. Perdelerin gümüşsü desenini, uzaktaki bir sokak lambası karşı duvara yansıtıyor. Giysilerimi çıkarmadan yatağın üzerine oturuyor, Eliza'nın elini sessizce elime alıp bir süre tutuyorum.</span></p>
<p class="calibre3"><span class="font5">Sygnoly,</span><span class="font"> No. 59,1938</span></p>
<p class="calibre3"><a id="bookmark1"><sup class="calibre5"></sup></a><a href="../Text/Bolum0026.xhtml#footnote1">1</a></p>
<p class="calibre3"><span class="font2"> Babası Kral Nabunaid'in yokluğunda Babil'i yöneten naip. Onun verdiği bir şölen sırasında Danyal Peygamberin duvardaki elyazısını yorumlayarak Babil'in çöküşünü önceden haber verdiğine inanılır. (Ç.N.)</span></p>
</body>
</html>