<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
div.sgc-2 {text-align: center;}
  h1.sgc-1 {text-align: center;}
</style>
</head>

<body>
  <p><br /></p>

  <h1 class="sgc-1 sgc-1"><strong>Düello</strong></h1>

  <div class="sgc-2"></div>

  <p><br />
  <br /></p>

  <p class="heading0 sgc-2"><span class="sgc-2 sgc-3">Ha, peki peki öyleyse koru kendini</span></p>

  <p class="heading0 sgc-2"><span class="sgc-2 sgc-3">Gör bak, nasıl delip geçeceğim seni!</span></p>

  <p class="heading0 sgc-2"><span class="sgc-2 sgc-3">Knyajnin</span></p>

  <p class="heading0 sgc-2"><span class="sgc-2 sgc-3">Birkaç hafta sonra Belogorsk kalesine alışmakla kalmayıp hoşlanmaya da başlamıştım bu hayattan. Komutanların evlerinde, akrabalarıymışım gibi davranıyorlardı bana. İvan Kuzmiç ve karısı son derece saygıdeğer kimselerdi. İvan Kuzmiç, subaylığa erlikten yükselmiş, öğrenimsiz, olağanüstü yanı olmayan bir insandı. Fakat son derecede dürüst ve iyiydi. İpleri karısının elindeydi. Bu da onun kaygısızlığına denk düşüyordu. Vasilisa Yegorovna devlet görevini tıpkı kendi ev işleri gibi yürütüyor, evceğizini nasıl yönetiyorsa kaleyi de öylece çekip çeviriyordu.</span></p>

  <p class="heading0 sgc-2"><span class="sgc-2 sgc-3">Marya İvanovna, yanımda yabancılık çekmiyordu artık. Isınmıştık birbirimize. Akıllı, duygulu bir kız olduğunu anlamıştım onun. Bu iyi aileye, hatta tek gözlü garnizon teğmeni İvan İgnatyiç'e, nasıl olduğunu farketmeden alışıvermiştim. Şvabrin'e kalırsa, onunla Vasilisa Yegorovna arasında uygunsuz bir ilişki varmış. Düpedüz iftiraydı bu, gerçekle en ufak bir ilgisi yoktu. Ama Şvabrin hiç kaygılanmadan söylüyordu bunu.</span></p>

  <p class="heading0 sgc-2"><span class="sgc-2 sgc-3">Subaylık emrim gelmişti. Fakat çalışmadan yana bir sıkıntım yoktu. Tanrıya emanet edilen kalede ne geçit töreni, ne eğitim yapıldığı vardı. Nöbet bile tutulmuyordu. Komutan, aklına estikçe, kendi bildiğine göre eğitiyordu askerleri. Ama her dönüşten önce, yanılmamak için istavroz çıkarmalarına rağmen, adamların hiçbiri sağını solunu öğrenememişti daha. Birkaç Fransızca kitap vardı Şvabrin'de. Onları okumaya koyuldum ve içimde edebiyata karşı bir heves uyandı. Sabahlarımı okumakla, çeviri yapmakla, ara sıra da şiir yazmaya uğraşmakla geçirmeye başladım. Yemeği genellikle komutanın evinde yiyor, günün öteki kesimini de çoğu zaman orada geçiriyordum. akşamları, o çevrenin baş dedikoducusu olarak bilinen karısı Akulina Pamfilovna'yla birlikte, papaz Gerasim çıkıp gelirdi kimi zaman. Aleksey İvaniç Şvabrin'le her gün görüşüyorduk. Fakat sohbeti gitgide daha az çekici olmaya başlamıştı benim için. Komutanın ailesinden hep alayla söz etmesi, özellikle de Marya İvanovna için kullandığı iğneli sözler hiç hoşuma gitmiyordu. Evet, bir başka topluluk yoktu kalede. Ama ben de böyle bir şey istemiyordum zaten.</span></p>

  <p class="heading0 sgc-2"><span class="sgc-2 sgc-3">Başkırtların ayaklanacağı konusundaki söylentilerin aslı çıkmadı. Kalemizin çevresinde barış egemendi. Fakat sonradan bunun geçici bir barış olduğu anlaşılacaktı.</span></p>

  <p class="heading0 sgc-2"><span class="sgc-2 sgc-3">Edebiyatla uğraştığımı söylemiştim daha önce. O dönem için hiç de küçümsenemeyecek denemelerim vardı. Birkaç yıldır yazdığım şiirlerden biri pek hoşuma gitti. Yazarların kimi zaman, akıl danışıyormuş gibi görünüp kendilerini övecek okuyucu aradıkları bilinen bir şeydir. Ben de şiirimi yazıp bitirince Şvabrin'e götürdüm. Kalede şiirden anlaması gereken tek kişi oydu. Küçük bir önsözden sonra defterimi cebimden çıkardım, şu dizeleri okudum:</span></p>

  <p class="heading0 sgc-2"><span class="sgc-2 sgc-3">Sevda düşüncesini içimden atmak,</span></p>

  <p class="heading0 sgc-2"><span class="sgc-2 sgc-3">Unutmak istiyorum o dilberi;</span></p>

  <p class="heading0 sgc-2"><span class="sgc-2 sgc-3">Ah, Maşa'dan kaçıp kurtulmak</span></p>

  <p class="heading0 sgc-2"><span class="sgc-2 sgc-3">Uçup gitmek bir kuş gibi!</span></p>

  <p class="heading0 sgc-2"><span class="sgc-2 sgc-3">Fakat beni tutsak eden o gözler</span></p>

  <p class="heading0 sgc-2"><span class="sgc-2 sgc-3">Her an karşımda duruyor</span></p>

  <p class="heading0 sgc-2"><span class="sgc-2 sgc-3">Gönlüm hep onları özler</span></p>

  <p class="heading0 sgc-2"><span class="sgc-2 sgc-3">Ruhum için için eriyor</span></p>

  <p class="heading0 sgc-2"><span class="sgc-2 sgc-3">Neler çektiğimi gel gör de</span></p>

  <p class="heading0 sgc-2"><span class="sgc-2 sgc-3">Maşa, acı bana, yan bana</span></p>

  <p class="heading0 sgc-2"><span class="sgc-2 sgc-3">Unutmam seni bir an bile</span></p>

  <p class="heading0 sgc-2"><span class="sgc-2 sgc-3">Sevgilim, inan bana...</span></p>

  <p class="heading0 sgc-2"><span class="sgc-2 sgc-3">Övüleceğim konusunda en ufak bir kuşku duymadan: - Nasıl buldun diye sordum Şvabrin'e.</span></p>

  <p class="heading0 sgc-2"><span class="sgc-2 sgc-3">Fakat genellikle hoşgörülü bir kimse olan Şvabrin, ne yazık ki şiirimin hiç de iyi olmadığını bildirdi kesin bir tavırla.</span></p>

  <p class="heading0 sgc-2"><span class="sgc-2 sgc-3">Canımın sıkıldığını belli etmemeye çalışarak:</span></p>

  <p class="heading0 sgc-2"><span class="sgc-2 sgc-3">- Neden iyi değilmiş? diye sordum.</span></p>

  <p class="heading0 sgc-2"><span class="sgc-2 sgc-3">Arkadaşım:</span></p>

  <p class="heading0 sgc-2"><span class="sgc-2 sgc-3">- Çünkü, diye karşılık verdi, çünkü bu gibi dizeler ancak öğretmenim Vasili Kiriliç Tredyakovski'nin (*) harcıdır ve nedense onun aşk şiirlerini pek anımsattılar bana.</span></p>

  <p class="heading0 sgc-2"><span class="sgc-2 sgc-3">Bunu söyleyip defteri elimden aldı, her dizeyi, her sözcüğü benimle en iğneleyici biçimde alay ederek, amansızca deşelemeye başladı. Daha fazla dayanamadım. Defterimi çekip aldım elinden. Bir daha da yazdığım şeyleri ona hiçbir zaman göstermeyeceğimi söyledim. Şvabrin, savurduğum bu tehdidi de alaya aldı:</span></p>

  <p class="heading0 sgc-2"><span class="sgc-2 sgc-3">- Bakalım dedi; tutabilecek misin sözünü. İvan Kuzmiç nasıl yemeklerden önce bir bardak votka içmeden edemezse, şairler de dinleyicisiz edemez. Peki, sözünü ettiğin bu tatlı tutkulara, sevda acılarına konu olan Maşa da kim? Sakın bizim Marya İvanovna olmasın bu?</span></p>

  <p class="heading0 sgc-2"><span class="sgc-2 sgc-3">Yüzümü astım:</span></p>

  <p class="heading0 sgc-2"><span class="sgc-2 sgc-3">- Seni ilgilendirmez, diye karşılık verdim. Kimse kim. Senin ne düşüncelerin, ne de yorumların gerekli bana.</span></p>

  <p class="heading0 sgc-2"><span class="sgc-2 sgc-3">Şvabrin gitgide daha çok tepemi attırıyordu:</span></p>

  <p class="heading0 sgc-2"><span class="sgc-2 sgc-3">- Oho! Bencil bir şair ve alçakgönüllü bir âşık! Fakat şu dostça öğüdümü unutma: Başarıya ulaşmak istiyorsan, şiirden medet umma.</span></p>

  <p class="heading0 sgc-2"><span class="sgc-2 sgc-3">- Beyefendi, ne demek istediğinizi anlayamıyorum. Lütfen açıklar mısınız? - Hay hay. Eğer Marya İvanova'nın karanlık bastıktan sonra sana gelmesini&nbsp;</span>istiyorsan, ona tatlı şiirler yerine bir çift küpe armağan et demek istiyorum. Kan beynime sıçradı. Öfkemi güçlükle tutarak:</p>

  <p class="heading0 sgc-2"><span class="sgc-2 sgc-3">- Onun hakkında niçin böyle düşünüyorsunuz? diye sordum. - Çünkü onun huyunu kendi deneylerimden biliyorum. - Yalan söylüyorsun, alçak! diye haykırdım kudurmuşçasına. Şerefsizce</span></p>

  <p class="heading0 sgc-2"><span class="sgc-2 sgc-3">yalan söylüyorsun.</span></p>

  <p class="heading0 sgc-2"><span class="sgc-2 sgc-3">Şvabrin'in rengi attı. Kolumu sıkarak:</span></p>

  <p class="heading0 sgc-2"><span class="sgc-2 sgc-3">- Bunun hesabını vereceksin, dedi. Sizi düelloya davet ediyorum. Sevinçle:</span></p>

  <p class="heading0 sgc-2"><span class="sgc-2 sgc-3">- Başüstüne; diye karşılık verdim. Her zaman emrinizdeyim! Onu paramparça edebilirdim o dakikada.</span></p>

  <p class="heading0 sgc-2"><span class="sgc-2 sgc-3">Hemen İvan İgnatyiç'e gittim. Komutanın karısının buyruğuyla, elinde bir iğne, kışa kurumak üzere ipe mantar dizerken buldum onu. Beni görünce:</span></p>

  <p class="heading0 sgc-2"><span class="sgc-2 sgc-3">- Vay, Pyotr Andreyiç! dedi. Hoş geldiniz! Hangi rüzgâr attı. Size nasıl bir hizmette bulunabileceğimi sorabilir miyim?</span></p>

  <p class="heading0 sgc-2"><span class="sgc-2 sgc-3">Kısaca, Aleksey İvaniç'le kavga ettiğimi ve ondan, İvan İgnatyiç'ten tanığım olmasını dilemeye geldiğimi açıkladım. İvan İgnatyiç tek gözünü faltaşı gibi açmış ilgiyle dinliyordu beni. Sözlerimi bitirince:</span></p>

  <p class="heading0 sgc-2"><span class="sgc-2 sgc-3">- Yani, dedi; Aleksey İvaniç'i boğazlamak dileğindesiniz ve benim de buna tanık olmamı istiyorsunuz? Ha? Sorabilir miyim?</span></p>

  <p class="heading0 sgc-2"><span class="sgc-2 sgc-3">- Evet, söylediğiniz gibi.</span></p>

  <p class="heading0 sgc-2"><span class="sgc-2 sgc-3">- İnsaf edin Pyotr Andreyiç! Nereden aklınıza esti bu? Aleksey İvaniçle kavga mı ettiniz? Ne çıkar bundan! Küfür dediğin avlu kapısına asılmaz ya! O size sövdüyse, siz de ona sövün. Suratınıza bir yumruk mu attı? Siz de patlatın onun kulağının üstüne bir tane. İki, üç derken biter. Sonra biz barıştırırız sizi. İnsanın bir yakınını boğazlaması ne demektir? Sorabilir miyim? Gerçi onu boğazlarsanız hiç de fena olmazdı. Tanrı selamet versin, Aleksey İvaniç'i koruyacak halim yok. Ama ya o sizi şişlerse? Ha? O zaman ne olacak? Kim zararlı çıkacak bundan? Sorabilir miyim?</span></p>

  <p class="heading0 sgc-2"><span class="sgc-2 sgc-3">Çokbilmiş teğmenin yorumları, düşüncemden caydırmadı beni. İsteğimde direndim.</span></p>

  <p class="heading0 sgc-2"><span class="sgc-2 sgc-3">İvan İgnatyiç:</span></p>

  <p class="heading0 sgc-2"><span class="sgc-2 sgc-3">- Siz bilirsiniz, dedi. Dilediğinizi yapın. Fakat benim tanıklığıma ne gerek var? Anlamı ne bunun? insanların dövüşmesinde görülecek ne var, sorabilir miyim?</span></p>

  <p class="heading0 sgc-2"><span class="sgc-2 sgc-3">Ben düelloda tanığın görevini yarım yamalak anlatmaya çalıştım ya, İvan İgnatyiç bir türlü anlamaya yanaşmıyordu beni.</span></p>

  <p class="heading0 sgc-2"><span class="sgc-2 sgc-3">- Siz bilirsiniz, dedi. İlle de karışacaksam bu işe, gidip görevimi yerine getireyim bari. İvan Kuzmiç'e, kalede kışla çıkarına aykırı bir cinayet işlenmek üzere olduğunu bildireyim. Artık o gerekli önlemleri alır...</span></p>

  <p class="heading0 sgc-2"><span class="sgc-2 sgc-3">Ürkmüştüm. İvan İgnatyiç'i komutana bir şey söylememesi için kandırmaya çalıştım, bir sürü dil döktüm. Neden sonra, bunu yapmayacağı konusunda söz verdi, ben de onun yardımından vazgeçtim.</span></p>

  <p class="heading0 sgc-2"><span class="sgc-2 sgc-3">Akşam, her zamanki gibi komutanın evindeydim yine. Herhangi bir kuşkuya yol açmamak, sıkıcı sorularla karşılaşmamak için, şen, kayıtsız görünmeye çalışıyordum. Fakat ne yalan söyleyeyim, benim durumumda olan herkesin hemen hemen her zaman sahip olmakla övündüğü o soğukkanlılığı elde edemiyordum bir türlü. Ağlamaklı duygular kabarıyordu içimde. Marya İvanovna'yı her zamankinden daha sevimli buluyordum. Onu belki de son kez gördüğümü düşündükçe boğazıma birşey tıkanır gibi oluyordu. Şvabrin geldi bu sırada. Yanına gittim, bir köşeye çekerek İgnatyiç'le yaptığım konuşmayı haber verdim.</span></p>

  <p class="heading0 sgc-2"><span class="sgc-2 sgc-3">Soğuk bir tavırla:</span></p>

  <p class="heading0 sgc-2"><span class="sgc-2 sgc-3">- Tanığa gerek yok, dedi; tanık olmadan da işimizi görürüz. Çarpışma yeri olarak kalenin aşağısındaki ot yığınlarının arkasını uygun&nbsp;</span>gördükve ertesi gün saat yedide orada bulunmayı kararlaştırdık. Öyle dostça konuşuyorolmalıydık ki, İvan İgnatyiç sevinçten kendini tutamayıp baklayı ağzından çıkarıverdi. Mutlu bir yüzle, bana:</p>

  <p class="heading0 sgc-2"><span class="sgc-2 sgc-3">- Ha şöyle, dedi. Barışın kötüsü kavganın iyisine yeğdir. Keskin sirke kendi küpünü patlatır.</span></p>

  <p class="heading0 sgc-2"><span class="sgc-2 sgc-3">Bir köşede iskambil falı açan komutanın karısı:</span></p>

  <p class="heading0 sgc-2"><span class="sgc-2 sgc-3">- Ne dedin, ne dedin İvan İgnatyiç? diye sordu. İyice işitemedim. Yüzümün asıldığını gören ve verdiği sözü anımsayan İvan İgnatyiç&nbsp;</span>bozuldu, ne karşılık vereceğini bilemedi. Şvabrin imdada yetişti bu sırada: - İvan İgnatyiç barışmamızı kutluyor da, dedi.</p>

  <p class="heading0 sgc-2"><span class="sgc-2 sgc-3">- Fakat kimle kavga ettin anacığım?</span></p>

  <p class="heading0 sgc-2"><span class="sgc-2 sgc-3">- Pyotr Andreyiç'le. Oldukça sert bir tartışma geçti aramızda. - O da niye?</span></p>

  <p class="heading0 sgc-2"><span class="sgc-2 sgc-3">- Hiç yoktan. Bir şiir yüzünden, Vasilisa Yegorovna.</span></p>

  <p class="heading0 sgc-2"><span class="sgc-2 sgc-3">- Tam da kavga edecek şeyi bulmuşsunuz! Şiir yüzünden!.. Peki, nasıl oldu - Bakın, nasıl oldu. Pyotr Andreyiç bir şiir yazmış geçenlerde. Bugün gelip&nbsp;</span>bana okudu. Ben de kendi sevdiğim bir şiiri okumaya başladım: Yüzbaşının kızı, yüzbaşının kızı</p>

  <p class="heading0 sgc-2"><span class="sgc-2 sgc-3">Sokağa çıkma gece yarısı...</span></p>

  <p class="heading0 sgc-2"><span class="sgc-2 sgc-3">Aramızda anlaşmazlık çıktı. Pyotr Andreyeviç öfkelenmişti önce. Fakat sonradan,herkesin istediği şiiri okumakta özgür olduğunu kavrayınca, tartışma sona erdi.</span></p>

  <p class="heading0 sgc-2"><span class="sgc-2 sgc-3">Şvabrin'in utanmazlığı karşısında, az kalsın çileden çıkıyordum. Fakat kaba imalarını benden başka anlayan olmadı. Hiç değilse, kimse ilgilenmedi onlarla. Konuşma şiirlerden şairlere yöneldi. Komutan, bütün bu adamların yoldan çıkmış,iflah olmaz, ayyaş kimseler olduğuna değindi. İnsanı görev yapmaktan alıkoyan, hiçbir iyi şeye götürmeyen şiir yazma işinden el çekmemi öğütledi.</span></p>

  <p class="heading0 sgc-2"><span class="sgc-2 sgc-3">Şvabrin'in orada bulunuşu sinirlerimi alt üst ediyordu. Çok geçmeden komutanla ve ailesiyle vedalaştım, eve gelip kılıcımın ucunu gözden geçirdim, Savelyiç'e beni sabahleyin saat yedide uyandırmasını emrederek çekildim.</span></p>

  <p class="heading0 sgc-2"><span class="sgc-2 sgc-3">Ertesi gün kararlaştırılan saatte ot yığınlarının arkasında durmuş düşmanın gelmesini bekliyordum. Az sonra göründü.</span></p>

  <p class="heading0 sgc-2"><span class="sgc-2 sgc-3">- Her an üstümüze gelebilirler, dedi. elimizi çabuk tutalım. Üniformalarımızı çıkardık, kısa kollu kaftanlarımızla kaldık, kılıçlarımızı&nbsp;</span>çektik. Tam o sırada, yanında beş askerle birlikte, bir ot yığınının arkasındanİvan İgnatyiç çıkıverdi. Kale komutanına götüreceğini bildirdi bizi. İster istemez boyun eğdik. Askerler çevremizde sıralandılar. Tören adımları atarak bizi şaşılası bir tantanayla götüren İvan İgnatyiç'in ardı sıra kaleye yollandık.</p>

  <p class="heading0 sgc-2"><span class="sgc-2 sgc-3">Komutanın evine girdik. İvan İgnatyiç kapıyı açtı, gösterişli bir tavırla: - Getirdim, diye seslendi.</span></p>

  <p class="heading0 sgc-2"><span class="sgc-2 sgc-3">Vasilisa Yegorovna karşıladı bizi.</span></p>

  <p class="heading0 sgc-2"><span class="sgc-2 sgc-3">- Ah, anacığım! Nedir bu? Nasıl olur? Nereden çıktı? Kalemizde cana kıyıcılık mı tasarlanıyor? İvan Kuzmiç, hemen hapse at bunları! Pyotr Andreyiç! Aleksey İvaniç! Verin bakayım kılıçlarınızı, verin, verin, ha şöyle... Palaşka, yüklüğegötür bu kılıçları. Pyotr Andreyiç! Senden beklemezdim bunu. Utanmıyor musun? Aleksey İvaniç'e diyeceğim yok: Onu zaten adam öldürdü diye çıkardılar muhafız birliğinden. Onun yüce Tanrı'ya inandığı yok. Ya sen? Sana ne oluyor? Sen de mionun yoluna girdin?</span></p>

  <p class="heading0 sgc-2"><span class="sgc-2 sgc-3">İvan Kuzmiç, kafasını sallayarak karısının her dediğini onaylıyor, arada bir: - Duydun mu? diyordu; Vasilisa Yegorovna doğru söylüyor. Ordu&nbsp;</span>tüzüğünce düello yasaklanmıştır.</p>

  <p class="heading0 sgc-2"><span class="sgc-2 sgc-3">Palaşka bu arada kılıçlarımızı aldı, yüklüğe götürdü. Elimde olmaksızın gülümsedim. Şvabrin ciddiyetini bozmuyordu. Yüzbaşının karısına soğuk bir tavırla:</span></p>

  <p class="heading0 sgc-2"><span class="sgc-2 sgc-3">- Size büyük saygım vardır, dedi. Fakat bizi yargılamaya hakkınız olmadığını belirtmemek elimde değil. İvan Kuzmiç'e bırakın bunu. Onun işidir.</span></p>

  <p class="heading0 sgc-2"><span class="sgc-2 sgc-3">Yüzbaşının karısı:</span></p>

  <p class="heading0 sgc-2"><span class="sgc-2 sgc-3">- Aman azizim! diye karşı çıktı. Acaba karıyla koca, tek bir ruh, tek bir bedendeğil midir? İvan Kuzmiç! Esnemenin sırası mı? Hemen ayrı ayrı yerlere tık şunları. Katıksız hapis ver de akıllarını başlarına devşirsinler. Papaz Gerasim'e söyle, o da ayrıca versin cezalarını. Tanrıdan özür dileyip, insanların karşısında pişmanlık getirsinler.</span></p>

  <p class="heading0 sgc-2"><span class="sgc-2 sgc-3">İvan Kuzmiç neye karar vereceğini bilemiyordu, Marya İvanovna sapsarı kesilmişti. Fırtına yavaş yavaş dindi, komutanın karısı yatıştı ve zorla öpüştürdübizi. Palaşka kılıçlarımızı verdi.Sözümona barışmış olarak ayrıldık oradan. İvan İgnatyiç de yanımızdaydı.</span></p>

  <p class="heading0 sgc-2"><span class="sgc-2 sgc-3">Ona sert bir tavırla:</span></p>

  <p class="heading0 sgc-2"><span class="sgc-2 sgc-3">- Bana şeref sözü verdiğinizi unutarak gidip komutana her şeyi söylemeye utanmadınız mı? dedim.</span></p>

  <p class="heading0 sgc-2"><span class="sgc-2 sgc-3">Teğmen:</span></p>

  <p class="heading0 sgc-2"><span class="sgc-2 sgc-3">- İvan Kuzmiç'e bir şey söylediysem gözüm çıksın, diye karşılık verdi. VasilisaYegorovna her şeyi söke söke öğrendi benden; ve komutana duyurmadan kendi yürüttü işi. Ayrıca, olayın böyle sonuçlanmasına çok şükür.</span></p>

  <p class="heading0 sgc-2"><span class="sgc-2 sgc-3">Bunu söyleyip evine saptı. Şvabrin'le yalnız kaldık.</span></p>

  <p class="heading0 sgc-2"><span class="sgc-2 sgc-3">- Bu iş böyle bitmez, dedim.</span></p>

  <p class="heading0 sgc-2"><span class="sgc-2 sgc-3">- Hiç kuşkusuz, diye karşılık verdi. Küstahlığınızı kanınızla ödeyeceksiniz. Fakat sanırım bir süre gözaltında tutacaklar bizi. Birkaç gün yalancıktan uzlaşmış görünmek zorundayız. Hoşça kalın!</span></p>

  <p class="heading0 sgc-2"><span class="sgc-2 sgc-3">Hiçbir şey olmamışcasına ayrıldık.</span></p>

  <p class="heading0 sgc-2"><span class="sgc-2 sgc-3">Komutanın evine döndüm, her zamanki gibi Marya İvanovna'nın yanına oturdum. İvan Kuzmiç evde yoktu. Vasilisa Yegorovna ev işleriyle uğraşıyordu. Alçak sesle konuşmaya başladık. Marya İvanovna Şvabrin'le çekişmemiz yüzünden nasıl tedirgin olduğunu anlatıyordu tatlılıkla:</span></p>

  <p class="heading0 sgc-2"><span class="sgc-2 sgc-3">- Kılıçlarla dövüşeceğinizi işitince donakaldım. Şu erkekler ne tuhaf! Bir hafta sonra kesinkes unutacakları bir söz için, boğazlanmaya, yalnız kendi hayatlarını değil... başkalarının mutluluklarını da feda etmeye hazırdırlar. Fakat ben, kavgayı sizin çıkarmadığınıza eminim. Hiç kuşku yok, Andrey İvaniç suçludur.</span></p>

  <p class="heading0 sgc-2"><span class="sgc-2 sgc-3">- Bu sonuca nereden varıyorsunuz Marya İvanovna? - Bilmem... O kadar alaycı ki! Aleksey İvaniç'i sevmiyorum ben. Kanım hiç&nbsp;</span>ısınmadı ona. Fakat tuhaf şey, onun da benden hoşlanmamasını hiç istemezdim. Buürküttü beni.</p>

  <p class="heading0 sgc-2"><span class="sgc-2 sgc-3">Peki bu konuda düşünceniz nedir Marya İvanovna? Sizden hoşlanıyor mu, hoşlanmıyor mu?</span></p>

  <p class="heading0 sgc-2"><span class="sgc-2 sgc-3">Marya İvanovna kekeledi, kızardı.</span></p>

  <p class="heading0 sgc-2"><span class="sgc-2 sgc-3">- Hoşlandığını sanıyorum, diye karşılık verdi.</span></p>

  <p class="heading0 sgc-2"><span class="sgc-2 sgc-3">- Nereden anladınız bunu?</span></p>

  <p class="heading0 sgc-2"><span class="sgc-2 sgc-3">- Çünkü evlenmek istedi benimle.</span></p>

  <p class="heading0 sgc-2"><span class="sgc-2 sgc-3">- Evlenmek istedi ha! Peki ne zaman?</span></p>

  <p class="heading0 sgc-2"><span class="sgc-2 sgc-3">- Geçen yıl. Siz gelmeden iki ay önce.</span></p>

  <p class="heading0 sgc-2"><span class="sgc-2 sgc-3">- Fakat siz kabul etmediniz bunu?</span></p>

  <p class="heading0 sgc-2"><span class="sgc-2 sgc-3">- Gördüğünüz gibi, Aleksey İvaniç akıllı, varlıklı bir insan. İyi bir aileden geliyor. Bunlardan hiç kuşkum yok. Ama kilisede, herkesin gözü önünde onunla öpüşeceğimi düşündükçe... Hayır, olamaz bu! İsterse dünyayı versinler!</span></p>

  <p class="heading0 sgc-2"><span class="sgc-2 sgc-3">Marya İvanovna'nın anlattıkları gözlerimi açmıştı. Pek çok şey aydınlanmıştı kafamda. Şvabrin'in ondan niçin hep zehir gibi bir dille söz ettiğini anlıyordum şimdi. Karşılıklı eğilimimizi sezmiş, bizi birbirimizden ayırmaya çalışıyordu demek. Kaba, yakışıksız bir şaka değil de, tasarlanmış bir iftira olduklarını anlayınca, tartışmamıza yol açan sözler daha iğrenç göründüler bana. Bu kötü dilli küstah adamı cezalandırmak isteği daha da kabardı içimde. Uygun bir fırsat kollamaya başladım.</span></p>

  <p class="heading0 sgc-2"><span class="sgc-2 sgc-3">Çok bekledim. Ertesi gün bir aşk şiiri yazmaya oturmuş, kalemimin ucunu kemirerek uyak ararken, Şvabrin benim küçük pencereyi tıkırdattı. Kalemi bıraktım, kılıcımı kuşanıp çıktım.</span></p>

  <p class="heading0 sgc-2"><span class="sgc-2 sgc-3">- Niçin erteleyelim işimizi? dedi. Bizi gözetleyen yok. Irmak kıyısına gidelim. Orada kimse engel olmaz bize.</span></p>

  <p class="heading0 sgc-2"><span class="sgc-2 sgc-3">Sessizce yürüdük. Dik bir keçi yolundan inerek tam ırmağın kıyısında durduk. Kılıçlarımızı çektik. Şvabrin daha ustaydı benden. Ama ben daha güçlü, daha gözüpektim. Sonra, bir zamanlar askerlik yapmışMonsieur Beaupré'nin verdiği eskrim derslerinden yararlanıyordum. Şvabrinbu kadar tehlikeli bir hasımla karşılaşacağını beklemiyordu besbelli. Uzun süre zarar veremedik birbirimize. Sonunda Şvabrin'in gerilemeye başladığını sezerek daha bir canlılıkla saldırıya geçtim ve ırmağın ucuna kadar sıkıştırdım onu. Tam bu sırada adımın ünlendiğini işittim. Şöyle bir baktım, Savelyiç keçi yolundan aşağı, bana doğru koşuyor... Aynı anda göğsüme, sağ omuzumun biraz aşağısına şiddetli bir kılıç darbesi indi; düştüm, kendimden geçtim.</span></p>

  <p class="heading0 sgc-2"><span class="sgc-2 sgc-3"><br /></span></p>
</body>
</html>
