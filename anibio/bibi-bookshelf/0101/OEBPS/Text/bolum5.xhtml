<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Pugaçev Ayaklanması</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Delikanlılar, kulak verin</span></p>

  <p class="heading0 sgc-5"><span class="sgc-1 sgc-6">Biz yaşlıların anlatacaklarını dinleyin</span></p>

  <p class="heading0 sgc-5"><span class="sgc-1 sgc-6">Bir türküden</span></p>

  <p class="heading0 sgc-5"><span class="sgc-1 sgc-6">Tanığı olduğum tuhaf olayları anlatmaya geçmeden önce 1773 yılı sonlarında Orenburg ilinin durumu üzerinde birkaç söz söylemek zorundayım.</span></p>

  <p class="heading0 sgc-5"><span class="sgc-1 sgc-6">Rus Çarlarının egemenliğini kısa bir süre önce kabul eden bir sürü yarı vahşi oymak yaşıyordu bu geniş ve zengin ilin çevresinde. İkide bir baş kaldırmaları, yasalı ve uygar bir hayata alışkın olmayışları, gerilikleri ve zalimlikleri, onları dizgin altında tutabilmek için hükümetin sürekli bir gözetimini gerektiriyordu. Gerekli sayılan bölgelere kaleler kurulmuş, Yayık kıyılarının en eski sahipleri olan Kazaklar yerleştirilmişti buralara. Gelgelelim yörede can ve mal güvenliğini korumakla görevli Yayık Kazaklarının kendileri bir süredir kaygı verici, sakıncalı yurttaşlar olmuşlardı hükümet için. 1772 yılında Kazak başkentinde bir ayaklanma patladı. Disiplini sağlamak için oraya gönderilen kıdemli general Traubenberg'in aldığı sert önlemler yol açmıştı bu ayaklanmaya. Traubenberg barbarca öldürüldü, yönetimde başına buyruk bir değişiklik yapıldı. Fakat az sonra top gülleleri ve insafsız cezalarla ayaklanma bastırıldı.</span></p>

  <p class="heading0 sgc-5"><span class="sgc-1 sgc-6">Ben Belogorsk Kalesi'ne gelmezden az önce olmuştu bunlar. Ortalık yatışmışa benziyor, ya da öyle görünüyordu şimdilerde. Doğrusu, gizli gizli kin besleyen, yeniden karışıklık çıkarmak için fırsat kollayan kurnaz asilerin görünüşteki pişmanlıklarına komutanlığın inandığı yoktu pek.</span></p>

  <p class="heading0 sgc-5"><span class="sgc-1 sgc-6">Şimdi hikâyeye dönüyorum:</span></p>

  <p class="heading0 sgc-5"><span class="sgc-1 sgc-6">Bir akşamüstü (1773 yılı Ekim başlarıydı bu) sonbahar rüzgârının uğultusunu dinleyerek ve penceremden ayın çevresinde koşuşup duran bulutlara bakarak tek başıma evde oturuyorken, gelip komutanın beni çağırdığını söylediler. Hemen kalkıp gittim. Şvabrin, İvan İgnatyic ve Kazak çavuşu da oradaydılar. Buna karşılık ne Vasilisa Yegorovna, ne de Marya İvanovna vardı odada. Komutan kaygılı bir tavırla karşılık verdi selamıma. Kapıyı sürgüledi, orada ayakta duran çavuşun dışında herkesi oturttu, cebinden bir kâğıt çıkararak şöyle dedi:</span></p>

  <p class="heading0 sgc-5"><span class="sgc-1 sgc-6">- Sayın subaylar, önemli bir haber aldık! Generalin yazdıklarını dinleyin şimdi:</span></p>

  <p class="heading0 sgc-5"><span class="sgc-1 sgc-6">Gözlüğünü taktı ve şunları okudu:</span></p>

  <p class="heading0 sgc-5"><span class="sgc-1 sgc-6">''Belogorsk Kalesi komutanı</span></p>

  <p class="heading0 sgc-5"><span class="sgc-1 sgc-6">Yüzbaşı Mironov'a,</span></p>

  <p class="heading0 sgc-5"><span class="sgc-1 sgc-6">- Gizlidir Don Kazaklarından olup geçenlerde hapisten kaçan Yamelyan Pugaçev adındaki bozguncu, kendisini merhum çarımız III. Petro olarak tanıtmak küstahlığında bulunup bir haydut çetesi toplamış. Yayık köylerinde ayaklanmalar çıkarmış, birkaç kaleyi ele geçirerek yakıp yıkmış, her yerde yağmalar yapmış, cinayetler işlemiştir. Bundan ötürü sayın komutan, bu mesajı alır almaz, adı geçen haydut ve düzmece çarı püskürtmek için gerekli önlemleri almanızı, buyruğunuzda bulunan kaleye saldırması halinde de kendisini tümüyle yok etmenizi rica ederim.''</span></p>

  <p class="heading0 sgc-5"><span class="sgc-1 sgc-6">Komutan, gözlüğünü çıkardı, kâğıdı katlayarak:</span></p>

  <p class="heading0 sgc-5"><span class="sgc-1 sgc-6">- Gerekli önlemleri almak, dedi, dile kolay. Haydutun güçlü olduğu anlaşılıyor. Bizim elimizdeyse, Kazakları saymazsak, topu topu yüz otuz adam var. Maksimiç, alınma ama Kazaklardan pek umut yok. (Çavuş gülümsedi.) Fakat emir emirdir, subay efendiler! Görevlerinizi bilin, nöbetçi ve gece devriyesi çıkarın; saldırı halinde de kale kapılarını kapattırıp askerlerinizin başına geçin. Sen, Maksimiç. Kazaklarına göz kulak ol. Topu gözden geçirin, iyice temizleyin. En önemlisi de bu konuda ağzınızı sıkı tutmanızdır. Kalede hiç kimse şimdiden öğrenmemeli bunu.</span></p>

  <p class="heading0 sgc-5"><span class="sgc-1 sgc-6">İvan Kuzmiç, buyruklarını verdikten sonra serbest bıraktı bizi. İşittiklerimizi konuşarak, çıkarken, Şvabrin'e:</span></p>

  <p class="heading0 sgc-5"><span class="sgc-1 sgc-6">- Ne dersin, diye sordum. Nasıl sonuçlanacak bu iş?</span></p>

  <p class="heading0 sgc-5"><span class="sgc-1 sgc-6">- Tanrı bilir, bakalım, diye karşılık verdi. Şimdilik önemli bir şey görmüyorum ben. Fakat eğer...</span></p>

  <p class="heading0 sgc-5"><span class="sgc-1 sgc-6">Sözünü tamamlayacak yerde, ıslıkla bir Fransız aryasına başladı. Ne kadar sakındıysak da haberin kaleye yayılmasını önleyemedik. İvan</span></p>

  <p class="heading0 sgc-5"><span class="sgc-1 sgc-6">Kuzmiç, karısına duyduğu büyük saygıya rağmen, görevle ilgili böyle bir sırrı dünyada açmazdı ona. Generalin mesajını alır almaz, ustaca bir oyunla başından savmıştı Vasilisa Yegorovna'yı: sözde, papaz Gerasim, Orenburg'dan çok ilgi çekici haberler almış da, kimseye söylemiyormuş bunları. Vasilisa Yegorovna bunu duyar da evde kalır mı? Hemen papazın karısına konuk gitmeye hazırlanmış; evde yalnız kalıp canı sıkılmasın diye, İvan Kuzmiç'in öğüdüyle Maşa'yı da yanına almıştı.</span></p>

  <p class="heading0 sgc-5"><span class="sgc-1 sgc-6">İvan Kuzmiç yalnız kalınca hemen bize haber salmış, konuşulanları işitmesin diye Palaşka'yı da yüklüğe kilitlemişti.</span></p>

  <p class="heading0 sgc-5"><span class="sgc-1 sgc-6">Vasilisa Yegorovna papazın karısından hiçbir şey öğrenemeden eve döndü. Yokluğunda İvan Kuzmiç'in toplantı düzenlediğini, Palaşka'nın kilit altında tutulduğunu öğrendi. Kocası tarafından aldatıldığını anlayıp bir soru yağmuruna tuttu onu. Fakat İvan Kuzmiç hazırdı bu saldırıya. Hiç renk vermeden, bocalamadan yanıtladı meraklı hayat arkadaşının sorularını:</span></p>

  <p class="heading0 sgc-5"><span class="sgc-1 sgc-6">- Biliyor musun anacığım, dedi; bizim kadınların aklına, sobalarında saman yakmak esmiş; bunun nasıl bir felakete yol açabileceğini düşünsene! Subayları toplayıp, kadınların bundan böyle sobalarında saman yerine çalı çırpı, kuru dal yakmaları konusunda kesin buyruk verdim.</span></p>

  <p class="heading0 sgc-5"><span class="sgc-1 sgc-6">Vasilisa yegorovna:</span></p>

  <p class="heading0 sgc-5"><span class="sgc-1 sgc-6">- Öyleyse Palaşka'yı yüklüğe kapatmak da neyin nesi, diye sordu. Zavallı kız, biz gelene kadar niçin orada kaldı bakayım?</span></p>

  <p class="heading0 sgc-5"><span class="sgc-1 sgc-6">İvan Kuzmiç, bu soruyu beklemiyordu işte. Bocaladı, birbirini tutmaz şeyler mırıldandı. Vasilisa Yegorovna kocasının bir dolap çevirdiğini anladıysa da bu gibi durumlarda ondan bir şey koparamayacağını bildiğinden sorularına son verdi; sözü, Akuline Pamfilovna'nın çok güzel bir yöntemle hazırladığı hıyar turşusuna getirdi. Fakat bütün gece uyku girmedi gözüne. Kocasının kendisinden gizlediği şeyin ne olabileceğini düşündü durdu.</span></p>

  <p class="heading0 sgc-5"><span class="sgc-1 sgc-6">Ertesi gün sabah ayininden dönerken, İvan İgnatyiç'e rastladı. Tek gözlü teğmen, topu çocukların soktuğu paçavra, kamış, yonga, aşık ve bin türlü çerçöpten temizlemekle uğraşıyordu.</span></p>

  <p class="heading0 sgc-5"><span class="sgc-1 sgc-6">Komutanın karısı:</span></p>

  <p class="heading0 sgc-5"><span class="sgc-1 sgc-6">- Bu savaş hazırlıkları da ne ola ki? diye düşündü. Kırgızlardan bir saldırı mı bekleniyor yoksa? Fakat İvan Kuzmiç bu gibi saçmalıkları niye gizlesin benden?</span></p>

  <p class="heading0 sgc-5"><span class="sgc-1 sgc-6">Kadınlık merakını inadına kızıştıran sırrı öğrenmeye kesin olarak karar verip, sertçe seslendi İvan İgnatyiç'e.</span></p>

  <p class="heading0 sgc-5"><span class="sgc-1 sgc-6">İlkin, sanığın dikkatini dağıtmak için, soruşturmaya ilgisiz sorularla başlayan bir yargıç gibi, ekonomik işler konusunda birkaç uyarıda bulundu. Sonra bir süre sustu, derin derin içini çekti, başını sallayarak:</span></p>

  <p class="heading0 sgc-5"><span class="sgc-1 sgc-6">- Aman Yarabbim! dedi. Haberleri duydun değil mi? Peki ne olacak şimdi? İvan İgnatyiç:</span></p>

  <p class="heading0 sgc-5"><span class="sgc-1 sgc-6">- Ya, anacığım! diye karşılık verdi. Tanrı büyüktür: Yeterli sayıda askerimiz var, barut bol, topu da temizledim. Tanrı'nın izniyle hakkından geliriz o Pugaçev domuzunun!</span></p>

  <p class="heading0 sgc-5"><span class="sgc-1 sgc-6">Komutanın karısı:</span></p>

  <p class="heading0 sgc-5"><span class="sgc-1 sgc-6">-Pugaçev de kim? diye sordu.</span></p>

  <p class="heading0 sgc-5"><span class="sgc-1 sgc-6">O zaman İvan İgnatyiç boşboğazlık ettiğini anlayıp, dilini ısırdı. Fakat ok yaydan çıkmıştı bir kere. Vasilisa Yegorovna, duyduklarını kimseye anlatmayacağına söz verip her şeyi bülbül gibi söyletti ona.</span></p>

  <p class="heading0 sgc-5"><span class="sgc-1 sgc-6">Komutanın karısı verdiği sözü gerçekten de tuttu: papazın karısı dışında kimseye bir şey söylemedi. Ona da, bozkırda yayılan ineğini haydutlar ele geçirmesin diye söylemişti bunu.</span></p>

  <p class="heading0 sgc-5"><span class="sgc-1 sgc-6">Az sonra herkes Pugaçev'den söz ediyordu. Söylentiler çeşit çeşitti. Komutan, komşu köylerde ve kalelerde olup bitenleri öğrenip gelmekle görevlendirdi çavuşu. İki gün sonra dönen çavuş, kaleden altmış verst ötede, bozkırda, pek çok ateş gördüğünü; Başkırtlardan da, bilinmeyen bir kuvvetin bu yana doğru ilerlediğini işittiğini bildirdi. Bununla birlikte, daha ileriye gitmeyi göze alamadığından, dişe dokunur bir şey söyleyecek durumda değildi.</span></p>

  <p class="heading0 sgc-5"><span class="sgc-1 sgc-6">Kaledeki Kazaklar arasında olağanüstü bir hareketlilik göze çarpıyordu. Sokaklarda öbek öbek toplanıyorlar, kendi aralarında usul usul bir şeyler konuşuyorlar, bir süvari ya da bir kışla askeri gördüler mi dağılıveriyorlardı. Çaşıtlar sokulmuştu içlerine. Hıristiyanlığa dönmüş bir Kalmuk olan Yulay, komutana önemli bir haber getirdi. Yulay'ın söylediğine göre, çavuşun anlattıkları uydurmaymış. İkiyüzlü Kazak, dönüşünde, isyancıların yanına gittiğini, otağına kadar ulaşabildiği başbuğun ona elini öptürüp kendisiyle uzun uzun konuştuğunu anlatmış arkadaşlarına. Komutan hemen hapse attı çavuşu, onun yerine Yulay'ı atadı. Bu değişiklik açık bir hoşnutsuzluk yarattı Kazaklar arasında. Yüksek sesle homurdanıyorlardı. Komutanın buyruğunu uygulayan İvan İgnatyiç, kendisine:</span></p>

  <p class="heading0 sgc-5"><span class="sgc-1 sgc-6">- Göreceksin sen, kışla faresi! dendiğini kulaklarıyla işitmişti. Komutan, tutuklusunu aynı gün sorguya çekmeyi düşünüyordu ya, çavuş,</span></p>

  <p class="heading0 sgc-5"><span class="sgc-1 sgc-6">her halde arkadaşlarının yardımıyla, hemen o gün hapisten kaçtı. Yeni bir olay büsbütün artırdı komutanın tedirginliğini. Kargaşalık&nbsp;</span>çıkarmak amacıyla bildiriler dağıtan bir Başkırt yakalanmıştı. Bu olay üzerine subayları yeniden toplantıya çağırmayı düşünen komutan, Vasilisa Yegorovna'yı uygun bir bahaneyle yine evden uzaklaştırmak istedi. Fakat o kadar açık yürekli ve dürüst bir insandı ki, ilk yönteminden başkası gelmedi aklına:</p>

  <p class="heading0 sgc-5"><span class="sgc-1 sgc-6">- Dinle beni Vasilisa Yegorovna, dedi öksürerek; papaz Gerasim'in kentten...</span></p>

  <p class="heading0 sgc-5"><span class="sgc-1 sgc-6">Karısı:</span></p>

  <p class="heading0 sgc-5"><span class="sgc-1 sgc-6">- Bırak yalanı İvan Kuzmiç, diye sözünü kesti komutanın; toplantı düzenlemek ve Yemelyan Pugaçev'den bensiz söz etmek istiyorsan bu kez hava alacaksın!</span></p>

  <p class="heading0 sgc-5"><span class="sgc-1 sgc-6">İvan Kuzmiç faltaşı gibi açtı gözlerini:</span></p>

  <p class="heading0 sgc-5"><span class="sgc-1 sgc-6">- Peki anacığım, peki dedi, madem her şeyi biliyorsun, gitmene gerek yok, senin yanında da konuşuruz.</span></p>

  <p class="heading0 sgc-5"><span class="sgc-1 sgc-6">- Hah şöyle iki gözüm, diye karşılık verdi karısı; sen kim, kurnazlık yapmak kim? Şimdi çağırt bakalım subaylarını.</span></p>

  <p class="heading0 sgc-5"><span class="sgc-1 sgc-6">Yeniden toplandık. İvan Kuzmiç, karısı da oradayken, Pugaçev'in bildirisini okudu bize. Yazıyı yarı cahil bir Kazağın kaleme aldığı belliydi. En kısa zamanda kalemize gelmek niyetinde olduğunu bildiren haydut; Kazakları ve askerleri çetesine çağırıyor, komutanlara da, karşı koymamalarını öğütlüyor, yoksa idam edilecekleri tehdidini savuruyordu. Kaba, fakat güçlü bir anlatımı vardı bildirinin. Cahil insanlar üzerinde tehlikeli bir etki yaratabilirdi.</span></p>

  <p class="heading0 sgc-5"><span class="sgc-1 sgc-6">Vasilisa Yegorovna:</span></p>

  <p class="heading0 sgc-5"><span class="sgc-1 sgc-6">- Bak sen şu dolandırıcıya! diye bağırdı. Hangi cesaretle böyle bir şey öneriyor bize? Onu karşılamaya çıkacak, ayaklarına sancaklar serecekmişiz! Seni itoğlu it seni! Kırk yıldır namuzumuzla hizmet gördüğümüzü, çok şükür buraların düzenini sağladığımızı bilmiyor mu acaba? Acaba bu hayduda kulak asan komutanlar var mıdır?</span></p>

  <p class="heading0 sgc-5"><span class="sgc-1 sgc-6">İvan Kuzmiç:</span></p>

  <p class="heading0 sgc-5"><span class="sgc-1 sgc-6">- Sanmam, olmaması gerekir, diye karşılık verdi; fakat, baksanıza, haydut bir sürü kale ele geçirmiş.</span></p>

  <p class="heading0 sgc-5"><span class="sgc-1 sgc-6">Şvabrin:</span></p>

  <p class="heading0 sgc-5"><span class="sgc-1 sgc-6">- Gerçekten güçlü olduğu anlaşılıyor, diye düşüncesini belirtti. Komutan:</span></p>

  <p class="heading0 sgc-5"><span class="sgc-1 sgc-6">- Gerçek gücünü şimde öğreniriz, dedi. Vasilisa Yegorovna, bana ambarın anahtarını ver. İvan İgnatyiç, Başkırtı buraya getir; Yulay da kamçıları alıp gelsin.</span></p>

  <p class="heading0 sgc-5"><span class="sgc-1 sgc-6">Vasilisa Yegorovna:</span></p>

  <p class="heading0 sgc-5"><span class="sgc-1 sgc-6">- Dur İvan Kuzmiç, deyip ayağa kalktı. Maşa'yı alıp bir yere götüreyim. Yoksa çığlıkları işitip korkar. Doğrusu ya, ben de soruşturma dinlemeye pek hevesli değilim. Sağlıcakla kalın.</span></p>

  <p class="heading0 sgc-5"><span class="sgc-1 sgc-6">Eski zaman yargılama yöntemi içinde işkence öylesine kökleşmişti ki, onu ortadan kaldıran hayırlı yasa, uzun bir süre etkisiz kaldı. Sanığın suçu üstlenmesi, onun gerçekten suçlu olduğunu göstermeye yeterli bir kanıt sayılıyordu. Sağlıklı bir hukuk kavrayışına tam anlamıyla aykırı, temelsiz bir görüş. Çünkü sanığın suçu yadsıması nasıl onun suçsuzluğuna kanıt olmazsa, bunun gibi, suçu üstlenmesi de suçluluğunun kanıtı olamaz. Hatta günümüzde bile, işkencenin, bu barbarca yöntemin kalkmasından yakınan yargıçlar bulunduğunu işitiyorum. Bizim zamanımızdaysa onun gerekliliğinden kimsenin kuşkusu yoktu; ne yargıçların, ne de sanıkların. Bu yüzden hepimiz olağan karşıladık komutanın buyruğunu. İvan İgnatyiç, Başkırtı almaya gitti. Adam ambarda, Vasilisa Yegorovna'nın kilidi altındaydı. Birkaç dakika sonra alınıp sofaya getirildi. Komutan, tutsağın içeriye alınmasını emretti.</span></p>

  <p class="heading0 sgc-5"><span class="sgc-1 sgc-6">Başkırt, uzun kalpağını çıkararak kapının yanında durdu. Ona şöyle bir bakmamla, tüylerimin diken diken olduğunu hissettim. Bu adamı hiçbir zaman unutmayacağım. Yetmiş yaşlarında kadar gösteriyordu. Ne burnu, ne kulakları vardı. Kafası dipten kazınmıştı ve sakal yerine birkaç kırçıl tüy sarkıyordu çenesinden. Kısa boylu, cılız, kamburca bir adamdı. Fakat çekik gözleri hâlâ çakmak çakmak yanıyordu. Taşıdığı korkunç işaretlerden onun 1741 ayaklanmasına katılıp bu yüzden cezalandırılmış isyancılardan biri olduğunu anlayan komutan:</span></p>

  <p class="heading0 sgc-5"><span class="sgc-1 sgc-6">- Bak hele! dedi. Demek zamanında kapanımıza bir kez daha düşmüşsün ihtiyar kurt. Kafan böyle dümdüz rendelendiğine göre, ilk isyanın değil bu. Yaklaş bakalım; söyle, kim gönderdi seni?</span></p>

  <p class="heading0 sgc-5"><span class="sgc-1 sgc-6">İhtiyar Başkırt susuyor, boş gözlerle bakıyordu komutana. İvan Kuzmiç:</span></p>

  <p class="heading0 sgc-5"><span class="sgc-1 sgc-6">- Niye susuyorsun? diye sürdürdü sözlerini. Rusça anlamıyor musun yoksa? Yulay, sor bakalım sizin dilden, kalemize kim yollamış onu?</span></p>

  <p class="heading0 sgc-5"><span class="sgc-1 sgc-6">Yulay, İvan Kuzmiç'in sorusunu Tatarca tekrarladı. Fakat Başkırt ona da aynı boş gözlerle baktı ve çıt çıkmadı ağzından.</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- Yahşi, (*) dedi. Bak bakalım nasıl bülbül gibi konuşturacağım seni. Çocuklar! Şu soytarının mintanını çıkarın da sırtını okşayıverin biraz. Yulay, işini iyi gör ha!</span></p>

  <p class="heading0 sgc-5"><span class="sgc-1 sgc-6">İki asker, Başkırtı soymaya başladı. Zavallının yüzünde kaygılı bir anlam belirmişti. Çocukların eline düşmüş bir hayvan gibi dört bir yana bakınıyordu. Fakat askerlerden biri adamı kucaklayıp omuzladığında ve Yulay kamçıyı alıp tam vurmak için kolunu kaldırdığında, güçsüz, yalvaran bir inilti çıkardı Başkırt ve başını sallayarak ağzını açtı: Dil yerine güdük bir et parçası kımıldıyordu orada.</span></p>

  <p class="heading0 sgc-5"><span class="sgc-1 sgc-6">Bugün Çarımız Aleksandr'ın insancıl egemenliği altında yaşarken, gözlerimle gördüğüm bu olayı anımsadıkça, eğitimin hızla elde ettiği başarılara, insan sevgisinin bu denli gelişip yayılmasına şaşmadan edemiyorum. Genç adam! Bir gün bu yazdıklarım eline geçerse, en yararlı, en köklü değişikliklerin, ancak ahlâkların düzelmesi yoluyla, hiçbir zorlayıcı sarsıntı olmadan gerçekleşenler olduğunu unutma...</span></p>

  <p class="heading0 sgc-5"><span class="sgc-1 sgc-6">Hepimiz donup kalmıştık.</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- Peki, dedi; ondan bir şey öğrenemeyeceğimiz anlaşıldı. Yulay, Başkırtı ambara götür. Baylar konuşacağımız başka şeyler de var.</span></p>

  <p class="heading0 sgc-5"><span class="sgc-1 sgc-6">Tam durumu gözden geçirmeye başlamışken, ansızın, soluk soluğa, allak bullak olmuş bir yüzle Vasilisa Yegorovna girdi içeri.</span></p>

  <p class="heading0 sgc-5"><span class="sgc-1 sgc-6">Komutan şaşırarak:</span></p>

  <p class="heading0 sgc-5"><span class="sgc-1 sgc-6">- Ne oldu sana? diye sordu. Bu ne hal?</span></p>

  <p class="heading0 sgc-5"><span class="sgc-1 sgc-6">Vasilisa Yegorovna:</span></p>

  <p class="heading0 sgc-5"><span class="sgc-1 sgc-6">- Felaket anacığım, felaket! diye inledi. Nijneozernıy Kalesi bu sabah düşmüş. Papaz Gerasim'in işçisi az önce oradan geldi. Haydutların kaleyi nasıl ele geçirdiklerini görmüş. Komutanı ve bütün subayları asmışlar. Askerler tutsak edilmiş. Caniler göz açıp kapayıncaya kadar burada olacaklar.</span></p>

  <p class="heading0 sgc-5"><span class="sgc-1 sgc-6">Bu beklenmedik haber allak bullak etmişti beni. Nijneozernıy Kalesi'nin sessiz, alçakgönüllü bir delikanlı olan komutanını tanıyordum. İki ay kadar önce Orenburg'dan gelmiş, İvan Kuzmiç'te konaklanmıştı. Nijneozernıy Kalesi yirmi beş verst ötemizdeydi. Birkaç saat içinde Pugaçev'in bize de saldırmasını beklemek gerekiyordu. Ansızın Marya İvanovna'nın ne olacağı düşüncesi beynime bir ok gibi saplandı. Komutana:</span></p>

  <p class="heading0 sgc-5"><span class="sgc-1 sgc-6">- Dinleyin, İvan Kuzmiç! dedim. Görevimiz, kanımızın son damlasına kadar kaleyi savunmamızı emrediyor; bu konuda söylenecek söz yok. Fakat kadınların güvenliğini düşünmek zorundayız. Yol henüz tehlikeli değilse, onları Orenburg'a ya da daha uzak, daha güvenli, canilerin ulaşamayacağı bir yere gönderin.</span></p>

  <p class="heading0 sgc-5"><span class="sgc-1 sgc-6">İvan Kuzmiç karısına dönerek:</span></p>

  <p class="heading0 sgc-5"><span class="sgc-1 sgc-6">- İşittin, anacığım, dedi. İsyancılarla kozumuzu paylaşmadan önce sizi daha uzak bir yere göndereyim mi, ne dersin?</span></p>

  <p class="heading0 sgc-5"><span class="sgc-1 sgc-6">Vasilisa Yegorovna:</span></p>

  <p class="heading0 sgc-5"><span class="sgc-1 sgc-6">- Saçma! diye karşılık verdi. Kurşunların ulaşamayacağı bir kale var mıdır? Belogorsk niye güvenilir olmasınmış? Çok şükür yirmi iki yıldır yaşıyoruz burada. Başkırtını da, Kırgızını da gördük. Pugaçev'e niye dayanmayalım?</span></p>

  <p class="heading0 sgc-5"><span class="sgc-1 sgc-6">İvan Kuzmiç:</span></p>

  <p class="heading0 sgc-5"><span class="sgc-1 sgc-6">- Peki, anacığım, peki, dedi; sen buraya güveniyorsan kal. Fakat Maşa ne olacak? Destek gelene kadar dayanırsak ne âlâ; yok, caniler kaleyi daha önce ele geçirirlerse, Maşa'nın hali ne olur?</span></p>

  <p class="heading0 sgc-5"><span class="sgc-1 sgc-6">- O zaman...</span></p>

  <p class="heading0 sgc-5"><span class="sgc-1 sgc-6">Vasilisa Yegorovna kekeledi, sustu. Bütün benliğiyle sarsıldığı belliydi. Hayatında belki de ilk kez, karısı üzerinde sözlerinin etkili olduğunu gören</span></p>

  <p class="heading0 sgc-5"><span class="sgc-1 sgc-6">komutan, devam etti:</span></p>

  <p class="heading0 sgc-5"><span class="sgc-1 sgc-6">- Yok, Vasilisa Yegorovna; Maşa'nın burada kalması doğru değil. Orenburg'a, vaftiz anasına gönderelim onu. Orada yeterince asker ve top var. Surları da taştandır. Sana da onunla birlikte gitmeni öğütlerim. Gerçi yaşlısın, ama kaleyi ele geçirecek olurlarsa başına gelecekleri düşün.</span></p>

  <p class="heading0 sgc-5"><span class="sgc-1 sgc-6">Karısı:</span></p>

  <p class="heading0 sgc-5"><span class="sgc-1 sgc-6">- Peki, dedi; Maşa'yı gönderelim. Ama benim için boşuna uğraşma, bir yere gitmem. Bu yaştan sonra senden ayrılmak, yabancı topraklarda yalnız bir mezar aramak gerekmez bana. Birlikte yaşadık, birlikte ölürüz.</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- Nasıl istersen öyle olsun, dedi. Fakat elimizi çabuk tutmalıyız. Git, Maşa'yı yolculuğa hazırla. Yarın gün doğmadan yola salalım onu. Fazla adamımız olmasa da, yanına birkaç kişi katarız. Nerede o?</span></p>

  <p class="heading0 sgc-5"><span class="sgc-1 sgc-6">Karısı:</span></p>

  <p class="heading0 sgc-5"><span class="sgc-1 sgc-6">- Akulina Pamfilovna'da, diye karşılık verdi. Nijneozernıy'ın düştüğünü işitince fenalaştı; hastalanmasından korkuyorum. Yüce Tanrım; bu günleri görmek için mi yaşadık!</span></p>

  <p class="heading0 sgc-5"><span class="sgc-1 sgc-6">Vasilisa Yegorovna kızının yol hazırlığını sağlamak için çıktı. Komutanlıkta konuşma devam ediyordu. Fakat ben ne bir şey söylüyor,ne de söylenenleri dinleyebiliyordum artık.</span></p>

  <p class="heading0 sgc-5"><span class="sgc-1 sgc-6">Marya İvanovna solgun bir yüzle, ağlamaktan şişmiş gözlerle geldi akşam yemeğine. Yemek sessizce yenildi ve her zamankinden daha erken kalkıldı sofradan. Komutanla ve ailesiyle vedalaştık, evlerimize dağıldık. Fakat ben az sonra, bilerek unuttuğum kılıcımı almak için geri döndüm. Marya İvanovya'yı yalnız bulacağımı söyleyen bir önsezi vardı içimde. Gerçekten de öyle oldu. Beni kapıda karşılayıp kılıcımı uzattı. Gözyaşları arasında:</span></p>

  <p class="heading0 sgc-5"><span class="sgc-1 sgc-6">- Elveda Pyotr Andreyiç! dedi. Beni Orenburg'a gönderiyorlar. Sağlıcakla, mutlulukla kalın. Belki Tanrının izniyle yine görüşürüz; ama görüşemezsek...</span></p>

  <p class="heading0 sgc-5"><span class="sgc-1 sgc-6">Göğsünden taşan hıçkırıklar sözünü tamamlamasına engel oldu. Kucakladım, bağrıma bastım onu:</span></p>

  <p class="heading0 sgc-5"><span class="sgc-1 sgc-6">- Elveda meleğim, dedim. Elveda sevgilim, canım! Başıma ne gelirse gelsin, son nefesimde bile dudaklarımdan senin adın dökülecek, son duam seninle ilgili olacak, inan bana!</span></p>

  <p class="heading0 sgc-5"><span class="sgc-1 sgc-6">Maşa göğsüme kapanmış, hüngür hüngür ağlıyordu. Onu tutkuyla öptüm ve çabucak çıktım odadan.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
