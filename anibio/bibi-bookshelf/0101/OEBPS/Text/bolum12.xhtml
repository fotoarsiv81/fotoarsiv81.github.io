<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Tutuklanma</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">- Kızmayınız efendim, görevim gereğince</span></p>

  <p class="heading0 sgc-5"><span class="sgc-1 sgc-6">Sizi şu an tutuklamak zorundayım.</span></p>

  <p class="heading0 sgc-5"><span class="sgc-1 sgc-6">- Buyurun, ben hazırım; fakat daha önce</span></p>

  <p class="heading0 sgc-5"><span class="sgc-1 sgc-6">İfademi alacağınızı umarım.</span></p>

  <p class="heading0 sgc-5"><span class="sgc-1 sgc-6">Knyajnin</span></p>

  <p class="heading0 sgc-5"><span class="sgc-1 sgc-6">Daha sabahleyin, düşüncesi bana ıstıraplı bir kaygı veren sevgili Marya'yla böyle umulmadık bir biçimde birleşiverince, kendime inanamıyordum. Olup bitenler bir düş gibi geliyordu bana. Marya İvanovna dalgın gözlerle bir bana, bir yola bakıyor; belli ki düşüncelerini toparlayıp bir türlü kendine gelemiyordu. Susuyorduk. Yüreklerimiz yorgun düşmüştü. Zamanın nasıl geçtiğini farketmeden, iki saat sonra, yine Pugaçev'in egemenliğindeki yakın kaleye geliverdik. Burada atlar değiştirildi. Bu işin bir çırpıda yapılmasından ve kale komutanı olan sakallı Kazak'ın çevremizde pervane gibi dönmesinden, çalçene arabacının bizi bir saray gözdesi gibi tanıttığını anladım.</span></p>

  <p class="heading0 sgc-5"><span class="sgc-1 sgc-6">Yine yola koyulduk. Hava kararmaya başlamıştı. Küçük bir kente yaklaşıyorduk. Sakallının dediğine göre, düzmece Çar'a katılmaya gelen büyük bir birlik varmış orada. Devriyeler önümüzü kesti.</span></p>

  <p class="heading0 sgc-5"><span class="sgc-1 sgc-6">- Arabada kim var? sorusuna, arabacı gür bir sesle:</span></p>

  <p class="heading0 sgc-5"><span class="sgc-1 sgc-6">- Çar'ın bacanağı, diye karşılık verdi. Ailesi de yanında. Muhafızlar, korkunç küfürler savurarak ansızın kuşatıverdiler bizi. Bıyıklı bir başçavuş bana:</span></p>

  <p class="heading0 sgc-5"><span class="sgc-1 sgc-6">- Çık dışarı, şeytanın bacanağı! dedi. Sen de, ailen de dünyanın kaç bucak olduğunu görürsünüz şimdi.</span></p>

  <p class="heading0 sgc-5"><span class="sgc-1 sgc-6">Yaylıdan indim, beni komutanlığa götürmelerini istedim. Karşılarında bir subay görünce, askerler küfürü bıraktılar. Başçavuş beni binbaşıya götürmek üzere yanıma düştü. Savelyiç ardım sıra geliyor:</span></p>

  <p class="heading0 sgc-5"><span class="sgc-1 sgc-6">- Al işte Çar'ın bacanağı! diye homurdanıyordu kendi kendine. Yağmurdan kaçarken doluya tutulduk... Tanrım, Tanrım! Bütün bu işlerin sonu nereye varacak?</span></p>

  <p class="heading0 sgc-5"><span class="sgc-1 sgc-6">Yaylı da usul usul arkamızdan geliyordu.</span></p>

  <p class="heading0 sgc-5"><span class="sgc-1 sgc-6">Beş dakika sonra, pırıl pırıl aydınlatılmış küçük bir evin önündeydik. Başçavuş yanıma bir nöbetçi bırakıp, haber vermek için içeri girdi. girmesiyle de çıkması bir oldu ve komutanın beni kabul etmeye vakti olmadığını; beni hapse atmalarını, ailemi de yanına götürmelerini emrettiğini bildirdi.</span></p>

  <p class="heading0 sgc-5"><span class="sgc-1 sgc-6">- Ne demek bu? diye haykırdım. Yoksa çıldırdı mı bu adam! Başçavuş:</span></p>

  <p class="heading0 sgc-5"><span class="sgc-1 sgc-6">- Bilemem efendimiz, diye karşılık verdi. Fakat komutan efendimiz, efendimizin hapse atılmalarını, sayın ailenizin de kendisine götürülmesini emrettiler efendimiz!</span></p>

  <p class="heading0 sgc-5"><span class="sgc-1 sgc-6">Basamaklara doğru atıldım. Nöbetçiler beni durdurmaya kalkışmadılar. Önüme gelen ilk odaya ok gibi daldım. Altı tane muhafız birliği subayı iskambil oynuyordu burada. Kâğıt dağıtan binbaşıya bakınca şaşıp kaldım. Bir zamanlar Simbirsk hanında yüz rublemi üten İvan İvanoviç Zurin'in ta kendisiydi bu!..</span></p>

  <p class="heading0 sgc-5"><span class="sgc-1 sgc-6">- Hey, diye bağırdım; doğru mu görüyorum? İvan İvaniç! Sensin ha? - Vay, vay, vay, Pyotr Andreyiç! Hangi rüzgâr attı seni? Nereden&nbsp;</span>geliyorsun böyle? Selam, kardeş. Oyuna katılmak istemez misin? - Sağol. Bana hemen bir ev verilmesini emredersen, çok daha iyi olur. - Evi ne yapacaksın? Benimle kal.</p>

  <p class="heading0 sgc-5"><span class="sgc-1 sgc-6">- Olmaz, yalnız değilim.</span></p>

  <p class="heading0 sgc-5"><span class="sgc-1 sgc-6">- İyi ya, arkadaşını da al gel.</span></p>

  <p class="heading0 sgc-5"><span class="sgc-1 sgc-6">- Arkadaş değil; bir... bir genç kızla birlikteyim.</span></p>

  <p class="heading0 sgc-5"><span class="sgc-1 sgc-6">- Bir genç kız mı dedin? Vay be! Nereden tırtıkladın onu? (Zurin bu sözle birlikte öyle anlamlı bir ıslık çaldı ki, odadakiler kahkahalarla güldü, ben de adamakıllı bozuldum.)</span></p>

  <p class="heading0 sgc-5"><span class="sgc-1 sgc-6">- Fakat... (Zurin devam ediyordu) istediğin gibi olsun. Hemen bir ev verelim sana. Bununla birlikte, doğrusu çok yazık... Eskisi gibi cümbüş yapsaydık... Hey! Asker! Pugaçev'in sevgilisi niye gelmiyor hâlâ? Dikbaşlılık mı ediyor yoksa? Söyleyin ona, korkmasın, Beyefendi yakışıklıdır, kabalık etmez deyin; sonra da ensesinden tuttuğunuz gibi alıp getirin.</span></p>

  <p class="heading0 sgc-5"><span class="sgc-1 sgc-6">Zurin'e:</span></p>

  <p class="heading0 sgc-5"><span class="sgc-1 sgc-6">- Ne demek oluyor bu? dedim. Pugaçev'in sevgilisi de kim? Merhum Yüzbaşı Mironov'un kızıdır o. Kendisini tutsaklıktan kurtardım, şimdi köyümüze götürüyorum; oraya bırakacağım.</span></p>

  <p class="heading0 sgc-5"><span class="sgc-1 sgc-6">- Ne diyorsun? Yoksa demin sözünü ettikleri sen miydin? Hay Allah! Peki, ne demek oluyor bu?</span></p>

  <p class="heading0 sgc-5"><span class="sgc-1 sgc-6">- Sonra her şeyi anlatırım. Fakat şimdi, Tanrı aşkına, askerlerinin ürküttüğü zavallı bir kızı yatıştır.</span></p>

  <p class="heading0 sgc-5"><span class="sgc-1 sgc-6">Zurin hemen gerekli emirleri verdi. Kendisi de elde olmayan bu terslik dolayısıyla Marya İvanovna'dan özür dilemek üzere dışarı çıktı. Başçavuşa, genç kızı kentin en iyi evine yerleştirmesini emretti. Ben geceyi Zurin'de geçirecektim.</span></p>

  <p class="heading0 sgc-2 sgc-7"><span class="sgc-1 sgc-6">Akşam yemeğinden sonra Zurin'le yalnız kalınca, başımdan geçen olayları bir bir anlattım. Büyük bir ilgiyle dinledi beni. Bitirdiğimde, başını sallayarak: - Kardeş, dedi; hepsi iyi, hoş. Fakat aklımın ermediği tek bir şey var: Hangi şeytana uyup da evleniyorsun? Ben, şerefli bir asker olarak, sana doğru bildiğim şeyi söylemek zorundayım: İnan ki evlenmek ahmaklıktır. Karınla cebelleşmekten, çocuk dadılığı etmekten başka yapacak şeyin yok mu? Boşver yahu! Ne diyeceğim bak: Bırak şu yüzbaşının kızını! Simbirsk yolunu düşmandan temizledim, tehlikesizdir. Onu yalnız başına gönder, annenlere gitsin. Sen burada, benim birliğimde kal. Orenburg'a dönmen için bir neden yok. İsyancıların eline düşersen, bir kez daha kurtulacağını hiç sanmam. Araya ayrılık girince sevda saçmalığı kendiliğinden geçer, her şey yoluna&nbsp;</span>girer.</p>

  <p class="heading0 sgc-5"><span class="sgc-1 sgc-6">Aynı kanıda değildim onunla. Fakat Çarice'nin ordusunda kalmanın da bir namus borcu olduğunu hissediyordum. Zurin'in öğüdünü tutmaya karar verdim. Marya İvanovna'yı köye göndererek; ben burada, onun birliğinde kalacaktım.</span></p>

  <p class="heading0 sgc-5"><span class="sgc-1 sgc-6">Soyunmama yardım etmek için gelen Savelyiç'e, ertesi gün Marya İvanovna'yla yola çıkmaya hazır olmasını bildirdim. Hemen dikkafalılığa başladı:</span></p>

  <p class="heading0 sgc-5"><span class="sgc-1 sgc-6">- Bu da ne demek oluyor efendim? Seni nasıl yalnız bırakırım. Babanla annen ne der sonra?</span></p>

  <p class="heading0 sgc-5"><span class="sgc-1 sgc-6">Lalamın huyunu bildiğimden, onu içtenlikle, tatlı sözlerle yola getirmeye çalıştım:</span></p>

  <p class="heading0 sgc-5"><span class="sgc-1 sgc-6">- Arhip Savelyiç, dostum! diye söze başladım. Karşı çıkma; bu iyiliği esirgeme benden. Burada, görev başında, bir sıkıntım olmayacak. Ama Marya İvanovna'yı yalnız başına gönderirsem, içim rahat etmez. Ona hizmet etmekle bana da hizmet etmiş olacaksın; çünkü bu karışıklıklar biter bitmez evleneceğim onunla.</span></p>

  <p class="heading0 sgc-5"><span class="sgc-1 sgc-6">Bunu duyan Savelyiç, anlatılmaz bir şaşkınlık içinde ellerini birbirine çarptı:</span></p>

  <p class="heading0 sgc-5"><span class="sgc-1 sgc-6">- Evlenmek ha! dedi. Dünkü çocuk evlenmek istiyor! Fakat baban ne der, annen ne düşünür?</span></p>

  <p class="heading0 sgc-5"><span class="sgc-1 sgc-6">- Kabul edeceklerdir, diye yanıtladım onu. Marya İvanovna'nın kim olduğunu öğrenince, kabul etmeleri gerekir. Savelyiç, babam ve annem inanırlar sana: bizim için aracılık yaparsın değil mi? Ha?</span></p>

  <p class="heading0 sgc-5"><span class="sgc-1 sgc-6">Sözlerim, dokunmuştu ihtiyarcığa.</span></p>

  <p class="heading0 sgc-5"><span class="sgc-1 sgc-6">- Oh, iki gözüm, Pyotr Andreyiç! diye karşılık verdi. Gerçi evlenmen için henüz çok erken ama, Marya İvanovna öyle iyi bir kız ki, bu fırsatı kaçırmak yazık olur doğrusu. Haydi, dediğin gibi olsun! O tanrısal meleği götürecek, babanla annene de, böyle bir gelin için çeyizliğin bile kusur sayılmayacağını haddim olmayarak bildireceğim.</span></p>

  <p class="heading0 sgc-5"><span class="sgc-1 sgc-6">Savelyiç'e teşekkür ettim ve Zurin'le yataklarımıza uzanıp çene çalmaya başladık. İçim içime sığmıyor, aklıma ne gelirse söylüyordum. Zurin de konuşmaya istekliydi önce. Fakat yavaş yavaş kesikleşti, bağlantısızlaştı, az sonra da bir soruma horultuyla ve burnundan çıkan ıslık sesiyle karşılık verdi. Sustum, bir süre sonra ben de ona uydum.</span></p>

  <p class="heading0 sgc-5"><span class="sgc-1 sgc-6">Ertesi gün sabahtan Marya İvanovna'ya gittim. Kararımı bildirdim. Beni haklı buldu. Zurin'in birliği o gün kentten ayrılıyordu. Elimi çabuk tutmalıydım. Marya İvanovna'yı Savelyiç'e emanet ettim, babamla anneme iletmesi için bir mektup verdim ona, hemen oracıkta vedalaştık.</span></p>

  <p class="heading0 sgc-5"><span class="sgc-1 sgc-6">Marya İvanovna, ağlayarak:</span></p>

  <p class="heading0 sgc-5"><span class="sgc-1 sgc-6">- Elveda Pyotr Andreyiç! dedi usulca. bir daha görüşür müyüz, görüşmez miyiz, orasını Tanrı bilir. Fakat ömrümce unutmayacağım sizi: yüreğimde hep sizi taşıyacağım.</span></p>

  <p class="heading0 sgc-5"><span class="sgc-1 sgc-6">Hiçbir karşılık vermedim. Çevremizde insanlar vardı. Benliğimi sarsan duyguları onların yanında dışa vurmak istemiyordum. Sonunda, arabası hareket etti. Üzgün ve suskun, Zurin'e döndüm. Arkadaşım beni neşelendirmeye çalıştı. Ben de biraz açılmak istiyordum doğrusu. Masalar kuruldu; vur patlasın çal oynasın, akşamı ettik. Akşamla birlikte de sefere çıktık.</span></p>

  <p class="heading0 sgc-5"><span class="sgc-1 sgc-6">Şubat aylarında oluyordu bu. Savaş buyruklarının yerine getirilmesine engel olan kış, geçiyor: öteki birlikler de elbirliğiyle yardıma hazırlanıyorlardı bize. Pugaçev hâlâ Orenburg önlerindeydi. Bununla birlikte, çevresi gitgide bizimkilerce kuşatılıyor, haydudun ini dört bir yandan kıskaca alınıyordu. İsyancı köyler bizim birlikleri görür görmez, yelkenleri suya indiriyor, haydut çeteleri her yerde önümüzden kaçıyor, her şey, mutlu bir sonun hızla yaklaştığını gösteriyordu.</span></p>

  <p class="heading0 sgc-5"><span class="sgc-1 sgc-6">Çok geçmeden Prens Golitsin, Tatişçev kalesi yakınlarında Pugaçev'i bozguna uğrattı. Ordusunu darmadağın etti. Orenburg'u kurtardı ve böylece savaşın sonucunu belli eden kesin darbeyi indirmiş oldu. Bu sırada Zurin, isyancı Başkırt çetelerinin üzerine gönderildi. Adamlar, daha karşımıza çıkmadan dağıldılar. İlkbahar küçük bir Tatar köyünde kuşattı bizi. Irmaklar taştı, yollar geçit vermez oldu. Böyle eli kolu bağlı kalmakla duyduğumuz üzüntüyü, haydutlarla ve vahşilerle yaptığımız bu değersiz savaşın sona ermek üzere olduğu düşüncesi, bir parça yatıştırıyordu.</span></p>

  <p class="heading0 sgc-5"><span class="sgc-1 sgc-6">Fakat Pugaçev ele geçirilememişti daha. Ansızın Sibirya dökümhaneleri bölgesinde yeniden ortaya çıktı, yeni çeteler topladı ve yeniden çapulculuğa başladı. Yeniden, kazandığı başarılar üzerine söylentiler aldı yürüdü. Sibirya kalelerinin birbiri arkasında düştüğünü işitiyorduk. Az sonra düzmece Çar'ın Kazan'ı ele geçirdiği ve Moskova üzerine yürüdüğü haberi geldi. Bu haber, isyancının pek o kadar güçlü olmadığı kurunutusuyla kendilerini avutan ordu ileri gelenlerini adamakıllı kaygılandırmıştı. Zurin, Volga'yı geçmek buyruğunu aldı.</span></p>

  <p class="heading0 sgc-5"><span class="sgc-1 sgc-6">Seferimizi ve savaşın bitimini uzun uzun anlatacak değilim. Kısaca söylemem gerekirse, son derece yoksulluk çekiyorduk. İsyancıların yakıp yıktığı köylerden geçiyor, zavallı ahaliden, ellerinde ne kalmışsa bu kez biz alıyorduk ister istemez. Mal ve can güvenliği diye bir şey kalmamıştı ülkede. Derebeyler ormanlarda gizleniyordu. Haydut çeteleri ortalığı kavuruyor, müfreze birlik komutanları kendi bildiklerini okuyorlardı. Ülke baştan başa tutuşmuş, cayır cayır yanıyordu... Tanrı, böylesine çılgınca ve amansız bir Rus ayaklanması daha göstermesin!</span></p>

  <p class="heading0 sgc-5"><span class="sgc-1 sgc-6">Pugaçev kaçıyor, İvan İvanoviç Mihelson kovalıyordu. Az sonra düzmecenin kesin bir bozguna uğradığını işittik. Sonunda Zurin, Pugaçev'in yakalanması haberiyle birlikte harekâtın durdurulması buyruğunu aldı. Savaş sona ermişti. Demek baba ocağına dönebilecektim artık. Onları kucaklayacağımı, hele hiçbir haber almadığım Marya İvanovna'yı göreceğimi düşündükte içim içime sığmıyor, sevincimden çocuklar gibi zıplıyordum. Zurin gülüyor omuzlarını silkelerek:</span></p>

  <p class="heading0 sgc-5"><span class="sgc-1 sgc-6">- Yok kardeş, diyordu; sonun kötü olacak senin! Evlenmek ha! Hiç yoktan başını yakacaksın!</span></p>

  <p class="heading0 sgc-5"><span class="sgc-1 sgc-6">Fakat bu arada mutluluğuma zehir katan tuhaf bir düşünce girmişti aklıma. O kadar suçsuz insanın kanını akıtan haydudu ve onu bekleyen korkunç sonu düşündükçe, içim bir tuhaf oluyordu. ''Yamelya! Yamelya!'' diye düşünüyordum üzüntüyle. ''Neden bir süngüye, ya da bir top ateşine hedef olmadın...'' Hayatımın en korkunç anlarından birinde beni bağışlamasını ve nişanlımı iğrenç Şvabrin'in elinden kurtarmasını nasıl unutabilirdim?</span></p>

  <p class="heading0 sgc-5"><span class="sgc-1 sgc-6">Zurin'den gerekli izni aldım. Birkaç gün sonra kendimi yine sıcak baba ocağında bulacak, yine sevgili Marya İvanovnamı görecektim... Fakat birdenbire, hiç beklenmedik bir felakete uğradım.</span></p>

  <p class="heading0 sgc-5"><span class="sgc-1 sgc-6">Birlikten ayrılacağım gün, tam yola çıkacağım sırada, Zurin elinde bir kâğıtla, son derece kaygılı bir yüzle kulübeme geldi. Yüreğim cız etti. Nedenini bilmediğim bir ürküntü kapladı içimi. Zurin emir erimi dışarı gönderdi, benimle bir işi olduğunu söyledi.</span></p>

  <p class="heading0 sgc-5"><span class="sgc-1 sgc-6">Kaygıyla:</span></p>

  <p class="heading0 sgc-5"><span class="sgc-1 sgc-6">- Hayrola? diye sordum.</span></p>

  <p class="heading0 sgc-5"><span class="sgc-1 sgc-6">Elindeki kağıdı uzatarak:</span></p>

  <p class="heading0 sgc-5"><span class="sgc-1 sgc-6">- Küçük bir tatsızlık, diye karşılık verdi. Oku, az önce aldım. Bütün müfreze komutanlıklarına gönderilen ve görüldüğüm yerde</span></p>

  <p class="heading0 sgc-5"><span class="sgc-1 sgc-6">tutaklanarak hemen Kazan'a, Pugaçev işi için kurulmuş soruşturma kuruluna postalanmamı bildiren gizli bir emirdi bu.</span></p>

  <p class="heading0 sgc-5"><span class="sgc-1 sgc-6">Kâğıt az daha elimden düşüyordu.</span></p>

  <p class="heading0 sgc-5"><span class="sgc-1 sgc-6">Zurin:</span></p>

  <p class="heading0 sgc-5"><span class="sgc-1 sgc-6">- Yapacak bir şey yok! dedi. Görevim, emirlere uymamı gerektirir. Pugaçev'le dostluğun hükümetin kulağına gitmiş olmalı. İşin kötü bir sonuç doğurmayacağını, kurulca suçsuz bulunacağını umarım. Canını sıkma ve hemen yola koyul.</span></p>

  <p class="heading0 sgc-5"><span class="sgc-1 sgc-6">Vicdanım temizdi, yargılanmaktan korkmuyordum. Fakat tatlı buluşma anının belki de aylarca gecikeceğini düşündükçe için için kendimi yiyordum. Araba hazır bekliyordu. Zurin dostça vedalaştı benimle. Arabaya bindim. Yalın kılıç iki muhafız oturuyordu yanımda. Kazan yoluna düştük.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
