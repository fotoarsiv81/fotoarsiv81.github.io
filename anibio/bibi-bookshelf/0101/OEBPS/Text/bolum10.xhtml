<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
span.sgc-2 {font-weight: normal;}
  h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1"><span class="sgc-3 sgc-8">İsyancıların Otağı</span></h1>

  <h1 class="heading0 sgc-5 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Doğuştan yırtıcıdır yırtıcı olmasına ya</span></p>

  <p class="heading0 sgc-5"><span class="sgc-1 sgc-6">Aslan, karnını az önce doyurmuştu</span></p>

  <p class="heading0 sgc-5"><span class="sgc-1 sgc-6">Tatlı bir dille bana</span></p>

  <p class="heading0 sgc-5"><span class="sgc-1 sgc-6">"İnime niye geldin" diye sordu.</span></p>

  <p class="heading0 sgc-5"><span class="sgc-1 sgc-6">A. Sumarokov</span></p>

  <p class="heading0 sgc-5"><span class="sgc-1 sgc-6">Generalden ayrılıp çabucak odama döndüm. Savelyiç her zamanki öğütleriyle karşıladı beni:</span></p>

  <p class="heading0 sgc-5"><span class="sgc-1 sgc-6">- Şu ayyaş haydutlarla çarpışmaktan ne zevk alıyorsun efendiciğim! Soylu bir kimseye yakışır mı bu? Günün birinde yok yere kendini ziyan edeceksin. Türklerle ya da İsveçlilerle dövüşsen neyse ne! İnsan bu haydutların adını bile anamaz!..</span></p>

  <p class="heading0 sgc-5"><span class="sgc-1 sgc-6">Bütün paramın ne kadar olduğunu sorarak sözünü kestim. Savelyiç keyifli keyifli gülümsedi:</span></p>

  <p class="heading0 sgc-5"><span class="sgc-1 sgc-6">- Yeterince var efendiciğim... Dolandırıcılar aramadık yer komadılar ya, ben yine de gizleyebildim onları.</span></p>

  <p class="heading0 sgc-5"><span class="sgc-1 sgc-6">Bunu söyleyip, içi gümüş sikkeyle dolu, uzun örme bir kese çıkardı cebinden.</span></p>

  <p class="heading0 sgc-5"><span class="sgc-1 sgc-6">- Peki Savelyiç, dedim, onun yarısını bana ver şimdi. Yarısı sende kalsın. Ben Belogorsk kalesine gidiyorum.</span></p>

  <p class="heading0 sgc-5"><span class="sgc-1 sgc-6">İyi yürekli lalam titreyen bir sesle:</span></p>

  <p class="heading0 sgc-5"><span class="sgc-1 sgc-6">- Azizim Pyotr Andreyiç! dedi. İnsaf et; haydutlar bütün geçitleri tutmuşken nasıl gidersin oraya? Kendine acımıyorsan anana babana acı. Nereye gidiyorsun? Niçin gidiyorsun? Azıcık bekleyiver. Ordu gelsin dolandırıcıları yakalasın, ondan sonra canının çektiği yere git.</span></p>

  <p class="heading0 sgc-5"><span class="sgc-1 sgc-6">Kararım kesindi. İhtiyara:</span></p>

  <p class="heading0 sgc-5"><span class="sgc-1 sgc-6">- Laf ebeliğinin zamanı değil, diye karşılık verdim. Gitmek zorundayım, bu böyle. Korkma Savelyiç: Tanrı büyüktür, belki yine görüşürüz. Bana bak, cimrilik etme sakın. Kendini sıkma. Canın ne istiyorsa, üç kat pahalı da olsa al. Bu paraları sana veriyorum. Eğer üç gün içinde dönmeyecek olursam...</span></p>

  <p class="heading0 sgc-5"><span class="sgc-1 sgc-6">Savelyiç:</span></p>

  <p class="heading0 sgc-5"><span class="sgc-1 sgc-6">- Bu da ne demek efendim? diye sözümü kesti. Seni yalnız bırakacağımı mı sandın? İşte, ölürüm de bunu yaptıramazsın bana. Madem gitmeye karar verdin, yayan yapıldak da olsa peşine düşer, seni yalnız bırakmam. Bu taş duvarların gerisinde sensiz oturacağım ha! Çok şükür, aklımı kaçırmadım daha! Sen bilirsin, efendim, ama ben senden ayrılmam.</span></p>

  <p class="heading0 sgc-5"><span class="sgc-1 sgc-6">Savelyiç'le tartışmanın boşuna olduğunu bildiğimden, hazırlığı yapmasına izin verdim. Yarım saat sonra ben, safkan atımın sırtındaydım. Savelyiç de lagar, topal bir beygire binmişti. Kent sakinlerinden biri, hayvanı besleyecek yiyecek bulamadığı için, beş para almadan Savelyiç'e vermişti onu. Kent kapısına geldik. Nöbetçiler bıraktılar bizi. Orenburg'dan çıktık.</span></p>

  <p class="heading0 sgc-5"><span class="sgc-1 sgc-6">Hava kararmaya başlamıştı. Yolum, Pugaçev'in barınağı olan Berda köyü yakınlarından geçiyordu. Ana yol karla örtülüydü. Fakat bozkır, baştan baş, her gün yenilenen nal izleriyle kaplanmıştı. Sıkı bir tırısla ilerliyordum. Ardım sıragüçlükle gelebilen Savelyiç, ikide bir:</span></p>

  <p class="heading0 sgc-5"><span class="sgc-1 sgc-6">- Daha yavaş, efendim! Tanrı aşkına daha yavaş! diye bağırıyordu. Bu körolası beygir, senin uzun bacaklı şeytana yetişemiyor. Pyotr Andreyiç... Aziz Pyotr Andreyiç!.. Kendini yiyip bitirme!.. Yüce Tanrım, efendimin çocuğu mahvoluyor!..</span></p>

  <p class="heading0 sgc-5"><span class="sgc-1 sgc-6">Az sonra Berda'nın ışıkları görünmeye başladı. Köyün doğal siperlerine, hendeklere yaklaşıyorduk. Savelyiç sızıltıyı kesmiyor, ama ardım sıra gelmekten de geri kalmıyordu. Köyü kazasız belasız geçmeyi umarken, birdenbire, karanlığın içinden eli sopalı beş köylü gördüm. Pugaçev barınağının öncü karakoluna çıkmıştık. Adamlar seslendiler. Parolayı bilmediğim için, yanlarından sessizce geçmek istedim. Fakat çevremi kuşatıverdiler. İçlerinden biri, atımı geminden yakaladı. Kılıcımı çektiğim gibi, köylünün kafasına indirdim. Şapkası adamı ölümden kurtarmıştı. Fakat sendeledi, gemi bıraktı. Ötekiler korkup kaçıştılar. Onların bu şaşkınlığından yararlanarak atımı mahmuzladım, hayvan ok gibi fırladı.</span></p><!--EndFragment--><!--EndFragment-->
  <!--StartFragment-->

  <p class="heading0 sgc-5"><span class="sgc-1 sgc-4">Gecenin gitgide koyulaşan karanlığı beni her tehlikeden koruyabilirdi. Fakat bir de baktım, Savelyiç arkamdan gelmiyor. İhtiyarcık topal atıyla haydutların elinden kaçamamıştı demek. Ne yapabilirdim? Birkaç dakika bekleyip, yakalandığına iyice aklım kesince atımın başını çevirdim, gerisin geri, onu kurtarmaya döndüm. Hendeklere yaklaşırken gürültüler, bağırtılar ve benim Savelyiç'in sesini duydum uzaktan. Atımı hızla sürdüm. Birkaç dakika sonra, az önce beni durduran nöbetçi köylüler arasındaydım yine. Adamlar Savelyiç'i kıstırmışlar atından indirip bağlamaya hazırlanıyorlardı. Beni görünce pek sevindiler. Bağırarak üstüme atılıp, bir anda alaşağı ettiler. İçlerinden başkan olduğu anlaşılan biri, az sanra Çar'a götüreceğini söyledi bizi.</span></p>

  <p class="heading0 sgc-5"><span class="sgc-1 sgc-6">- Sizi şimdi mi asarız, yoksa efendimizin buyruğuyla sabahı mı bekleriz, bilmem... diye ekledi.</span></p>

  <p class="heading0 sgc-5"><span class="sgc-1 sgc-6">Daha fazla direnmedim. Savelyiç de bana uydu. Devriyeler tantanayla götürdüler bizi.</span></p>

  <p class="heading0 sgc-5"><span class="sgc-1 sgc-6">Hendekleri aşıp köye girdik. Bütün kulübelerde ışık vardı. Gürültüler, bağırışlar geliyordu her yerden. Sokakta bir sürü insana rastladık ya, karanlıkta kimsenin gözüne çarpmadık. Orenburg'lu bir subay olduğum anlaşılmadı. Bizi doğruca, dört yol ağzının köşesinde bir kulübeye getirdiler. Kapıda birkaç şarap fıçısı ve iki top duruyordu.</span></p>

  <p class="heading0 sgc-5"><span class="sgc-1 sgc-6">Köylülerden biri:</span></p>

  <p class="heading0 sgc-5"><span class="sgc-1 sgc-6">- İşte saraya geldik, dedi. Şimdi gelişinizi bildireceğim. Kulübeye girdi.</span></p>

  <p class="heading0 sgc-5"><span class="sgc-1 sgc-6">Savelyiç'e bir göz attım. İhtiyarcık usul usul bir dua mırıldanıyordu, istavroz çıkarıyordu. Adamakıllı bekledik. Köylü neden sonra dönerek:</span></p>

  <p class="heading0 sgc-5"><span class="sgc-1 sgc-6">- Gir, dedi bana. Efendimiz, subayın içeri alınmasını buyurdu. Kulübeye, ya da köylülerin deyişiyle, saraya girdim. İki yağ kandiliyle&nbsp;</span>aydınlatılmış, duvarları yaldızlı kâğıtla kaplı bir odaydı bu. Fakat peykeleri, makası, ipe asılı leğeni, köşedeki fırın çatalı ve üstüne toprak çanaklar dizilmiş önlüğüyle (*) herhangi bir köy odasından farkı yoktu. Pugaçev, sırtında kırmızı bir kaftan, ellerini gösterişli bir tavırla böğrüne dayamış, kutsal tasvirlerin altında oturuyordu. Yapmacık bir uysallık içinde, ileri gelen arkadaşlarından birkaçı oturuyordu çevresinde. Orenburg'dan bir subay gelmesinin onları adamakıllı meraklandırdığı, gösterişli bir karşılama törenine hazırlandıkları belliydi. Pugaçev görür görmez tanıdı beni. Yapmacık görkemi kayboluverdi.</p>

  <p class="heading0 sgc-5"><span class="sgc-1 sgc-6">Canlılıkla:</span></p>

  <p class="heading0 sgc-5"><span class="sgc-1 sgc-6">- Vay efendimiz! dedi. Hayırdır inşallah? Hangi rüzgâr attı sizi? Özel bir işim için giderken, adamlarının beni durdurduğunu söyledim. - Fakat, ne işiymiş bu?</span></p>

  <p class="heading0 sgc-5"><span class="sgc-1 sgc-6">Kem küm ettim. Pugaçev, topluluk karşısında sırrımı açıklamaktan çekindiğimi sanarak, arkadaşlarına döndü, çıkmalarını emretti. İki kişi dışında herkes bu emre uydu.</span></p>

  <p class="heading0 sgc-5"><span class="sgc-1 sgc-6">- Onların yanında çekinmeden konuşabilirsin, dedi. Onlardan hiçbir şey gizlemem.</span></p>

  <p class="heading0 sgc-5"><span class="sgc-1 sgc-6">Düzmece Çar'ın gözdelerine yan gözle şöyle bir baktım. Bunlardan biri, sıska, kambur, ak sakallı bir ihtiyardı. Sırtındaki kaba kumaştan yapılmış boz kaftana çaprazlama geçirilmiş mavi şeritten (*) başka, ilgi çekici bir yan görmedim onda. Fakat ötekini ömrümce unutmayacağım. Uzun boylu, geniş omuzlu, iri yarı, kırk beş yaşlarında kadar bir adamdı bu. Gür ve kızıl sakalı, kıvılcımlar saçan kül rengi gözleri, deliksiz burnu, alnındaki ve yanaklarındaki kızılımtırak lekeler, bu çillerle kaplı geniş yüze şaşılası bir güç veriyordu. Kırmızı bir gömlek, bir Kırgız kaftanı ve bir Kazak şalvarı vardı üzerinde. Birincisinin (sonradan) kaçak onbaşı Beloborodov olduğunu öğrendim. İkinci adam ise (Hlopuşa lakabıyla tanınan) Sibirya maden ocaklarından üç kere kaçabilmiş sürgün bir cani, Afanasi Sokolov idi. Beni şiddetle sarsan duygulara rağmen, elimde olmaksızın kendimi içinde bulduğum bu topluluk, adamakıllı kamçılıyordu düş gücümü. Fakat Pugaçev az önceki soruyla kendime getirdi beni.</span></p>

  <p class="heading0 sgc-5"><span class="sgc-1 sgc-6">- Söyle bakalım, hangi iş için çıktın Orenburg'dan?</span></p>

  <p class="heading0 sgc-5"><span class="sgc-1 sgc-6">O anda tuhaf bir düşünce geldi aklıma. Alınyazım beni Pugaçev'le bir kez daha karşılaştırmakla, amacıma ulaşabilmem için bir fırsat vermiş olmuyor muydu? Bu fırsattan yararlanmaya karar verdim. Ve aklıma gelen ilk cümleyle, içtenlikle yanıtladım Pugaçev'i:</span></p>

  <p class="heading0 sgc-5"><span class="sgc-1 sgc-6">- İncitilen yetim bir kızı kurtarmak için Belogorsk kalesine gidiyordum. Pugaçev'in gözleri parladı:</span></p>

  <p class="heading0 sgc-5"><span class="sgc-1 sgc-6">- Hangi adamım yetim bir kızı incitmeye cesaret edebiliyor? diye gürledi. Şeytanın bacağı olsa, kurtulamayacak elimden. Söyle, suçlu kim?</span></p>

  <p class="heading0 sgc-5"><span class="sgc-1 sgc-6">- Suçlu Şvabrin'dir, dedim. Papazın evinde gördüğünüz hasta bir kız vardı ya, işte onu tutsak etmiş, kendisiyle evlenmeye zorluyor.</span></p>

  <p class="heading0 sgc-5"><span class="sgc-1 sgc-6">Pugaçev, ürkütücü bir tavırla:</span></p>

  <p class="heading0 sgc-5"><span class="sgc-1 sgc-6">- Şvabrin'e göstereceğim, dedi. Başına buyruk davranmanın, halkı incitmenin ne demek olduğunu öğreteceğim. Astıracağım onu.</span></p>

  <p class="heading0 sgc-5"><span class="sgc-1 sgc-6">Hlopuşa, hırıltılı bir sesle:</span></p>

  <p class="heading0 sgc-5"><span class="sgc-1 sgc-6">- İzin verirsen sana bir şey söyleyeyim, dedi. Şvabrin'i kale komutanlığına atamada tezcanlılık etmiştin, şimdi de astırmakla tezcanlılık ediyorsun. Üstlerine bir soyluyu getirmekle Kazakları darılttın, şimdi de ilk duyduğun söze kanarak adam astırıp, soyluları ürkütme.</span></p>

  <p class="heading0 sgc-5"><span class="sgc-1 sgc-6">Mavi şeritli ihtiyar:</span></p>

  <p class="heading0 sgc-5"><span class="sgc-1 sgc-6">- Onlara ne acımalı, ne de bağışta bulunmalı, diye düşüncesini belirtti. Zararı yok, Şvabrin'i sallandıralım. Fakat bu subay efendiyi de niçin teşrif buyurdukları konusunda doğru dürüst sorguya çekersek fena olmaz. Çarlığını tanımıyorsa, senden adalet beklemeye de hakkı olamaz. Yok, eğer tanıyorsa, bugüne kadar Orenburg'da senin düşmanlarınla niye oturdu? Onu sorgu odasına götürüp biraz dağlasak, ha, ne dersin? Bana öyle geliyor ki Orenburg'dan çaşıt olarak yolladılar bu efendiyi.</span></p>

  <p class="heading0 sgc-5"><span class="sgc-1 sgc-6">İhtiyar caninin mantığı çok inandırıcı göründü bana. Kimlerin elinde bulunduğumu düşününce, bütün vücudumdan soğuk bir ürperti geçtiğini hissettim. Tedirginliğim Pugaçev'in gözünden kaçmamıştı. Göz kırparak:</span></p>

  <p class="heading0 sgc-5"><span class="sgc-1 sgc-6">- Ne dersiniz, efendimiz? diye sordu. Benim mareşal doğru söylüyor galiba, ha?</span></p>

  <p class="heading0 sgc-5"><span class="sgc-1 sgc-6">Pugaçev'in işi şakaya vurduğunu görmek biraz canlandırmıştı beni. Ellerinde bulunduğumu, boynumun kıldan ince olduğunu bildirdim.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Peki, dedi. Söyle bakalım, sizin kent ne durumda?</span></p>

  <p class="heading0 sgc-5"><span class="sgc-1 sgc-6">- Çok şükür, diye karşılık verdim. Her şey tıkırında.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Her şey tıkırında ha! dedi. Fakat ahali açlıktan kırılıyor! Düzmece, doğru söylüyordu. Fakat ben, verdiğim yemin gereğince, bütün</span></p>

  <p class="heading0 sgc-5"><span class="sgc-1 sgc-6">bunların boş söylentiler olduğu, Orenburg'da yeterince erzak bulunduğu konusunda onu inandırmak için dil döktüm.</span></p>

  <p class="heading0 sgc-5"><span class="sgc-1 sgc-6">İhtiyar:</span></p>

  <p class="heading0 sgc-2 sgc-7"><span class="sgc-1 sgc-6">- Görüyorsunuz işte, diye söze karıştı, gözünün içine baka baka yalan söylüyor. Kaçıp gelenler ağız birliğiyle Orenburg'da açlığın ve ölümün kol gezdiğini, ahalinin (hem de seve seve) leş yediğini söylüyor; fakat bu efendi, bizi her şeyin yolunda olduğuna inandırmaya çalışıyor. Madem Şvabrin'i asacaksın, aynı darağacına bu delikanlıyı da çek ki, kimsenin hakkı kalmasın. Pugaçev, melûn ihtiyarın sözlerinden etkilenmişe benziyordu. Bereket,</span></p>

  <p class="heading0 sgc-5"><span class="sgc-1 sgc-6">Hlopuşa imdada yetişti. Arkadaşına:</span></p>

  <p class="heading0 sgc-5"><span class="sgc-1 sgc-6">- Yeter, Naumiç, dedi; sana kalsa herkesi boğar, kesersin. Başımıza Ali kıran baş kesen mi oldun? Bir ayağın çukurda, üfleseler canın çıkacak, ama gözün hâlâ asmakta, kesmekte... Akıttığın kanlar vicdanını sızlatmaya az mı geliyor?</span></p>

  <p class="heading0 sgc-5"><span class="sgc-1 sgc-6">Beloborodov:</span></p>

  <p class="heading0 sgc-5"><span class="sgc-1 sgc-6">- Ya sen, sen niye yaltaklanıyorsun? diye karşı çıktı. Yüreğine bu yufkalık nereden geldi böyle?</span></p>

  <p class="heading0 sgc-5"><span class="sgc-1 sgc-6">Hlopuşa:</span></p>

  <p class="heading0 sgc-5"><span class="sgc-1 sgc-6">- Doğru, dedi, ben de günah işledim. Bu el, (kemikli yumruğunu sıktı ve gömleğinin yenini sıyırıp kıllı kolunu ortaya çıkardı) ve bu kol da Hıristiyan kanına bulaştı. Fakat ben konukları değil, hasımlarımı öldürdüm. Hem de serbest dört yol ağızlarında, karanlık ormanlarda... Öyle soba başında oturup da kahramanlık taslayarak değil. Onları topuzla, balta tersiyle yere serdim. Karı gibi çene çalarak değil...</span></p>

  <p class="heading0 sgc-5"><span class="sgc-1 sgc-6">İhtiyar öte yana dönüp:</span></p>

  <p class="heading0 sgc-5"><span class="sgc-1 sgc-6">- Yırtık burun! diye homurdandı.</span></p>

  <p class="heading0 sgc-5"><span class="sgc-1 sgc-6">Hlopuşa:</span></p>

  <p class="heading0 sgc-5"><span class="sgc-1 sgc-6">- Orada ne homurdanıyorsun, moruk! diye gürledi. Yırtık burnu gösteririm ben sana. Dur bakalım, senin de zamanın gelecek. Tanrının yardımıyla sen de koklayacaksın o kızgın maşaları... Fakat dikkat et, o zamana kadar sakalını yolmayayım!..</span></p>

  <p class="heading0 sgc-5"><span class="sgc-1 sgc-6">Pugaçev görkemli bir tavırla:</span></p>

  <p class="heading0 sgc-5"><span class="sgc-1 sgc-6">- General efendiler! diye sesini yükseltti. Kesin şu zırıltıyı. Orenburg köpeklerinin tümü birden darağacında kuyruğu titretse umursamam ama, bizim koca itler kendi aralarında hırlaşmaya başlarlarsa, ondan korkarım işte! Haydi, barışın bakayım.</span></p>

  <p class="heading0 sgc-5"><span class="sgc-1 sgc-6">Hlopuşa ve Beloborodov, tek sözcük söylemeden, karanlık bakışlarla süzdüler birbirlerini. Benim için hiç de hayırlı bir sonuca ulaşmayacağı anlaşılan bu konuşmayı değiştirmek gerektiğini görerek Pugaçev'e döndüm, şen bir tavırla:</span></p>

  <p class="heading0 sgc-5"><span class="sgc-1 sgc-6">- Ah! dedim. At ve gocuk için sana teşekkür etmeyi unutuyordum az kalsın. Sen olmasan kente varamaz, yarı yolda donup kalırdım.</span></p>

  <p class="heading0 sgc-5"><span class="sgc-1 sgc-6">Bu buluşum işe yaramıştı. Pugaçev neşelendi. Gözünü kırpıştırarak: - İyilik eden, iyilik bulur, dedi. Şimdi, söyle bakalım, Şvabrin'in incittiği</span></p>

  <p class="heading0 sgc-5"><span class="sgc-1 sgc-6">kızla ne ilgin var? Yiğidin gönlü yarasız olmazmış derler... Ha yanılıyor muyum?</span></p>

  <p class="heading0 sgc-5"><span class="sgc-1 sgc-6">Hava yumuşamıştı. Gerçeği gizlemeyi gereksiz kılarak: - O kız yavuklumdur, diye karşılık verdim.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Yavuklun ha! diye bağırdı. Niye daha önce söylemezsin bunu? Sizi evlendirip güzel bir şölen yapacağız! (Sonra Beloborodov'a döndü). Dinle, mareşal! Bu delikanlı, eski ahbabımdır. Oturup karnımızı doyuralım şimdi. Sabah ola, hayır ola. Hele bir geceyi atlatalım da, ona ne yapacağımızı yarın düşünürüz.</span></p>

  <p class="heading0 sgc-5"><span class="sgc-1 sgc-6">Pugaçev'in masasına oturmak şerefinden yoksun kalmaya dünden razıydım ama yapacak bir şey yoktu. İki genç Kazak kızı, ev sahibinin kızları masaya beyaz bir örtü yaydılar. Ekmek, balık çorbası, şarap ve birayla dolu şişeler getirdiler. Kendimi ikinci kez, Pugaçev'le ve korkunç arkadaşlarıyla bir şölende buldum.</span></p>

  <p class="heading0 sgc-5"><span class="sgc-1 sgc-6">İster istemez tanığı olduğum cümbüş, gece yarısına kadar sürdü. Masa arkadaşlarım üzerinde, içki neden sonra etkisini göstermeye başladı. Pugaçev oturduğu yerde uyukluyordu. Arkadaşları kalktılar, onu bırakmam için bana da işaret yaptılar. Birlikte çıktık. Hlopuşa'nın buyruğuyla nöbetçi Kazak beni hükümet kulübesine götürdü. Savelyiç de oradaydı. Kapıyı üstümüze kilitlediler. Olup bitenler lalamı öylesine şaşkına çevirmişti ki, ağzını açıp bir şey sormadı bana. Karanlıkta uzandığını, uzun süre ahlayıp vahladığını işittim. Sonunda horuldamaya başladı. Ben derin düşünceler içinde bütün gece gözümü kırpmadım.</span></p>

  <p class="heading0 sgc-5"><span class="sgc-1 sgc-6">Sabahleyin gelip, Pugaçev'in beni çağırdığını söylediler. Kapısının önünde, üç Tatar atı koşulu bir yaylı duruyordu. Ahali sokakta birikmişti. Pugaçev'le kulübenin girişinde karşılaştık. Üstünde yol kıyafeti vardı. Sırtına kürk giymiş, başına bir Kırgız kalpağı takmıştı. Bir gün önceki arkadaşları almıştı çevresini. Bunlar, dün tanık olduğum olaylara taban tabana zıt, yapmacık bir uysallık içindeydiler. Pugaçev şen bir tavırla selamladı beni, kendisiyle birlikte yaylıya binmemi emretti.</span></p>

  <p class="heading0 sgc-5"><span class="sgc-1 sgc-6">Binip yerleştik. Pugaçev, yaylıyı ayakta süren geniş omuzlu Tatar arabacıya:</span></p>

  <p class="heading0 sgc-5"><span class="sgc-1 sgc-6">- Belogorsk Kalesi'ne çek! dedi.</span></p>

  <p class="heading0 sgc-5"><span class="sgc-1 sgc-6">Kalbim hızla çarptı. Atlar hareket etti, çıngırak çınladı, troyka ok gibi fırladı.</span></p>

  <p class="heading0 sgc-5"><span class="sgc-1 sgc-6">Çok iyi tanıdığım bir ses:</span></p>

  <p class="heading0 sgc-5"><span class="sgc-1 sgc-6">- Dur! Dur! diye çınladı bu sırada. Baktım Savelyiç karşıdan bize doğru koşuyor. Pugaçev, arabacıya durmasını emretti.</span></p>

  <p class="heading0 sgc-5"><span class="sgc-1 sgc-6">- Babacığım! Pyotr andreyiç! diye bağırıyordu. Beni ihtiyar halimde bunların arasında bırakma, bu dolan...</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Vay, moruk! dedi. Tanrı bizi yine karşılaştırdı ha! Haydi, atla bakalım arabacının yanına.</span></p>

  <p class="heading0 sgc-5"><span class="sgc-1 sgc-6">Savelyiç yerleşirken:</span></p>

  <p class="heading0 sgc-5"><span class="sgc-1 sgc-6">- Sağol devletlim, sağol babamız, dedi. Benim gibi bir ihtiyarın elinden tuttuğun için Tanrı yüz yıl sağlık, esenlik içinde yaşatsın seni. Ömrümce dua edeceğim sana; tavşan kürklü gocuğu da bir daha ağzıma almayacağım.</span></p>

  <p class="heading0 sgc-5"><span class="sgc-1 sgc-6">Bu tavşan kürkü gocuk, Pugaçev'in gerçekten de tepesini attırabilirdi sonunda. Bereket versin, düzmece ya işitmedi, ya da yersiz bir taşlama sayıp geçti bu sözü. Atlar dörtnala kalktı. Sokağın iki yanına dizilen ahali, yerlere kadar eğilerek selamlıyordu Pugaçev'i. O da başıyla selamlıyordu her iki yanını. Az sonra, köyden çıktık, dümdüz bir yolda hızla ilerlemeye başladık.</span></p>

  <p class="heading0 sgc-5"><span class="sgc-1 sgc-6">O an, içimden neler geçtiğini kestirmek güç değil. Artık bütün bütün yitirdim sandığım, gönlümün biricik sultanını görecektim birkaç saat sonra. Kavuşma dakikasını gözlerimin önünde canlandırıyordum... Sonra, alınyazımı yine elinde tutan, olayların beni yine tuhaf bir biçimde karşılaştırdığı insanı düşünüyordum. Sevgilimi kurtarmak için yola çıkan bu adamın bilinçsiz zalimliği, kan dökücü alışkanlıkları aklıma geldi! Yüzbaşı Mironov'un kızı olduğunu bilmiyordu onun. Şvabrin öfkeye kapılarak her şeyi açıklayabilirdi. Pugaçev, belki bir başka yolla da öğrenebilirdi gerçeği... O zaman Marya İvanovna'nın hali ne olurdu? Bunu düşününce bütün vücudumdan soğuk bir esinti geçtiğini, tüylerimin diken diken olduğunu hissettim.</span></p>

  <p class="heading0 sgc-5"><span class="sgc-1 sgc-6">Ansızın Pugaçev bir soruyla düşüncelerimden ayırdı beni: - Efendimiz ne düşünüyor acaba?</span></p>

  <p class="heading0 sgc-5"><span class="sgc-1 sgc-6">- Ben düşünmeyeyim de, kim düşünsün? diye karşılık verdim. Subayım ve soylu bir aileden geliyorum. Daha dün sana karşı dövüşürken, bugün seninle aynı yaylıda yan yanayım ve hayatımın bütün mutluluğu sana bağlı.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Ne o, dedi; korkuyor musun yoksa?</span></p>

  <p class="heading0 sgc-5"><span class="sgc-1 sgc-6">Bir gün beni bağışlamış olduğunu, şimdiyse yalnız esirgemesine değil, yardımına da bel bağladığımı söyleyerek karşılık verdim.</span></p>

  <p class="heading0 sgc-5"><span class="sgc-1 sgc-6">Düzmece Çar:</span></p>

  <p class="heading0 sgc-5"><span class="sgc-1 sgc-6">- Sen de haklısın, vallahi haklısın! dedi. Benim çocukların sana nasıl yan yan baktıklarını gördün. İhtiyar, bugün de çaşıt olduğunda, işkence edilmen ve asılman gerektiğinde ayak diredi. Fakat ben razı olmadım buna. Sonra Savelyiç ve Tatar arabacı işitmesinler diye, sesini yavaşlatarak ekledi: Ismarlama bir bardak şarapla, armağan ettiğin tavşan kürk gocuk aklıma geldi de ondan. Görüyorsun, kardeşlerinin dediği gibi pek öyle kan içici değilim.</span></p>

  <p class="heading0 sgc-5"><span class="sgc-1 sgc-6">Belogorsk kalesinin alınışı gözlerimin önünde canlandı. Fakat onunla tartışmanın gereksizliğini düşünerek, hiçbir şeysöylemedim.</span></p>

  <p class="heading0 sgc-5"><span class="sgc-1 sgc-6">Pugaçev bir süre sonra:</span></p>

  <p class="heading0 sgc-5"><span class="sgc-1 sgc-6">- Orenburg'da ne diyorlar benim için? diye sordu.</span></p>

  <p class="heading0 sgc-5"><span class="sgc-1 sgc-6">- Seninle başa çıkmanın kolay olmadığını söylüyorlar. Doğrusu, tanıttın kendini.</span></p>

  <p class="heading0 sgc-5"><span class="sgc-1 sgc-6">Düzmecenin yüzünde sevinçli bir gurur ifadesi belirdi: - Öyledir, dedi neşeyle. Savaşmakta ustayımdır. Sizin Orenburg'dakilerin</span></p>

  <p class="heading0 sgc-5"><span class="sgc-1 sgc-6">Yüzeyevç çarpışmasından haberi var mı? Kırk general öldürüldü, dört ordu tutsak edildi orada. Ne dersin, Prusya Kralı boy ölçüşebilir miydi benimle?</span></p>

  <p class="heading0 sgc-5"><span class="sgc-1 sgc-6">Haydudun bu böbürlenişi pek hoşuma gitmişti.</span></p>

  <p class="heading0 sgc-5"><span class="sgc-1 sgc-6">- Sen ne dersin? dedim. Hakkından gelebilir miydin Frederick'in? - Fyodor Fedoroviç'in mi? Niye olmasın? Sizin generallerin hakkından&nbsp;</span>geliyorum ya? Onlar da onu yenmemişler miydi? Şimdiye kadar silahım hep zafer kazandı. Hele biraz bekle. Moskova üzerine yürüyeyim, bak neler olacak daha!..</p>

  <p class="heading0 sgc-5"><span class="sgc-1 sgc-6">- Moskova'ya gitmeyi mi tasarlıyorsun yoksa?</span></p>

  <p class="heading0 sgc-5"><span class="sgc-1 sgc-6">Düzmece, bir parça düşündü, sonra hafif bir sesle:</span></p>

  <p class="heading0 sgc-5"><span class="sgc-1 sgc-6">- Tanrı bilir, dedi. Yolum dar; istediğim gibi yürütemiyorum işlerimi. Adamlarım dik kafalılık ediyorlar. Hırsızdır onlar. Dizginlerini sıkı tutmam gerekiyor. İlk başarısızlıkta, kendi boyunlarını kurtarmak için benim başımı vereceklerdir.</span></p>

  <p class="heading0 sgc-5"><span class="sgc-1 sgc-6">Pugaçev'e:</span></p>

  <p class="heading0 sgc-5"><span class="sgc-1 sgc-6">- Gördün mü ya! dedim. Zaman geçmemişken, kendi isteğinle onlardan ayrılsan, Çariçe'nin merhametine sığınsan daha iyi olmaz mı?</span></p>

  <p class="heading0 sgc-5"><span class="sgc-1 sgc-6">Acı acı güldü:</span></p>

  <p class="heading0 sgc-5"><span class="sgc-1 sgc-6">- Olmaz, dedi. Benim için bağışlanmak söz konusu değildir. Nasıl başladıysam öyle sürdüreceğim. Bakarsın başarırım da! Grişa Otrepyev Moskova'yı ele geçirdi ya!</span></p>

  <p class="heading0 sgc-5"><span class="sgc-1 sgc-6">- Ama sonunun ne olduğunu da biliyorsundur, değil mi? Sarayın penceresinden attılar onu; kestiler, yaktılar, küllerini topa koyup savurdular.</span></p>

  <p class="heading0 sgc-5"><span class="sgc-1 sgc-6">Pugaçev, vahşi bir esinlemeyle:</span></p>

  <p class="heading0 sgc-5"><span class="sgc-1 sgc-6">- Dinle! dedi; bir masal anlatacağım sana. Çocukluğumda yaşlı bir Kalmuk'tan dinlemiştim. Bir gün kartal, kuzguna: ''Kuzgun kardeş, söylesene'' demiş; ''şu dünyada nasıl oluyor da sen üç yüz yıl, bense topu topu otuz yıl yaşıyorum?'' Kuzgun: ''Şundan, azizim'' diye yanıtlamış onu; ''Sen taze kan içiyorsun, benseleşle besleniyorum.'' Kartal düşünmüş: ''Haydi, ben de leşle beslenmeyi bir deneyeyim'' demiş. Tamam mı, tamam. Kartalla kuzgun uçup gitmişler. Derken bir at leşi görmüşler aşağıda. İnip çökmüşler başına. Kuzgun bir yandan gagalıyor, bir yandan övgüler düzüyormuş leşin lezzetine. Kartal bir gagalamış,iki gagalamış, sonra kanat çırpıp havalanırken, ''Yok arkadaş'' demiş kuzguna; ''üç yüz yıl leşle beslenmektense, bir kere taze kan içmek çok daha iyi, sonrası Allah kerim''. Ne dersin Kalmuk masalına? Ha?</span></p>

  <p class="heading0 sgc-5"><span class="sgc-1 sgc-6">- Güzel, dedim; çok güzel. Fakat cinayetle, haydutlukla yaşamak, leş gagalamaktır bence.</span></p>

  <p class="heading0 sgc-5"><span class="sgc-1 sgc-6">Pugaçev yüzüme şaşkın şaşkın baktı, hiçbir şey söylemedi. İkimiz de kendi düşüncelerimize gömülüp, sustuk. Tatar arabacı yanık bir türkü tutturmuştu. Savelyiç uyukluyor, oturduğu yerde ileri geri sallanıyordu. Karla kaplı dümdüz yolda, yaylı uçarcasına ilerliyordu... Ansızın tanıdık çit ve çan kulesiyle, Yayık'ın yalçın kıyısındaki köy göründü... On beş dakika sonra da Belogorsk kalesine giriyorduk...</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
