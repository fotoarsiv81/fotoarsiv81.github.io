<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
span.sgc-2 {font-weight: normal;}
  h1.sgc-1 {text-align: center;}
</style>
</head>

<body>
  <p><br /></p>

  <h1 class="sgc-1 sgc-1"><strong>Kale</strong></h1>

  <p><br />
  <br /></p>

  <p class="heading0 sgc-2"><span class="sgc-2 sgc-3">Bizler bu kalenin erleriyiz.</span></p>

  <p class="heading0 sgc-2"><span class="sgc-2 sgc-3">Tayınımızı yer, suyumuzu içeriz;</span></p>

  <p class="heading0 sgc-2"><span class="sgc-2 sgc-3">Gelirse amansız düşmanlarımız</span></p>

  <p class="heading0 sgc-2"><span class="sgc-2 sgc-3">Her zaman açıktır soframız</span></p>

  <p class="heading0 sgc-2"><span class="sgc-2 sgc-3">Gülleyi koyduk mu topa</span></p>

  <p class="heading0 sgc-2"><span class="sgc-2 sgc-3">İyi bir ziyafet çekeriz onlara</span></p>

  <p class="heading0 sgc-2"><span class="sgc-2 sgc-3">Bir asker türküsü</span></p>

  <p class="heading0 sgc-2"><span class="sgc-2 sgc-3">Eski zaman insanları, cancağızım.</span></p>

  <p class="heading0 sgc-2"><span class="sgc-2 sgc-3">Anasının kuzusu</span></p>

  <p class="heading0 sgc-2"><span class="sgc-2 sgc-3">Belogorsk Kalesi Orenburg'dan kırk verst (*) ötedeydi. Yol, Yayık Irmağı'nın sarp kıyıları boyunca ilerliyordu. Irmak donmamıştı henüz. Boz renkli dalgalar, beyaz bir kar tabakasıyla örtülü tekdüze kıyıların arasında hüzünle kararıyordu. Onların ötesinde de Kırgız bozkırları uzayıp gidiyordu. Ben üzüntülü düşüncelere gömülmüştüm. Garnizon hayatını hiç de çekici bulmuyordum. Emrine gireceğim yüzbaşı Mironov'u gözümün önünde canlandırmaya çalışıyor; görevinden başka bir şey düşünmeyen, en küçük dengesizliğimi katıksız hapisle cezalandırmaya hazır, sert, öfkeli bir ihtiyar olarak düşünüyordum onu. Hava kararmaya başlamıştı bu arada. Oldukça hızlı yol alıyorduk.</span></p>

  <p class="heading0 sgc-2"><span class="sgc-2 sgc-3">Arabacıma:</span></p>

  <p class="heading0 sgc-2"><span class="sgc-2 sgc-3">- Kaleye çok var mı daha, diye sordum.</span></p>

  <p class="heading0 sgc-2"><span class="sgc-2 sgc-3">Adam:</span></p>

  <p class="heading0 sgc-2"><span class="sgc-2 sgc-3">- Yo, diye karşılık verdi; işte geldik bile.</span></p>

  <p class="heading0 sgc-2"><span class="sgc-2 sgc-3">Surlar, kuleler ve toprak bir tabya görmek umuduyla dört bir yana bakındım. Fakat kütüklerden yapılma bir çitle çevrili küçük bir köyden başka bir şey göremedim. Bir yanda yarı yarıya karla örtülmüş üç, ya da dört ot yığını; öte yanda, ağaç kabuğundan yapılma kanatları tembelce sarkan bir yel değirmeni vardı.</span></p>

  <p class="heading0 sgc-2"><span class="sgc-2 sgc-3">Şaşkın şaşkın:</span></p>

  <p class="heading0 sgc-2"><span class="sgc-2 sgc-3">- Hani, kale nerede, diye sordum.</span></p>

  <p class="heading0 sgc-2"><span class="sgc-2 sgc-3">Arabacı küçük köyü göstererek:</span></p>

  <p class="heading0 sgc-2"><span class="sgc-2 sgc-3">- İşte ya, diye karşılık verdi ve aynı anda içeri girdik.</span></p>

  <p class="heading0 sgc-2"><span class="sgc-2 sgc-3">Dökme demirden, eski bir top duruyordu kapıda. Dar, eğri büğrü sokaklardan geçtik. Kulübeler basıktı, çoğunun üzeri samanla örtülüydü. Arabacıya beni komutana götürmesini emrettim. Az sonra yüksekçe bir yere kurulmuş ahşap bir evceğizin önünde durduk. Evin hemen yanında, yine ahşap bir kilise vardı.</span></p>

  <p class="heading0 sgc-2"><span class="sgc-2 sgc-3">Kimse karşıma çıkmadı. Taşlığı geçtim, sofa kapısını açtım. Yaşlı bir asker bir masanın başına oturmuş elindeki yeşil üniformanın dirseğine mavi bir bez parçası yamıyordu. Gelişimi bildirmesini emrettim.</span></p>

  <p class="heading0 sgc-2"><span class="sgc-2 sgc-3">Yaşlı asker:</span></p>

  <p class="heading0 sgc-2"><span class="sgc-2 sgc-3">- İçeri gir cancağızım, dedi, bizimkiler evde.</span></p>

  <p class="heading0 sgc-2"><span class="sgc-2 sgc-3">Eski bir zevkle döşenmiş temiz bir odacığa girdim. Köşede kapkacak dolabı duruyordu. Camlı, çerçeveli bir subay diploması asılıydı duvarda. onun hemen yanında da ''Kistrin ve Oçakov'un ele geçirilmesi''ni, ayrıca ''Gelin seçme'' ve ''Kedinin gömülmesi'' olaylarını gösteren ağaç basması tablolar göze çarpıyordu. Sırtında yünlü bir fanila, başörtülü, yaşlı bir kadın oturuyordu pencere kıyısında. Karşısında oturan, subay üniformalı tek gözlü bir ihtiyarın kollarına gerili örgüyü çözüyordu.</span></p>

  <p class="heading0 sgc-2"><span class="sgc-2 sgc-3">İşini bırakmadan:</span></p>

  <p class="heading0 sgc-2"><span class="sgc-2 sgc-3">- Ne istiyorsunuz anacığım, diye sordu.</span></p>

  <p class="heading0 sgc-2"><span class="sgc-2 sgc-3">Buraya atandığımı, görevim gereğince Bay Yüzbaşı'yı görmeye geldiğimi bildirdim. Ve bu sözle birlikte tam komutan sandığım bir gözü kör subaya dönmek üzereyken, ev sahibesi, içimden boyuna tekrarlayıp durduğum söylevi kesti:</span></p>

  <p class="heading0 sgc-2"><span class="sgc-2 sgc-3">- İvan Kuzmiç evde yok, dedi. Rahip Gerasim'e konukluğa gitti. Fakat ne fark eder anacığım; onun karısıyım ben. Hoşgeldin, safalar getirdin. Otur iki gözüm.</span></p>

  <p class="heading0 sgc-2"><span class="sgc-2 sgc-3">Sonra hizmetçi kıza seslendi, gidip çavuşu çağırmasını emretti. Tek gözünü merakla üzerime diken yaşlı subaycık:</span></p>

  <p class="heading0 sgc-2"><span class="sgc-2 sgc-3">- Hangi alayda görevli olduğunuzu sorabilir miyim, dedi. Söyledim:</span></p>

  <p class="heading0 sgc-2"><span class="sgc-2 sgc-3">- Muhafız birliğinden buraya gönderilişinin nedenini de sorabilir miyim? Komutanlığın böyle uygun gördüğünü bildirdim.</span></p>

  <p class="heading0 sgc-2"><span class="sgc-2 sgc-3">Yorulmaz sorgucu:</span></p>

  <p class="heading0 sgc-2"><span class="sgc-2 sgc-3">- ''Sanırım bir muhafız birliği subayına yakışmayacak davranışlardan ötürü...'' diye sözlerini sürdürmekteyken, yüzbaşının karısı:</span></p>

  <p class="heading0 sgc-2"><span class="sgc-2 sgc-3">- Zırvayı bırak dedi. Delikanlının yol yorgunu olduğunu görüyorsun. Seninle mi uğraşsın şimdi... kollarını da doğru tut... Anacığım, (bana dönerek sürdürdü sözlerini) sen de bu ıssız yere sürüldün diye hiç canını sıkma. Buraya gelenlerin ne ilki, ne de sonuncususun sen. Sabreden derviş muradına ermiş. Şvabrin Aleksey İvaniç adam öldürdüğü için buraya gönderileli beş yıl oldu. Yaa! Şeytana uymuş bir kere... Bir üsteğmenle birlikte, görüyor musun şu işi, kentin dışına çıkmışlar. Kılıçları da yanlarında... Sonra da haydi bakalım, başlamışlar vuruşmaya; ve Aleksey İvaniç üsteğmeni öldürmüş; hem de iki tanık önünde! Ne gelir elden? bir iştir olmuş bir kere.</span></p>

  <p class="heading0 sgc-2"><span class="sgc-2 sgc-3">O sırada çavuş içeri girdi. Boylu poslu bir Kazak delikanlısıydı bu. Yüzbaşının karısı:</span></p>

  <p class="heading0 sgc-2"><span class="sgc-2 sgc-3">- Maksimiç, dedi. Beyefendiyi temizce bir eve yerleştir. Çavuş:</span></p>

  <p class="heading0 sgc-2"><span class="sgc-2 sgc-3">- Başüstüne Vasilisa Yegorovna, diye karşılık verdi. Kendilerini İvan Polejayev'in evine yerleştirsem nasıl olur?</span></p>

  <p class="heading0 sgc-2"><span class="sgc-2 sgc-3">Yüzbaşının karısı:</span></p>

  <p class="heading0 sgc-2"><span class="sgc-2 sgc-3">- Düşünmeden konuşuyorsun Maksimiç, dedi. Polejayev'in başı yeterince kalabalık zaten. Sonra bize hısım olur, âmiri olduğumuzu da hiç unutmaz. Sen beyefendiyi... adınız soyadınız neydi iki gözüm? Pyotr Andreyiç, öyle mi? Pyotr Andreyiç'i Samyo Kuzov'a götür sen. dolandırıcı herif, atını bizim bostana salmış. Ee, Maksimiç, bir vukuat yok ya?</span></p>

  <p class="heading0 sgc-2"><span class="sgc-2 sgc-3">Kazak:</span></p>

  <p class="heading0 sgc-2"><span class="sgc-2 sgc-3">- Çok şükür, her şey yolunda diye karşılık verdi. Yalnız onbaşı Prohov bir tas sıcak su yüzünden Ustinya Negulina'yla hamamda dövüşmüş...</span></p>

  <p class="heading0 sgc-2"><span class="sgc-2 sgc-3">Yüzbaşının karısı bir gözü kör subaya dönerek:</span></p>

  <p class="heading0 sgc-2"><span class="sgc-2 sgc-3">- İvan İğnatiç! dedi. Prohorov'la Ustinya'yı sorguya çek, bakalım kim haklı, kim haksız. Ama ikisini de cezalandır. Maksimiç, haydi bakalım. Pyotr Andreyiç, Maksimiç kalacağınız eve götürecek sizi.</span></p>

  <p class="heading0 sgc-2"><span class="sgc-2 sgc-3">Selam verip çıktım. Çavuş kalenin öbür ucunda, ırmağın yüksek kıyısına kurulmuş bir kulübeye götürdü beni. Kulübenin bir bölümünde Semyon Kuzov ailesi oturuyordu. Öteki bölümü bana verdiler. Tahta perdeyle ikiye ayrılmış, oldukça temiz bir odaydı bu. Savelyiç bavulları açıp eşyaları yerleştirirken; ben daracık pencereden dışarıya bakmaya koyuldum. Hüzün verici bir bozkır uzanıyordu göz alabildiğine. Yandan birkaç kulübe görünüyor birkaç tavuk geziniyordu sokakta. Bir kocakarı, elinde yalakla kapı önünde durmuş, domuzlara sesleniyor, onlar da ona dostça homurtularla karşılık veriyorlardı. Gençliğim böyle bir yerde geçecekmiş meğer! İçimi bir hüzün kapladı, pencereden ayrıldım, ağzıma bir lokma koymadan yatmaya çekildim.</span></p>

  <p class="heading0 sgc-2"><span class="sgc-2 sgc-3">Savelyiç:</span></p>

  <p class="heading0 sgc-2"><span class="sgc-2 sgc-3">- Yüce tanrım. Hiçbir şey yemiyor! Çocuğu hasta düşerse hanımım bana ne der, diye kederle söylenip duruyordu.</span></p>

  <p class="heading0 sgc-2"><span class="sgc-2 sgc-3">Ertesi sabah tam giyinmek üzereyken kapı açıldı, genç bir subay girdi içeri. Kısa boylu, esmer, adamakıllı çirkin suratlı, fakat son derece canlı bir delikanlıydı bu.</span></p>

  <p class="heading0 sgc-2"><span class="sgc-2 sgc-3">Bana Fransızca:</span></p>

  <p class="heading0 sgc-2"><span class="sgc-2 sgc-3">- Böyle damdan düşer gibi geldiğim için özür dilerim, dedi. Dün öğrendim gelişinizi. Bir insan yüzü görmeyi öylesine özlemiştim ki, daha fazla bekleyemezdim. Burada bir süre yaşadıktan sonra siz de anlayacaksınız bunu.</span></p>

  <p class="heading0 sgc-2"><span class="sgc-2 sgc-3">Bunun, düello nedeniyle muhafız birliğinden çıkarılan subay olduğunu anladım. Hemen kaynaştık. Şvabrin hiç de aptal bir insan değildi. Etkili, ilgi çekici bir konuşması vardı. Komutanın ailesini, çevresini, alınyazımın beni sürükleyip getirdiği bu ülkeyi, canlı, parlak bir dille, büyük bir neşe içinde tasvir etti. Ben onun anlattıklarına içtenlikle gülerken kapı açıldı, dün komutanın evinin girişinde üniforma yamayan yaşlı asker içeri girdi. Vasilisa Yegorovna'nın beni yemeğe çağırdığını bildirdi. Şvabrin de hemen benimle gelmeye karar verdi.</span></p>

  <p class="heading0 sgc-2"><span class="sgc-2 sgc-3">Komutanın evine yaklaşırken uzun saç örgüleri ve üç köşeli şapkalarıyla yirmi kadar yaşlı asker gördük alanda. Safta toplanmışlardı. Yaşlı, uzun boylu, dinç bir adam olan komutan, başında takke, sırtında bej renkli, pamuklu bir gecelik entariyle onların karşısında duruyordu. Bizi görünce yanımıza yaklaştı, bana dostça birkaç söz söyledi, sonra yine işinin başına döndü. Durup eğitime bakacakken, Vasilisa Yegorovna'yı bekletmememizi söyledi bize. Kendisi de arkamızdan geleceğini vaadetti.</span></p>

  <p class="heading0 sgc-2"><span class="sgc-2 sgc-3">- Burada görülmeye değer yeni bir şey yok, diye tamamladı sözlerini. Vasilisa Yegorovna güler yüzle, hiçbir yabancılık göstermeden karşıladı&nbsp;</span>bizi. Kırk yıllık ahbapmışız gibi senli benli davrandı bana. Yaşlı askerle hizmetçi kız Palaşka sofrayı kuruyorlardı.</p>

  <p class="heading0 sgc-2"><span class="sgc-2 sgc-3">Yüzbaşının karısı:</span></p>

  <p class="heading0 sgc-2"><span class="sgc-2 sgc-3">- Benim İvan Kuzmiç eğitimi ne diye bu kadar uzattı bugün, dedi. Palaşka git yemeğe çağır beyefendiyi. Peki, Maşka nerede?</span></p>

  <p class="heading0 sgc-2"><span class="sgc-2 sgc-3">Tam bu sırada, on sekiz yaşlarında toparlak yüzlü, pembe yanaklı bir kız girdi içeri. Açık kumral saçlarını, utançtan kıpkırmızı kesilen kulaklarının arkasına doğru dümdüz taramıştı. Daha ilk görüşte pek hoşlanmadım bu kızdan. Önyargıyla bakıyordum ona. Şvabrin, yüzbaşının kızı Maşa'nın tam bir aptal olduğunu söylemişti çünkü. Genç kız bir köşeye çekildi, dikişe başladı. Bu arada çorbayı getirdiler. Kocası hâlâ gelmeyen Vasilisa Yegorovna, onu çağırmak üzere Palaşka'yı ikinci kez gönderdi.</span></p>

  <p class="heading0 sgc-2"><span class="sgc-2 sgc-3">- Beyefendiye git, sayın konukların beklediğini, çorbanın soğuyacağını söyle. Eğitim kaçmaz nasıl olsa, gırtlak patlatmak için çok zamanı var daha.</span></p>

  <p class="heading0 sgc-2"><span class="sgc-2 sgc-3">Az sonra yüzbaşı tek gözlü ihtiyarla birlikte çıkageldi. Karısı:</span></p>

  <p class="heading0 sgc-2"><span class="sgc-2 sgc-3">- Nedir bu anacığım, dedi. Yemek sofrada bekliyor, sen hâlâ görünürde yoksun.</span></p>

  <p class="heading0 sgc-2"><span class="sgc-2 sgc-3">İvan Kuzmiç:</span></p>

  <p class="heading0 sgc-2"><span class="sgc-2 sgc-3">- Görev başında olduğumu biliyorsun Vasilisa Yegorovna, diye karşılık verdi. Askercikleri eğitiyordum.</span></p>

  <p class="heading0 sgc-2"><span class="sgc-2 sgc-3">- Ee, yeter artık diye karşı çıktı. Askerleri eğitiyormuş, laf! Ne senin bir şey öğrettiğin var, ne de onların bir şey öğrendiği. evinde oturup gününü duayla geçirirsen daha iyi olacak. Değerli konuklar yemeğe buyurun.</span></p>

  <p class="heading0 sgc-2"><span class="sgc-2 sgc-3">Sofraya oturduk. Vasilisa Yegorovna susmak bilmiyor, sorular yağdırıyordu bana. Anam babam sağ mı, nerede oturuyorlar, durumları nasıl?</span></p>

  <p class="heading0 sgc-2"><span class="sgc-2 sgc-3">Babamın üç yüz cana sahip olduğunu öğrenince:</span></p>

  <p class="heading0 sgc-2"><span class="sgc-2 sgc-3">- Dile kolay, dedi. Dünyada zengin insanlar da var doğrusu! Bize gelince iki gözüm, topu topu bir canımız, Palaşkamız var. Ama çok şükür yaşayıp gidiyoruz. Tek sıkıntımız var, Maşa. Kocaya varacak yaşa geldi ya, ne çeyizi var, ne bir şeyi. Şimşir bir tarak, bir kese, bir de (tövbeler tövbesi) üç kapik hamam parası. İyi bir adam çıkarsa ne âlâ! Yoksa kız oğlan kız, sonsuz nişanlı, evde oturup kalacak.</span></p>

  <p class="heading0 sgc-2"><span class="sgc-2 sgc-3">Marya İvanovna'ya bir göz attım. Kıpkırmızı olmuştu. Tabağına birkaç damla gözyaşı damladı hatta. Acıdım kızcağıza. Hemen konuyu değiştirmek için, hiç de yeri yokken:</span></p>

  <p class="heading0 sgc-2"><span class="sgc-2 sgc-3">- Başkırtlar, sizin kaleye saldırmak için hazırlanıyorlarmış, doğru mu, dedim.</span></p>

  <p class="heading0 sgc-2"><span class="sgc-2 sgc-3">İvan Kuzmiç:</span></p>

  <p class="heading0 sgc-2"><span class="sgc-2 sgc-3">- Bunu da nereden çıkardınız azizim, diye sordu.</span></p>

  <p class="heading0 sgc-2"><span class="sgc-2 sgc-3">- Orenburg'da söylediler.</span></p>

  <p class="heading0 sgc-2"><span class="sgc-2 sgc-3">Komutan:</span></p>

  <p class="heading0 sgc-2"><span class="sgc-2 sgc-3">- Saçma, diye düşüncesini belirtti. Burada çoktandır çıt çıktığı yok. Başkırtlara gözdağı verildi; Kırgızların da akılları başlarına getirildi. Bir daha buralara sokulacaklarını sanmam. Ama sokulacak olurlarsa da öyle bir ders veririm ki onlara, on yıl kendilerini toplayamazlar.</span></p>

  <p class="heading0 sgc-2"><span class="sgc-2 sgc-3">Ben, yüzbaşının karısına dönerek:</span></p>

  <p class="heading0 sgc-2"><span class="sgc-2 sgc-3">- Ya siz, dedim; böyle bir kalede, tehlikelerle burun buruna yaşamaktan korkmuyor musunuz?</span></p>

  <p class="heading0 sgc-2"><span class="sgc-2 sgc-3">Yaşlı kadın:</span></p>

  <p class="heading0 sgc-2"><span class="sgc-2 sgc-3">- Alıştık cancağızım, diye karşılık verdi. Yirmi yıl önce alaydan buraya gönderildiğimizde. Tanrı bilir ya, nasıl da korkmuştum bu kör olası gavurlardan; Vaşak postundan kalpaklarını gördüm mü, hele çığlıklarını işittim mi, inanır mısın iki gözüm, içime fenalıklar gelirdi. Ama öyle kanıksadım ki şimdi, hani düşmanlar kalenin çevresinde cirit atıyor deseler, yerimden kımıldamam.</span></p>

  <p class="heading0 sgc-2"><span class="sgc-2 sgc-3">Şvabrin tumturaklı bir tavırla:</span></p>

  <p class="heading0 sgc-2"><span class="sgc-2 sgc-3">- Vasilisa Yegorovna gözüpek bir kadındır, diye düşüncesini belirtti. İvan Kuzmiç:</span></p>

  <p class="heading0 sgc-2"><span class="sgc-2 sgc-3">- Evet, öyledir, dedi, kuru gürültüye pabuç bırakanlardan değildir. Ben:</span></p>

  <p class="heading0 sgc-2"><span class="sgc-2 sgc-3">- Ya Marya İvanovna? diye sordum, o da sizin gibi gözüpek mi? Vasilisa Yegorovna:</span></p>

  <p class="heading0 sgc-2"><span class="sgc-2 sgc-3">- Maşa mı? dedi. Yok, Maşa korkaktır. Tüfek sesine alışamadı hâlâ. Duydu mu tir tir titrer. İvan Kuzmiş bundan iki yıl önce, benim isim günü yortusunda, nereden aklına estiyse bizim topu ateşlediydi de, korkudan az daha öbür dünyayı boyluyordu güvercinim. Körolası topla o zamandan beri ateş etmiyoruz artık.</span></p>

  <p class="heading0 sgc-2"><span class="sgc-2 sgc-3">Sofradan kalktık. Yüzbaşıyla karısı uyumaya çekildiler. Biz Şvabrin'le çıktık ve bütün akşamı birlikte geçirdik.</span></p>

  <p class="heading0 sgc-2"><span class="sgc-2 sgc-3"><br /></span></p>
</body>
</html>
