<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
p.sgc-2 {text-align: right;}
  span.sgc-1 {font-style: italic}

  p.sgc-4 {text-align: justify;}
  h1.sgc-3 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-3"><span class="sgc-3 sgc-8">Yargılanma</span></h1>

  <h1 class="heading0 sgc-5 sgc-1 sgc-3 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Halkın ağzında lâf</span></p>

  <p class="heading0 sgc-5"><span class="sgc-1 sgc-6">Denizde dalga.</span></p>

  <p class="heading0 sgc-5"><span class="sgc-1 sgc-6">Atasözü</span></p>

  <p class="heading0 sgc-5"><span class="sgc-1 sgc-6">Orenburg'dan izinsiz ayrılışım dışında bir suçum olmadığına güvenim tamdı. Bunda da kolayca savunabilirdim kendimi. Çünkü akıncılık, yasaklanmak bir yana, bütün güçlerce destekleniyordu. Buyruklara aykırı davranmakla değil, fazla gözükaralıkla suçlanabilirdim belki. Fakat Pugaçev'le dostça ilişkilerimi kanıtlayacak pek çok tanık bulunabilir, bu da en azından çok kuşku uyandırıcı görülebilirdi. Yol boyunca, beni bekleyebilecek soruları kafamda evirip çeviriyor, yanıtlarımı tasarlıyordum. Yargıç önüne çıktığımda, gerçeği olduğu gibi söylemeye karar verdim. Bunun en yalın, aynı zamanda da en güvenilir savunma yöntemi olduğu kanısındaydım.</span></p>

  <p class="heading0 sgc-5"><span class="sgc-1 sgc-6">Kazan'a vardık. Kent, baştan başa yakılıp yıkılmış, yerle bir edilmişti. Sokaklarda evlerin yerine kömürleşmiş moloz yığınları görülüyor, çatısız ve penceresiz kalmış duvarlak isli isli dikilip duruyordu. Pugaçev buraya da damgasını basmıştı. Kentin sağlam kalmış tek yapısına, orta yerdeki kaleye götürüldüm. Beni muhafızlardan tesim alan nöbetçi subay, demircinin çağrılmasını emretti. Ayaklarıma pranga vuruldu, sımsıkı zincirlendim. Sonra zindana götürülüp, çıplak duvarlardan ve demir parmaklıklı küçük bir pencereden ibaret dar, karanlık bir hücreye tek başıma kapattılar beni.</span></p>

  <p class="heading0 sgc-5"><span class="sgc-1 sgc-6">Böyle bir başlangıç, hiç de iyi bir son umdurmuyordu insana. Fakat yine de koyvermedim kendimi. Umutsuzluğa kapılmadım. Bütün acı çekenlerin o biricik avuntusuna sığındım: Temiz, fakat parça parça olmuş bir yürekten taşan duanın tatlı lezzetini ilk kez tadarak, gelecek konusunda kaygılanmayı bir yana bırakıp derin bir uykuya daldım.</span></p>

  <p class="heading0 sgc-5"><span class="sgc-1 sgc-6">Ertesi gün gardiyan uyandırdı beni. Kurulca istendiğimi bildirdi. İki asker eşliğinde, komutanın evine giden avluya geçtim. Askerler girişte durarak, içeri yalnız başıma gireceğimi bildirdiler.</span></p>

  <p class="heading0 sgc-5"><span class="sgc-1 sgc-6">Oldukça geniş bir salona girdim. Üstü kâğıtlarla dolu bir masanın arkasında iki adam oturuyordu. Bunlardan biri, sert, soğuk görünüşlü yaşlı bir generaldi. Öteki, yirmi sekiz yaşlarında kadar, yakışıklı bir muhafız birliği yüzbaşısıydı. Becerikli ve serbest tavırlı bir insan olduğu görülüyordu. Pencerenin yanına konulmuş ayrı bir masanın başında da yazman oturuyordu. Kalemi kulağının arkasında, kâğıtlara eğilmiş, ifademi yazmaya hazır, bekliyordu. Sorgu başladı. Adımı, sanımı sordular. General, Andrey Petroviç Grinyov'un oğlu olup olmadığımı bir kere de benden öğrenmek istedi. Söyledim. Bunun üzerine, sert bir tavırla:</span></p>

  <p class="heading0 sgc-5"><span class="sgc-1 sgc-6">- Öyle saygıdeğer bir babanın böyle uygunsuz bir evladı olması ne kadar acı! diye bir çıkış yaptı bana.</span></p>

  <p class="heading0 sgc-5"><span class="sgc-1 sgc-6">Soğukkanlılığımı yitirmeden, nasıl bir töhmet altında bulunursam bulunayım, gerçeği içtenlikle açıklayarak bundan kurtulmayı umduğumu bildirdim. Kendime bu güvenim, generalin hoşuna gitmemişti.</span></p>

  <p class="heading0 sgc-5"><span class="sgc-1 sgc-6">Somurtarak:</span></p>

  <p class="heading0 sgc-5"><span class="sgc-1 sgc-6">- Açıkgöz bir şeye benziyorsun delikanlı dedi. Ama biz senden açıkgözlerini de gördük.</span></p>

  <p class="heading0 sgc-5"><span class="sgc-1 sgc-6">O zaman genç yargıç, Pugaçev'in hizmetine nasıl ve ne zaman girdiğimi, hangi görevleri yerine getirdiğimi sordu.</span></p>

  <p class="heading0 sgc-5"><span class="sgc-1 sgc-6">Sinirlenmiştim. Bir subay ve bir soylu olarak, Pugaçev'in hizmetine girmemin ve ondan herhangi bir görev almamın sözkonusu olmayacağını belirttim.</span></p>

  <p class="heading0 sgc-5"><span class="sgc-1 sgc-6">Yargıç karşı çıktı:</span></p>

  <p class="heading0 sgc-5"><span class="sgc-1 sgc-6">- Arkadaşları canavarca öldürülürken, soylu ve subay olan bir kimse, nasıl bağışlanabiliyor Pugaçev tarafından? Nasıl oluyor da aynı subay ve soylu kişi, isyancıların cümbüşüne katılıyor, baş caniden kürk, at, elli kapik gibi armağanlar alıyor? Nerden doğdu bu tuhaf dostluk? İhanet ya da en azından alçakça bir korkaklık değilse, nedir bu?</span></p>

  <p class="heading0 sgc-5"><span class="sgc-1 sgc-6">Muhafız subayının sözleri, onurumu derin bir biçimde yaralamıştı. Coşkuyla savunmaya başladım kendimi. Tipi sırasında, bozkırda, Pugaçev'le tanışıklığımızın nasıl başladığını; Belogorsk kalesinin alınışında beni nasıl tanıyıp bağışladığını anlattım. Düzmece'den gocuğu ve atı almakta bir sakınca görmediğimin doğru olduğunu, fakat bunun yanısıra, Belogorsk kalesini caniye karşı canla başla nasıl savunduğumu söyledim. En sonunda da, korkunç Orenburg kuşatması sırasında gösterdiğim yararlıklara tanıklık edebilecek olan generalin adını verdim.</span></p>

  <p class="heading0 sgc-2 sgc-7 sgc-4"><span class="sgc-1 sgc-6">Asık yüzlü ihtiyar, masadan aldığı bir kâğıdı yüksek sesle okumaya başladı: ''Ekselanslarınızın sorusu üzerine; bugünkü karışıklıkta parmağı olduğu, canilerle, askerlik göreviyle bağdaşmayan, ettiği yemine aykırı düşen ilişkilere girdiği ileri sürülen asteğmen Grinyov'a ilişkin bilgilerimi iletmekle şeref duyarım: Adı geçen asteğmen Grinyov geçen 1773 yılı Ekim ayı başlangıcından bu yılın 4 Şubatına kadar. Orenburg'da görev başındaydı. Fakat bu tarihte kentten ayrıldı, bir daha da komutam altına girmedi. Düşman tarafından gelen kaçakların söylediklerine göre, kendisi Pugaçev'in otağına uğramış ve onunla birlikte, daha önce görevde bulunduğu Belogorsk</span> kalesine gitmişler... durum ve davranışlarına gelince, bu konuda...'' Yargıç burada okumayı kesti ve sertçe:</p>

  <p class="heading0 sgc-5"><span class="sgc-1 sgc-6">- Şimdi kendini nasıl savunacaksın bakalım? dedi.</span></p>

  <p class="heading0 sgc-5"><span class="sgc-1 sgc-6">Bir an, nasıl başladıysam öyle sürdürmek, Marya İvanovna ile olan ilişkimi bütün öteki şeyler gibi açıklamak istedim. Fakat ansızın, karşı durulmaz bir iğrenti uyandı içimde. Adını verecek olursam, kurulca dinlenmek üzere çağırtacaklardı onu. Ve benim için kutsal olan o adın, canilerin iğrenç jurnalleriyle karışacağı; Marya İvanovna'nın onlarla yüzleştirileceği düşüncesi -bu korkunç düşünce-, öylesine allak bullak etti ki beni, bocaladım, ne diyeceğimi bilemedim.</span></p>

  <p class="heading0 sgc-5"><span class="sgc-1 sgc-6">Beni bir çeşit iyi niyetle dinlemeye başlayan yargıçlar, bocaladığımı görünce, eski katı tavırlarına büründüler yeniden. Muhafız subayı, baş ihbarcıyla yüzleştirilmemi istedi. General, dünkü caninin getirilmesini emretti. Merakla kapıya döndüm, beni ihbar edeni beklemeye koyuldum. Az sonra zincir şakırtıları işitildi, kapı açıldı, Şvabrin girdi. Ne kadar değişmişti! Şaşıp kaldım. Korkunç denecek kadar zayıflamış, beti benzi kül gibi olmuştu. Az bir zaman önce kapkara olan saçları tümüyle ağarmış, uzun sakalı da birbirine karışmıştı. Titrek fakat kararlı bir sesle, suçlamalarını tekrar etti. Sözde beni Orenburg'a çaşıt olarak Pugaçev göndermiş. Kentte olup bitenleri rapor etmek için hergün akına çıkıyormuşum. Sonra da açıkça düzmecenin ordusuna katılmışım. İhanet eden öteki arkadaşlarımın kuyusunu kazıyor, düzmecenin gözüne girmek için kaleden kaleye geziyormuşum onunla.</span></p>

  <p class="heading0 sgc-5"><span class="sgc-1 sgc-6">Bu sözleri sessizce dinledim ve bir şeye sevindim. Alçak cani, Marya İvanovna'nın adını vermemişti. Ya hâlâ, kendisini horgörüyle reddeden kızı düşündükçe onur kırıklığı duyduğundan; ya da yüreğinde beni de susmaya zorlayan duygunun kıvılcımlarını taşıdığından yapmıştı bunu. Ne olursa olsun, soruşturma kurulu önünde, Marya İvanovna adı edilmedi. Kararımı daha da pekiştirdi bu. Yargıçlar, Şvabrin'in suçlamalarını nasıl çürüteceğimi sorduklarında, daha önceki açıklamama ekleyebilecek başkaca bir söz olmadığını bildirdim. General, çıkarılmamı emretti. Şvabrin'le birlikte çıktık. Sessizce, hiçbir şey söylemeden baktım ona. Yüzünde kinli bir gülümseme belirdi, zincirlerini toplayarak önüme geçti, hızlı hızlı yürüyüp gitti. Yeniden zindana kapattılar beni, bir daha da sorguya çıkarmadılar.</span></p>

  <p class="heading0 sgc-5"><span class="sgc-1 sgc-6">Okuyucuya bundan sonra anlatacağım olayların hiçbirinin tanığı olmadım. Fakat hikâyelerini o kadar çok dinledim ki, en küçük ayrıntılara varıncaya kadar belleğime kazındılar. Hani, görmeden de yaşamış gibiyim onları:</span></p>

  <p class="heading0 sgc-5"><span class="sgc-1 sgc-6">Annemle babam, eski zaman insanlarının seçkin bir özelliği olan o candan güleryüzlülükle karşılamışlardı İvanovna'yı. Kendilerine zavallı bir yetim kızı kanatları altına almak fırsatı verdiği için Tanrı'ya şükrediyorlardı. Az sonra da içtenlikle bağlandılar ona. Çünkü Marya İvanovna'yı tanıyıp da âşık olmamak elde değildi. Aşkım, artık delikanlıca bir sersemlik olarak görünmüyordu babama. Anneme gelince, biricik oğlunun, Petruşa'sının, yüzbaşının tatlı kızıyla evlenmesinden başka bir dileği yoktu.</span></p>

  <p class="heading0 sgc-5"><span class="sgc-1 sgc-6">Tutuklandığımı işitince hepsi beyinlerinden vurulmuşa döndüler. Pugaçev'le olan tuhaf ilişkimi Marya İvanovna annemle babama öylesine olağan bir şey olarak anlatmıştı ki; bu, onları kaygılandırmak şurda dursun, arasıra anımsayıp içtenlikle gülmelerine yol açıyordu.</span></p>

  <p class="heading0 sgc-5"><span class="sgc-1 sgc-6">Tahtın devrilmesi, soylular sınıfının yok edilmesi amacını taşıyan bir ayaklanmada benim de parmağım olabileceğine inanmak istemiyordu babam. Savelyiç'i sıkı bir sorguya çekmiş; lalam, efendisinin Yemelka Pugaçev'e konuk olduğuna, haydutun da onu gözettiğine yemin etmişti. Bu bir parça avuttu ihtiyarları, hayırlı haberler beklemeye koyuldular. Marya İvanovna şiddetle sarsılmıştı; fakat susuyordu. Çünkü alçakgönüllülüğün ve inceliğin doruğunda bir insandı o.</span></p>

  <p class="heading0 sgc-5"><span class="sgc-1 sgc-6">Birkaç hafta geçti...Ansızın Petersburg'daki akrabamız Prens(***)den bir mektup geldi babama. Prens benden söz ediyor; beylik girişten sonra, isyancıların planlarına katılmış olduğuma ilişkin kuşkuların ne yazık ki doğrulandığını, ibret için idam cezasına çarptırılmam söz konusuyken babasının hizmetlerine ve ilerlemiş yaşına duyduğu saygıyla Çariçe'nin suçlu oğulu bağışladığını, onu yüz karası idam cezasından kurtararak Sibirya'nın ücra bir bölgesinde ömürboyu oturmaya mahkûm ettiğini bildiriyordu.</span></p>

  <p class="heading0 sgc-5"><span class="sgc-1 sgc-6">Bu beklenmedik darbe, az kalsın öldürecekti babamı. Her zamanki dayanıklılığını yitirdi. Üzüntülerini o ana kadar içine atarken, birdenbire, acı acı yakınmaya başladı.</span></p>

  <p class="heading0 sgc-5"><span class="sgc-1 sgc-6">- Nasıl olur? Nasıl olur? diye tekrarlayıp duruyor, aklını oynatacak gibi oluyordu. Benim oğlum Pugaçev'e yardakçılık etsin! Yüce Tanrım, bu günleri göreyim diye mi yaşattın beni! Çariçe idamdan kurtarıyor onu! Sanki bu bir avuntu mu? Korkunç olan, idam değildir. Benim dedemin dedesi, kutsal bildiği şey uğruna darağacında can verdi. Babam, Bolinski ve Kruşçiv'le birlikte ıstırap çekti. Korkunç olan, bir soylunun yeminine ihanet etmesi; haydutlarla, katillerle, kaçak kölelerle birlikte olmasıdır!.. Ailemiz için ne büyük bir utanç, ne büyük bir leke!..</span></p>

  <p class="heading0 sgc-5"><span class="sgc-1 sgc-6">Annem onun umutsuzluğu karşısında korkuya kapılıyor, kendi gözyaşlarını gizliyor, söylentilerin asılsızlığından, insan yargılarının güvenilmezliğinden sözederek avutmaya çalışıyordu babamı. Fakat hiçbir şey kendine getiremiyordu onu.</span></p>

  <p class="heading0 sgc-5"><span class="sgc-1 sgc-6">Marya İvanovna ise herkesten daha çok acı çekiyordu. İstesem kendimi temize çıkarabileceğime inanıyor, gerçeği sezinliyor, mutsuzluğumdan kendini sorumlu tutuyordu.Fakat gözyaşları, acılarını herkesten gizliyor; beni nasıl kurtarabileceğini düşünüyordu hiç durmadan.</span></p>

  <p class="heading0 sgc-5"><span class="sgc-1 sgc-6">Bir akşamüstü babam divana oturmuş, saray yıllığının yapraklarını karıştırıyordu. Fakat düşüncelerinin yıllıkta değil, ötelerde olduğu belliydi. Okuma, her zamanki etkisini göstermiyordu üzerinde. Islıkla eski bir marş tutturmuştu. Annem sessizce yün bir fanila örüyor, örgüsünün üstüne gözyaşları damlıyordu arada bir. Yine orada, elinde bir örgüyle oturmakta olan Marya İvanovna, ansızın, Petersburg'a gitmek istediğini bildirdi ve bu konuda kendisine yardım edilmesini diledi.</span></p>

  <p class="heading0 sgc-5"><span class="sgc-1 sgc-6">Annem çok üzülmüştü:</span></p>

  <p class="heading0 sgc-5"><span class="sgc-1 sgc-6">- Petersburg'a niçin gidesin? dedi. Yoksa sen de mi bizi bırakıyorsun Marya İvanovna?</span></p>

  <p class="heading0 sgc-5"><span class="sgc-1 sgc-6">Marya İvanovna, alınyazısının bu yolculuğa bağlı olduğunu; dürüstlüğü nedeniyle acı çeken bir insanın kızı olarak, kendine destek bulmak için oraya gideceğini söyledi.</span></p>

  <p class="heading0 sgc-5"><span class="sgc-1 sgc-6">Babam başını eğdi. Oğlunun işlediği suçu anımsatan her söz ağır geliyordu ona, iğneli bir alay olarak görünüyordu. İçini çekerek:</span></p>

  <p class="heading0 sgc-5"><span class="sgc-1 sgc-6">- Git, anacığım, dedi. Mutluluğuna engel olmak istemeyiz. Kendine koca olarak rezil bir hain değil, iyi bir insan bulmanı dilerim.</span></p>

  <p class="heading0 sgc-5"><span class="sgc-1 sgc-6">Kalktı, odadan çıktı. Annemle yalnız kalan Marya İvanovna, tasarılarının bir bölümünü açıkladı ona. Annem yüzbaşının kızını gözyaşları içinde kucakladı, tasarladığı şeyin başarıya ulaşması için yana yakıla dua etti Tanrı'ya. Marya İvanovna birkaç günlük yol hazırlığından sonra, sadık Palaşkası ve benden zorla ayrılan, hiç değilse yavukluma hizmet etmekle avunan sadık Savelyiç'le birlikte Petersburg yoluna düştü.</span></p>

  <p class="heading0 sgc-5"><span class="sgc-1 sgc-6">Sofiya'ya (*) sağlıcakla varıp Çariçe'nin o sırada Tsarskoye Selo'da olduğunu menzilden öğrenince, orada konaklamaya karar verdi. Paravanayla ayrılmış bir köşecik verdiler ona. Menzil bekçisinin karısı, genç kızla sohbeti hemen koyulaştırdı; iki sözün başında saray sobacısının yeğeni olduğunu söyleyerek, saray hayatının bütün gizli kapaklı yanlarını bir çırpıda anlatıverdi. Çariçe'nin sabahları genellikle saat kaçta uyandığını ve kahve içtiğini, saat kaçta gezintiye çıktığını anlattı. O sırada yanında saray ileri gelenlerinden kimlerin bulunduğunu, dün yemek masasında söylediği şeyleri, akşam kimi kabul ettiğini bir bir sayıp döktü. Tek sözcükle, Anna Vlasyevna'nın anlattığı şeyler, tarih kitaplarının birkaç sayfasına değerdi doğrusu ve kuşaklar için değer taşıyordu. Marya İvanovna ilgiyle dinledi onu. Sonra bahçeye çıktılar. Anna Vlasyevna, her bir elma ağacının, her bir küçük köprünün hikâyesini anlattı; gezip tozdular, birbirlerinden pek hoşnut kalarak döndüler menzile.</span></p>

  <p class="heading0 sgc-5"><span class="sgc-1 sgc-6">Ertesi gün Marya İvanovna erkenden kalktı, giyindi, usulca bahçeye çıktı. Çok güzel bir sabahtı. Güneş, sonbaharın serin soluğuyla artık sararmaya başlamış ıhlamur ağaçlarının doruklarını aydınlatıyordu. Geniş göl, kıpırtısız, parlıyordu. Bir bir uyanan kuğular, gölün kıyılarını kaplayan sazlıklar arasından kurumlu kurumlu yüzüp çıkıyorlardı. Marya İvanovna, güzel bir çayırlığa doğru yürüdü. Burada, Pyotr Aleksandroviç Rumyantsev (*) için, az önce kazandığı zaferin şerefine bir anıt dikilmişti. Ansızın, havlayarak beyaz bir İngiliz köpeği çıktı önüne. Marya İvanovna korkup durdu. Tam bu sırada hoş bir kadın sesi işitildi:</span></p>

  <p class="heading0 sgc-5"><span class="sgc-1 sgc-6">- Korkmayın ısırmaz.</span></p>

  <p class="heading0 sgc-5"><span class="sgc-1 sgc-6">Başını kaldırıp bakınca, orada anıtın karşısındaki kanepede oturan bir kadın gördü. Marya İvanovna da kanepenin öteki ucuna ilişti. Kadın dik dik bakıyordu ona. Marya İvanovna ise, birkaç kaçamak bakışla tepeden tırnağa gözden geçirebilmişti onu. Beyaz bir sabah elbisesi ve kolsuz bir bluz vardı kadının üzerinde. Başına bir gece başlığı takmıştı. Kırk yaşlarında kadar gösteriyordu. Dolgun ve pembe yüzünde, durgun, görkemli bir anlatım vardı. Mavi gözleri ve hafif bir gülümsemeyle aralanmış dudakları, anlatılmaz bir güzellik veriyordu ona. Sessizliği ilk o bozdu.</span></p>

  <p class="heading0 sgc-5"><span class="sgc-1 sgc-6">- Sanırım, buralı değilsiniz?</span></p>

  <p class="heading0 sgc-5"><span class="sgc-1 sgc-6">- Evet efendim. Taşradan daha dün geldim.</span></p>

  <p class="heading0 sgc-5"><span class="sgc-1 sgc-6">- Babanız ve annenizle mi geldiniz?</span></p>

  <p class="heading0 sgc-5"><span class="sgc-1 sgc-6">- Hayır efendim, yalnız geldim.</span></p>

  <p class="heading0 sgc-5"><span class="sgc-1 sgc-6">- Yalnız ha! Fakat henüz çok gençsiniz.</span></p>

  <p class="heading0 sgc-5"><span class="sgc-1 sgc-6">- Benim ne babam, ne annem var.</span></p>

  <p class="heading0 sgc-5"><span class="sgc-1 sgc-6">- Buraya bir iş için gelmiş olmalısınız, değil mi?</span></p>

  <p class="heading0 sgc-5"><span class="sgc-1 sgc-6">- Evet efendim. Çariçe'den bir dilekte bulunmaya geldim. - Yetimsiniz. Herhalde size haksızlık edildiğinden, kötü davranıldığından&nbsp;</span>yakınacaksınız.</p>

  <p class="heading0 sgc-5"><span class="sgc-1 sgc-6">- Hayır efendim. Ben adalet değil, lûtuf dilemeye geldim. - Kim olduğunuzu sorabilir miyim?</span></p>

  <p class="heading0 sgc-5"><span class="sgc-1 sgc-6">- Yüzbaşı Mironov'un kızıyım.</span></p>

  <p class="heading0 sgc-5"><span class="sgc-1 sgc-6">- Yüzbaşı Mironov! Hani şu Orenburg kalelerinden birinde komutanlık eden mi?</span></p>

  <p class="heading0 sgc-5"><span class="sgc-1 sgc-6">- Evet efendim.</span></p>

  <p class="heading0 sgc-5"><span class="sgc-1 sgc-6">Kadının duygulandığı belliydi. Daha tatlı bir sesle:</span></p>

  <p class="heading0 sgc-5"><span class="sgc-1 sgc-6">- İşinize burnumu sokuyorsam bağışlayın beni, dedi; fakat ben saraydanım. Dileklerinizin ne olduğunu söyleyin bana. Belki size bir yardımım dokunabilir.</span></p>

  <p class="heading0 sgc-5"><span class="sgc-1 sgc-6">Marya İvanovna ayağa kalktı, eğilerek, saygıyla teşekkür etti ona. Bu tanımadığı kadın, her şeyiyle onu kendine çekiyor, içinde güven uyandırıyordu. Sonra katlanmış bir kâğıt çıkardı cebinden, saygıyla uzattı. Kadın kâğıdı aldı, içinden okumaya başladı.</span></p>

  <p class="heading0 sgc-5"><span class="sgc-1 sgc-6">Önce ilgiyle okuyordu. Yumuşak, sevimli bir anlatım vardı yüzünde. Sonra birdenbire değişiverdi bu yüz. Sertleşti. Onun her hareketini göz ucuyla izleyen Marya İvanovna, bu değişiklik karşısında korkuya düştü.</span></p>

  <p class="heading0 sgc-5"><span class="sgc-1 sgc-6">Kadın soğuk bir tavırla:</span></p>

  <p class="heading0 sgc-5"><span class="sgc-1 sgc-6">- Dileğiniz Grinyov'la ilgili öyle mi? dedi. Çariçe'nin onu bağışlaması söz konusu olamaz. Çünkü toyluğundan, ya da saflığından değil, düpedüz ahlaksız ve zararlı bir insan olduğu için katıldı düzmeceye!</span></p>

  <p class="heading0 sgc-5"><span class="sgc-1 sgc-6">Marya İvanovna:</span></p>

  <p class="heading0 sgc-5"><span class="sgc-1 sgc-6">- Ah, gerçek değil bu! diye bağırdı.</span></p>

  <p class="heading0 sgc-5"><span class="sgc-1 sgc-6">Kadın kıpkırmızı kesilerek</span></p>

  <p class="heading0 sgc-5"><span class="sgc-1 sgc-6">- Ne demek gerçek değil! dedi.</span></p>

  <p class="heading0 sgc-5"><span class="sgc-1 sgc-6">- Gerçek değil, vallahi gerçek değil! Ben her şeyi biliyorum, her şeyi anlatacağım size. Başına ne geldiyse, hep benim yüzümden oldu. Yargılandığı sırada kendini savunmadıysa, sırf benim adımı bu işe karıştırmamak için yaptı bunu.</span></p>

  <p class="heading0 sgc-5"><span class="sgc-1 sgc-6">Marya İvanovna, bunları söyleyip, okuyucunun bildiği her şeyi bir çırpıda anlatıverdi.</span></p>

  <p class="heading0 sgc-5"><span class="sgc-1 sgc-6">Kadın ilgiyle dinledi onu. Sonra:</span></p>

  <p class="heading0 sgc-5"><span class="sgc-1 sgc-6">- Nerede kalıyorsunuz? diye sordu.</span></p>

  <p class="heading0 sgc-5"><span class="sgc-1 sgc-6">Anna Vlasyevna'da kaldığını öğrenince:</span></p>

  <p class="heading0 sgc-5"><span class="sgc-1 sgc-6">- Ha. Biliyorum, dedi. Hoşçakalın. Karşılaşmamızdan kimseye söz etmeyin. Mektubunuza gelecek yanıtı çok beklemeyeceğinizi umarım.</span></p>

  <p class="heading0 sgc-5"><span class="sgc-1 sgc-6">Bunu söyleyip kalktı. Ağaçlı bir yoldan yürüyüp gitti. Marya İvanovna da içi sevinçle, umutla dolu, Anna Vlasyevna'ya döndü.</span></p>

  <p class="heading0 sgc-5"><span class="sgc-1 sgc-6">Ev sahibesi, çıkıştı ona. Sonbaharda, sabahın erken saatlerinde yapılan böyle bir gezintinin genç kız sağlığına zararlı olduğunu söyledi. Sonra semaveri getirdi, tam fincanlara çay doldurup saraya ilişkin bitmez tükenmez hikâyelerine başlamak üzereyken, basamakların önünde bir saray arabası durdu ve içeri giren bir saray uşağı Mironov'un kızının Çariçe tarafından saraya çağrıldığını bildirdi.</span></p>

  <p class="heading0 sgc-5"><span class="sgc-1 sgc-6">Anna Vlasyevna şaşırdı, eli ayağına dolaştı:</span></p>

  <p class="heading0 sgc-5"><span class="sgc-1 sgc-6">- Aman yarabbi! diye bağırdı. Yüce Çariçe, sizi saraya çağırıyor! Nasıl oldu da burada olduğunuzu öğrendi? Fakat anacığım, nasıl çıkacaksınız Çariçe'nin karşısına? Daha saraylılar gibi yürümeyi bile bilmiyorsunuzdur... Yoksa ben de mi gelsem sizinle? Hiç değilse bir iki pot kırmanızı önlerim. Sonra, bu yol kıyafetiyle gidemezsiniz saraya. Ebeye haber gönderip, onun jüponlu sarı fistanını mı istesek?</span></p>

  <p class="heading0 sgc-5"><span class="sgc-1 sgc-6">Bunun üzerine uşak, Çariçe'nin Marya İvanovna'yı tek başına ve üstünde hangi kıyafet varsa, öylece istediğini bildirdi. Anna Vlasyevna'nın öğütleriyle, dualarıyla uğurlanarak saraya yollandı.</span></p>

  <p class="heading0 sgc-5"><span class="sgc-1 sgc-6">Genç kız, alınyazımızın belli olduğunu hissediyor; yüreği şiddetle çarpıyor; duracakmış gibi oluyordu. Birkaç dakika sonra araba sarayın kapısında durdu. Marya İvanovna titreyerek tırmandı basamakları. Kapılar ardına kadar açılıyordu önünde. Boş ve görkemli odalar dizisinden geçti. Saray uşağı yol gösteriyordu. Sonunda, iki kanatlı, kapalı bir kapının önünde durdular. Uşak, gelişini bildirmek üzere Marya İvanovna'yı yalnız bırakıp içeri girdi.</span></p>

  <p class="heading0 sgc-5"><span class="sgc-1 sgc-6">Genç kız, Çariçe'yle yüz yüze geleceğini düşündükçe, dizlerinin bağı çözülüyor, güçlükle durabiliyordu ayakları üzerinde. Bir dakika geçmeden kapılar açıldı, Marya İvanovna, Çariçe'nin tuvalet odasına girdi.</span></p>

  <p class="heading0 sgc-5"><span class="sgc-1 sgc-6">Çariçe, tuvalet masasının önünde oturuyordu. Saray ileri gelenlerinden birkaç kişi vardı çevresinde. Bunlar, Marya İvanovna'yı görünce saygıyla yol açtılar. Çariçe tatlı bir gülümsemeyle döndü ve Marya İvanovna, kısa bir süre önce öylesine içtenlikle açıldığı kadını tanıdı. Çariçe yanına çağırdı onu; gülümsemeye devam ederken:</span></p>

  <p class="heading0 sgc-5"><span class="sgc-1 sgc-6">- Verdiğim sözü tutabildiğim, dileğinizi yerine getirdiğim için sevinçliyim, dedi. İşiniz görüldü. Nişanlınızın suçsuzluğuna kesinlikle inanıyorum. Gelecekteki kayınbabanıza yazdığım bu mektubu kendi elinizle götürmek zahmetine katlanın.</span></p>

  <p class="heading0 sgc-5"><span class="sgc-1 sgc-6">Bunu söyleyerek bir mektup uzattı Marya İvanovna'ya. Genç kız titreyen bir elle aldı mektubu ve gözyaşları içinde Çariçe'nin ayaklarına kapandı. Çariçe kaldırdı onu, öptü:</span></p>

  <p class="heading0 sgc-5"><span class="sgc-1 sgc-6">- Biliyorum, zengin değilsiniz, dedi. Fakat yüzbaşı Mironov'un kızına borçluyum ben. Gelecek konusunda hiçbir kaygınız olmasın. Çeyizini ben düzeceğim.</span></p>

  <p class="heading0 sgc-5"><span class="sgc-1 sgc-6">Çariçe zavallı yetim kıza daha pek çok okşayıcı söz söyledikten sonra, gitmesine izin verdi. Marya İvanovna aynı saray arabasıyla ayrıldı saraydan. Dönüşünü sabırsızlıkla bekleyen Anna Vlasyevna, bir soru yağmuruna tuttu genç kızı. Marya İvanovna üstünkörü karşılıklar verdi. Onun bu bellek güçsüzlüğü Anna Vlasyevna'nın pek hoşuna gitmemişti ama, bunu taşralı kızların utangaçlığına vererek, yine de iyi yüreklilikle bağışladı Marya İvanovna'yı. Marya İvanovna merak edip de Petersburg'a şöyle bir göz atayım bile demeden aynı gün gerisin geriye köye döndü.</span></p>

  <p class="heading0 sgc-5"><span class="sgc-1 sgc-6">Pyotr Andreyiç Grinyov'un notları burada kesiliyor. Aile arasında anlatılanlardan, 1774 yılı sonunda özel bir buyrukla hapisten kurtulduğunu, Pugaçev'in idamında bulunduğunu, haydudun kalabalık arasında onu tanıyarak başıyla selamladığını öğreniyoruz. Bu baş, az sonra, kanlar içerisinde ve cansız olarak halka gösterilmişti.</span></p>

  <p class="heading0 sgc-5"><span class="sgc-1 sgc-6">Pyotr Andreyiç kısa bir süre sonra Marya İvanovna'yla evlenmiş. Çocukları, Simbirsk ilinde bolluk içinde yaşıyorlar şimdi. ***'den otuz verst ötede, on derebeyinin ortak malı olan bir köy vardır. Bey evlerinden birinin duvarında, camlı, çerçeveli bir mektup asılıdır. Bu, İkinci Katerina'nın kendi eliyle Pyotr Andreyiç'in babasına yazdığı, ona oğlunun suçsuzluğunu bildiren, yüzbaşı Mironov'un kızının da zekâsını, ahlakını öven mektuptur. Pyotr Andreyiç Grinyov'un anılarını, dedesinin hikâye ettiği zamanla ilgili bir iş üzerinde çalıştığımızı öğrenen bir torunu vermişti bize. Yazarın akrabalarının izniyle, bunları olduğu gibi yayımlamaya karar verdik. Yalnız, her bölümün başına uygun bir yazıt bulduk; bir de bazı özel adları değiştirmeye cesaret ettik.</span></p>

  <p class="heading0 sgc-5 sgc-2"><span class="sgc-1 sgc-6 sgc-1">19 Ekim</span></p><!--EndFragment-->

  <p>&nbsp;</p>
</body>
</html>
