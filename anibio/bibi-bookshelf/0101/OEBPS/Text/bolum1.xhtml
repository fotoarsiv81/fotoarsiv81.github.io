<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-2 {text-align: center;}
  h2.sgc-1 {text-align: center;}
</style>
</head>

<body>
  <p><br /></p>
  <hr class="c2" />

  <h2 class="sgc-1 sgc-1 sigil_not_in_toc"><strong>-Yüzbaşının Kızı -</strong></h2>

  <h1 class="sgc-1 sgc-2" id="sigil_toc_id_1"><strong>Bir Muhafız Birliği Çavuşu</strong></h1>
  <hr class="c2" />

  <p><br />
  <br /></p>

  <p class="heading0 sgc-2"><br /></p>

  <p class="heading0 sgc-2"><span class="sgc-2 sgc-3">- Yarın bir muhafız birliğinde bir yüzbaşı olabilirdi.</span></p>

  <p class="heading0 sgc-2"><span class="sgc-2 sgc-3">- Nene gerek, bırak orduda çalışsın.</span></p>

  <p class="heading0 sgc-2"><span class="sgc-2 sgc-3">- Çok doğru! Varsın sürünsün...</span></p>

  <p class="heading0 sgc-2"><span class="sgc-2 sgc-3">...............................</span></p>

  <p class="heading0 sgc-2"><span class="sgc-2 sgc-3">- Peki, babası kim onun?</span></p>

  <p class="heading0 sgc-2"><span class="sgc-2 sgc-3">Knyajnin</span></p>

  <p class="heading0 sgc-2"><span class="sgc-2 sgc-3">Babam Andrey Petroviç Grinyov, gençliğinde Kont Münnich'in emrinde çalışmış 17** yılında kıdemli binbaşı rütbesiyle emekliye ayrılmış. O günden bu yana, kendi malı olan Simbirsk köyünde yaşıyordu. annem Avdotya Vasilyevna Y. de, oralı, yoksul fakat soylu bir ailenin kızıydı. Babamla Simbirsk'te evlenmişler. Biz aslında dokuz kardeşmişiz. Fakat kardeşlerimin hepsi de bebekken ölmüşler.</span></p>

  <p class="heading0 sgc-2"><span class="sgc-2 sgc-3">Ben daha annemin karnındayken, yakın aile dostlarımızdan muhafız birliği binbaşısı B.'nin yardımıyla Semenovski alayına çavuş yazılmışım. Eğer umutlar boşa çıkıp, annem kız doğuracak olsaymış, babam dünyaya gelmeyen çavuşun ölümünü gerekli yere bildirecek, iş de böylece kapanacakmış.</span></p>

  <p class="heading0 sgc-2"><span class="sgc-2 sgc-3">Öğrenimimi tamamlayıncaya kadar izinli sayılıyordum. O zamanın eğitim yöntemi şimdikinden başkaydı. Beş yaşıma bastıktan sonra seyis Savelyiç'in eline verildim. Kendisi uyanık davranışlarından ötürü lalalığıma atanmıştı. Onun gözetimi altında yetişerek on iki yaşıma vardığımda Rus gramerini iyice öğrenmiş, bir tazı yavrusunun nitelikleri üzerine yanılmadan konuşabilecek duruma gelmiştim. Bu sırada babam, Monsieur Beaupré adında bir Fransız tuttu benim için. Kendisi çiftliğin yıllık şarap ve zeytinyağı ihtiyacıyla birlikte Moskova'dan ısmarlanmıştı. Fransız'ın gelişi Savelyiç'in çok canını sıktı. Kendi kendine ''Çocuğun ne eksiği var?'' diye homurdanıp duruyordu; ''Çok şükür yıkanması, taranması, beslenmesi yerinde. Kendi adamın yokmuş gibi sen git elinmösyösünü kirala! Boşu boşuna para harca!..''</span></p>

  <p class="heading0 sgc-2"><span class="sgc-2 sgc-3">Beaupré'nin asıl mesleği berberlikmiş. Sonra bir ara Prusya'da askerlik yapmış.Sonra da ne anlama geldiğini pek kavramadan pour être outchel(*) kalkıp Prusya'ya gelmiş. İyi bir delikanlıydı. Fakat çok uçarı, çok derbederdi. En güçsüz yanı da karşı cinse aşırı tutkusuydu. Bu yüzden sık sık tokatlanır, günlerce oflayıp puflardı artık. Ayrıca, kendi deyimiyle, şişe düşmanı bir adamdeğildi. Yani, (Rusça söylersek) içkiye pek düşkündü. Fakat bizim evde şarap sadece yemekten sonra, o da birer kadehçik verildiğinden ve zavallı öğretmen herkeresinde atlandığından, Beaupré az sonra Rus likörüne alıştı. Sonra da mide için çok daha yararlı olduğunu ileri sürerek, onu kendi ülkesinin şaraplarına yeğlemeye başladı.</span></p>

  <p class="heading0 sgc-2"><span class="sgc-2 sgc-3">Hemen dost olmuştuk Fransız öğretmenle. Anlaşmaya göre bana Fransızca, Almanca ve bütün bilimleri öğretmek zorundaydı ya, o bunun yerine benden ayak üstü çat pat Rusça öğrenmeyi yeğledi. Sonra da herkes kendi işiyle uğraşmaya başladı artık. Aramızdan su sızmıyordu. Benim için ondan daha iyi bir öğretmen bulunamazdı. Fakat kader az sonra ayıracakmış bizi. Bakın nasıl oldu bu iş.</span></p>

  <p class="heading0 sgc-2"><span class="sgc-2 sgc-3">Şişman ve çopur bir kız olan çamaşırcı Palaşka ile tek gözlü sığırtmaç kız Akulka, bir gün anlaşmışlar, aynı anda annemin ayaklarına kapanıp işledikleri büyük günahı itiraf etmişler. Gözyaşları içinde, toyluklarından yararlanarak kendilerini baştan çıkaran mösyöden yakınmışlar.</span></p>

  <p class="heading0 sgc-2"><span class="sgc-2 sgc-3">Bu gibi konularda şakası olmayan annem durumu babama iletmekte gecikmemiş tabii. Babam ceza verirken fazla düşünüp taşınan insanlardan değildi. Hemen yanına çağırtmış düzenci Fransız'ı. Mösyö'nün küçük beye ders vermekte olduğunu bildirmişler. Babam da bunun üzerine kalkıp odama gelmiş.</span></p>

  <p class="heading0 sgc-2"><span class="sgc-2 sgc-3">Bu sırada Beaupré yatağa uzanmış, mışıl mışıl uyuyordu. Size daha önce Moskova'dan benim için bir harita getirildiğini söylemiş miydim? Hiçbir işe yaramadan duvarda asılı duran bu harita, kâğıdının genişliği ve güzelliğiyle çoktandır aklımı çeliyordu. Sonunda ondan uçurtma yapmaya karar vermiş, Beaupré'nin de uykuda olmasından yararlanarak işe girişmiştim.</span></p>

  <p class="heading0 sgc-2"><span class="sgc-2 sgc-3">Ben tam Ümit Burnu'na ağaç kabuklarından bir kuyruk takarken babam içeri giriverdi. Yaptığım coğrafya alıştırmalarını görünce kulağımı çekti; sonra Beaupré'ye doğru koştu, zavallı adamı sarsalayarak uyandırdı ve ağzına ne gelirse söylemeye başladı. Neye uğradığını şaşıran Beaupré kalkmaya çabalıyor,fakat bir türlü beceremiyordu bunu. Körkütük sarhoştu çünkü. Daha ne olup bittiğini anlayamadan, babam adamcağızı yakasından tuttuğu gibi yataktan kaldırdı, ite kaka kapı dışarı etti. hemen aynı gün de çiftlikten kovdu. Savelyiç'in keyfine diyecek yoktu tabii. Eğitimim böylece sona ermiş oldu.</span></p>

  <p class="heading0 sgc-2"><span class="sgc-2 sgc-3">Güvercin kovalayarak, uşakların çocuklarıyla birdirbir oynayarak birkaç yıl dahageçirdim. Fakat on altı yaşımı bitirdiğim yıl hayatım temelden değişti.</span></p>

  <p class="heading0 sgc-2"><span class="sgc-2 sgc-3">Bir sonbahar günü annem salonda reçel kaynatıyor, ben de onun yanında durmuş fıkır fıkır kaynayan köpüklere bakarak yalanıyordum. Babam pencere önüne oturmuş, her yıl hiç kaçırmadan aldığı Saray Yıllığı'nı okuyordu. Bu kitaba karşı eksilmeyen bir ilgisi vardı. Her okuyuşunda şaşılacak kadar heyecanlanır,neredeyse kendinden geçerdi. Babamın huylarını, alışkanlıklarını ezbere bilen annem, zavallı kitabı her zaman elden geldiğince uzak bir yere sokuşturmaya çalışır, böylece Saray Yıllığı kimi kez aylarca gözüne çarpmazdı babamın. Fakatbir kere de kazara rastladı mı, saatlerce elinden bırakmazdı artık.</span></p>

  <p class="heading0 sgc-2"><span class="sgc-2 sgc-3">Böylece babam arada bir omuzlarını silkerek, kendi kendine: ''Tümgeneral!.. Benim bölüğüme kavuştu!.. İki nişan sahibi!.. Acaba onunla çoktan beri...'' diye bir şeyler mırıldanarak yıllığı okuyordu. Sonra divana fırlattı onu, düşünceye daldı. Babam böyle düşünmeye başladı mı hep bir kaygı alırdı beni.</span></p>

  <p class="heading0 sgc-2"><span class="sgc-2 sgc-3">Nitekim bir süre sonra, ansızın anneme döndü:</span></p>

  <p class="heading0 sgc-2"><span class="sgc-2 sgc-3">- Avdotya Vasilyevna, dedi, Petruşa kaç yaşında şimdi? Annem:</span></p>

  <p class="heading0 sgc-2"><span class="sgc-2 sgc-3">- İşte, on yedisine bastı ya, dedi. Hani Nastasya Garasimovna halanın bir gözüne perde indiği yıl doğduydu da, sonra...</span></p>

  <p class="heading0 sgc-2"><span class="sgc-2 sgc-3">Babam:</span></p>

  <p class="heading0 sgc-2"><span class="sgc-2 sgc-3">- Anlaşıldı, diye kesti. Görev zamanı geldi demektir. Kız peşinde koştuğu, güvercinliklere tırmandığı yeter artık.</span></p>

  <p class="heading0 sgc-2"><span class="sgc-2 sgc-3">Oğlundan hemen ayrılmak düşüncesi anneme o kadar dokundu ki, elindeki kaşık, tencereye düşüverdi. Yüzü gözyaşlarıyla ıslandı.</span></p>

  <p class="heading0 sgc-2"><span class="sgc-2 sgc-3">Buna karşılık ben duyduğum heyecanı anlatamam. Orduya katılmak düşüncesi kafamda özgürlük ve Petersburg hayatının mutluluklarına ilişkin hayallerle birleşiyordu. Kendimi bir muhafız birliğinde subay olarak göz önüne getiriyordum. Bana göre, bir insanın elde edebileceği en yüksek şan buydu.</span></p>

  <p class="heading0 sgc-2"><span class="sgc-2 sgc-3">Babam tasarılarını değiştirmekten de, ertelemekten de hoşlanmazdı. Yola çıkacağım gün kararlaştırıldı. Bir gün önce, emrine gireceğim komutana mektup yazacağını söyleyerek kâğıt kalem istedi benden.</span></p>

  <p class="heading0 sgc-2"><span class="sgc-2 sgc-3">Annem:</span></p>

  <p class="heading0 sgc-2"><span class="sgc-2 sgc-3">- Prens B.'ye benden de selam yazmayı unutma Andrey Petroviç, dedi. Petruşa'yı kanatları altına alacağını umarım.</span></p>

  <p class="heading0 sgc-2"><span class="sgc-2 sgc-3">Babam kaşlarını çatarak:</span></p>

  <p class="heading0 sgc-2"><span class="sgc-2 sgc-3">- Neler saçmalıyorsun! diye karşılık verdi. Prens B.'ye mektup yazan kim? - Az önce Petruşa'nın komutanına mektup yazmak istediğini söyleyen sen&nbsp;</span>değil miydin?</p>

  <p class="heading0 sgc-2"><span class="sgc-2 sgc-3">- Ee, ne olmuş?</span></p>

  <p class="heading0 sgc-2"><span class="sgc-2 sgc-3">- İyi ya, Petruşa'nın komutanı Prens B. değil miydi? Onu Semyonovsk alayına yazdırmıştık ya.</span></p>

  <p class="heading0 sgc-2"><span class="sgc-2 sgc-3">- Yazdırmıştık! Fakat ne çıkar bundan? Petruşa, Petersburg'a gitmiyor. orada boş yere para harcamaktan, çapkınlıktan başka ne öğrenecek? Yok; bırak orduda çalışsın, burnunu sürtsün, barut koklasın da, züppe değil asker olsun. Hıh. Muhafız Birliği'ne yazdırmışız da! Nüfus kâğıdı nerede bunun? Al getir.</span></p>

  <p class="heading0 sgc-2"><span class="sgc-2 sgc-3">Annem nüfus kâğıdımı, vaftiz gömleğimle birlikte sakladığı kutudan çıkarıp getirdi, titreyen bir elle uzattı babama. Babam inceden inceye okudu onu, sonrakarşısına, masaya koydu, mektuba başladı.</span></p>

  <p class="heading0 sgc-2"><span class="sgc-2 sgc-3">Meraktan içim içime sığmıyordu. Petersburg'a değilse nereye gönderiyorlardı beni. gözlerimi babamın ağır aksak işleyen kaleminden ayıramıyordum. Sonunda mektubu bitirdi, onu, nüfus kâğıdımla birlikte bir zarfa koydu, mühürledi, gözlüklerini çıkardı ve yanına çağırdı beni.</span></p>

  <p class="heading0 sgc-2"><span class="sgc-2 sgc-3">- İşte eski arkadaşım, dostum Andrey Karloviç R.'ye yazdığım mektup, dedi. Orenburg'a onun emrine girmeye gidiyorsun.</span></p>

  <p class="heading0 sgc-2"><span class="sgc-2 sgc-3">Başımdan bir kazan kaynar su döküldü sandım. Bütün umutlarım bir anda tuzla buz olmuştu. Petersburg düşleri kurarken, demek ıssız, tenha bir ülkenin can sıkıntıları bekliyormuş beni. Bir dakika önce içimi, coşkuyla dolduran çalışma düşüncesi şimdi ağır bir yük gibi sırtıma çökmüştü. Fakat yapacak bir şey de yoktu. Ertesi gün basamakların önüne çekilen yol arabasına bavulum, çay takımlarımın bulunduğu sandık, sıcak ev hayatımın son izleri olan çörekler ve böreklerle dolu çıkınlar yerleştirildi. Annemle babam uğurlamaya çıktılar beni.</span></p>

  <p class="heading0 sgc-2"><span class="sgc-2 sgc-3">Babam:</span></p>

  <p class="heading0 sgc-2"><span class="sgc-2 sgc-3">- Yolun açık olsun Pyotr, dedi. Edeceğin yemini tut, doğrulukla çalış. Komutanlarını dinle. Aferin peşinde koşup kendini pek fazla yıpratma, ama çalışmaktan da kaçma. Ve şu ata sözünü hiç çıkarma aklından: ''Elbiseni yeniyken, şerefini gençken koru.''</span></p>

  <p class="heading0 sgc-2"><span class="sgc-2 sgc-3">Annem gözyaşları içinde kendime iyi bakmamı öğütledi. Savelyiç'ten çocuğuna göz kulak olmasını istedi. Sırtıma tavşan kürkü bir gocuk, onun üstüne de tilki derisinden bir yelek giydirdiler. Savelyiç'le birlikte arabaya oturdum, gözyaşları içinde uğurlandım.</span></p>

  <p class="heading0 sgc-2"><span class="sgc-2 sgc-3">Aynı gece Simbirsk'e vardım. Gerekli öteberiyi satın almak için burada bir gün kalmak zorundaydım. Savelyiç görevlendirilmişti satın alma işiyle. Bir hana indik. Savelyiç sabahleyin dükkânları dolaşmaya çıktı. Ben pencereden pis bir ara sokağa bakmaktan bıkıp hanın içinde dolaşmaya başladım. Bilardo salonuna girdiğimde otuz beş yaşlarında, uzun boylu, kara kaytan bıyıklı bir bay gördüm orada. Sırtında bir sabahlık, elinde bilardo sopası vardı. Dişlerinin arasına bir ağızlık sıkıştırmıştı. Oyun arkadaşı olan markacı, kazandığında bir kadeh votka içiyor, kaybedince bilardo masasının altında dört ayak olup sürünüyordu. Onları seyretmeye koyuldum. Oyun uzadıkça markacı daha sık görünmeye başladı. Öyle ki sonunda bilardo masasının altından çıkmaz oldu. Kaytan bıyıklı bay, fatiha okur gibi birkaç küfür salladı ona, sonra bana dönerek birlikte bir parti yapmamızı önerdi. Bilardo oynamayı bilmediğimi söyleyerek reddettim bu öneriyi. Besbelli çok şaşırmıştı. Neredeyse acıyarak süzdü beni. Ama yine de laflamaya başladık. Adı İvan İvanoviç Zurin'miş. *** Muhafız Alayında komutanmış. Simbirsk askerlik şubesine geldiğinden bu handa kalıyormuş şimdi.</span></p>

  <p class="heading0 sgc-2"><span class="sgc-2 sgc-3">Yakında meslektaş olacağımızı öğrenen Zurin, Tanrı ne verdiyse askerce bir yemeğe çağırdı beni. Sevinerek kabul ettim. Masaya oturduk. Arkadaşım çok içiyor, artık bu ordunun geleneklerine alışmam gerektiğini söyleyerek benim kadehimi de habire dolduruyordu. Anlattığı askerlik fıkralarına katıla katıla gülüyordum. Masadan kalktığımızda tam anlamıyla dost olmuştuk. Zurin beni bilardo öğrenmeye çağırdı.</span></p>

  <p class="heading0 sgc-2"><span class="sgc-2 sgc-3">- Biz subaylar bu oyunu mutlaka öğrenmeliyiz diyordu. Diyelim sefer sırasında bir ilçeye uğradın. Haydi bakalım ne yapacaksın? Her zaman da Yahudi dövülmez ki! İster istemez bir hana gidip bilardo oynamaya başlarsın. Ee, bunun için de oynamayı bilmek gerekir!</span></p>

  <p class="heading0 sgc-2"><span class="sgc-2 sgc-3">Aklım yatmıştı bu işe. Büyük bir istekle bilardo sopasını kavradım. Zurin beni yüksek sesle yüreklendiriyor, az zamanda gösterdiğim başarıya şaşıp kalıyordu.</span></p>

  <p class="heading0 sgc-2"><span class="sgc-2 sgc-3">Birkaç dersten sonra, hani kazanç için değil, ama hiç değilse boşu boşuna oynamamak için, parasına, sayısı bir kuruşuna oynamamızı önerdi. Dünyada parasız oyun oynamaktan daha berbat bir alışkanlık olamayacağını söylüyordu. Bu öneriyi de kabul ettim. Zurin kendine punç istedi, bana da bunu bir kere denemem gerektiğini söyledi. Orduda çalışırken mutlaka punç içmek gerekirmiş. Punçsuz askerlik mi olurmuş! Dinledim onu. Bu arada oyunumuz sürüp gidiyordu. İçkimi yudumladıkça gözüpekliğim artıyordu. Toplarım ikide bir yan banttan dışarı fırlıyor, ben öfkeleniyor, kimbilir nasıl hesap tutan markacıyı paylıyor, gitgide büyütüyordum oyunu. Kısaca, başıboş bırakılan sersem bir çocuk nasıl davranırsa, tıpkı öyle davranıyordum. Bu arada zamanın nasıl geçtiğini fark etmedim bile. Zurin bir ara saate baktı, bilardo topunu bıraktı. Yüz ruble yitirdiğimi bildirdi bana. Bir parça şaşaladım. Param Savelyiç'teydi çünkü. Özür dilemeye giriştim.</span></p>

  <p class="heading0 sgc-2"><span class="sgc-2 sgc-3">Zurin:</span></p>

  <p class="heading0 sgc-2"><span class="sgc-2 sgc-3">- Rica ederim, diye sözümü kesti. Niçin kaygılanıyorsunuz? Ne zaman verirseniz olur. Haydi, Arinuşka'ya gidiyoruz şimdi.</span></p>

  <p class="heading0 sgc-2"><span class="sgc-2 sgc-3">Siz olsanız ne yapardınız? Günü nasıl uygunsuz başladıysam, öyle bitirdim. Akşam yemeğini Arinuşka'da yedik. Zurin habire kadehimi dolduruyor, askerliğe alışmam gerektiğini tekrarlayıp duruyordu. Masadan kalktığımızda, güçlükle ayakta durabiliyordum. Hana gece yarısı döndük. Savelyiç basamaklarda karşıladı bizi. Ordudaki görevimi ciddiyetle benimseyişimin belirgin izlerini görünce inledi. Ağlamaklı bir sesle:</span></p>

  <p class="heading0 sgc-2"><span class="sgc-2 sgc-3">- Efendiciğim, sana ne oldu böyle? dedi. Nerede bu hallere düştün? Ah, Tanrım! Günahımız neydi?</span></p>

  <p class="heading0 sgc-2"><span class="sgc-2 sgc-3">Ben söyleyecek söz bulamayıp:</span></p>

  <p class="heading0 sgc-2"><span class="sgc-2 sgc-3">- Sus, moruk! diye bağırdım. Sarhoş musun nesin... Git yat, ama daha önce beni yatır.</span></p>

  <p class="heading0 sgc-2"><span class="sgc-2 sgc-3">Ertesi gün uyandığımda başım zonkluyor, bir gün önceki olayları sisler içinde anımsıyordum. Bir fincan çayla içeri giren Savelyiç beni düşüncelerimden ayırdı, başını sallayarak:</span></p>

  <p class="heading0 sgc-2"><span class="sgc-2 sgc-3">- Haylazlığa pek erken başladın Pyotr Andreyiç, dedi. Kime çektin acaba? Ne deden ayyaştı, ne baban, annene zaten söz yok; doğduğundan beri kvastan (*) başka içki koymadı ağzına. Peki, kim suçlu bundan? O mösyö alçağı! İkide bir Antıpyevna'ya koşar: ''Madam, je vu pri, vodka'' deyip dururdu. Al işte sana ''je vu pri!'' Tövbe tövbe, iyi şey öğretti it oğlu it. Kendi adamın yokmuş gibi sen git elin gâvurunu lala diye kirala, böyle olur işte!</span></p>

  <p class="heading0 sgc-2"><span class="sgc-2 sgc-3">Utanmıştım. Öte yana döndüm:</span></p>

  <p class="heading0 sgc-2"><span class="sgc-2 sgc-3">- Çık dışarı Savelyiç, dedim. Çay istemiyorum.</span></p>

  <p class="heading0 sgc-2"><span class="sgc-2 sgc-3">Fakat bir kere vaaza başladı mı Savelyiç'i susturmak olacak iş değildi. - Haylazlığın sonunu görüyorsun işte Pyotr Andreyiç. Kafan kazan gibi&nbsp;</span>olmuş, canın bir şey yemek istemiyor. Bilmem ki ne içerler. bir bardak turşu suyu içmek, ya da bir kadeh likörle çakırkeyif olmak varken. Öyle değil mi?</p>

  <p class="heading0 sgc-2"><span class="sgc-2 sgc-3">Bu sırada bir çocuk girdi içeri. Bana bir pusula uzattı. İ.İ. Zurin'den geliyordu. Açtım ve şu satırları okudum:</span></p>

  <p class="heading0 sgc-2"><span class="sgc-2 sgc-3">''Azizim Pyotr Andreyeviç, dün yitirdiğin yüz rubleyi sana bu pusulayı getiren çocukla göndermeni rica ederim. Paraya çok ihtiyacım var.</span></p>

  <p class="heading0 sgc-2"><span class="sgc-2 sgc-3">Her zaman hizmetinde</span></p>

  <p class="heading0 sgc-2"><span class="sgc-2 sgc-3">İvan Zurin''</span></p>

  <p class="heading0 sgc-2"><span class="sgc-2 sgc-3">Yapacak bir şey yoktu. Umursamaz bir tavır takındım; hem kasadarım, hem çamaşırcım, hem de işlerimin yürütücüsü olan Savelyiç'e dönerek çocuğa yüz ruble vermesini emrettim.</span></p>

  <p class="heading0 sgc-2"><span class="sgc-2 sgc-3">Savelyiç şaşkınlıktan küçük dilini yutacaktı neredeyse. Kekeleyerek:</span></p>

  <p class="heading0 sgc-2"><span class="sgc-2 sgc-3">- Ne?! Ha? Niçin? diye sordu.</span></p>

  <p class="heading0 sgc-2"><span class="sgc-2 sgc-3">Elden geldiğince soğukkanlı olmaya çalışarak:</span></p>

  <p class="heading0 sgc-2"><span class="sgc-2 sgc-3">- Ona borcum var, dedim.</span></p>

  <p class="heading0 sgc-2"><span class="sgc-2 sgc-3">Savelyiç gitgide daha çok şaşırıyordu.</span></p>

  <p class="heading0 sgc-2"><span class="sgc-2 sgc-3">- Borcun var ha, diye bağırdı. Fakat efendiciğim, ne zaman borçlandın ona? Bu nasıl iş? Efendim, sen bilirsin, ama ben para vermeyeceğim.</span></p>

  <p class="heading0 sgc-2"><span class="sgc-2 sgc-3">Bu önemli dakikada bu dikbaşlı ihtiyarın hakkından gelmezsem bir daha onun vesayetinden kurtulamayacağımı düşündüm ve yüzüne tepeden bir bakış fırlatarak:</span></p>

  <p class="heading0 sgc-2"><span class="sgc-2 sgc-3">- Ben efendiyim, sen de benim uşağımsın, dedim. Paralar benimdir. Onları oyunda yitirdim, çünkü canım öyle istedi. Akıl vereceğine sana söyleneni yap.</span></p>

  <p class="heading0 sgc-2"><span class="sgc-2 sgc-3">Neye uğradığını şaşıran Savelyiç ellerini çarptı, öylece kalakaldı. Ben sert bir sesle:</span></p>

  <p class="heading0 sgc-2"><span class="sgc-2 sgc-3">- Ne duruyorsun, diye bağırdım.</span></p>

  <p class="heading0 sgc-2"><span class="sgc-2 sgc-3">İhtiyar ağlamaya başladı. Titrek bir sesle:</span></p>

  <p class="heading0 sgc-2"><span class="sgc-2 sgc-3">- İki gözüm Pyotr Andreyiç, dedi. Beni kederden öldürmek mi istiyorsun? Gözümün bebeği! Dinle bu ihtiyarı; şaka ettiğini, bizde o kadar para olmadığını yaz o dolandırıcıya. Yüz ruble! Aman Allah'ım! De ki annemle babam bana kumar oynamayı yasak ettiler, ancak cevizine oynayabilirim...</span></p>

  <p class="heading0 sgc-2"><span class="sgc-2 sgc-3">- Zırvayı bırak, diye sertçe sözünü kestim. Ver şu parayı, yoksa ensenden tuttuğum gibi kapı dışarı edeceğim seni.</span></p>

  <p class="heading0 sgc-2"><span class="sgc-2 sgc-3">Savelyiç iki gözü iki çeşme, yüzüme baktı, dediğimi yapmaya gitti. Acımıştım zavallı ihtiyara. Fakat artık çocuk olmadığımı kanıtlamak, özgürlüğüme kavuşmak istiyordum.</span></p>

  <p class="heading0 sgc-2"><span class="sgc-2 sgc-3">Zurin'in parası gönderildi. Savelyiç beni bu uğursuz handan bir an önce çıkarma telaşındaydı. Gelip arabanın hazır olduğunu bildirdi. Bilardo öğretmenimle vedalaşmadan, günün birinde bir daha görüşeceğimizi düşünmeden, içimde gizli bir sızı ve sessiz bir pişmanlıkla Simbirsk'ten ayrıldım.</span></p>

  <p class="heading0 sgc-2"><span class="sgc-2 sgc-3">Ey uzak ülke, güzel ülke</span></p>

  <p class="heading0 sgc-2"><span class="sgc-2 sgc-3">Ey bilmediğim ülke!</span></p>

  <p class="heading0 sgc-2"><span class="sgc-2 sgc-3">Ne kendi isteğimle geldim sana</span></p>

  <p class="heading0 sgc-2"><span class="sgc-2 sgc-3">Ne de soylu bir atın sırtında</span></p>

  <p class="heading0 sgc-2"><span class="sgc-2 sgc-3">Beni, bu yiğit delikanlıyı</span></p>

  <p class="heading0 sgc-2"><span class="sgc-2 sgc-3">Gençliğin ateşi getirdi buraya</span></p>

  <p class="heading0 sgc-2"><span class="sgc-2 sgc-3">Bir de başımdaki şarap dumanları.</span></p>

  <p class="heading0 sgc-2"><span class="sgc-2 sgc-3">Eski bir türkü</span></p>

  <p class="heading0 sgc-2"><span class="sgc-2 sgc-3">Yol boyunca düşündüklerim hiç de hoş şeyler değildi. O zamanın ölçülerine göre küçümsenemeyecek bir para yitirmiştim. İçimde, handaki davranışımın aptalca olduğunu istemeye istemeye itiraf ediyor, Savelyiç'in karşısında bir suçluluk duyuyordum. Bütün bunlar üzüyordu beni. İhtiyar, arabacının yanına oturmuştu. Benden yana hiç bakmıyor, yalnız atları dehlemek için açıyordu ağzını. Onunla ne yapıp edip barışmak istiyor, fakat söze nereden başlayacağımı bilmiyordum.</span></p>

  <p class="heading0 sgc-2"><span class="sgc-2 sgc-3">Neden sonra:</span></p>

  <p class="heading0 sgc-2"><span class="sgc-2 sgc-3">- Haydi Savelyiç, yeter artık, barışalım, dedim.</span></p>

  <p class="heading0 sgc-2"><span class="sgc-2 sgc-3">Suçlu olduğumu kabul ediyorum. Dün haylazlık ettim, üzdüm seni. Bundan böyle daha akıllı davranacağıma, seni dinleyeceğime söz veriyorum. Haydi, kızma artık, barışalım.</span></p>

  <p class="heading0 sgc-2"><span class="sgc-2 sgc-3">- Ah, ah, iki gözüm Pyotr Andreyeviç! (İhtiyar derin derin içini çekti). Ben kendime kızıyorum. Bütün suç bende. Seni handa yalnız başına nasıl bıraktım! Ah, ahmak kafa! Şeytana uydum, şu kayyımın karısına bir uğrayayım dedim. Uzaktan akrabam olur. Tabii atalar sözünün dediği çıktı. Uğrama akrabaya, girer başın belaya. Of, of... Şimdi efendilerimin yüzüne nasıl bakacağım ben? Çocuklarının içki içtiğini, kumar oynadığını duyarlarsa ne demezler?</span></p>

  <p class="heading0 sgc-2"><span class="sgc-2 sgc-3">Zavallı Savelyiç'i avutmak için epeyce dil döktüm, bundan böyle ona danışmadan beş para harcamayacağıma söz verdim. Arada bir başını sallıyor kendi kendine: ''Yüz ruble! Dile kolay!'' diye homurdanıyordu. Fakat sonunda yatıştı.</span></p>

  <p class="heading0 sgc-2"><span class="sgc-2 sgc-3">Atandığım bölgeye yaklaşıyordum. Zaman zaman tepelerle, hendeklerle kesilen iç karartıcı bir bozkır uzanıyordu dört bir yanımdan. Her yer karla örtülüydü. Güneş batmak üzereydi. Arabam dar bir yolda daha doğrusu köylü kızaklarının açtığı bir iz üzerinde ilerliyordu. Arabacı, birden çevreye bakınmaya başladı, sonra şapkasını çıkararak bana dönüp:</span></p>

  <p class="heading0 sgc-2"><span class="sgc-2 sgc-3">- Efendim emrederseniz geri dönelim! dedi.</span></p>

  <p class="heading0 sgc-2"><span class="sgc-2 sgc-3">- O niye?</span></p>

  <p class="heading0 sgc-2"><span class="sgc-2 sgc-3">- Hava bozmaya başladı da. Rüzgâr gitgide şiddetleniyor. Baksanıza, nasıl tozutuyor karları...</span></p>

  <p class="heading0 sgc-2"><span class="sgc-2 sgc-3">- Canım bu da dert mi?</span></p>

  <p class="heading0 sgc-2"><span class="sgc-2 sgc-3">- Ya şuraya, şuraya baksanıza. Görmüyor musunuz ne olduğunu? (Kamçısıyla doğuyu gösteriyordu).</span></p>

  <p class="heading0 sgc-2"><span class="sgc-2 sgc-3">- Beyaz bozkırla açık gökten başka bir şey görmüyorum. - Şuna, şuna, şu küçük buluta bakın.</span></p>

  <p class="heading0 sgc-2"><span class="sgc-2 sgc-3">Tam ufuk çizgisinin orda küçük bir bulutçuk gördüm gerçekten de. İlk bakışta uzak bir tepecik sanılabilirdi. Arabacı bunun bir tipiyi haber verdiğini açıkladı.</span></p>

  <p class="heading0 sgc-2"><span class="sgc-2 sgc-3">O bölgenin tipileri üzerine önceden bir şeyler işitmişliğim vardı. Birçok yük arabasının nasıl kar altında kaldığını biliyordum. Savelyiç de arabacıdan yana çıkmış, geri dönmeyi öğütlüyordu. Fakat rüzgâr pek şiddetli görünmedi bana. Tipi bastırmadan bir sonraki menzile ulaşacağımızı umarak arabacıya elini daha çabuk tutmasını emrettim.</span></p>

  <p class="heading0 sgc-2"><span class="sgc-2 sgc-3">Adam hayvanları dört nala kaldırdı; fakat gözü hâlâ doğudaydı. atlar yel gibi uçuyorlardı. Rüzgâr da gitgide şiddetleniyordu bu arada. Küçük bulut genişledi, genişledi, beyaz bir duman oldu. Sonra yoğunlaşarak yükseldi, büyüdü ve yavaş yavaş bütün göğü kapladı. İlkin ince ince serpiştiren kar, ansızın lapa lapa yağmaya başladı. Rüzgâr uğulduyor, karlar döne döne havaya yükseliyordu. Gökyüzü bir anda kararmış; bulanık bir kar deniziyle örtülmüştü. Göz gözü görmez oldu.</span></p>

  <p class="heading0 sgc-2"><span class="sgc-2 sgc-3">Arabacı:</span></p>

  <p class="heading0 sgc-2"><span class="sgc-2 sgc-3">- Hey, efendim! diye seslendi. Yandık, tipi!..</span></p>

  <p class="heading0 sgc-2"><span class="sgc-2 sgc-3">Başımı arabadan çıkarıp baktım. Yüzüme kırbaç gibi çarpan tipiden başka hiçbir şey görünmüyordu. Rüzgâr öyle bir kudurmuşlukla uluyordu ki, canlıydı sanırdınız. Savelyiç'le benim üzerimize lapa lapa kar yağıyordu. Atlar adım adım ilerliyorlardı. Az sonra da durdular.</span></p>

  <p class="heading0 sgc-2"><span class="sgc-2 sgc-3">Sabırsızlanarak:</span></p>

  <p class="heading0 sgc-2"><span class="sgc-2 sgc-3">- Niye gitmiyorsun! diye bağırdım arabacıya.</span></p>

  <p class="heading0 sgc-2"><span class="sgc-2 sgc-3">Arabacı:</span></p>

  <p class="heading0 sgc-2"><span class="sgc-2 sgc-3">- Nereye gideyim? diye karşılık verdi, yerinden inerken. Kimbilir neredeyiz? Ne yol, ne iz belli. Dört bir yanımız sisle kaplı.</span></p>

  <p class="heading0 sgc-2"><span class="sgc-2 sgc-3">Ben adama sövüp saymaya başlamışken, Savelyiç ondan yana çıktı. - Sen kimseye kulak asmadın ki efendim! diyordu. Hana dönsen, sıcak bir&nbsp;</span>çay içsen, sabaha kadar yatıp uyusan kötü mü olurdu? Tipi diner, biz de yolumuza giderdik. Nereye koşuyoruz böyle? Düğüne mi yetişeceksiniz?</p>

  <p class="heading0 sgc-2"><span class="sgc-2 sgc-3">Savelyiç haklıydı. Ama yapacak bir şey yoktu artık. Kar hep lapa lapa yağıyor, arabanın çevresinde gitgide kalınlaşan bir tabaka halinde yükseliyordu. Atlar başlarını öne eğmiş duruyor, arada bir titriyorlardı. Arabacı çevrede dolanıyor, ne yapacağını bilemediğinden, koşumları düzeltiyordu. Savelyiç homurdanıyordu. Ben hiç değilse bir ev ya da bir yol izi görürüm umuduyla dört bir yana bakınıyor, fakat tipinin bulanık çevriminden başka bir şey seçemiyordum. Ansızın bir karaltı çarptı gözüme.</span></p>

  <p class="heading0 sgc-2"><span class="sgc-2 sgc-3">- Hey, arabacı, diye seslendim, baksana, oradaki karaltı nedir? Arabacı baktı, baktı, sonra yerine oturarak:</span></p>

  <p class="heading0 sgc-2"><span class="sgc-2 sgc-3">- Tanrı biliyor ya efendim, dedi; araba desem araba değil, ağaç desem ağaç değil, ama gerçekten de bir şey kımıldıyor orada. Kurt, ya da insandır belki de.</span></p>

  <p class="heading0 sgc-2"><span class="sgc-2 sgc-3">Ben arabacıya oraya doğru hareket etmesini emrettim. Karaltı da aynı anda karşıdan bize doğru yöneldi. İki dakika sonra kavuştuk. Bir adamdı bu.</span></p>

  <p class="heading0 sgc-2"><span class="sgc-2 sgc-3">Arabacı:</span></p>

  <p class="heading0 sgc-2"><span class="sgc-2 sgc-3">- Hey, iyi adam! diye seslendi. Yol nerede biliyor musun? - Yol, burada, ayaklarımın altında, diye karşılık verdi; ama neye yarar? Ben:</span></p>

  <p class="heading0 sgc-2"><span class="sgc-2 sgc-3">- Hey köylü! dedim; buraları bilir misin? Beni bir hana götürsene. Yolcu:</span></p>

  <p class="heading0 sgc-2"><span class="sgc-2 sgc-3">- Buraları bilirim, diye karşılık verdi. Çok şükür, karış karış bilirim hem de. Fakat havayı görmüyor musun? Bir anda sapıtırız yolu. En iyisi burada durup beklemek. Belki tipi diner, gök açılırda, yıldızların ışığında yolu yitirmeden ilerleriz.</span></p>

  <p class="heading0 sgc-2"><span class="sgc-2 sgc-3">Adamın soğukkanlılığı canlandırmıştı beni. Tam kendimi Tanrı'ya emanet edip bozkırın ortasında gecelemeye karar vermişken, bizim yolcu, kedi gibi bir sıçrayışta arabacının yanına çıkıp oturdu:</span></p>

  <p class="heading0 sgc-2"><span class="sgc-2 sgc-3">- Hey, dedi, çok şükür köy uzakta değil; hayvanları sağa çevir de sür. Arabacı hoşlanmamıştı bu işten:</span></p>

  <p class="heading0 sgc-2"><span class="sgc-2 sgc-3">- Niye sürecekmişim? Diye sordu. Hani, yol nerede? Nasıl olsa ne atlar, ne de koşumlar senin, gönlünün dilediğini yaparsın.</span></p>

  <p class="heading0 sgc-2"><span class="sgc-2 sgc-3">Arabacı haklı göründü bana.</span></p>

  <p class="heading0 sgc-2"><span class="sgc-2 sgc-3">- Öyle ya, dedim; köyün uzakta olmadığını nereden anladın? - Çünkü rüzgâr duman kokusu getirdi bir ara, diye karşılık verdi köylü.</span></p>

  <p class="heading0 sgc-2"><span class="sgc-2 sgc-3">Yakında köy var demektir bu.</span></p>

  <p class="heading0 sgc-2"><span class="sgc-2 sgc-3">Adamın bu açıksözlülüğü şaşırtmıştı beni. Arabacıya hareket etmesini emrettim. Atlar karlara bata çıka ilerlemeye başladılar. Araba kâh bir kar yığınına saplanıyor, kâh bir hendeğe giriyor, bir o yana, bir bu yana sallanarak sessizce yol alıyordu. Bir teknenin bir fırtınalı denizde çalkalanmasına benziyordu bu. Karşımda oturan Savelyiç, sarsıntıdan, her dakika benim iki yanıma yuvarlanacakmış gibi oluyor, durmadan inliyordu. Hasırdan kapı perdesini indirdim, kürküme iyice büründüm, usul usul ilerleyen araba beni beşik gibi sallarken, fırtınanın uğultusu kulaklarımda gitgide bir ninniye dönüştü; uyuklamaya başladım.</span></p>

  <p class="heading0 sgc-2"><span class="sgc-2 sgc-3">Ömrüm boyunca unutamayacağım bir düş görüyordum. Ondan sonra başıma gelecek olan tuhaf olaylarla birlikte anımsadığımda, bana hâlâ peygamberce gelen bir düştür bu. Okuyucu kınamasın beni. Çünkü boş inançlara karşı ne kadar kuşku duyulursa duyulsun, onlara kapılmanın yine de insan oğluna özgü olduğunu biliyordur sanırım.</span></p>

  <p class="heading0 sgc-2"><span class="sgc-2 sgc-3">Gençliğin yerini düşlere bıraktığı, uyku öncesinin belirsiz görüntüleri içinde onlarla kaynaştığı bir ruh durumu vardır. Ben o durumdaydım işte. Fırtınanın hâlâ kudurmuşçasına uluduğunu, uçsuz bucaksız kar çölünde o yana, bu yana dolaştığımızı görüyordum. Ansızın bir kapı çıktı karşıma ve çiftliğimizin avlusuna girdik. Aklıma ilk gelen şey, eve izinsiz dönüşüme babamın kızacağı, bunu belki de söz dinlemezlik sayacağı oldu. Kaygıyla indim arabadan. Baktım, annem basamaklarda beni bekliyor. Büyük bir üzüntü içinde olduğu belli. ''Yavaş'', diyor; ''baban ölüm döşeğinde, seninle helallaşmak istiyor.'' Dehşet içinde ardına düşüyorum onun. Yatak odasına giriyoruz. Oda ölgün bir ışıkla aydınlatılmış. Yanında üzgün yüzlü insanlar duran yatağa doğru sessizce yaklaşıyorum. Annem cibinliği usulca kaldırıyor ve ''Andreyiç Petroviç'', diyor: ''Bak Petruşa geldi. Senin hastalığını öğrenip geri dönmüş. Kalk da ona hayır duası et.'' Ben diz üstü çöküyor, gözlerimi hastaya dikiyorum. O da nesi? Babamın yerine kara sakallı bir köylü yatıyor yatakta, bana da neşeyle bakıyor. Bu işe akıl erdiremeyip anneme dönüyorum, ''Ne demek oluyor bu?'' diyorum. ''Bu adam babam değil. Bir köylüden ne diye hayır duası isteyeyim?'' Annem, ''Fark etmez Petruşa!'' diye karşılık veriyor: ''O senin babalığındır (*). Haydi elini öp de hayır duası etsin sana.'' Ben razı olmuyorum buna. O zaman köylü yataktan atladığı gibi belinden bir balta çekip dört bir yana saldırmaya başlamıyor mu? Koşmak istiyorum, fakat bir türlü koşamıyorum. Oda ölülerle dolu. Ayağım vücutlara takılıyor, kan birikintilerine bastıkça kayıyordu... Korkunç köylü bu arada dostça sesleniyordu bana: ''Korkma; bana sığın... Yanıma gel hayır duamı al.'' Ben hem dehşet, hem şaşkınlık içindeydim... Tam o sırada uyandım. Atlar durmuştu. Savelyiç kolumu çekiştiriyor:</span></p>

  <p class="heading0 sgc-2"><span class="sgc-2 sgc-3">- Geldik efendim, haydi in, diyordu.</span></p>

  <p class="heading0 sgc-2"><span class="sgc-2 sgc-3">Gözlerimi ovuşturarak sordum:</span></p>

  <p class="heading0 sgc-2"><span class="sgc-2 sgc-3">- Nereye geldik?</span></p>

  <p class="heading0 sgc-2"><span class="sgc-2 sgc-3">- Hana. Tanrının yardımıyla dosdoğru gelip duvara dayandık. Küçük bey, çabuk ol, içeri gir de ısın.</span></p>

  <p class="heading0 sgc-2"><span class="sgc-2 sgc-3">Arabadan indim. Şiddeti azalmakla birlikte, tipi hâlâ devam ediyordu. Hava öyle karanlıktı ki, göz gözü görmüyordu. Hancı kapıda karşıladı bizi. Eteğinin altında bir fener tutuyordu. Dar, fakat oldukça temiz bir odaya girdim. Bir çıra aydınlatıyordu burayı. Duvarda bir tüfekle uzun bir Kazak kalpağı asılıydı.</span></p>

  <p class="heading0 sgc-2"><span class="sgc-2 sgc-3">Hancı Yayık Kazaklarındandı. Altmış yaşlarında kadar gösteren, hâlâ canlı, dinç bir köylüydü bu. Savelyiç de ardım sıra yol sandığını taşıyıp getirdi. Çay kaynatmak için hancıdan ateş istedi. Ömrümde hiçbir zaman canımın o denli çay istediğini anımsamıyorum. Hancı istenileni getirmeye gitti.</span></p>

  <p class="heading0 sgc-2"><span class="sgc-2 sgc-3">Savelyiç'e:</span></p>

  <p class="heading0 sgc-2"><span class="sgc-2 sgc-3">- Ya kılavuz nerede? diye sordum.</span></p>

  <p class="heading0 sgc-2"><span class="sgc-2 sgc-3">- Buradayım efendimiz, diye bir ses geldi yukardan.</span></p>

  <p class="heading0 sgc-2"><span class="sgc-2 sgc-3">Ocağın oradaki peykeye bakınca kara bir sakal ve bir çift parlak gözle karşılaştım.</span></p>

  <p class="heading0 sgc-2"><span class="sgc-2 sgc-3">- Ne o kardeş, üşüdün mü? diye sordum.</span></p>

  <p class="heading0 sgc-2"><span class="sgc-2 sgc-3">- İnce bir kaftanın içinde üşünmez olur mu? Gocuğum vardı ya, ne yalan söyleyeyim, dün meyhaneciye rehin bıraktım. Bu kadar şiddetli ayaz olacağını sanmamıştım.</span></p>

  <p class="heading0 sgc-2"><span class="sgc-2 sgc-3">O sırada hancı kaynayan bir semaverle içeri girdi. Kılavuzumuzu bir fincan çay içmeye çağırdım. Adam peykeden indi. İlgi çekici bir görünüşü vardı. Kara sakalına yer yer kır düşmüştü. İri canlı gözleri fıldır fıldır dönüyordu. Sevimli, fakat hileci bir anlatım vardı yüzünde. Saçları çepeçevre kesilmişti. Yırtık bir kaftanla bir Tatar şalvarı vardı üzerinde. Çay dolu fincanı uzattım. Durdu, yüzünü buruşturdu:</span></p>

  <p class="heading0 sgc-2"><span class="sgc-2 sgc-3">- Efendimiz, emredin de bir bardak şarap getirsinler, dedi. Biz Kazaklarda çay içmek geleneği yoktur.</span></p>

  <p class="heading0 sgc-2"><span class="sgc-2 sgc-3">İsteğini hoşnutlukla yerine getirdim. Hancı yüklükten bir şişeyle bir bardak çıkardı, adama yaklaştı ve yüzünü görür görmez:</span></p>

  <p class="heading0 sgc-2"><span class="sgc-2 sgc-3">- Vay, dedi, yine buradasın ha! Hangi rüzgâr attı?</span></p>

  <p class="heading0 sgc-2"><span class="sgc-2 sgc-3">Kılavuzum anlamlı anlamlı göz kırptı, bir bilmeceyle karşılık verdi: - Bostanda uçuyordum, kendir gagalıyordum, nine bir taş attı, taş&nbsp;</span>yanımdan geçti. Ee! Sizinkilerden ne haber?</p>

  <p class="heading0 sgc-2"><span class="sgc-2 sgc-3">- Ne olsun? Akşam duasında çan çalacaklardı, papazın karısı izin vermedi, papaz konukluğa gitti, şeytanlar kilise mezarlığında dolaşıyor.</span></p>

  <p class="heading0 sgc-2"><span class="sgc-2 sgc-3">Benim baldırı çıplak:</span></p>

  <p class="heading0 sgc-2"><span class="sgc-2 sgc-3">- Sus amca! diye karşı çıktı. Yağmur yağarsa mantar biter, mantar bitince sepet de bulunur. Şimdi sen (burada bir daha göz kırptı) baltanı kuşağına sok. Korucu dolaşıyor. Efendimiz! Sağlığınıza içiyorum!</span></p>

  <p class="heading0 sgc-2"><span class="sgc-2 sgc-3">Bunu söyleyerek bardağı aldı, istavroz çıkardı ve bir dikişte yuvarladı şarabı. Sonra eğilerek selamladı beni, yeniden peykeye döndü.</span></p>

  <p class="heading0 sgc-2"><span class="sgc-2 sgc-3">Bu çapulcu konuşmasının ne anlama geldiğini bilemezdim o sırada. Fakat sonradan 1772'de patlak veren ve bastırılan Yayık Kazanları ayaklanmasından söz edildiği sonucunu çıkardım. Savelyiç kaygıyla kulak kabartmıştı köylüyle hancının konuşmasına. Bir onu, bir ötekini kuşkulu gözlerle süzüyordu. Han, ya da oraların deyişiyle umet, bütün köylerden uzakta, ıssız bir yerde, bozkırın ortasındaydı. Bir haydut yuvasına pek benziyordu. Fakat yapacak bir şey yoktu. Yeniden yola koyulmak da olanaksızdı. Savelyiç'in tedirginliği pek eğlendiriyordu beni. Bu arada geceyi geçirmek üzere sedire uzandım. Savelyiç sobanın yanına çekilmeye karar verdi. Hancı yerde yatıyordu. Az sonra bütün odayı horultular doldurdu, ben de derin bir uykuya daldım.</span></p>

  <p class="heading0 sgc-2"><span class="sgc-2 sgc-3">Sabahleyin oldukça geç bir saatte uyandığımda, tipi dinmişti. Güneş parlıyordu. Uçsuz bucaksız bozkır, göz kamaştırıcı bir kar tabakasıyla örtülüydü. Atlar koşulmuştu. Hancıya hesabı ödedim. Adam öyle ölçülü bir ücret aldı ki bizden, Savelyiç bile her zamankinin aksine, ne tartıştı ne de pazarlığa girişti. Dünkü kuşkuları da tümüyle silindi kafasından. Kılavuzu çağırdım, yardımından ötürü teşekkür ettim ve Savelyiç'e dönerek, ona, elli kapik bahşiş vermesini emrettim. İhtiyar, suratını astı:</span></p>

  <p class="heading0 sgc-2"><span class="sgc-2 sgc-3">- Elli kapik bahşiş! dedi. Niyeymiş bu? Onu arabamızla hana getirdik diye mi? Efendim, siz bilirsiniz, fakat bizim bol keseden harcayacak elli kapiğimiz yok. Herkese bahşiş verirsek, çok geçmeden kendimiz aç kalırız.</span></p>

  <p class="heading0 sgc-2"><span class="sgc-2 sgc-3">Bu konuda tartışamazdım Savelyiç'le. Paraların tümüyle onun denetiminde bulunacağına söz vermiştim. Fakat öte yandan da canım sıkılmıştı. Beni bir felaketten olmasa bile hiç değilse çok tatsız bir durumdan kurtaran adama borcumu ödeyemiyordum.</span></p>

  <p class="heading0 sgc-2"><span class="sgc-2 sgc-3">İstifimi bozmadan:</span></p>

  <p class="heading0 sgc-2"><span class="sgc-2 sgc-3">- İyi, dedim, madem elli kapik vermek istemiyorsun, öyleyse elbiselerimden birini çıkar onun için. Üstünde bir şeyi yok. Benim tavşan kürkü gocuğumu ver ona.</span></p>

  <p class="heading0 sgc-2"><span class="sgc-2 sgc-3">Savelyiç:</span></p>

  <p class="heading0 sgc-2"><span class="sgc-2 sgc-3">- Babacığım, Pyotr Andreyiç, insaf edin diye inledi. Tavşan kürkü gocuğu niçin verelim ona? İt oğlu it ilk meyhanede satıp parasıyla kafayı çeksin diye mi?</span></p>

  <p class="heading0 sgc-2"><span class="sgc-2 sgc-3">Benim baldırı çıplak:</span></p>

  <p class="heading0 sgc-2"><span class="sgc-2 sgc-3">- Satıp parasıyla kafa mı çekerim, yoksa satmaz mıyım, artık orası seni ilgilendirmez moruk, dedi. Efendimiz lütfedip kürklerini bana veriyorlar. Paşa gönülleri böyle istiyor. Senin gibi bir uşak parçasına ise tartışmak değil, emredileni yapmak düşer.</span></p>

  <p class="heading0 sgc-2"><span class="sgc-2 sgc-3">Savelyiç küskün bir sesle:</span></p>

  <p class="heading0 sgc-2"><span class="sgc-2 sgc-3">- Haydut, sen Allah'tan korkmaz mısın, diye karşılık verdi. Çocuğun henüz iyiye kötüye akıl erdiremeyeceğini görüyorsun, toyluğundan yararlanıp onu soymak istiyorsun değil mi? Bey gocuğu senin nene gerek? Kör olası.</span></p>

  <p class="heading0 sgc-2"><span class="sgc-2 sgc-3">Lalama:</span></p>

  <p class="heading0 sgc-2"><span class="sgc-2 sgc-3">- Rica ederim, ukalalığı bırak, dedim. Gocuğu hemen buraya getir. Savelyiç yine:</span></p>

  <p class="heading0 sgc-2"><span class="sgc-2 sgc-3">- Yüce Tanrım, diye inledi. Tavşan kürkü gocuk daha yepyeni! Verdiğin de bari bir adam olsa! Ayyaşın, baldırı çıplağın teki!</span></p>

  <p class="heading0 sgc-2"><span class="sgc-2 sgc-3">Bununla birlikte tavşan kürkü gocuk da ortaya çıkmıştı. Köylü hemen oracıkta denemeye girişti onu. Benim bedenim için bile küçük olan gocuk, ona bir parça dar gelmişti doğrusu. Fakat adam, dikiş yerlerini söke söke onu sırtına geçirmeyi başardı. Dikişlerin çatırtısını işiten Savelyiç, dokunsalar ağlayacaktı.</span></p>

  <p class="heading0 sgc-2"><span class="sgc-2 sgc-3">Serseri, pek hoşnut kalmıştı armağanımdan. Beni arabaya kadar geçirdi, yerlere kadar eğilerek:</span></p>

  <p class="heading0 sgc-2"><span class="sgc-2 sgc-3">- Efendimiz, teşekkür ederim, dedi. Tanrı gönlüne göre versin. İyiliğinizi ömrümce unutmayacağım!</span></p>

  <p class="heading0 sgc-2"><span class="sgc-2 sgc-3">O kendi yoluna gitti ,ben de Savelyiç'in üzüntüsüne aldırmayıp daha ileri doğru yola koyuldum. Az sonra da dünkü tipiyi, kılavuzumu, tavşan kürkü gocuğu unutmuştum bile.</span></p>

  <p class="heading0 sgc-2"><span class="sgc-2 sgc-3">Orenburg'a varınca doğru generale çıktım. Uzun boylu, fakat yaşlılık yüzünden hafifçe kamburlaşmış bir adamdı bu. Uzun saçları tümden ağarmıştı. Eski, soluk üniforması, Anna Yoannovna (*) zamanının savaşlarını anımsatıyordu. Konuşmasında şiddetli bir Alman aksanı vardı. Babamın yazdığı mektubu verdim. Babamın adını işitince bana şöyle bir bakıp:</span></p>

  <p class="heading0 sgc-2"><span class="sgc-2 sgc-3">- Tanrım, dedi. Andrey Petroviç'in delikanlılığının üstünden ne kadar zaman geçti ki, böyle bir delikanlının babası olmuş! Ah zaman! Zaman!</span></p>

  <p class="heading0 sgc-2"><span class="sgc-2 sgc-3">Sonra mektubu açtı, arada bir düşüncelerini belirterek alçak sesle okumaya başladı.</span></p>

  <p class="heading0 sgc-2"><span class="sgc-2 sgc-3">''Devletli Andrey Karloviç! Umarım ki aziz efendimiz...'' Bu ne seromoni canım? Şuna bak, hiç utanmıyor! Evet, her şeyin başı disiplin: ama eski bir kamerada (*) böyle mi yazar insan?.. ''Aziz efendimiz unutmamışlardır...'' Hım... ''Ve... Merhum feld-mareşal Munn... ile... seferde... ve Karolinchen'e...'' Ehe, Bruder! (**) Demek hâlâ anımsıyor eski yaramazlıklarımızı: ''Gelelim asıl konuya... Size benim çapkını...'' Hım... ''Eti sizin kemiği benim'' de ne demek? Bir halk deyimi olmalı...</span></p>

  <p class="heading0 sgc-2"><span class="sgc-2 sgc-3">Bana dönerek:</span></p>

  <p class="heading0 sgc-2"><span class="sgc-2 sgc-3">- ''Eti sizin kemiği benim'' de ne demek, diye tekrarladı. Ben elden geldiğince saf görünmeye çalışarak:</span></p>

  <p class="heading0 sgc-2"><span class="sgc-2 sgc-3">- Tatlılıkla davranmak, incitmemek, alabildiğine özgür bırakmak, yani eti sizin kemiği benim demektir bu, dedim.</span></p>

  <p class="heading0 sgc-2"><span class="sgc-2 sgc-3">- Hım... Anlıyorum... ''Ve onu başı boş bırakmamak...'' Yok, eti sizin kemiği benim başka bir anlama geliyor olmalı... ''Bu arada... nüfus kâğıdı...'' Hani, o nerede? Ha, işte... ''Semyonovsk alayına yazdırılması...'' İyi, iyi, hepsi yapılacak... ''Seni eski bir arkadaşın ve dostun olarak içtenlikle kucaklamama izin ver'' Ha! Hele şükür!.. ve saire... ve saire...</span></p>

  <p class="heading0 sgc-2"><span class="sgc-2 sgc-3">Mektubu okuyup bitirdi, nüfus kâğıdımı bir yana ayırdı ve: - Evet azizim, dedi. Babanın bütün istekleri yerine getirilecek. Subay</span></p>

  <p class="heading0 sgc-2"><span class="sgc-2 sgc-3">olarak alayına atanacaksın. Ama zaman yitirmemek için yarından tezi yok Belogorski kalesine gidiyorsun. Yüzbaşı Mironov'un komutası altına gireceksin. İyi, dürüst bir insandır. Orada gerekli eğitimi görecek, disipline alışacaksın. Orenburg'da kalman için bir neden yok. Bir delikanlı için başıboşluk iyi şey değildir. Fakat bugün yemeğe bende kalmanızı rica ederim.</span></p>

  <p class="heading0 sgc-2"><span class="sgc-2 sgc-3">İçimden:</span></p>

  <p class="heading0 sgc-2"><span class="sgc-2 sgc-3">''İşler gitgide sarpa sarıyor,'' diye düşündüm. ''Daha anamın karnındayken muhafız birliğine çavuş yazılmam neye yaradı? Sonunda beni nerelere sürükledi bu? *** alayına, Kırgız bozkırlarının sınırında ıssız bir kaleye!...''</span></p>

  <p class="heading0 sgc-2"><span class="sgc-2 sgc-3">Yemeği Andrey Karloviç ve yaşlı yaveriyle birlikte yedim. Masada Alman tutumluluğu hemen göze çarpıyordu. Generalin beni bir an önce garnizona postalamasının, biraz da bekâr sofrasında fazladan bir konuk görmemek isteğinden olduğunu sanıyorum. Ertesi gün veda ettim kendisine, atandığım yere doğru yola koyuldum.</span></p>

  <p class="heading0 sgc-2"><span class="sgc-2 sgc-3"><br /></span></p>
</body>
</html>
