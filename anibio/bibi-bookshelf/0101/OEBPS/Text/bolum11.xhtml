<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Yetim Kız</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">İncecik elma fidanımızın</span></p>

  <p class="heading0 sgc-5"><span class="sgc-1 sgc-6">Na yaprağı var, ne fışkını</span></p>

  <p class="heading0 sgc-5"><span class="sgc-1 sgc-6">Şu gencecik gelinin de</span></p>

  <p class="heading0 sgc-5"><span class="sgc-1 sgc-6">Ne anası var, ne babası</span></p>

  <p class="heading0 sgc-5"><span class="sgc-1 sgc-6">Ne elinden tutanı var</span></p>

  <p class="heading0 sgc-5"><span class="sgc-1 sgc-6">Ne hayır dua edeni</span></p>

  <p class="heading0 sgc-5"><span class="sgc-1 sgc-6">Bir düğün türküsü</span></p>

  <p class="heading0 sgc-5"><span class="sgc-1 sgc-6">Yaylı, komutan evinin basamaklarına yanaştı. Ahali, Pugaçev'i çıngırağından tanımış, ardımız sıra koşuyordu. Şvabrin basamaklarda karşıladı düzmeceyi. Kazaklar gibi giyinmiş, sakal koyvermişti. Hain, yaltaklanmak için birkaç söz söyleyerek Pugaçev'in yaylıdan inmesine yardım etti. Beni görünce şaşaladı, fakat çabuk toparladı kendini. Elini uzatarak:</span></p>

  <p class="heading0 sgc-5"><span class="sgc-1 sgc-6">- Demek sen de katıldın bize? dedi. Geç bile kaldın!</span></p>

  <p class="heading0 sgc-5"><span class="sgc-1 sgc-6">Hiçbir şey söylemeden yüzümü öte yana çevirdim.</span></p>

  <p class="heading0 sgc-5"><span class="sgc-1 sgc-6">Benim için öylesine sıcak anılar taşıyan odaya girdiğimizde, yüreğim burkuldu. Merhum komutanın diploması, geçmiş günlerin bir mezar yazıtı gibi hâlâ duvarda asılıydı. Pugaçev, bir zamanlar karısının dırdırıyla serseme dönen zavallı İvanKuzmiç'in uyukladığı divana oturdu. Şvabrin kendi eliyle votka getirdi ona. Pugaçev kadehini yuvarladı, beni göstererek:</span></p>

  <p class="heading0 sgc-5"><span class="sgc-1 sgc-6">- Efendimizi de ağırla, dedi.</span></p>

  <p class="heading0 sgc-5"><span class="sgc-1 sgc-6">Şvabrin elindeki tepsiyle bana da yaklaştı. Fakat bir kez daha yüzümü öte yana çevirdim. Büyük bir tedirginlik içinde olduğu belliydi. Her zamanki uyanıklığıyla, Pugaçev'in kendisinden hoşnut olmadığını kestirmişti hiç kuşkusuz. Onun bakışları altında kaçacak delik arıyor, fakat bana güvensiz bakışlar fırlatıyordu arada bir. Pugaçev, kalenin durumu, düşman ordusuna ilişkin söylentiler ve buna benzer şeyler üzerine bir süre bilgi aldıktan sonra, hiç beklenmedik bir anda:</span></p>

  <p class="heading0 sgc-5"><span class="sgc-1 sgc-6">- Kardeş, dedi, söyle bakalım, kimdir şu tutukladığın kız? Onu bana göstersene.</span></p>

  <p class="heading0 sgc-5"><span class="sgc-1 sgc-6">Şvabrin'in beti benzi kül gibi oldu. Titreyen bir sesle: - Hükümdarım dedi; hükümdarım, tutuklu değil o... hastadır... odasında</span></p>

  <p class="heading0 sgc-5"><span class="sgc-1 sgc-6">yatıyor.</span></p>

  <p class="heading0 sgc-5"><span class="sgc-1 sgc-6">Düzmece yerinden kalkarak:</span></p>

  <p class="heading0 sgc-5"><span class="sgc-1 sgc-6">- Beni ona götür, dedi.</span></p>

  <p class="heading0 sgc-5"><span class="sgc-1 sgc-6">Bir kaçamak bulup işin içinden sıyrılmak olanağı yoktu. Şvabrin, Pugaçev'i Marya İvanovna'nın odasına götürdü. Ben de arkalarından gidiyordum.</span></p>

  <p class="heading0 sgc-5"><span class="sgc-1 sgc-6">Hain, merdivenlerde durarak:</span></p>

  <p class="heading0 sgc-5"><span class="sgc-1 sgc-6">- Hükümdarım, dedi; benden her şey istemek hakkına sahipsiniz. Fakat bir yabancıyı karımın yatak odasına sokmamı emretmeyin.</span></p>

  <p class="heading0 sgc-5"><span class="sgc-1 sgc-6">Titredim. Şvabrin'i paralamaya hazırlanarak:</span></p>

  <p class="heading0 sgc-5"><span class="sgc-1 sgc-6">- Evlendin ha! dedim.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Ağır ol! diye durdurdu beni. Bu, benim işim. Şvabrin'e dönerek sürdürdü sözlerini: Sen de ukalalık etme; nazlanmayı da bırak. Karınmış, değilmiş, vız gelir bana. Kimi istersem sokarım yanına. Efendimiz, ardım sıra gel...</span></p>

  <p class="heading0 sgc-5"><span class="sgc-1 sgc-6">Şvabrin, odanın kapısında yeniden durdu, kesik kesik: - Hükümdarım, dedi; önceden haber vereyim ki, kendisi beyin&nbsp;</span>hummasından yatıyor; üç gündür, ne dediğini bilmeden sayıklıyor. Pugaçev:</p>

  <p class="heading0 sgc-5"><span class="sgc-1 sgc-6">- Aç şu kapıyı! dedi.</span></p>

  <p class="heading0 sgc-5"><span class="sgc-1 sgc-6">Ceplerini karıştırmaya başlayan Şvabrin, anahtarı yanına almadığını söyledi. Pugaçev, bir tekme salladı kapıya; kilit söküldü, odaya girdik.</span></p>

  <p class="heading0 sgc-5"><span class="sgc-1 sgc-6">Baktım ve donakaldım. Marya İvanovna, sırtında yırtık pırtık bir köylü fistanı, yüzü sapsarı, bir deri bir kemik, saçı başı darmadağın, döşemede oturuyordu. Önünde bir su testisi, testinin üstünde bir dilim ekmek duruyordu. Zavallı kız beni görünce titredi, bir çığlık attı. O sırada ben ne yaptım, anımsamıyorum şimdi.</span></p>

  <p class="heading0 sgc-5"><span class="sgc-1 sgc-6">Pugaçev, Şvabrin'e baktı; acı acı gülerek:</span></p>

  <p class="heading0 sgc-5"><span class="sgc-1 sgc-6">- Güzel bir hastanen varmış! dedi.</span></p>

  <p class="heading0 sgc-5"><span class="sgc-1 sgc-6">Sonra Marya İvanovna'ya yaklaştı:</span></p>

  <p class="heading0 sgc-5"><span class="sgc-1 sgc-6">- Söyle bana güvercinim, kocan niçin cezalandırıyor seni? Ona karşı ne kabahat işledin?</span></p>

  <p class="heading0 sgc-5"><span class="sgc-1 sgc-6">Marya İvanovna:</span></p>

  <p class="heading0 sgc-5"><span class="sgc-1 sgc-6">- Kocam ha! diye tekrarladı. O, kocam değil benim. Hiçbir zaman karısı olmayacağım onun! Eğer beni kurtarmazlarsa, kendimi öldürmeye karar verdim.</span></p>

  <p class="heading0 sgc-5"><span class="sgc-1 sgc-6">Pugaçev, korkunç bir bakış fırlattı Şvabrin'e:</span></p>

  <p class="heading0 sgc-5"><span class="sgc-1 sgc-6">- Bir de beni aldatmaya cüret ettin ha! dedi. Densiz herif nasıl bir ceza hakettiğini biliyor musun?</span></p>

  <p class="heading0 sgc-5"><span class="sgc-1 sgc-6">Şvabrin dizüstü çöktü... O sırada içimi kaplayan hoşgörü; nefretimi de, öfkemi de bastırmıştı. Hapishane kaçkını bir Kazak'ın ayakları altında yuvarlanan bu soyluya iğrentiyle bakıyordum.</span></p>

  <p class="heading0 sgc-5"><span class="sgc-1 sgc-6">Pugaçev yumuşadı:</span></p>

  <p class="heading0 sgc-5"><span class="sgc-1 sgc-6">- Bu kez bağışlıyorum seni, dedi. Fakat bundan sonra işleyeceğin ilk suça, bunun da ekleneceğini unutma.</span></p>

  <p class="heading0 sgc-5"><span class="sgc-1 sgc-6">Sonra Marya İvanovna'ya döndü, tatlı bir sesle:</span></p>

  <p class="heading0 sgc-5"><span class="sgc-1 sgc-6">- Çıkabilirsin güzel kız, dedi. Sana özgürlüğünü bağışlıyorum. Ben hükümdarım.</span></p>

  <p class="heading0 sgc-5"><span class="sgc-1 sgc-6">Marya İvanovna hızla bir bakış fırlattı ona; karşısında duran adamın annesiyle babasının katili olduğunu anlayınca elleriyle yüzünü örttü, kendinden geçerek döşemeye yuvarlandı. Ona doğru atıldım. fakat aynı anda, eski bir tanıdık, Palaşa, büyük bir gözüpeklikle odaya daldı, hanımıyla uğraşmaya başladı. Pugaçev çıktı. Üçümüz de konuk odasına indik. Düzmece Çar, gülerek:</span></p>

  <p class="heading0 sgc-5"><span class="sgc-1 sgc-6">- Ee, efendimiz! dedi. Kızın güzelini yakalamışsın. Şimdi papaza adam gönderip,yeğenini gelin etmeye zorlayalım mı? Ben babanız olurum, Şvabrin de sağdıçlık yapar. Yer, içer, keyfimize bakarız!</span></p>

  <p class="heading0 sgc-5"><span class="sgc-1 sgc-6">Korktuğum başıma geldi. Pugaçev'in son sözleri Şvabrin'i yüreğinden yaralamıştı. Kendinden geçmişcesine:</span></p>

  <p class="heading0 sgc-5"><span class="sgc-1 sgc-6">- Hükümdarım! diye haykırdı. Suçluyum, yalan söyledim size. Fakat Grinyov da sizi aldatıyor. O, papazın yeğeni değil, bu kalenin alınışı sırasında idam edilen İvan Mironov'un kızıdır.</span></p>

  <p class="heading0 sgc-5"><span class="sgc-1 sgc-6">Pugaçev, şimşekler çakan gözlerini üzerime dikti, şaşkın şaşkın: - Bu da ne demek? diye sordu.</span></p>

  <p class="heading0 sgc-5"><span class="sgc-1 sgc-6">Ben, kılımı bile kıpırdatmadan:</span></p>

  <p class="heading0 sgc-5"><span class="sgc-1 sgc-6">- Şvabrin gerçeği söyledi size, diye karşılık verdim.</span></p>

  <p class="heading0 sgc-5"><span class="sgc-1 sgc-6">Pugaçev'in yüzü karardı:</span></p>

  <p class="heading0 sgc-5"><span class="sgc-1 sgc-6">- Bunu daha önce söylememiştin bana! dedi.</span></p>

  <p class="heading0 sgc-5"><span class="sgc-1 sgc-6">- Kendin karar ver, diye yanıtladım onu. Adamlarının yanında Mironov'un kızının hayatta olduğunu söyleyebilir miydim? Dişleriyle paralarlardı onu. Kimse kurtaramazdı kızcağızı.</span></p>

  <p class="heading0 sgc-5"><span class="sgc-1 sgc-6">Pugaçev gülerek:</span></p>

  <p class="heading0 sgc-5"><span class="sgc-1 sgc-6">- Bu da doğru ya! dedi. Benim ayyaşlar gözünün yaşına bakmazlardı zavallı kızın. Papazın çaçaron karısı bizimkileri aldatmakla iyi etmiş.</span></p>

  <p class="heading0 sgc-5"><span class="sgc-1 sgc-6">Onun iyi bir duyarlık içinde olduğunu görerek:</span></p>

  <p class="heading0 sgc-5"><span class="sgc-1 sgc-6">- Dinle, dedim; seni nasıl adlandıracağımı bilemiyorum, bilmek de istemiyorum... Fakat Tanrı tanığımdır, benim için yaptıklarına karşılık hayatımı seve seve verirdim. Ne var ki, vicdanıma, Hıristiyanlık inancıma aykırı bir şeyi isteme benden. Velinimetimsin. Başladığın gibi bitir: Bırak beni, zavallı yetim kızla birlikte, alnımıza hangi yön yazılmışsa çekip gidelim.. Nerede olursan ol ve başına ne gelirse gelsin, günahkâr ruhunun kurtuluşu için ikimiz de Tanrı'ya dua edeceğiz...</span></p>

  <p class="heading0 sgc-5"><span class="sgc-1 sgc-6">Sözlerimin, Pugaçev'in katı yüreğini yumuşattığı belliydi. - Haydi, dediğin gibi olsun! Asmaksa asmalı, bağışlamaksa bağışlamalı.</span></p>

  <p class="heading0 sgc-5"><span class="sgc-1 sgc-6">Benim âdetim budur. Yavuklunu al, dilediğin yere götür, mutluluk içinde yaşayın.</span></p>

  <p class="heading0 sgc-5"><span class="sgc-1 sgc-6">Sonra Şvabrin'e döndü, egemenliği altında bulunan bütün karakol ve kalelerden serbestçe geçebilmem için bir belge hazırlamasını emretti. Şvabrin erimiş, bitmişti sanki. Öylece, taş kesilmişcesine duruyordu. Pugaçev onu yanına alarak, kaleyi denetlemeye çıktı. Ben yol hazırlığı yapacağımı ileri sürerek evden ayrılmadım.</span></p>

  <p class="heading0 sgc-5"><span class="sgc-1 sgc-6">Yalnız kalınca, hemen sevgilimin odasına koştum. Kapı arkadan sürmelenmişti. Çaldım.</span></p>

  <p class="heading0 sgc-5"><span class="sgc-1 sgc-6">Palaşka:</span></p>

  <p class="heading0 sgc-5"><span class="sgc-1 sgc-6">- Kim o? dedi.</span></p>

  <p class="heading0 sgc-5"><span class="sgc-1 sgc-6">Söyledim.</span></p>

  <p class="heading0 sgc-5"><span class="sgc-1 sgc-6">Kapının ötesinden Marya İvanovna'nın tatlı sesi geldi: - Azıcık bekleyin Pyotr Andreyiç. Üstümü değiştiriyorum. Siz Akulina</span></p>

  <p class="heading0 sgc-5"><span class="sgc-1 sgc-6">Pamfilovna'ya gidin, ben de az sonra oraya gelirim.</span></p>

  <p class="heading0 sgc-5"><span class="sgc-1 sgc-6">Özür dileyerek ayrıldım oradan; Papaz Gerasim'in evine gittim. Papazla karısı, koşarak, kapıda karşıladılar beni. Savelyiç onlara her şeyi anlatmış.</span></p>

  <p class="heading0 sgc-5"><span class="sgc-1 sgc-6">Akulina Pamfilovna:</span></p>

  <p class="heading0 sgc-5"><span class="sgc-1 sgc-6">- Hoş geldiniz Pyotr Andreyiç, dedi. Şükür kavuşturana. Nasılsınız? Bizler her Allah'ın günü düşünüyorduk sizi. Hele Marya İvanovna neler neler çekti yokluğunuzda; zavallı yavrum!.. Fakat, söyler misin cancağızım, Pugaçev'le nasıl oldu da uyuştunuz böyle? Nasıl oldu da öldürmedi sizi? Neyse, cani herife bunun için de teşekkürler.</span></p>

  <p class="heading0 sgc-5"><span class="sgc-1 sgc-6">Papaz Gerasim:</span></p>

  <p class="heading0 sgc-5"><span class="sgc-1 sgc-6">- Kocakarı, yeter, diye söze karıştı. Bırak şu boş boğazlığı. Çok konuşanların cehennemde yanacaklarını unutma! Azizim Pyotr Andreyiç, girin rica ederim! Görüşmeyeli ne kadar, ne kadar uzun zaman oldu değil mi?</span></p>

  <p class="heading0 sgc-5"><span class="sgc-1 sgc-6">Papazın karısı, Tanrı ne verdiyse ağırlamaya koyuldu beni. Bu arada çenesi de durmak bilmiyordu. Marya İvanovna'yı ellerinden almak için Şvabrin'in nasıl kendileri üzerinde baskı yaptığını, Marya İvanovna'nın nasıl ağladığını, onlardan ayrılmak istemediğini, (ateş gibi bir kız olan ve çavuşun kaval çalıp oynatmak istediği) Palaşka'yı kullanarak aralarında nasıl sürekli bir bağlantı kurduklarını, bana mektup yazması için Marya İvanovna'ya nasıl öğütte bulunduğunu, vs. vs. bir bir anlattı. Sıra bana gelince, ben de kendi başımdan geçenleri kısaca özetledim. Papazla karısı, Pugaçev'i aldattıklarının Pugaçev'ce bilindiğini işitince istavroz çıkartılar.</span></p>

  <p class="heading0 sgc-5"><span class="sgc-1 sgc-6">Akulina Pamfilovna:</span></p>

  <p class="heading0 sgc-5"><span class="sgc-1 sgc-6">- İsa bizi korusun! dedi! Tanrının hışmından esirgesin bizi. Şu Aleksey İvanoviç Şvabrin'e diyecek yok doğrusu; malın gözüymüş!</span></p>

  <p class="heading0 sgc-5"><span class="sgc-1 sgc-6">Bu sırada kapı açıldı, solgun yüzünde bir gülümsemeyle Marya İvanovna girdi içeri. Köylü fistanını çıkarmış, eskisi gibi yalın ve sevimli giyinmişti.</span></p>

  <p class="heading0 sgc-5"><span class="sgc-1 sgc-6">Elini tuttum, uzun süre tek sözcük söylemeden öylece kaldım. İkimiz de, yüreklerimiz dopdolu, susuyorduk. Ev sahipleri orada kendilerinin fazla olduğunu hissederek çıktılar. Başbaşa kaldık. Çevremizdeki her şey unutuluverdi. Konuştuk... konuştuk. Bir türlü doymak bilmiyorduk konuşmaya. Marya İvanovna, ben kaleden ayrıldıktan sonra başına ne geldiyse hepsini birer birer anlattı. Yaşadığı korkunç durumları, iğrenç Şvabrin'den çektiklerini gözlerimin önünde canlandırdı. Geçmiş mutlu günleri de anımsadık... İkimiz de ağladık. Sonunda, geleceğe ilişkin tasarılarımı anlatmaya koyuldum ona. Pugaçev'in egemenliğinde ve Şvabrin'in komutasında bulunan bir kalede kalamazdı artık. Kuşatılmış bir kentin bütün acılarını yaşamakta olan Orenburg da düşünülemezdi. Dünyada tek bir akrabası yoktu. Köye, annemle babamın yanına gelmesini önerdim. Önce durakladı. Babamın dostça olmayan tavrı ürkütüyordu onu. Kaygılarını yatıştırdım. Babamın, anayurdu için kahramanca can veren değerli bir askerin kızını mutlaka bağrına basacağını, bunu kendine görev sayacağını biliyordum.</span></p>

  <p class="heading0 sgc-5"><span class="sgc-1 sgc-6">Sonunda:</span></p>

  <p class="heading0 sgc-5"><span class="sgc-1 sgc-6">- Sevgili Marya İvanovna! dedim. Seni şimdiden karım sayıyorum. Akıl almaz olaylar bizi öylesine bağladı ki birbirimize, dünyada hiçbir güç bu bağı koparamaz.</span></p>

  <p class="heading0 sgc-5"><span class="sgc-1 sgc-6">Marya İvanovna içtenlikle, açık yüreklilikle dinledi beni. Ne utangaçlık gösterilerinde bulundu, ne de olmadık bahaneler ileri sürdü. O da alınyazısının benimkiyle birleştiğini seziyordu. Fakat yine de babamla annemin onayı olmadan karım olamayacağını tekrarladı. Ben de karşı çıkmadım artık. Tutkuyla, içtenlikle öpüştük. Böylece aramızda her şey karara bağlanmış oldu.</span></p>

  <p class="heading0 sgc-5"><span class="sgc-1 sgc-6">Bir süre sonra Pugaçev'in kargacık burgacık yazısıyla imzalanmış geçiş belgesini getiren çavuş, hükümdarın beni çağırdığını söyledi. Gittiğimde yola çıkmak üzere hazırlanmıştı. Bu korkunç insandan, benden başka herkes için bir canavar, bir cani olan bu adamdan ayrılırken, hissettiklerimi anlatamam. Neden söylemeyeyim gerçeği? O an büyük bir yakınlık duyuyordum ona karşı. Onu, önderlik ettiği caniler yığınından koparıp almak, daha zaman varken başını kurtarmak için ateşli bir istek duyuyordum içimde. Fakat Şvabrin ve çevremizde biriken ahali, yüreğimi dolduran şeylerin hepsini söylememe engeldi.</span></p>

  <p class="heading0 sgc-5"><span class="sgc-1 sgc-6">Dostça vedalaştık. Kalabalığın arasında Akulina Pamfilovna'yı gören Pugaçev, parmağını sallayarak gözdağı verdi ona. Anlamlı anlamlı göz kırptı. Sonra yaylısına bindi, Berda'ya hareket emri verdi ve yaylı yola çıktığında oturduğu yerden bir kez daha uzanarak:</span></p>

  <p class="heading0 sgc-5"><span class="sgc-1 sgc-6">- Hoşça kal efendimiz! diye seslendi bana. Yine görüşürüz inşallah. Gerçekten de yine görüştük görüşmesine; ama hangi koşullarda!.. Pugaçev gitti. Yaylısının hızla uzaklaştığı beyaz bozkıra uzun uzun baktım.</span></p>

  <p class="heading0 sgc-5"><span class="sgc-1 sgc-6">Ahali dağıldı. Şvabrin bir yere sıvıştı. Ben de papazın evine döndüm. Yola çıkmamız için her şey hazırdı. Daha fazla oyalanmak istemiyordum. Eşyalarımız eski komutanlık arabasına yüklenmişti. Atlar göz açıp kapayıncaya kadar koşuluverdi. Marya İvanovna, kilisenin arkasına, babasının ve annesinin mezarlarıyla son bir kez daha vedalaşmaya gitti. Ona eşlik etmek istedim; fakat kendisini yalnız bırakmamı istedi. Birkaç dakika sonra, gözlerinden sessizce boşanan yaşlarla sırılsıklam döndü. Arabamız kapıya çekilmişti. Papaz Gerasim'le karısı, bizi uğurlamak için basamaklara çıktılar. Marya İvanovna, ben, bir de Palaşa, yaylıya yerleştik. Savelyiç çıkıp arabacı yerine oturdu.</span></p>

  <p class="heading0 sgc-5"><span class="sgc-1 sgc-6">İyi yürekli Akulina Pamfilovna:</span></p>

  <p class="heading0 sgc-5"><span class="sgc-1 sgc-6">- Elveda Marya İvanovna, güvercinim benim! dedi. Elveda Pyotr Andreyiç, aslanım! Yolunuz açık olsun, Tanrım ikinizin üstünden de kanatlarını eksik etmesin!</span></p>

  <p class="heading0 sgc-5"><span class="sgc-1 sgc-6">Yola koyulduk. Komutan evinin penceresinde duran Şvabrin gözüme çarptı. Kötü karanlık bir anlatım okunuyordu yüzünde. Yere serilmiş bir düşman karşısında kahramanlık taslamak gereğini duymayıp, gözlerimi öte yana çevirdim. Arabamız kale kapısından çıktı. Belogorsk Kalesi'ni, bir daha dönmemek üzere geride bıraktık.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
