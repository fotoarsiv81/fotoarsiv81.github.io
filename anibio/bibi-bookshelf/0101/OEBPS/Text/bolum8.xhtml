<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Ayrılık</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Dünyanın en tatlı şeyiydi,</span></p>

  <p class="heading0 sgc-5"><span class="sgc-1 sgc-6">Ah, meğer ne zormuş ayrılmak,</span></p>

  <p class="heading0 sgc-5"><span class="sgc-1 sgc-6">Canımdan ayrılıyorum sanki.</span></p>

  <p class="heading0 sgc-5"><span class="sgc-1 sgc-6">Güzelim, seninle buluşmak</span></p>

  <p class="heading0 sgc-5"><span class="sgc-1 sgc-6">Heraskov</span></p>

  <p class="heading0 sgc-5"><span class="sgc-1 sgc-6">Sabahleyin, erkenden trampet sesleriyle uyandım. Kalkıp alana gittim. Pugaçev'in adamları, dünkü kurbanlarının hâlâ asılı olduğu darağacının yanında sıraya geçmişlerdi bile. Kazaklar atlarına binmişler, yayalar silahlarını kuşanmışlardı. Sancaklar dalgalanıyordu. Aralarında bizimkini de tanıdığım birkaç top, seyyar kundaklarına yerleştirilmişti. Ahali alanda toplanmış, düzmece Çar'ın çıkmasını bekliyordu. Bir Kazak; komutan evinin taşlığında, güzel, beyaz bir Kırgız atının dizginlerini tutuyordu. Vasilisa Yegorovna'nın cesedini aradım gözlerimle. Azıcık kıyıya çekilmiş, üstüne bir hasır örtülmüştü. Derken Pugaçev göründü. Ahali şapkalarını çıkardı. Düzmece Çar, taşlıkta durdu, kalabalığı selamladı. Kazak ileri gelenlerinden biri, bakır mangırla dolu bir torba uzattı ona. Pugaçev avuç avuç para saçmaya başladı. Ahali haykırarak paraların üstüne atıldı; sakatlananlar oldu bu arada. Pugaçev'in çevresini belli başlı suç ortakları almıştı. Şvabrin de onların arasındaydı. Bakışlarımız karşılaştı. Benimkilerdeki horgörüyü okudu. Gerçek bir düşmanlık, yapmacık bir küçümsemeyle başını çevirdi. Pugaçev, kalabalığın içinde görüp başıyla yanına çağırdı beni.</span></p>

  <p class="heading0 sgc-5"><span class="sgc-1 sgc-6">- Dinle, dedi; hemen şu anda Orenburg'a doğru yola çık, Valiye ve bütün generallere beni bir hafta içinde beklemelerini söyle. Çarlarını bir çocuk sevgisi ve itaatiyle karşılasınlar; yoksa hepsini sallandıracağım. İyi yolculuklar, efendimiz!</span></p>

  <p class="heading0 sgc-5"><span class="sgc-1 sgc-6">Sonra ahaliye döndü, Şvabrin'i göstererek:</span></p>

  <p class="heading0 sgc-5"><span class="sgc-1 sgc-6">- Evlatlarım, bundan böyle komutanınız budur, dedi. Onun sözünden çıkmayın. Sizden ve kaleden bana karşı o sorumlu olacaktır.</span></p>

  <p class="heading0 sgc-5"><span class="sgc-1 sgc-6">Bu sözleri duyunca dehşetle irkildim. Kalenin komutanı Şvabrin oluyordu ha! Marya İvanovna onun egemenliği altında kalıyordu! Tanrım zavallı kız ne yapacaktı bu durumda? Pugaçev basamaklardan indi. Atını getirdiler. Düzmece Çar, kendisine yardım etmek isteyen Kazakları beklemeden çevik bir hareketle eyere sıçradı.</span></p>

  <p class="heading0 sgc-5"><span class="sgc-1 sgc-6">Tam o anda, benim Savelyiç'in kalabalığı yararak Pugaçev'e yaklaştığını, ona bir kâğıt uzattığını görmeyeyim mi! Hayırdır inşallah deyip işin nereye varacağını beklemeye başladım. Pugaçev kurumlu kurumlu:</span></p>

  <p class="heading0 sgc-5"><span class="sgc-1 sgc-6">- Bu da ne? dedi.</span></p>

  <p class="heading0 sgc-5"><span class="sgc-1 sgc-6">Savelyiç:</span></p>

  <p class="heading0 sgc-5"><span class="sgc-1 sgc-6">- Oku, anlarsın, diye karşılık verdi.</span></p>

  <p class="heading0 sgc-5"><span class="sgc-1 sgc-6">Pugaçev kâğıdı aldı, görkemli bir tavırla uzun uzun gözden geçirdi onu. Neden sonra:</span></p>

  <p class="heading0 sgc-5"><span class="sgc-1 sgc-6">- Ne diye böyle karışık yazmışsın? dedi Çar, gözlerim hiçbir şey sökemedi. Nerede benim başyazmanım?</span></p>

  <p class="heading0 sgc-5"><span class="sgc-1 sgc-6">Onbaşı üniformalı bir genç, ok gibi fırlayarak Pugaçev'e doğru koştu. Düzmece Çar, kâğıdı ona uzatıp:</span></p>

  <p class="heading0 sgc-5"><span class="sgc-1 sgc-6">- Yüksek sesle oku, dedi.</span></p>

  <p class="heading0 sgc-5"><span class="sgc-1 sgc-6">Lalam ne yazmış olabilirdi Pugaçev'e? Meraktan çatlıyordum. Başyazman gür bir sesle, heceleye heceleye okumaya başladı:</span></p>

  <p class="heading0 sgc-5"><span class="sgc-1 sgc-6">- İki tane gecelik entari, biri pamuklu, biri yollu ipekten; altın ruble. Pugaçev yüzünü asarak:</span></p>

  <p class="heading0 sgc-5"><span class="sgc-1 sgc-6">- Bu da ne demek oluyor? dedi.</span></p>

  <p class="heading0 sgc-5"><span class="sgc-1 sgc-6">Savelyiç istifini bozmadan:</span></p>

  <p class="heading0 sgc-5"><span class="sgc-1 sgc-6">- Emir buyurursanız, devam etsin, diye karşılık verdi. Başyazman devam etti:</span></p>

  <p class="heading0 sgc-5"><span class="sgc-1 sgc-6">- İnce yeşil çuhadan bir adet üniforma, yedi ruble... Beyaz, çuha pantolon, beş ruble... Hollanda keteninden on iki tane gömlek, kol düğmeleriyle birlikte, on ruble... Bir sandık, bir çay takımı, iki ruble elli kapik...</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Nedir bu saçmalık? diye başyazmanın okumasını kesti. Sandıklardan, kol düğmeli pantolonlardan bana ne?</span></p>

  <p class="heading0 sgc-5"><span class="sgc-1 sgc-6">Savelyiç yutkundu, açıklamaya girişti:</span></p>

  <p class="heading0 sgc-5"><span class="sgc-1 sgc-6">- Bu, aziz babamız, görmüş olduğunuz gibi, efendimin caniler tarafından çalınan mallarının listesidir.</span></p>

  <p class="heading0 sgc-5"><span class="sgc-1 sgc-6">Pugaçev korkunç bir sesle sordu:</span></p>

  <p class="heading0 sgc-5"><span class="sgc-1 sgc-6">- Hangi canilerden söz ediyorsun?</span></p>

  <p class="heading0 sgc-5"><span class="sgc-1 sgc-6">Savelyiç:</span></p>

  <p class="heading0 sgc-5"><span class="sgc-1 sgc-6">- Babacığım, bağışla, dilim sürçtü de... diye karşılık verdi. Senin çocuklar cani olmasına cani değil ya, eşyaları alıp götürdüler işte. Kızma: At bile dört ayaklı olmasına rağmen, tökezler. Emret de okuyup bitiriversin şunu:</span></p>

  <p class="heading0 sgc-5"><span class="sgc-1 sgc-6">Pugaçev başyazmanına:</span></p>

  <p class="heading0 sgc-5"><span class="sgc-1 sgc-6">- Oku; bitir! dedi.</span></p>

  <p class="heading0 sgc-5"><span class="sgc-1 sgc-6">Onbaşı devam etti:</span></p>

  <p class="heading0 sgc-5"><span class="sgc-1 sgc-6">- Biri basma, biri pamuklu taftadan iki yorgan; dört ruble... Tilki kürkü geçirilmiş kırmızı bir ceket, kırk ruble... Bir de yüce efendimize handa verilen tavşan kürk gocuk, onbeş ruble.</span></p>

  <p class="heading0 sgc-5"><span class="sgc-1 sgc-6">Pugaçev, gözleri şimşekler çakarak:</span></p>

  <p class="heading0 sgc-5"><span class="sgc-1 sgc-6">- Daha neler! diye haykırdı.</span></p>

  <p class="heading0 sgc-5"><span class="sgc-1 sgc-6">Zavallı lalamın hayatından kaygılandığımı itiraf ederim. Yeniden bir şeyler açıklamaya kalkıştıysa da, Pugaçev sözünü kesti. Kâğıdı başyazmanın elinden çekip aldı, Savelyiç'in yüzüne fırlatarak:</span></p>

  <p class="heading0 sgc-5"><span class="sgc-1 sgc-6">- Bu gibi saçmalıklarla beni oyalamaya nasıl cüret edersin? diye haykırdı. Sersem moruk! Soyulmuşlar, vah vah! Seni ve efendini ötekilerin yanıbaşında sallandırmadığımız için bana ve adamlarıma ömrün boyunca dua etmelisin, bunak!.. Tavşan kürkü gocuk, ha? Ben şimdi tavşan kürkü bir gocuk veririm sana. İster misin şuracıkta canlı canlı derini yüzdürüp bir gocuk yaptırayım ondan?</span></p>

  <p class="heading0 sgc-5"><span class="sgc-1 sgc-6">Savelyiç:</span></p>

  <p class="heading0 sgc-5"><span class="sgc-1 sgc-6">- Boynum kıldan incedir, diye karşılık verdi. Fakat ben emir kuluyum, efendimin mallarından ben sorumluyum.</span></p>

  <p class="heading0 sgc-5"><span class="sgc-1 sgc-6">Pugaçev çok iyi bir günündeydi anlaşılan. Başkaca bir şey söylemeden döndü, atını sürüp uzaklaştı. Şvabrin ve Kazak ileri gelenleri arkasından gittiler. Çete, düzen içinde kaleden ayrıldı. Ahali Pugaçev'i uğurlamaya atıldı. Alanda Savelyiç ile ikimiz kaldık. Lalam, listesini elinde tutuyor, acı acı bakıyordu ona.</span></p>

  <p class="heading0 sgc-5"><span class="sgc-1 sgc-6">Pugaçev'le aramın iyi olduğunu görünce bundan bir yarar sağlamayı düşünmüş, fakat amacına ulaşamamıştı... Bu yersiz gayretkeşliğinden ötürü azarlamaya başladım onu. Fakat gülmekten de kendimi alamıyordum.</span></p>

  <p class="heading0 sgc-5"><span class="sgc-1 sgc-6">Savelyiç:</span></p>

  <p class="heading0 sgc-5"><span class="sgc-1 sgc-6">- Gül, efendim gül! dedi. Yenilerini alacağımız zaman bakalım yine gülecek misin?..</span></p>

  <p class="heading0 sgc-5"><span class="sgc-1 sgc-6">Marya İvanovna'yla görüşmek için hemen papazın evine gittim. Papazın karısı üzücü bir haberle karşıladı beni. Geceleyin Marya İvanovna'nın ateşi yükselmiş. Şimdi baygın yatıyor, durmadan sayıklıyormuş. Birlikte, yattığı odaya gittik. Sessizce yatağa yaklaştım. Marya İvanovna'nın yüzü, bir gün içinde öylesine değişmişti ki, allak bullak oldum. Hasta, tanımadı beni. Uzun süre başucunda durdum. Sanırım beni avutmak için bir şeyler söyleyen papaz Gerasim'i ve karısını dinlemiyordum bile. İçimde karanlık düşünceler kaynaşıyordu. Elinden tutacak kimsesi olmayan, kötü yürekli isyancılar arasında tek başına kalan zavallı yetim kızcağızın durumunu, kendi güçsüzlüğümü, çaresizliğimi düşündükçe, tüylerim ürperiyordu. Hele Şvabrin, hele o büsbütün kurcalıyordu aklımı. Düzmece Çar'dan aldığı egemenlikle, nefret ettiği zavallı suçsuz kızın bulunduğu kalede yönetimi ele geçiren bu adamdan her şey beklenebilirdi. Ne yapmalıydım? Marya İvanovna'ya nasıl yardım edebilirdim? Onu Şvabrin canisinin elinden nasıl kurtarabilirdim? Tek bir yol vardı: Hemen o dakikadan tezi yok Orenburg'a doğru yola çıkmak, Belogorsk kalesinin bir an önce kurtarılması için elden gelen her şeyi yapmak. Papazla ve Akulina Pamfilovna'yla vedalaştım. Artık karım saydığım genç kızı onlara emanet ettim. Sonra hastanın elceğizini tuttum, gözyaşlarımla ıslatarak öptüm.</span></p>

  <p class="heading0 sgc-5"><span class="sgc-1 sgc-6">Papazın karısı:</span></p>

  <p class="heading0 sgc-5"><span class="sgc-1 sgc-6">- Elveda, dedi; elveda Pyotr Andreyiç. İnşallah daha iyi günlerde de görüşürüz. Unutmayın bizi, sık sık yazın. Zavallı Marya İvanovna, siz de olmayınca ne kadar yalnız, ne kadar korumasız kalacak!</span></p>

  <p class="heading0 sgc-5"><span class="sgc-1 sgc-6">Alana çıkıp bir dakika kadar durdum. Darağacına bir göz attım, eğilip selamladım. Sonra kaleden çıktım, yanımdan ayrılmayan Savelyiç'le birlikte Orenburg yolunda yürümeye başladık.</span></p>

  <p class="heading0 sgc-5"><span class="sgc-1 sgc-6">Kendimi düşüncelere kaptırmış giderken, ansızın nal sesleri geldi arkadan. Bir Kazaktı bu. Yedeğindeki bir Başkırt atını dizginlerinden tutmuş, tozu dumana katarak geliyor, bir yandan da uzaktan işaretler yapıyordu bana. Durup bakınca bunun bizim çavuş olduğunu gördüm. Yanıma kadar geldi, attan indi, öteki hayvanın dizginini bana uzatarak:</span></p>

  <p class="heading0 sgc-5"><span class="sgc-1 sgc-6">- Efendimiz! dedi; babanız size bir at ve kendi sırtındaki kürkü bağışlıyor. (Koyun postundan bir kürk bağlıydı eyere.) Bir de (Çavuş, kem küm etmeye başlamıştı) size... elli kapik... bağışlıyor ama... onu yolda düşürmüşüm. Bağışlayın beni.</span></p>

  <p class="heading0 sgc-5"><span class="sgc-1 sgc-6">Savelyiç ona yan yan bakıp:</span></p>

  <p class="heading0 sgc-5"><span class="sgc-1 sgc-6">-Yolda düşürdün ha? diye homurdandı. Ya koynundaki şıngırdayan nedir? Utanmaz herif!</span></p>

  <p class="heading0 sgc-5"><span class="sgc-1 sgc-6">Çavuş hiç bozuntuya vermeden:</span></p>

  <p class="heading0 sgc-5"><span class="sgc-1 sgc-6">- Koynumda ne şıngırdıyormuş? Diye karşılık verdi. İlahi ihtiyar! Şıngırdayan, atın gemi, para değil.</span></p>

  <p class="heading0 sgc-5"><span class="sgc-1 sgc-6">Ben:</span></p>

  <p class="heading0 sgc-5"><span class="sgc-1 sgc-6">- Anlaşıldı! diyerek tartışmayı kestim. Seni gönderene teşekkürlerimi ilet. Düşürdüğün parayı da dönerken bulmaya bak, votka içersin.</span></p>

  <p class="heading0 sgc-5"><span class="sgc-1 sgc-6">Adam atının başını çevirerek:</span></p>

  <p class="heading0 sgc-5"><span class="sgc-1 sgc-6">- Çok teşekkür ederim efendimiz, diye karşılık verdi. Ömrüm boyunca duacınız olacağım.</span></p>

  <p class="heading0 sgc-5"><span class="sgc-1 sgc-6">Bu sözleri söyler söylemez, bir eliyle koynunu tutarak atını dörtnala kaldırdı, tozu dumana katıp gitti.</span></p>

  <p class="heading0 sgc-5"><span class="sgc-1 sgc-6">Gocuğu giydim, Savelyiç'i terkime yerleştirerek ata bindim. İhtiyar:</span></p>

  <p class="heading0 sgc-5"><span class="sgc-1 sgc-6">- Görüyorsun ya efendim, dedi: dolandırıcıya verdiğim dilekçe boşa gitmedi. Hırsız herif utandı demek. Gerçi ne lagar Başkırt beygiri, ne de koyun postundan gocuk, dolandırıcıların bizden aşırdıklarının ve senin o bağışladığının yarısı etmez ya, neyse; yine de işe yararlar; sonra, domuzdan bir kıl koparsan kârdır.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
