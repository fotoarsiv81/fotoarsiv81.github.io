<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Saldırı</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Başım benim, başcağızım</span></p>

  <p class="heading0 sgc-5"><span class="sgc-1 sgc-6">Sonuncu dereceden memur başı</span></p>

  <p class="heading0 sgc-5"><span class="sgc-1 sgc-6">Tam otuz yıl, üç yıl daha</span></p>

  <p class="heading0 sgc-5"><span class="sgc-1 sgc-6">Sessizce hizmet ettin Çara</span></p>

  <p class="heading0 sgc-5"><span class="sgc-1 sgc-6">Ah, kazanamadın başcağızım</span></p>

  <p class="heading0 sgc-5"><span class="sgc-1 sgc-6">Ne beş on kuruş, ne bir mutluluk</span></p>

  <p class="heading0 sgc-5"><span class="sgc-1 sgc-6">Ne bir çift iyi söz</span></p>

  <p class="heading0 sgc-5"><span class="sgc-1 sgc-6">Ne de büyük bir rütbe</span></p>

  <p class="heading0 sgc-5"><span class="sgc-1 sgc-6">Kazandığın tek şey başcağızım</span></p>

  <p class="heading0 sgc-5"><span class="sgc-1 sgc-6">Yüksek bir darağacı oldu</span></p>

  <p class="heading0 sgc-5"><span class="sgc-1 sgc-6">Akçaağaçtan bir kiriş</span></p>

  <p class="heading0 sgc-5"><span class="sgc-1 sgc-6">Ve ibrişimden bir ilmek</span></p>

  <p class="heading0 sgc-5"><span class="sgc-1 sgc-6">Halk türküsü</span></p>

  <p class="heading0 sgc-5"><span class="sgc-1 sgc-6">O gece ne soyundum, ne de uyudum. Gün doğar doğmaz Marya İvanovna'nın çıkacağı kale kapısına gitmek, orada onunla son bir kez daha vedalaşmak istiyordum. Büyük bir değişiklik seziyordum benliğimde; Şimdiki iç çarpıntısı, bir süre önce gömüldüğüm kederden çok daha katlanılır geliyordu bana. Ayrılığın hüznü belirsiz, fakat tatlı umutlarla, tehlikeyi bir an önce göğüslemek isteği ve bir yükselme tutkusuyla birleşiyordu. Gece çabucak geçiverdi. Ben tam evden dışarı çıkmak üzereyken kapı açıldı, içeri giren onbaşı, bizim Kazaklar'ın Yulay'ı da zorla alıp götürerek geceleyin kaleden kaçtıklarını, ayrıca, kalenin çevresinde kimliği belli olmayan insanların dolaştığını bildirdi. Marya İvanovna'nın kaleden dışarı çıkmaya vakit bulamamış olabileceği düşüncesi, beynime bir ok gibi saplandı. Onbaşıya çabucak birkaç emir verdim, hemen komutanın evine koştum.</span></p>

  <p class="heading0 sgc-5"><span class="sgc-1 sgc-6">Hava ağarıyordu artık. Sokakta uçarcasına ilerlerken, adımın ünlendiğini işittim. Baktım, İvan İgnatyiç. Ardım sıra gelirken:</span></p>

  <p class="heading0 sgc-5"><span class="sgc-1 sgc-6">- Nereye gidiyorsunuz? dedi. İvan Kuzmiç, tabyada. Sizi almak için gönderdi beni. Pugaçev gelmiş.</span></p>

  <p class="heading0 sgc-5"><span class="sgc-1 sgc-6">Yüreğim titreyerek:</span></p>

  <p class="heading0 sgc-5"><span class="sgc-1 sgc-6">- Ya Marya İvanovna? diye sordum; kaleden çıkabildi mi? İvan İgnatyiç:</span></p>

  <p class="heading0 sgc-5"><span class="sgc-1 sgc-6">- Çıkmadı, dedi. Haydutlar Orenburg yolunu tutmuşlar. Kale kuşatılmış durumda. Çok kötü, Pyotr Andreyiç!</span></p>

  <p class="heading0 sgc-5"><span class="sgc-1 sgc-6">Tabyaya vardık. Çevresi kalın kütüklerle sağlamlaştırılmış yüksekçe bir yerdi burası. Kale sakinlerinin hepsi oradaydı. Kışla askerleri, silahlarını kuşanmış bekliyorlardı. Top, bir gün önceden getirilip yerleştirilmişti. Komutan, sayısı pek de kabarık olmayan asker dizisinin önünde geziniyordu. Tehlikenin yakınlığı olağanüstü bir canlılık vermişti bu eski kurda. Kalenin yakınlarında, ovada, yirmi kadar atlı görünüyordu. Kazak oldukları belliydi. Fakat aralarında, vaşak postundan kalpakları ve okluklarıyla hemen göze çarpan Başkırtlar da vardı. Komutan son bir kez daha dolaşarak ordusunu gözden geçirdi ve askerlere:</span></p>

  <p class="heading0 sgc-5"><span class="sgc-1 sgc-6">- Göreyim sizi evlatlarım, dedi. Çariçe anamız (*) için dövüşeceğiz bugün; bütün dünyaya yiğit, sözünün eri kimseler olduğumuzu kanıtlayacağız!</span></p>

  <p class="heading0 sgc-5"><span class="sgc-1 sgc-6">Askerler hep bir ağızdan, komutanlarına bağlılıklarını bildirdiler. Şvabrin yanımda durmuş, gözlerini ayırmadan düşmana bakıyordu. Bozkırda dağınık olarak gezinen atlılar, kalede bir hareketlilik olduğunu görünce kümelendiler, kendi aralarında görüşmeye başladılar. Komutan, topu o kümenin üzerine yöneltmesini emretti İvan İgnatyiç'e ve fitili kendi eliyle yerleştirdi. Gülle vızıldayarak havayı yardı ve adamlara hiçbir zarar vermeden üzerlerinden geçip gitti. Küme dağıldı, atlılar dört nala uzaklaştılar, bozkır boşaldı.</span></p>

  <p class="heading0 sgc-5"><span class="sgc-1 sgc-6">Bu sırada Vasilisa Yegorovna, yanında ondan ayrılmak istemeyen Maşa'yla birlikte tabyaya geldi. Kocasına:</span></p>

  <p class="heading0 sgc-5"><span class="sgc-1 sgc-6">- Ey, ne oluyor? dedi; savaş nasıl gidiyor? Hani, düşman nerede? İvan Kuzmiç:</span></p>

  <p class="heading0 sgc-5"><span class="sgc-1 sgc-6">- Uzakta değil, diye karşılık verdi. Fakat Tanrı'nın yardımıyla her şey yolunda gidecek. Ne o Maşa, korkuyor musun kızım?</span></p>

  <p class="heading0 sgc-5"><span class="sgc-1 sgc-6">- Hayır babacığım, dedi. Evde tek başıma daha çok korkarım. Bunu söylerken bana baktı, güçlükle gülümsedi. Dün onun elinden&nbsp;</span>aldığımı anımsayarak, kılıcımın kabzasını sıktım. Sevgilimi onunla koruyacağımı düşündükçe içim içime sığmıyor, kendimi bir şövalye olarak görüyordum. Gönlümün sultanının güvenine layık olduğumu bir an önce göstermek için çatışma anının gelmesini sabırsızlıkla bekliyordum.</p>

  <p class="heading0 sgc-5"><span class="sgc-1 sgc-6">Bu sırada, kalenin yarım verst ötesindeki bir tepenin ardından yeni atlılar belirdi ve az sonra mızraklarla, oklar ve yaylarla silahlanmış bir insan kalabalığı yayıldı bozkıra. Kalabalığın tam ortasında beyaz bir at üstünde, kırmızı kaftanlı, yalın kılıç bir adam ilerliyordu. Pugaçev olmalıydı bu. Durdu. Adamları çevresini aldılar ve besbelli onun buyruğuyla kümeden ayrılan dört atlı, kaleye doğru dörtnala at sürdüler. Baktık, bize ihanet eden Kazaklardı bunlar. İçlerinden biri, yukarıya doğru uzattığı elinde bir kağıt tutuyordu. Bir başkası mızrağına takılı kesik bir kafayı, Yulay'ın kafasını, sallayarak bize doğru savurdu. Zavallı Kalmuk'un başı, komutanın ayaklarının dibine düştü. Hainler bağırdılar:</span></p>

  <p class="heading0 sgc-5"><span class="sgc-1 sgc-6">- Ateş etmeyin, Çar'ı karşılamaya çıkın. Çar burada.</span></p>

  <p class="heading0 sgc-5"><span class="sgc-1 sgc-6">İvan Kuzmiç:</span></p>

  <p class="heading0 sgc-5"><span class="sgc-1 sgc-6">- Şimdi görürsünüz siz! diye bağırarak karşılık verdi. Evlatlarım! Ateş! Askerler bir yaylım ateşi açtılar. Mektubu tutan Kazak, sendeledi, attan</span></p>

  <p class="heading0 sgc-5"><span class="sgc-1 sgc-6">yuvarlandı. Ötekiler hayvanlarının başını çevirip dörtnala uzaklaştılar. Marya İvanovna'ya göz ucuyla baktım. Yulay'ın kanlı başını görmek, allak bullak etmişti onu. Yaylım ateşiyle de sağırlaşmış, sersemleşmişti. Yaprak gibi sallanıyordu. Komutan onbaşıyı çağırdı, ölü Kazak'ın elindeki kağıdı alıp getirmesini emretti. Onbaşı aşağı indi. Bozkıra çıktı, adamın atını da geminden tutup getirdi. Mektubu komutana uzattı. İvan Kuzmiç ona şöyle bir göz gezdirdikten sonra yırtıp attı. Bu arada isyancıların saldırıya hazırlandıkları görülüyordu. Az sonra kulaklarımızın dibinden kurşunlar vızıldamaya başladı. Birkaç ok hemen yanıbaşımıza, toprağa ya da çite saplandı.</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- Vasilisa Yegorovna! Burada kadınların yapacağı bir şey yok, dedi. Maşa'yı götür. Baksana, kız yarı canlı, yarı ölü.</span></p>

  <p class="heading0 sgc-5"><span class="sgc-1 sgc-6">Kurşun yağmuru altında kalınca, yelkenleri suya indiren Vasilisa Yegorovna, kum gibi adam kaynayan bozkıra bir göz attı, sonra kocasına dönüp:</span></p>

  <p class="heading0 sgc-5"><span class="sgc-1 sgc-6">- İvan Kuzmiç, dedi. Hayat da, ölüm de Tanrı buyruğudur. Maşa'yı kutsa. Maşa git babanla vedalaş.</span></p>

  <p class="heading0 sgc-5"><span class="sgc-1 sgc-6">Maşa, beti benzi kül gibi, titreyerek İvan Kuzmiç'e yaklaştı, diz çöktü, eğilerek selamladı babasını. Yaşlı komutan, elini üç kere kızının üzerinden geçirdi, sonra tutup kaldırdı onu, öptü, boğuk bir sesle:</span></p>

  <p class="heading0 sgc-5"><span class="sgc-1 sgc-6">- Oh, Maşa, sağlıcakla kal kızım, dedi. Tanrı'ya dua et; o seni bırakmayacaktır. İyi bir adam bulur evlenirsen, Tanrı ikinizi de mutlu etsin. Biz Vasilisa Yegorovna'yla nasıl yaşadıysak, siz de öyle yaşayın. Haydi, elveda Maşa. Vasilisa Yegorovna hemen götür onu. (Maşa babasının boynuna atıldı, hüngür hüngür ağlamaya başladı.)</span></p>

  <p class="heading0 sgc-5"><span class="sgc-1 sgc-6">Vasilisa Yegorovna da ağlıyordu. Kocasına:</span></p>

  <p class="heading0 sgc-5"><span class="sgc-1 sgc-6">- Biz de kucaklaşalım, dedi. Elveda Kuzmiç'im. İstemeden seni incittiğim olduysa, bağışla beni!</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- Elveda iki gözüm! dedi. Haydi, yeter artık! Durmayın, eve gidin. Zaman kalırsa, Maşa'ya bir köylü fistanı giydir.</span></p>

  <p class="heading0 sgc-5"><span class="sgc-1 sgc-6">Komutanın karısıyla kızı uzaklaştı. Ben Marya İvanovna'nın arkasından bakıyordum. Bir ara kaçamak bir bakış fırlattı bana, başını salladı.</span></p>

  <p class="heading0 sgc-5"><span class="sgc-1 sgc-6">İvan Kuzmiç bütün ilgisini düşmana yöneltmişti şimdi. İsyancılar başbuğlarının çevresinde toplandılar, ansızın atlardan inmeye başladılar.</span></p>

  <p class="heading0 sgc-5"><span class="sgc-1 sgc-6">Komutan:</span></p>

  <p class="heading0 sgc-5"><span class="sgc-1 sgc-6">- İşte şimdi sıkı durun evlatlarım, dedi; saldırıya geçiyorlar. Aynı anda korkunç çığlıklar, haykırışlar yükseldi. İsyancılar kaleye doğru&nbsp;</span>koşarak saldırıya geçtiler. Top atışa hazırdı. Komutan onların yakına kadar gelmesini bekledikten sonra, bir daha ateşledi fitili. Gülle tam ortasına düşmüştü kalabalığın. İsyancılar, iki yana dağıldılar, geriye çekilmeye başladılar... Başbuğları en önde, tek başına kalmıştı... Kılıcını sallıyor, besbelli yeniden kızıştırmaya çalışıyordu onları... Bir an için kesilen çığlıklar, haykırışlar yeniden yükseldi.</p>

  <p class="heading0 sgc-5"><span class="sgc-1 sgc-6">- Haydi evlatlarım! diye bağırdı. Kapı açılsın, trampetler çalsın! Evlatlarım, ileri! Hücum! Ardım sıra gelin!</span></p>

  <p class="heading0 sgc-5"><span class="sgc-1 sgc-6">Komutan, İvan İgnatyiç ve ben, bir an önce tabyadan dışarı fırladık. Fakat kışla askerleri bunu göze alamamış, yerlerinden kımıldamamışlardı.</span></p>

  <p class="heading0 sgc-5"><span class="sgc-1 sgc-6">İvan Kumiç:</span></p>

  <p class="heading0 sgc-5"><span class="sgc-1 sgc-6">- Evlatlarım, ne oluyor, ne duruyorsunuz? diye haykırdı. Ölürsek ölürüz, asker değil miyiz?</span></p>

  <p class="heading0 sgc-5"><span class="sgc-1 sgc-6">Aynı anda gelip bize kavuşan isyancılar, zorla kaleye girdiler. Trampet sesi kesildi, askerler tüfeklerini attılar. Bir ara ayaklarımın yerden kesildiğini hissettim: Fakat kalkıp toparlandım ve isyancılarla birlikte kaleye girdim. Başından kanlar akan komutanı, bir caniler topluluğu kuşatmıştı. Kalenin anahtarlarını istiyorlardı ondan. Tam yardımına koşacakken birkaç düzine Kazak çullandı üstüme.</span></p>

  <p class="heading0 sgc-5"><span class="sgc-1 sgc-6">- Çara karşı koymanın ne demek olduğunu göstereceğiz size! diyerek kuşaklarıyla kıskıvrak bağladılar beni.</span></p>

  <p class="heading0 sgc-5"><span class="sgc-1 sgc-6">İtile kakıla sokaklarda sürüklenmeye başladık. Ahali, ellerinde ekmek ve tuz (*), kapılardan çıkıyordu. Bir çan sesi yükseldi. Hükümdarın alanda tutsakları beklediği ve bağlılık yeminini kabul edeceği duyuruldu. ahali alana koşuştu; bizi de oraya sürüklediler.</span></p>

  <p class="heading0 sgc-5"><span class="sgc-1 sgc-6">Pugaçev, komutan evinin taşlığında, bir koltuğa kurulmuştu. Sırma işlemeli bir Kazak kaftanı vardı sırtında. Sırma püsküllü, uzun, samur külahını kaşlarının üstüne yıkmıştı. Gözleri kıvılcımlar saçıyordu. Bu yüzü bir yerden tanır gibiydim. Kazak ileri gelenleri almıştı çevresini. Papaz Gerasim, sapsarı bir yüzle, titreyerek, elinde bir haçla basamaklarda duruyor; görünüşe göre, karşısına getirilen kurbanlar için sessizce aman diliyordu ondan. Alanda kaşla göz arasında bir darağacı kuruluverdi. Yaklaştığımızda Başkırtlar ahaliyi dağıttılar, Pugaçev'in karşısına çıkardılar bizi. Çan sesi kesildi. Ortalığı derin bir sessizlik kapladı.</span></p>

  <p class="heading0 sgc-5"><span class="sgc-1 sgc-6">Düzmece Çar:</span></p>

  <p class="heading0 sgc-5"><span class="sgc-1 sgc-6">- Komutan hangisi? diye sordu.</span></p>

  <p class="heading0 sgc-5"><span class="sgc-1 sgc-6">Bizim çavuş, kalabalığı yarıp çıktı, eliyle İvan Kuzmiç'i gösterdi. Pugaçev müthiş bir bakış fırlattı ihtiyara.</span></p>

  <p class="heading0 sgc-5"><span class="sgc-1 sgc-6">Bana, Çarına, nasıl karşı koyarsın? dedi.</span></p>

  <p class="heading0 sgc-5"><span class="sgc-1 sgc-6">Yarası hâlâ kanayan, gitgide bitkinleşen komutan, son gücünü topladı, tok bir sesle:</span></p>

  <p class="heading0 sgc-5"><span class="sgc-1 sgc-6">- Sen mi benim Çarımsın? dedi. Sen bir hırsızdan ve düzenbazdan başka bir şey değilsin, anladın mı?</span></p>

  <p class="heading0 sgc-5"><span class="sgc-1 sgc-6">Pugaçev'in yüzü karardı, elindeki beyaz mendili salladı. Birkaç Kazak, yaşlı yüzbaşıyı yakalayıp darağacına sürüklediler. Bir gün önce sorguya çektiğimiz dilsiz Başkırt, kaşla göz arasında ortaya çıkmış, elinde ilmek, ata biner gibi darağacının kirişine oturuvermişti. Az sonra zavallı İvan Kuzmiç'i havada sallanırken gördüm. Sonra İvan İgnatyiç'i çıkardılar Pugaçev'in karşısına:</span></p>

  <p class="heading0 sgc-5"><span class="sgc-1 sgc-6">- Çar Pyotr Feodoroviç'e bağlılık yemini et! dedi. Pugaçev ona. İvan İgnatyiç de yüzbaşının sözlerini tekrarladı:</span></p>

  <p class="heading0 sgc-5"><span class="sgc-1 sgc-6">- Sen bizim Çarımız değilsin. Sen, amcacığım, hırsızın, düzenbazın birisin! Pugaçev bir kez daha salladı mendilini. Zavallı üsteğmeni de eski&nbsp;</span>komutanının yanıbaşına astılar.</p>

  <p class="heading0 sgc-5"><span class="sgc-1 sgc-6">Sıra bana gelmişti. Yiğit arkadaşlarımın sözlerini tekrarlamaya hazırlanarak gözümü kırpmadan bakıyordum Pugaçev'e. Bir de ne göreyim, Şvabrin kafası çepeçevre tıraşlı, sırtında bir Kazak kaftanı, Kazak ileri gelenleri arasından çıktı, Pugaçev'e yaklaştı, kulağına bir şeyler fısıldadı. Pugaçev bunun üzerine yüzüme bile bakmadan:</span></p>

  <p class="heading0 sgc-5"><span class="sgc-1 sgc-6">- Asın onu! dedi.</span></p>

  <p class="heading0 sgc-5"><span class="sgc-1 sgc-6">İlmeği boynuma geçirdiler. Günahlarımı bağışlaması, yakınlarımı koruması için Tanrı'ya yakarmaya başladım. Katiller beni darağacının altına sürüklerken, bir yandan da:</span></p>

  <p class="heading0 sgc-5"><span class="sgc-1 sgc-6">- Korkma, korkma! deyip duruyorlardı.</span></p>

  <p class="heading0 sgc-5"><span class="sgc-1 sgc-6">Kimbilir, belki de gerçekten iyilik etmek istiyorlardı bana. Ansızın bir haykırış yükseldi:</span></p>

  <p class="heading0 sgc-5"><span class="sgc-1 sgc-6">- Durun, melunlar! Bekleyin!</span></p>

  <p class="heading0 sgc-5"><span class="sgc-1 sgc-6">Cellatlar bir an için durdular. Baktım, benim Savelyiç, Pugaçev'in ayaklarına kapanmış.</span></p>

  <p class="heading0 sgc-5"><span class="sgc-1 sgc-6">Zavallı lalam:</span></p>

  <p class="heading0 sgc-5"><span class="sgc-1 sgc-6">- Babacığım! diye yalvarıyordu; bey çocuğunu öldürmekle ne geçecek eline? Bırak onu; sana fidye verirler. Eğer gözdağı vermek için ille de birini astıracaksan, emret, beni, bu ihtiyarı assınlar!</span></p>

  <p class="heading0 sgc-5"><span class="sgc-1 sgc-6">Pugaçev'in bir işaretiyle serbest bıraktılar beni.</span></p>

  <p class="heading0 sgc-5"><span class="sgc-1 sgc-6">- Efendimiz bağışladı seni! dediler.</span></p>

  <p class="heading0 sgc-5"><span class="sgc-1 sgc-6">O anda duyduklarımı anlatamam. Kurtuluşuma sevineyim mi, üzüleyim mi, bilemiyordum. Birbirini tutmaz duygular içindeydim. Beni yeniden düzmece Çar'ın karşısına götürdüler, diz çöktürdüler. Pugaçev kocaman, damar damar elini uzattı bana.</span></p>

  <p class="heading0 sgc-5"><span class="sgc-1 sgc-6">Yanımdakiler:</span></p>

  <p class="heading0 sgc-5"><span class="sgc-1 sgc-6">- Öp elini, öp elini! diyorlardı.</span></p>

  <p class="heading0 sgc-5"><span class="sgc-1 sgc-6">Fakat ben, idamların en korkuncunu bile böyle bir alçalmaya yeğlerim. Savelyiç arkamda duruyordu. Beni dürterek:</span></p>

  <p class="heading0 sgc-5"><span class="sgc-1 sgc-6">- İki gözüm, Pyotr Andreyiç! diye fısıldadı. Dikbaşlılık etme! Ne çıkar bundan? Canı cehenneme deyip şu namus... (hay Allah!) öpüver onun elini.</span></p>

  <p class="heading0 sgc-5"><span class="sgc-1 sgc-6">Kımıldadım, Pugaçev kolunu indirdi, alaycı bir gülümseyişle: - Hazret sevinçten sersemlemiş olmalı, dedi. Bırakın kalksın! Kaldırıp serbest bıraktılar beni. Bir kıyıya çekilip bu korkunç güldürünün&nbsp;</span>devamını izlemeye koyuldum.</p>

  <p class="heading0 sgc-5"><span class="sgc-1 sgc-6">Ahali bağlılık yemini etmeye başladı. Birbiri arkasına yaklaşıyor, haçı öpüyor, sonra düzmece Çar'a bağlılıklarını bildiriyorlardı. Sıra, kışla askerlerine geldi. Bölük berberi orada durmuş, köy makasıyla Kazak biçimi tıraş ediyordu onları. Sonra silkinerek Pugaçev'e yaklaşıyor, elini öpüyorlar; o da, onları bağışladığını bildirerek çetesine kabul ediyordu. Bütün bu tören üç saat kadar sürdü. Neden sonra Pugaçev koltuktan kalktı. Kazak ileri gelenleriyle birlikte taş merdivenlerden indi. Gösterişli bir koşum taşıyan beyaz atını getirdiler. İki Kazak'ın koltuklamasıyla sıçrayıp eyere oturdu. Papaz Gerasim'e, yemeği orda yiyeceğini bildirdi. Bir kadın çığlığı koptu bu sırada. Birkaç haydut, taşlıkta Vasilisa Yegorovna'yı sürüklüyorlardı. Saçı başı dağılmış, elbiseleri parçalanmış, neredeyse çırılçıplak kalmıştı. Hırkası, haydutlardan birinin sırtına geçmişti bile. Ötekiler kuştüyü şilteleri, sandıkları, çay takımını, çamaşırları ve daha ne varsa, evin bütün pılıpırtısını sürüklüyorlardı.</span></p>

  <p class="heading0 sgc-5"><span class="sgc-1 sgc-6">Zavallı kadıncağız:</span></p>

  <p class="heading0 sgc-5"><span class="sgc-1 sgc-6">- Evlatçıklarım! Bırakın beni! diye bağırıyordu. Babacıklar, beni İvan Kuzmiç'e götürün!</span></p>

  <p class="heading0 sgc-5"><span class="sgc-1 sgc-6">Birdenbire darağacını görüverdi ve kocasını tanıdı. O zaman yürek paralayan bir sesle:</span></p>

  <p class="heading0 sgc-5"><span class="sgc-1 sgc-6">- Katiller! diye haykırdı. Ne yaptınız ona! İvan Kuzmiç, hayatım, kahraman asker! Ne Prusya süngüleri, ne Türk kurşunları kılına dokunamamıştı senin. Şerefli savaşlarda değil de, bir hapishane kaçkınının elinde mi ölecektin!</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Susturun şu cadalozu! diye bağırdı.</span></p>

  <p class="heading0 sgc-5"><span class="sgc-1 sgc-6">O zaman genç bir Kazak, kılıcıyla bir darbe indirdi başına, Vasilisa Yegorovna taşlığın basamaklarına cansız düştü. Pugaçev atını sürdü, ahali ardı sıra atıldı.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
