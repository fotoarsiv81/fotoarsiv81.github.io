<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yüzbaşının Kızı - Aleksandr Puşkin</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body>
  <p><br /></p>

  <h1 class="heading0 sgc-5 sgc-1 sgc-1"><span class="sgc-3 sgc-8">Çağrılmadık Misafir</span></h1>

  <h1 class="heading0 sgc-5 sgc-1 sgc-1 sigil_not_in_toc"></h1>

  <p><br />
  <br /></p>

  <p class="heading0 sgc-5"><span class="sgc-1 sgc-6">Çağrılmadık konuk Tatar'dan kötüdür.</span></p>

  <p class="heading0 sgc-5"><span class="sgc-1 sgc-6">Atasözü</span></p>

  <p class="heading0 sgc-5"><span class="sgc-1 sgc-6">Alan boşalıverdi. Ben hâlâ olduğum yerde duruyor, birbirini hızla izleyen korkunç olaylarla allak bullak olmuş kafamı bir türlü toparlayamıyordum.</span></p>

  <p class="heading0 sgc-5"><span class="sgc-1 sgc-6">Her şeyden çok Marya İvanovna'nın yazgısının belirsizliği ıstırap veriyordu bana. Neredeydi şimdi? Ne durumdaydı acaba? Gizlenebilmiş miydi? Güvenilir bir yer miydi sığınağı?</span></p>

  <p class="heading0 sgc-5"><span class="sgc-1 sgc-6">Bu gibi kaygı verici düşüncelerle dolu olarak komutanın evine girdim... İn cin top oynuyordu... Sandalyeler, masalar, sandıklar parçalanmış, kap kacak kırılmış, işe yarar ne varsa yağmalanmıştı. Marya İvanovna'nın odasına götüren küçük merdiveni bir solukta tırmanarak ömrümde ilk kez odasına girdim onun. Haydutlar didik didik etmişlerdi yatağını. Dolap kırılmış, içinde ne varsa alınıp götürülmüştü. Bomboş ikona mahfazalarının önünde bir kandil hâlâ ölgün ölgün yanıyordu. İki duvar arasında asılı duran aynaya bir şey olmamıştı. Fakat bu sakin köşenin sahibi neredeydi? Bir düşünce ok gibi saplandı beynime... Gözlerimden zehir gibi acı yaşlar boşandı ve sevgilimin adını ünledim... Hafif bir gürültü duyuldu bu sırada; dolabın arkasından, sapsarı bir yüzle, tir tir titreyerek, Palaşa çıkıverdi. Ellerini birbirine çarpıp:</span></p>

  <p class="heading0 sgc-5"><span class="sgc-1 sgc-6">- Ah, Pyotr Andreyiç! dedi. Ne felaket! ne korkunç şeyler! Ben boğulurcasına:</span></p>

  <p class="heading0 sgc-5"><span class="sgc-1 sgc-6">- Ya Marya İvanovna, Marya İvanovna nerede? diye haykırdım: Palaşa:</span></p>

  <p class="heading0 sgc-5"><span class="sgc-1 sgc-6">- Küçük hanım yaşıyor, diye karşılık verdi. Akulina Pamfilovnalara sığındı. Dehşet içinde:</span></p>

  <p class="heading0 sgc-5"><span class="sgc-1 sgc-6">- Ne? diye inledim; papazın karısına ha? Tanrım! Fakat Pugaçev orada!.. Odadan fırladım, bir anda sokakta buldum kendimi. Hiçbir şey görmeden,&nbsp;</span>düşünmeden ve hissetmeden, bir solukta papazın evine koştum. Bağırtılar, kahkahalar, şarkılar yükseliyordu oradan... Pugaçev'le arkadaşları cümbüş yapıyordu. Palaşa da ardım sıra koşup gelmişti. Ses etmeden Akulina Pamfilovna'yı çağırmaya gönderdim onu. Bir dakika geçmeden, papazın karısı, elinde boş bir votka şişesiyle kapının önüne geldi.</p>

  <p class="heading0 sgc-5"><span class="sgc-1 sgc-6">Yüreğim tıkanıverecekmiş gibi:</span></p>

  <p class="heading0 sgc-5"><span class="sgc-1 sgc-6">- Allah aşkına! Söyleyin, Marya İvanovna nerede? diye sordum. Papazın karısı:</span></p>

  <p class="heading0 sgc-5"><span class="sgc-1 sgc-6">- Zavallı çocuk orada, bölmenin arkasında, benim yatağımda yatıyor, diye karşılık verdi. Biliyor musun, az kalsın bir felakete uğruyorduk Pyotr Andreyiç. Fakat, atlattık, Tanrı'ya şükür olsun. Haydut yemeğe oturduktan az sonra zavallı yavrucak kendine gelip inlemesin mi!.. Dondum kaldım... Herif işitti sesi:</span></p>

  <p class="heading0 sgc-5"><span class="sgc-1 sgc-6">''- Kocakarı, kim o inleyen?'' diye sordu.</span></p>

  <p class="heading0 sgc-5"><span class="sgc-1 sgc-6">Ben elin hırsızının önünde yerlere kadar eğilerek:</span></p>

  <p class="heading0 sgc-5"><span class="sgc-1 sgc-6">''- Yeğenimdir hükümdarım, dedim. Hastalandı da, iki haftadır yatıyor böyle.''</span></p>

  <p class="heading0 sgc-5"><span class="sgc-1 sgc-6">''- Yeğenin genç mi?''</span></p>

  <p class="heading0 sgc-5"><span class="sgc-1 sgc-6">''- Gençtir hükümdarım.''</span></p>

  <p class="heading0 sgc-5"><span class="sgc-1 sgc-6">''- Kocakarı, göster bakalım şu yeğenini bana.''</span></p>

  <p class="heading0 sgc-5"><span class="sgc-1 sgc-6">Yüreğim yerinden oynadı. Fakat ne gelir elden?</span></p>

  <p class="heading0 sgc-5"><span class="sgc-1 sgc-6">''- Başüstüne hükümdarım,'' dedim. ''Fakat kız hastadır, kalkıp efendimizin yanına gelecek durumda değil.''</span></p>

  <p class="heading0 sgc-5"><span class="sgc-1 sgc-6">''- Olsun, kocakarı, gidip ben bakarım.''</span></p>

  <p class="heading0 sgc-5"><span class="sgc-1 sgc-6">Ve kör olası, bölmeye kadar gitti, ne demezsin! Perdeyi araladı, atmaca gibi par par yanan gözleriyle baktı! Fakat, oh... Çok şükür bu kadarcıkla kaldı iş! İnan olsun, ben de, kocam da, en korkunç bir ölümü bile göze almıştık artık. Bereket versin, güvercinim tanımıyordu onu. Yüce Tanrım, ne günlere kaldık. Zavallı İvan Kuzmiç! Kimin aklına gelirdi ki!.. Ya Vasilisa Yegorovna? Ya İvan İgnatyiç? Onu niye astılar peki? Sizi nasıl oldu da bağışladılar anacığım? Ya şu Aleksey İvaniç Şvabrin'e ne buyurulur? Saçını onlar gibi kestirmiş, onlarla birlikte eğleniyor şimdi! Becerikliliğine diyecek yok doğrusu. Biliyor musunuz, tam ben hasta yeğenimden söz ederken yüzüme öyle bir bakış baktı ki, yüreğimi deldi geçti sandım. Fakat bereket versin açığa vurmadı işi.</span></p>

  <p class="heading0 sgc-5"><span class="sgc-1 sgc-6">Tam o sırada konukların sarhoş bağırtıları ve papaz Gerasim'in sesi işitildi. Adamlar şarap istiyor, papaz da karısına sesleniyordu. Kadıncağızın eli ayağına dolaştı:</span></p>

  <p class="heading0 sgc-5"><span class="sgc-1 sgc-6">- Pyotr Andreyiç, evinize gidin, dedi; sizinle uğraşamayız şimdi. Katiller papaz uçuruyor yukarda! Herifler sarhoşken ellerine düşersem felaket olur. Elveda Pyotr Andreyiç. Başa gelen çekilir. Yeter ki Tanrı el çekmesin bizden.</span></p>

  <p class="heading0 sgc-5"><span class="sgc-1 sgc-6">Bunu söyleyip gitti. Biraz yatışmış olarak eve döndüm. Alanın yanından geçerken, baktım ki birkaç Başkırt darağacının yanında dikilmiş, asılanların çizmelerini çekip çıkarıyorlar. İçimde parlayan öfkeyi güçlükle dizginleyebildim. Karşı koymanın hiçbir yararı yoktu. Haydutlar kalede koşuşuyor, subay evlerini yağmalıyorlardı. Sarhoş bağırtıları yükseliyordu her yerden. Eve vardım. Savelyiç eşikte bekliyormuş beni. Görür görmez:</span></p>

  <p class="heading0 sgc-5"><span class="sgc-1 sgc-6">- Çok şükür! diye haykırdı. Katillerin seni yeniden yakaladıklarını sanmıştım. Fakat, iki gözüm, Pyotr Andreyiç! İnanır mısınız? Dolandırıcılar her şeyimizi yağmaladılar; elbiseleri, çamaşırları, eşyaları, kap kacağı, nemiz var nemiz yok alıp götürdüler. Fakat, ne yapalım! Çok şükür, seni bıraktılar ya! Efendim, başbuğlarını tanıdın, değil mi?</span></p>

  <p class="heading0 sgc-5"><span class="sgc-1 sgc-6">- Yo, nereden tanıyayım?</span></p>

  <p class="heading0 sgc-5"><span class="sgc-1 sgc-6">- Nasıl olur babacığım? Handa senin gocuğu sızdıran sarhoşu unuttun mu? Tavşan kürkü gocuk yepyeniydi daha. Hınzır herif, üstüme uyduracağım diye nasıl da çatır çatır sökmüştü onu!</span></p>

  <p class="heading0 sgc-5"><span class="sgc-1 sgc-6">Şaşakalmıştım. Pugaçev'le benim kılavuz arasındaki benzerlik hemen göze çarpıyordu gerçekten. İkisinin aynı adam olduğunu aklım kesti ve o zaman hayatımın niçin bağışlandığını anladım. Olayların bu tuhaf ilişkisine şaşmamak elde değildi: Serserinin birine armağan edilen ufak bir gocuk beni asılmaktan kurtarıyor, hanlardan hanlara sürtüp duran bir sarhoş, kaleler kuşatıyor, devleti temelinden sarsıyordu!</span></p>

  <p class="heading0 sgc-5"><span class="sgc-1 sgc-6">Dünya yıkılsa alışkanlıklarını bozmayan Savelyiç:</span></p>

  <p class="heading0 sgc-5"><span class="sgc-1 sgc-6">- Yemek yemeyecek misin efendim? diye sordu. Evde de bir şey yok ya. Gidip bakayım da, bir şeyler hazırlayayım.</span></p>

  <p class="heading0 sgc-5"><span class="sgc-1 sgc-6">Yalnız kalınca kara kara düşünmeye başladım.. Ne yapmalıydım? Caninin egemenliği altındaki bir kalede kalmak ya da onun çetesinin ardı sıra gitmek bir subaya yakışacak şey değildi. Görevim, bu güç koşullarda anayurdum için nerede daha çok yararlı olabilirsem, orada bulunmamı gerektiriyordu... Fakat aşkım, Marya İvanovna'nın yanında kalmaya, onu tek başına, koruyucusuz bırakmamaya zorluyordu beni. Karşı konulmaz bir duyguydu bu da. Ayaklanmanın hızlı ve kaçınılmaz sonunu önceden görüyordum ama, Marya İvanovna bu durumdayken kaygılanmamak elimde değildi yine de.</span></p>

  <p class="heading0 sgc-5"><span class="sgc-1 sgc-6">Bu sırada içeri giren bir Kazak, düşüncelerimi yarıda bıraktı: - Yüce Çarımız sizi istiyor.</span></p>

  <p class="heading0 sgc-5"><span class="sgc-1 sgc-6">''Yüce Çar'' ın isteğini yerine getirmek üzere kalkarken: - Nerede kendisi? diye sordum.</span></p>

  <p class="heading0 sgc-5"><span class="sgc-1 sgc-6">Kazak:</span></p>

  <p class="heading0 sgc-5"><span class="sgc-1 sgc-6">- Komutanın evinde, dedi. Fakat efendimiz, her şey çok önemli bir kişi olduğunu gösteriyor onun. Yemekte tek başına iki kızarmış domuz yavrusunu gövdeye indirmiş. Banyoyu da öyle yaktırmış ki, Taras Kuroçkin baygınlık geçirmiş,keseyi Fomka Bikvayev'e verip çıkmış. Kova kova soğuk suyla ancak kendine getirebilmişler. Yok canım, çok önemli işaretler bunlar... Banyoda Çarlık işaretlerini gösterdiğini de söylüyorlar: Göğsünün bir yanında beş kapik büyüklüğünde iki başlı kartal, öbür yanında kendi resmi varmış...</span></p>

  <p class="heading0 sgc-5"><span class="sgc-1 sgc-6">Kazakla tartışmayı gereksiz bularak onunla birlikte komutanın evine yollandım. Pugaçev'le görüşmemizin nasıl olacağını, nasıl sonuçlanabileceğini kafamda canlandırmaya çalışıyordum. O sırada pek de soğukkanlı olmadığımı söylemeye gerek var mı?</span></p>

  <p class="heading0 sgc-5"><span class="sgc-1 sgc-6">Komutanın evine vardığımda ortalık kararmak üzereydi. Darağacı, üstündeki kurbanlarıyla, korkunç bir karaltı halinde yükseliyordu. Zavallı Vasilisa Yegorovna'nın cesedi hâlâ taşlıkta yatıyor, iki Kazak nöbet tutuyordu başında. Haberci Kazak, gelişimi bildirmek üzere yanımdan ayrıldı; az sonra dönerek, çok değil bir gün önce Marya İvanovna'yla öylesine tatlı ayrıldığımız odaya aldı beni.</span></p>

  <p class="heading0 sgc-5"><span class="sgc-1 sgc-6">Olağanüstü bir görünümle karşılaştım: Üstüne örtü serilmiş, şişeler ve bardaklarla donatılmış bir masanın çevresinde Pugaçev ve Kazak ileri gelenlerinden on kadar arkadaşı, külahları, renk renk gömlekleriyle oturmuşlardı. Adamakıllı içtikleri belliydi. Hepsinin suratı kıpkırmızı olmuştu. Gözleri pırıl pırıl parlıyordu. Aralarında ne Şvabrin, ne de çavuş (yani bizim hainler) vardı.</span></p>

  <p class="heading0 sgc-5"><span class="sgc-1 sgc-6">Pugaçev beni görünce:</span></p>

  <p class="heading0 sgc-5"><span class="sgc-1 sgc-6">- Vay efendimiz! Hoş geldiniz, onurlandırdınız bizi. Buyurun, rica ederim, dedi.</span></p>

  <p class="heading0 sgc-5"><span class="sgc-1 sgc-6">Arkadaşları sıkışıp yer açtılar bana. Sessizce masanın bir ucuna iliştim. Yanımda oturan boylu boslu, yakışıklı bir Kazak delikanlısı, benim için bir bardağa votka doldurdu. Dokunmadım bile. İlgiyle gözden geçirmeye koyuldum bu topluluğu. Pugaçev dirseklerini masaya dayamış, kocaman yumruklarını kara bir sakalla kaplı çenesine yaslamış, başköşede oturuyordu. Düzgün, hatta güzel denebilecek yüzünde hiç de yabanıl bir anlam yoktu. Yanında oturan elli yaşlarında kadar bir adamla sık sık konuşuyor, kimi zaman ''Kont'', kimi zaman ''Timofeyiç'', kimi zaman ''Amca'' diyordu ona. Hepsi birbirine arkadaşça davranıyor, hiç de özel bir saygı göstermiyorlardı başbuğlarına. Konuşma, sabahki saldırı, ayaklanmanın başarısı ve gelecekteki hareketler üzerineydi. Her biri kendini övüyor, kendi tasarılarını öneriyor ve serbestçe tartışıyordu Pugaçev'le. Orenburg üzerine yürüyüş, işte bu tuhaf savaş kurulunda kararlaştırıldı. Biliyoruz, neredeyse acıklı bir zaferle taçlanacaktı bu pervasız hareket! Seferin ertesi gün başlamasında karar kılındı.</span></p>

  <p class="heading0 sgc-5"><span class="sgc-1 sgc-6">Pugaçev:</span></p>

  <p class="heading0 sgc-5"><span class="sgc-1 sgc-6">- Kardeşler, dedi; yatmadan önce, en sevdiğim türküyü söyleyelim. Çumakov! Başla!</span></p>

  <p class="heading0 sgc-5"><span class="sgc-1 sgc-6">Yanımda oturan Kazak delikanlısı, ince bir sesle, Volga yedekçilerinin hüzünlü türküsüne başladı. Hep bir ağızdan katıldılar ona:</span></p>

  <p class="heading0 sgc-5"><span class="sgc-1 sgc-6">Yeşil orman, anne orman, uğuldama</span></p>

  <p class="heading0 sgc-5"><span class="sgc-1 sgc-6">Engel olma düşünmesine bu delikanlının</span></p>

  <p class="heading0 sgc-5"><span class="sgc-1 sgc-6">Yarın hesap vermeye çıkacağım</span></p>

  <p class="heading0 sgc-5"><span class="sgc-1 sgc-6">En korkunç yargıcın karşısına, Çar'ın</span></p>

  <p class="heading0 sgc-5"><span class="sgc-1 sgc-6">Başlayacak sormaya Çar baba</span></p>

  <p class="heading0 sgc-5"><span class="sgc-1 sgc-6">Söyle bakalım köylü oğlu, söyle</span></p>

  <p class="heading0 sgc-5"><span class="sgc-1 sgc-6">Kimlerle gittin soyguna, yağmaya</span></p>

  <p class="heading0 sgc-5"><span class="sgc-1 sgc-6">Çok muydu yoldaşların?</span></p>

  <p class="heading0 sgc-5"><span class="sgc-1 sgc-6">Söyleyeceğim sana Çar baba</span></p>

  <p class="heading0 sgc-5"><span class="sgc-1 sgc-6">Bir bir anlatacağım gerçeği</span></p>

  <p class="heading0 sgc-5"><span class="sgc-1 sgc-6">Yoldaşlarım dört taneydi</span></p>

  <p class="heading0 sgc-5"><span class="sgc-1 sgc-6">Birinci yoldaşım karanlık gece</span></p>

  <p class="heading0 sgc-5"><span class="sgc-1 sgc-6">İkincisi çelik hançerim</span></p>

  <p class="heading0 sgc-5"><span class="sgc-1 sgc-6">Safkan atımdı üçüncüsü</span></p>

  <p class="heading0 sgc-5"><span class="sgc-1 sgc-6">Dördüncü yoldaşım sıkı bir yay</span></p>

  <p class="heading0 sgc-5"><span class="sgc-1 sgc-6">Ve amansız oklardı habercilerim.</span></p>

  <p class="heading0 sgc-5"><span class="sgc-1 sgc-6">Aferin, diyecek Çar baba</span></p>

  <p class="heading0 sgc-5"><span class="sgc-1 sgc-6">Aferin sana köylü oğlu</span></p>

  <p class="heading0 sgc-5"><span class="sgc-1 sgc-6">Soygunda olduğu kadar</span></p>

  <p class="heading0 sgc-5"><span class="sgc-1 sgc-6">Söz söylemekte de ustasın</span></p>

  <p class="heading0 sgc-5"><span class="sgc-1 sgc-6">İşte bunun için çocuğum</span></p>

  <p class="heading0 sgc-5"><span class="sgc-1 sgc-6">Sana şu karşıki alanda</span></p>

  <p class="heading0 sgc-5"><span class="sgc-1 sgc-6">Bir ev armağan ediyorum</span></p>

  <p class="heading0 sgc-5"><span class="sgc-1 sgc-6">Üç direk, bir kirişten yapılma.</span></p>

  <p class="heading0 sgc-5"><span class="sgc-1 sgc-6">İdamlıkların söylediği bu yalın halk türküsünün, üzerimde bıraktığı etkiyi anlatamam. Türkücülerin çarpıcı yüzleri, pürüzsüz sesleri, zaten kendiliğinden etkileyici sözlere kattıkları hüzünlü eda; bütün bunlar, şiirsel ürperişlerle dolduruyordu içimi.</span></p>

  <p class="heading0 sgc-5"><span class="sgc-1 sgc-6">Konuklar birer bardak daha yuvarladılar, masadan kalkıp Pugaçev'le vedalaştılar. Ben de onlar gibi yapmak istiyordum ki, Pugaçev:</span></p>

  <p class="heading0 sgc-5"><span class="sgc-1 sgc-6">- Otur, dedi; seninle konuşacaklarım var.</span></p>

  <p class="heading0 sgc-5"><span class="sgc-1 sgc-6">Başbaşa kaldık. Birkaç dakika ikimiz de sustuk. Pugaçev dik dik yüzüme bakıyor; arada bir sol gözünü kurnaz kurnaz kırpıştırıyordu. Sonra birdenbire gülmeye başladı. Öyle candan ve neşeyle gülüyordu ki, elimde olmaksızın ben de katıldım ona.</span></p>

  <p class="heading0 sgc-5"><span class="sgc-1 sgc-6">- Efendimiz, benim delikanlılar ilmeği boynuna geçirdiklerinde korktuğunu itiraf et! Korkudan ödün patladı değil mi? Ha?.. Uşağın olmasa darağacının kirişinde sallanıyordun şimdi. Hemen tanıdım moruğu. Fakat ne dersin efendimiz, o gece seni hana götüren adamın yüce hükümdarın ta kendisi olduğu gelir miydi aklına? (Bunu söyleyip görkemli, gizemli bir tavır takındı.) Bana karşı çok suçlusun; fakat düşmanlarımdan gizlenmek zorunda olduğum bir sırada bana yardım etmiştin, bunun için bağışladım seni. Bak, daha neler neler elde edeceksin! Tahtımı ele geçireyim, bak daha ne armağanlar vereceğim sana! Emrimde canla başla çalışacağına söz veriyor musun?</span></p>

  <p class="heading0 sgc-5"><span class="sgc-1 sgc-6">Dolandırıcının bu sorusu ve pervasızlığı öyle gülünç geldi ki bana, gülümsemekten kendimi alamadım.</span></p>

  <p class="heading0 sgc-5"><span class="sgc-1 sgc-6">Pugaçev yüzünü astı:</span></p>

  <p class="heading0 sgc-5"><span class="sgc-1 sgc-6">- Ne gülüyorsun? dedi. Benim Çar olduğuma inanmıyor musun yoksa? Doğru söyle.</span></p>

  <p class="heading0 sgc-5"><span class="sgc-1 sgc-6">Bocaladım. Bir baldırı çıplağın Çarlığını kabul etmem söz konusu olamazdı. Bağışlanmaz bir tabansızlık olarak görünüyordu bana bu. Adamın yüzüne karşı dolandırıcı olduğunu söylemek de akıl kârı değildi. Bile bile ölüme gitmek olurdu bu da. Darağacının altında, halkın gözü önünde, öfkemin ilk kızgınlığıyla söylemeye hazırlandığım şey, şimdi boş bir kabadayılık gibi görünüyordu bana. Ne diyeceğimi bilemiyordum. Pugaçev karanlık bir yüzle bekliyordu yanıtımı. Neden sonra (şimdi bile bu dakikayı anımsadıkça övünç duyarım) görev duygusu, insansal güçsüzlüğüme baskın geldi.</span></p>

  <p class="heading0 sgc-5"><span class="sgc-1 sgc-6">- Dinle, dedim. Düşündüklerimi olduğu gibi söyleyeceğim sana. Sen karar ver; seni Çar olarak kabul edebilir miyim? Akıllı bir adamsın. İki yüzlülük ettiğimi hemen anlarsın.</span></p>

  <p class="heading0 sgc-5"><span class="sgc-1 sgc-6">- Peki, kimim ben öyleyse?</span></p>

  <p class="heading0 sgc-5"><span class="sgc-1 sgc-6">- Kim olduğunu Tanrı bilir ya; bana kalırsa tehlikeli bir oyun oynuyorsun. Pugaçev gözleriyle şöyle bir taradı beni:</span></p>

  <p class="heading0 sgc-5"><span class="sgc-1 sgc-6">- Demek Çar Pyotr Fedoroviç olduğuma inanmıyorsun ha? dedi. Peki, öyle olsun. Fakat at binenin, kılıç kuşananın değil midir? Eski zamanlarda Girişka Otrepyev (*) saltanat sürmedi mi? Hakkımda dilediğini düşün, fakat beni bırakma. Başka şeye de burnunu sokma. Mühür kimdeyse Süleyman odur. Bana canla başla hizmet et; mareşal da olursun, prens de. Ha, ne dersin?</span></p>

  <p class="heading0 sgc-5"><span class="sgc-1 sgc-6">- Yok, dedim kesin bir tavırla. Doğuştan soyluyum ben. Çariçe anamıza yeminim var. Sana hizmet edemem. Eğer gerçekten iyiliğimi istiyorsan, bırak beni, Orenburg'a gideyim.</span></p>

  <p class="heading0 sgc-5"><span class="sgc-1 sgc-6">Pugaçev düşünceye daldı:</span></p>

  <p class="heading0 sgc-5"><span class="sgc-1 sgc-6">- Peki, dedi; bırakayım. Fakat hiç değilse bana karşı çalışmayacağına söz verir misin?</span></p>

  <p class="heading0 sgc-5"><span class="sgc-1 sgc-6">- Nasıl böyle bir söz verebilirim? diye yanıtladım onu. Bunun elimde olmadığını sen de bilirsin: Sana karşı yürümemi emrederlerse, yürürüm, başka bir şey yapmak söz konusu olamaz. Sen de başbuğsun; adamlarından itaat istemiyor musun? Bana verilen görevi yerine getirmekle yükümlü değil miyim? Boynum kıldan ince. Eğer bırakırsan beni, sağol; asarsan, Tanrı'nın önünde vereceğin hesabını kendin düşün. Ben gerçek bildiğim şeyi söyledim.</span></p>

  <p class="heading0 sgc-5"><span class="sgc-1 sgc-6">İçtenliğim Pugaçev'i sarmıştı. Omuzuma vurarak:</span></p>

  <p class="heading0 sgc-5"><span class="sgc-1 sgc-6">- Öyle olsun bakalım, dedi. Asmaksa asmalı, bağışlamaksa bağışlamalı! Canının istediği yere git ve dilediğin işi yap. Yarın gel, vedalaş benimle. Haydi git yat şimdi; benim de gözlerim kapanıyor neredeyse.</span></p>

  <p class="heading0 sgc-5"><span class="sgc-1 sgc-6">Pugaçev'den ayrılıp sokağa çıktım. Sessiz, ayazlı bir geceydi. Ayın ve yıldızların ışığı, alanı, darağacını aydınlatıyordu. Kalede bütün ışıklar sönmüş, her yer sessizliğe gömülmüştü. Sadece meyhaneden bir aydınlık sızıyor, geç kalmış ayyaşların bağırışları işitiliyordu. Papazın evine bir göz attım. Pancurlar, avlu kapısı sımsıkı kapanmıştı. Orası da derin bir sessizlik içindeydi.</span></p>

  <p class="heading0 sgc-5"><span class="sgc-1 sgc-6">Evime geldiğimde Savelyiç'i meraktan ve kaygıdan dokuz doğururken buldum. Özgürlük haberini işitince sevinçten deliye döndü. İstavroz çıkararak:</span></p>

  <p class="heading0 sgc-5"><span class="sgc-1 sgc-6">- Tanrım, şükürler olsun! dedi. Gün doğar doğmaz kaleden ayrılıp, arkamıza bakmadan gidelim. Sana bir şeyler hazırlamıştım iki gözüm; karnını doyur, sonra da İsa efendimizin koynundaymışsın gibi sabaha kadar yan gel yat.</span></p>

  <p class="heading0 sgc-5"><span class="sgc-1 sgc-6">İhtiyarın öğüdünü tuttum. Yemeğimi büyük bir iştahla yedikten sonra, ruhça ve bedence bitkinlik içinde, çıplak döşemeye uzanıp uykuya daldım.</span></p>

  <p class="heading0 sgc-5"><span class="sgc-1 sgc-6"><br /></span></p>
</body>
</html>
