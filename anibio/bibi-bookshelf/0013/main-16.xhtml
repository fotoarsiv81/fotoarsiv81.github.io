<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>SÜLEYMANİYE CAMİSİ</h2><h3>©</h3>
<p>Ünlü anıtlarımızın en görkemlilerinden biridir Süley-maniye Camisi. İstanbul’da Süleymaniye semtinde bulunan cami, Boğaz’a ve Haliç’e bakan yüksek bir tepenin üstündedir. Liman yönünden İstanbul’a gelen herkesin ilk bakışta&#160;gözüne çarpacak bir çekiciliğe sahiptir.</p>
<p>ince uzun dört minaresiyle öteki yapılardan hemen ayrılır. Süleymaniye’nin dört minaresi, Kanuni Sultan Süleyman’ın İstanbul’un alınışından sonraki dördüncü padişah oluşunu anlatır, iki minaredeki üçer, öteki ikisindeki ikişer&#160;şerefeden toplam on şerefe ise, yine Kanuni’nin Osmanlı&#160;padişahlarının onuncusu olduğunu belirtir.</p>
<p>Süleymaniye Camisi, Mimar Sinan tarafından yapılmıştır. Yapımı 1550’den 1557’ye kadar tam sekiz yıl süren cami, çevresinde yer alan hamam, hastane, okul, aşevi, kütüphane, çeşme, gibi yapılarla bir bütün oluşturur.</p>
<p>İç ve dış yapısıyla eksiksiz olan Süleymaniye’ye Mimar Sinan o güne göre bir ses düzeni de kurmuştur. Camide büyük kubbenin altında çıkan bir fısıltı bile caminin her yanından kolaylıkla duyulabilir. Bu ilginç ses düzenini Sinan,&#160;orta kubbeye yerleştirdiği beş metre genişliğindeki ağızları</p>
<p>içeri dönük olan tam altmış dört küple sağlamıştır. Döşemede bırakılan tuğla boşlukları da bu ses düzeninin sağlıklı işlemesine yardımcı olur.</p><div><img src="main-15.jpg" alt=""/></div>
<p>Mimar Sinan, yapıtını başlıca iki ana bölümden oluşturmuştur. Biri iç avlu, öteki asıl caminin yer aldığı bölüm. Avlunun dört köşesine minareleri yerleştiren Sinan, camiye&#160;yakın olanlarını daha yüksek ve üçer şerefeli olarak yapmıştır. Öteki ikisi daha kısa ve ikişer şerefelidir.</p>
<p>Caminin iç avlusuna üç kapıdan girilmektedir. Bu kapıların en büyüğü ortadakidir. Kapının üstü, Selçuklu işçiliğini andıran bir mermer işlemeciliği ile süslüdür. Avlunun ortasında dikdörtgen biçiminde dört yanı da işlemeli tunç&#160;kafesli güzel bir şadırvan vardır.</p>
<p>Caminin yapımına başlandığında Mimar Sinan, altmış yaşında görmüş geçirmiş usta bir mimardı. Geniş Osmanlı&#160;ülkesinin çeşitli yerlerinde 84 cami, 51 mescit, 57 medrese,&#160;7 okuma odası, 22 türbe, 17 imaret, 5 su yolu, 8 köprü, 18&#160;kervansaray, 3 hastane, 35 saray, 8 mahzen ve 46 hamamdan oluşan toplam 361 yapıtından pek çoğunu tamamlamıştı.</p><h4>Süleymaniye’nin Öyküsü: Mücevherli Minare</h4>
<p>Kanuni Sultan Süleyman’a tarihçiler Görkemli Süleyman da derler. Kanuni Sultan Süleyman tahta geçip adına bir cami yaptırmaya karar verdiğinde bu caminin şimdiye&#160;kadar yapılanların en görkemlisi olmasını istedi. Düşüncesini mimarbaşı Sinan’a açtı. Sinan, padişahın önünde yerlere kadar eğildi.</p>
<p>“Buyruğunuz başım üstünedir. Yalnız buyruğunuz’ yerine getirmeden önce kenti gezmek isterim. Bana bir hafta izin verin padişahım.”</p>
<p>Padişah, yarı kızgınlıkla, “Sen İstanbul’u bilmez misin Sinan?” dedi. “İşe başlamak için neden beklersin?”</p>
<p>“işe şu anda başlamış bulunuyorum Sultanım. Bir hafta boyunca kenti dolaşarak caminizin yerini saptayacağım.”&#160;Mimarbaşı bunu dedikten sonra padişahın yanından ayrıldı. Ertesi sabah, kenti bir baştan bir başa dolaşmaya başladı. Cami, Ayasofya’nın bulunduğu tepe gibi bir tepeye yapılmalıydı. Süleymaniye ilk bakışta göze çarpmalıydı.</p>
<p>Bir sabah, dolaşırken yolu Bayezit’e düştü. Hava ılıktı. Ağaçların altından Eski Saray dedikleri bugünkü üniversite, binasının bulunduğu alana yürüdü. Alanın sonuna gelince şaşkınlıkla durdu. Aradığı tepenin ta kendisiydi burası. Marmara Denizi de Haliç de tabak gibi görünüyordu buradan. Buradan İstanbul’a tam tepeden bakılabiliyordu. Mimarbaşı, sevinçle sakalını sıvazlayarak konağına döndü.&#160;Odasına kapandı. Planı hazırladı.</p>
<p>Caminin yeri hazırdı. Plan tamamlanınca padişaha sunuldu. Padişah, seçilen yeri de planı da çok beğendi. Mi-marbaşma artık hiç vakit geçirmemesini söyledi. Sinan önce baş eğerek buyruğu yerine getireceğini belirtti. Sonra ak sakallı başını kaldırarak, “Sultanım,” dedi. Üzülerek şunu&#160;belirtmek isterim. Sizden yine bir süre izin istemek zorundayım.”</p>
<p>“Bu kaçıncı izin böyle mimarbaşı? Bu kez derdin ne ola?”</p>
<p>“Caminin taşlan Sultanım. Taş ocaklarını gezip gerekli olan taşı ve öteki gereçleri seçmeliyim.”</p>
<p>“Pekâlâ, bildiğin gibi yap. Yalnız çok uzamasın.”</p>
<p>Mimar Sinan, her şeyi önceden hesaplamıştı. Hesapladığı gibi de yaptı. Temelden başlayarak camiye koyacağı her taşı bir bir seçti. Temel için birçok taş ocağından sağlam&#160;taşlar getirtildi. Ortadaki büyük, geniş ve yüksek kubbeye&#160;destek olacak dört büyük sütun gerekiyordu. Mimar Sinan,&#160;bunlardan ikisini İstanbul’da arayıp buldu. Biri Fatih’te&#160;Kıztaşı adı verilen BizanslIlardan kalma bir dikilitaştı. Sütun oradan söktürüldü. İri mandalarla yapım yerine çektirildi. İkincisi, yine BizanslIlardan kalma Topkapı Sarayı dolaylarında bulunan bir başka dev sütundu. O da oradan kaldırılıp yapım yerine çektirildi. Öteki iki sütundan birinin&#160;İskenderiye’den, İkincisinin Balbek kalıntılarından getirtilmesi için haber salındı. Böylece temele konulacak dört ana&#160;sütun tamamlanmış oluyordu. Geri kalan sütunlardan kimileri Sultanahmet’teki BizanslIlardan kalma koşu yerinden (hipodrom) söktürüldü. Kullanılacak olan ak mermerlerin tümü Marmara Adası’na ısmarlandı.</p>
<p>Yeşil mermerler de Arabistan’dan getirildi.</p>
<p>Bu sırada ülkenin dört bir yanından ırgatların en güçlü-leri, taş ustalarının en hünerlileri, duvarcıların en ünlüleri aranıp bulundu. Hızlı bir çalışma başladı. Haliç’e bakan bu&#160;çıplak tepe, bir anda arı kovanına dönmüştü.</p>
<p>Önce temel kazılmaya başlandı. Kazmacılar durup dinlenmek bilmiyordu. Gece gündüz demeden çalışıyordu. Temel kazma işi bitecek gibi görünmüyordu. Ne kadar kazıl-sa yeterli bulmuyordu Sinan.</p>
<p>“Daha derine, daha derine!&quot;diyordu.</p>
<p>Temeller, iyice derine indikten sonra kazma işi durduruldu. Bu kez, duvarcılar işe girişti. Temeli, kesme taşlarla örmeye başladılar. Bu iş bitince Mimar Sinan işi durdurdu.&#160;Birçok ustayla işçiyi paralarını ödeyip memleketlerine gönderdi. Zaten kış gelmişti.</p>
<p>İşin birdenbire durdurulması herkesi şaşırtmıştı. Daha yerin üstünde yükselmiş ne bir tek duvar, ne de dikili bir&#160;mermer sütun vardı. Gelen bütün taşlar, karılan harçlar,&#160;hepsi temele harcanmıştı. Toprağın üstü bomboştu daha.&#160;Yapıma hiç başlanmamıştı sanki. Tepe bir yıl önceki gibi&#160;çıplaktı.</p>
<p>Yapımın durması hem ülke içinde, hem de ülke dışında türlü dedikodulara yol açtı. Sinan’ı çekemeyen padişahın&#160;çevresindeki dalkavuklar, mimarbaşmın tembellik ve beceriksizliğinden işi gevşek tuttuğunu, artık çok yaşlanıp bunamış olduğunu söylüyorlardı. Akıllı bir padişah olan Kanuni, yapımın temelin yerleşmesi için bir süre özellikle&#160;durdurulduğunu biliyordu. Mimarbaşına güveniyordu o.</p>
<p>Nitekim, kışın bitiminde memleketlerine giden taş ustaları, duvarcılar, sıvacılar, ırgatlar İstanbul’a dönmeye başladılar.</p>
<p>Öte yandan Mısır içlerinden Nil yolu ile İskenderiye’ye getirilen, Balbek’ten gönderilen dev sütunlar, İskenderiye’den saldan gemilere bindirildi. İstanbul’a yollandı. Un-kapanı’nda kıyıya çıkarılan sütunlar, oradan Vefa yolu ile&#160;yokuş yukarı çekilerek caminin yapım yerine getirildi. Yapıma yeniden başlanmıştı.</p>
<p>Bu sırada, Iran şahı Tahmasb Han’a yapımın bir süre durdurulması, caminin yapımından vazgeçildiği biçiminde&#160;duyuruldu. Şah, oturduğu yerde, yapımın durmasını Ka-nuni’nin paralarının tükenmesine yordu. Hemen çok değerli mallarla değerli taşlardan oluşan bir sandık dolusu&#160;mücevher hazırlattı. Bunları bir elçinin eşliğinde İstanbul’a&#160;armağan olarak gönderdi. Padişaha bir de mektup yazdı.&#160;Mektubunda, böbürlenerek şöyle diyordu Şah: “Duyduk ki&#160;camiyi tamamlamaya gücünüz yetmeyip vazgeçmişsiniz. Size dostluğumuza dayanarak bunca mal, para ve bunca mücevher gönderdik. Gönderdiğimiz mücevherleri satıp malları harcayarak caminin tamamlanmasına çalışın. Böylece&#160;bizim de hayratınızda katkımız olsun”</p>
<p>Kanuni, mektuba da, armağanlara da çok kızdı, Tah-masb’ın davranışını saygısızca bulmuştu. Gönderilen malları elçinin ayakları dibine döktürdü. Mimarbaşım çağırtarak değerli taşlarla dolu mücevher sandığını ona verdi. Elçiye dönerek şunları söyledi.</p>
<p>“Senin şahının ne böyle bir cami yaptıracak gücü, ne de böyle bir camiyi yapacak mimarı vardır. Ben her ikisine sahibim. Şahma söyle, onun değerli taşları, benim camimin&#160;taşları yanında bir hiçtir”</p>
<p>Kanuni, elçiye bunları söyledikten sonra Mimarbaşı Sinan’a döndü.</p>
<p>“Sana verdiğim bu mücevherleri tez yapım alanına götür. Hepsini öteki taşların arasına katıp caminin yapımında kullan.”</p>
<p>Elçi, duydukları karşısında şaşkına döndü. Aklı başından gidecek gibi oldu. El etek öpüp padişahın yanından ayrıldı. Mimar Sinan da mücevher dolu sandığı yapım alanına taşıttı.</p>
<p>Ertesi gün, elçi yapım alanına geldi, işçiler, her yanda harıl harıl çalışıyordu. Mimarbaşı da oradaydı. Elçinin yapıyı gezmeye geldiğini görünce, mücevher sandığını ortaya&#160;getirtti. Kapağını açıp içinden iki avuç mücevher aldı. Büyük bir taş havana koydu. Havanın başında ellerinde tokmakla bekleyen işçilere işaret etti. İşçiler ağır tokmaklarla&#160;taş havanın içindeki değerli taşları un ufak ettiler. Mimar&#160;Sinan, elçinin hayretten testekerlek açılmış gözlerinin içine&#160;baka baka havandaki mücevher parçacıklarını bir avuç&#160;kum gibi, işçilerin kardığı harcın içine kattı. Bunu gören elçi, orada daha fazla duramadı. Aynı gün memleketine dönmek için yola çıktı.</p>
<p>Derler ki, Sinan, gelen mücevherlerden bazılarını minarelerden birinin taşları arasına süs olarak yerleştirdi. Bu yüzden o minare güneşte panl panl yanmaya başladı. Onun&#160;için de Mücevherli Minare adını aldı.</p>
<p>Yazık ki, Mücevherli Miııare’nin parıltısı uzun sürmedi. Güneş, yağmur, kar bu süs taşlarının parıltısını köreltti.&#160;Mücevherli Minare parıldamaz oldu. Ama yüzlerce usta&#160;elin yonttuğu, bir o kadar işçinin sırtında taşıdığı sonra da&#160;üst üste dizdiği ak taşlarla kara taşlardan oluşan aynı minare, kara, yağmura, fırtınaya, depremlere bana mısın demeden dimdik ayakta kaldı. Sağlamlığı ile güzelliğini günümüze kadar korudu. Mücevherin aldatıcı parıltısı yerine,&#160;sağlamlık güzelliğin simgesi oldu.</p>
</body>
</html>