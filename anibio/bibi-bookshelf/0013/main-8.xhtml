<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>ERZURUM ÇiFTEMİNARE MEDRESESİ</h2>
<p>©</p>
<p>Erzurum’da bulunan Çifteminare Medresesi, Selçuklulardan kalma ünlü bir yapıdır. Erzurum’da Tebriz Kapısı yakınında Erzurum Kalesiyle karşı karşıyadır.</p>
<p>Selçuklu hükümdarı Alaaddin Keykubat’ın kızı Hande Hatun’un 1253 yılında burasını yaptırdığı söylenir. O yüzden Hatuniye Medresesi diye de anılır. Eski Medrese diyenler de vardır.</p>
<p>Yapımı konusunda tam bir belirginlik yoktur. Kimi tarihçiler, medresenin XIII. yüzyıl sonları ile XIV. yüzyıl başlarında Ilhanlılarca yaptırıldığını söylerler. Evliya Çelebi’ye göre ise bu tarihsel yapı, Akkoyunlu hükümdarı Uzun Haşan tarafından yaptırılmıştır.</p>
<p>Çifteminare Hatuniye Medresesi diye de anıldığına göre, Selçuklu hükümdarının kızı Hande Hatun tarafından yaptırılmış olması olasılığı artıyor. Öyle olunca Çifteminare’ye&#160;bir Selçuklu yapısı olarak bakmamız gerekiyor.</p>
<p>Yapıya, iki yanında birer minaresi olan görkemli bir taş kapıdan girilir. 5,20 metre uzunluğundaki üstü kemerli bir&#160;aralıktan geçilir. Ortası, üstü açık dikdörtgen bir avlu biçimindedir. Avlunun üç yanı revaklarla örtülüdür. Güney</p><div><img src="main-6.jpg" alt=""/></div>
<p>yönünde iki katlı, üst katında bir mihrap olan, üstü çatı ile örtülü bir türbe bulunmaktadır. Türbenin önündeki eyvan&#160;yıkıktır. Mezar bölümüne merdivenle inilir.</p>
<p>Taş işçiliğinin oya gibi işlendiği kapının üst bölümü zamanla yıkılmıştır. Giriş kapısının iki yanında yer alan minarelerin çinileri yer yer döküktür. Üst bölümleri yıkılmıştır. Bugüne yarısı kalan minareler, taş küp biçimindeki kaideler üstündedir. Bu minareler, devrinin en başarılı örneklerindendir. Tuğladan yapılma 16 yuvarlak yivden oluşur. Minarelerin işlenişinde ayrılıklar göze çarpar.</p>
<p>Hepiniz, Erzurum’un Çifteminaresi’ni okul kitaplarından, renkli kartpostallardan tanırsınız. Bugünkü yer yer yıkık durumuyla eski görkeminden pek bir şey yitirmiş sayılmaz. Yedi yüz yıllık geçmişiyle Çifteminare, doğu kentimiz Erzurum’un simgesi olmuştur.</p>
<p>Çifteminareler, bugünkü yıkık durumlarıyla yarım kalmış gibidir. Tamamlanmamış izlenimi verir. Öyküsü de bu tamamlanamama üstüne.</p><h4>Çifteminare’nin Öyküsü: Yarım Kalan Minareler</h4>
<p>Minare yapımı ayrı ustalık isteyen bir iştir. Cami, medrese gibi eski yapılarda yüksek kubbeleri yapan ustalar nasıl ayrıysa minare yapımcıları da ayrıydı.</p>
<p>Önce yapının ana bölümleri tamamlanırdı. Kubbecilerle minareciler daha sonra işe girişirdi. Kubbenin örtülmesi yapının bitmesi demekti. Minareler de kubbeyle birlikte yükselirdi. Kubbe tamamlanınca minareler de bitmiş olurdu.</p>
<p>Minare ustaları da kubbe ustaları gibi gözüpek adamlardı. Minareciler, yerden metrelerce yüksekte iplerle bağlı salıncağı andıran tahta iskelelerde çalışırlardı. Minareler yükseldikçe tehlike de artardı. Çalışırken gökyüzüne asılmış gibi olurlardı. Bir cambaz gibi sallantılı iskelelerin üstünde&#160;hem dengelerim sağlamaları gerekiyordu, hem de taşları&#160;üst üste yerleştirip aralarına harç koyarak minareyi santim&#160;santim gökyüzüne yükseltmeliydiler. Bu hiç de kolay bir iş&#160;değildi. Onun için de bu işin ustası olmak güçtü. Her usta&#160;minarecinin bir çırağı olurdu. Minareyi çırağıyla birlikte&#160;yapardı. Çırak, yıllarca ustanın yanında çalışa çalışa pişerdi. Usta, iyice yaşlanınca işi yanında yetiştirdiği çırağına bırakırdı. Çırak; ancak o zaman kendi başına minare yapma&#160;olanağını elde ederdi. Minarecilik, çoğunlukla babadan&#160;oğula geçen bir meslekti. Onun için minare ustalığı Anadolu’da belli kişilerin, belli ailelerin elindeydi. Her dönemde&#160;minare ustalarının sayısı birkaç ünlü addan öteye geçemezdi. Cami yaptıran, medrese kurduran herkes bu sayılı ustaların peşine düşerdi. Minarelerin hem sağlam, hem de güzel olması gerekiyordu. Güzellikle sağlamlığı bir arada anıtlaştırmak değme ustaların işiydi.</p>
<p>Selçuklu hükümdarı I. Alaaddin Keykubat’m kızı Hande Hatun, Erzurum’da adına büyük bir medrese yaptırmaya&#160;karar verince babası en ünlü ustaların toplanmasını mimar-başına buyurdu.</p>
<p>Hükümdarın buyruğu üstüne, Anadolu’nun dört bir yanından yapı ustalarının en hünerlileri toplandı. Duvarcılar, taşı oya gibi işleyen taşçılar hemen işe giriştiler.</p>
<p>Kısa sürede yapı yükselmiş, medreseyi çevreleyen dört ana duvar ortaya çıkmıştı. Girişteki yüksek taş kapının yapımı hızla ilerliyordu. Medresenin içinde ve dışında onlarca usta, yüzlerce işçi, ırgat hani hani çalışıyordu. Hükümdar da, kızı da yapının düzenli bir biçimde ilerleyişinden&#160;memnundular. Mimarbaşmı başarısından dolayı kutlayan&#160;mektuplar gönderdiler. İşçilere ve ustalara dağıtılmak üzere Selçuklu sarayından armağanlar yollandı.</p>
<p>Halk da yükselen yapının güzelliği karşısında hayranlığını gizlemiyordu. Kentlerine böyle görkemli bir yapı kazandırdığı için hükümdarın kızının adım ağızlarından düşürmüyorlardı.</p>
<p>“Çocuklarımızın okuyacağı bu medresenin adı Hatuni-ye olsun!” dediler. “Bilim, bilgi onun adıyla yayılsın ülkeye.”</p>
<p>Böylece yapı bitmeden halk adını koymuştu.</p>
<p>Öte yandan mimarbaşı işin aksamadan yürümesi için elinden geleni yapıyordu. Daha, büyük taş kapının yapımı&#160;bitmeden ünlü bir minare ustasıyla anlaştı. Kendisine bir&#160;kese pey akçesi ödedi. Gerisini işe başladıktan sonra alacaktı. Girişteki taş kapının iki yanma birer minare yapılacaktı. Taşçılar, minareleri yapmaya minarelerin oturacağı&#160;taştan kaideyi yerine yerleştirdikten sonra, başlayacaklardı.&#160;Minareleri yapacak usta çok eski bir ustaydı. Anadolu’da&#160;birçok camiyle medresenin minareleri onun elinden çıkmıştı. Küçük yaştan beri bu işte çalışıyordu. İşe babası ile&#160;birlikte başlamıştı. Babası ölünce ustalık ona kalmıştı. Ustanın çoluğu çocuğu olmadı. Karısı ile tek başına yaşayan&#160;bir adamdı. Sanatını öğreteceği, ölünce ustalığını devralacak kimsesi olmadığından küçük yaştan öksüz bir çocuk almıştı yanına. Onu büyütmüş, çırak olarak yanında çalıştırmaya başlamıştı. Her işe birlikte giderlerdi. Hem çırağı hem&#160;oğluydu. Onsuz bir taşı alıp ötekinin üstüne koymazdı. Birbirlerine onca alışmışlardı. Birbirlerinin eli ayağı olmuşlardı. Çalışırken öylesine kaynaşırlardı ki dışardan bakınca&#160;dört elli bir tek kişi çalışıyor sanılırdı. Taşı kim düzlüyor,&#160;harcı kim koyuyor, malayı kim salıyor belli olmazdı. Tıpkı&#160;ustanın kendisi çırakken babasıyla birlikte çalıştığı yıllardaki gibi.</p>
<p>Ustayla çırağı bir kese pey akçesi aldıkları günden beri, her sabah erkenden yapım yerinin karşısındaki kahveye&#160;gelmeye başladılar. Bütün gün orda oturuyorlardı. Kahvelerini yudumlarken yapının gün gün yükselişini izliyorlardı.&#160;Minareleri oturtacakları yeri, boşlukta gözleriyle ölçüp biçiyorlardı sanki. Ne bir santim ileride ne bir santim geride&#160;olmalıydı. Yüksek kapının iki yanından, taş kaidenin tam&#160;ortasından gökyüzüne bir kalem gibi dimdik yükselmeliydi. Yapı ortaya çıkıp kapının iki yanına minarelerin yükseleceği taş kaidelerin yerleştirilmesine başlandığı sabah mimarbaşı koşarak kahveye geldi. Ustanın sırtını sıvazladı.&#160;“Yüzdük yüzdük kuyruğuna geldik,” dedi gülerek. “Kafanda şöyle bir ölç bakalım ne zaman bitirebilirsin çifte minaremizi?” Usta ayağa kalktı. Birlikte yapının yanma dek gittiler. Usta, büyük kapının önünde, tam orta yerde durdu.&#160;Kapının iki yanındaki boşluğa uzun uzun baktı. Çırağına&#160;döndü.</p>
<p>“Oğul,” dedi. “Sen ne diyorsun? Bir ayda birinci minareyi tamamladık mı İkincisinin bitişi üç haftaya kalmaz derim ben.”</p>
<p>“Doğru dersin usta, ben de öyle görüyorum.” Mimarbaşı, “İyi ya,” dedi. “Geç olsun da güç olmasın.” Ertesi sabah yapım yerinde buluşmak üzere ayrıldılar. Ustayla çırak sabahleyin erkenden yapım yerine geldiler. Öteki işçilerden kimse gelmemişti daha. Malaları, çekülleri, düzeçleri ve öteki&#160;gereçleri yanlarındaydı. Hemen işe başlayacaklardı. İskelelerden minarenin yapımına başlayacakları yere tırmandılar.&#160;Gereçlerini hazırlamaya koyuldular. O sırada mimarbaşı,&#160;kahveden telaşla yapım yerine geldi. Ortalıkta kimseyi göremeyince, “Hey, hiç kimse yok mu?” diye bağırdı.</p>
<p>Usta, kapının tepesinden seslendi: “Biz hurdayız mimarbaşı. Öteki işçilerin gelmesini bekliyoruz. Bir şey mi oldu?”</p>
<p>Mimarbaşı, ustanın olduğu yere yöneldi.</p>
<p>“Biraz aşağı gelirseniz konuşacaklarım var.”</p>
<p>Ustayla çırak, çıktıkları iskeleden aşağı indiler. Mimarbaşı hemen ustanın yanına vardı. Elini tuttu.</p>
<p>“Bak usta,” dedi. “Beni iyi dinle. Dün sizden ayrıldıktan sonra saraydan yeni bir haber aldım.”</p>
<p>“Kötü bir haber olmasın?”</p>
<p>“Yok. Sana nasıl desem, bir minare ustası daha tutmamı istiyorlar.”</p>
<p>Ustanın birden suratı asıldı. Sert bir sesle sordu:</p>
<p>“Nedenmiş o?”</p>
<p>“Hande Hatun iki minarenin yapımına aynı anda başlanıp ikisinin birlikte bitirilmesini istiyor. Medresenin tamamlanması için bir aylık süre tanımış bana. İşte mektup.”</p>
<p>Mimarbaşı, saraydan gelen mektubu koynundan çıkarıp ustaya uzattı. Mektupta, “iki usta ayrı ayrı işlesin minareleri. İkisi de birbirlerine denk olsun ustalıkta. Bütün hünerini göstersin ikisi de. Göstersin ki güzellikte de, sağlamlıkta&#160;da eşi bulunmasın minarelerin. Böylece bir aya kalmadan&#160;medresem tamamlansın,” deniyordu.</p>
<p>“Ne diyorsun bu işe?”</p>
<p>“iki minareyi bu sürede tek başımıza tamamlayanlayız. Başka bir ustayla karşılıklı çalışmaya gelince; ona da yo-kum. işte bana verdiğiniz pey akçesi. Dilediğiniz ustaları&#160;bulup çalıştırın.”</p>
<p>Usta bunu söyleyerek cebinden akçe dolu keseyi çıkarıp mimarbaşma uzattı. Mimarbaşı keseyi almadı. Gülerek:</p>
<p>“Benim ikinci bir usta aradığımı kim söyledi,” dedi. “Siz zaten iki kişi değil misiniz? Sen birini yaparken, çırağın da&#160;ötekini yapar. Senin denetiminde olduktan sonra ona da güvenim var. Bunca yıldır yanında. Böylece hem Hande Ha-tun’un isteğini yerine getirir, hem de beni sevindirmiş olursunuz.</p>
<p>Usta, mimarbaşının dediklerini sevinçle izleyen çırağına döndü.</p>
<p>“Nasıl, becerebilecek misin?” diye sordu.</p>
<p>“Sayende yaparım ustacığım. İzin verirsen senin de, mi-marbaşımn da yüzünü kara çıkarmam.”</p>
<p>Çırak, bunu dedikten sonra hem ustasının, hem mimar-başmın elini öptü. Sonra ustasıyla birlikte iskelelerden yeniden kapının tepesine tırmandılar. Usta sağ köşeye, çırak sol köşeye geçip durdu. Mimarbaşı, aşağıdan ikisine de güvenle&#160;bakıyordu. Usta, işe başlamadan mimarbaşına seslendi:</p>
<p>Mimarbaşı, Hande Hatun’a haber sal, ona güzellikte ve sağlamlıkta eşsiz iki anıt dikiyoruz.” Bunu söyledikten sonra.</p>
<p>“Haydi hayırlısı!” diyerek ilk harcı vurup ilk taşı yerine yerleştirdi. Çırak da aynısını yaptı.</p>
<p>Aradan günler geçti. Minareler iki yanlı yükselmeye başladı. Çırağın yaptığı minare, ustasmmkinden hem daha çabuk ilerliyor, hem daha güzel oluyordu. Yapımı izleyenler de bunu görüyordu. Usta da durumu anlamıştı. Ama oğlu&#160;gibi sevdiği çırağına, bunca yıllık ustalık onurunu ayaklar&#160;altına alıp bunu söyleyememişti. Çırağının kendisinden ileri olduğunu söylemeye gönlü elvermiyordu. Çırak, her gün&#160;ustasına yaptığı minareyi beğenip beğenmediğini soruyordu. Usta, çırağının sorusunu, yarım ağız geçiştiriyordu: “İyi&#160;iyi, devam et. Mimarbaşının gözüne girsen yeter. Onu da&#160;çok güzel beceriyorsun.”</p>
<p>Çırak, babası gibi saygı duyduğu ustasını geçtiğim çok iyi biliyordu. Bunu kendisinin görmesini, yaptığını beğendiğini söylemesini istiyordu. Ama usta bu konuda hiç tınmıyordu.</p>
<p>Sıcak bir yaz günüydü. Minareler, hemen hemen yarı-lanmıştı. İkisi de harıl harıl çalışıyordu. İkisinin de elleri makine gibiydi. Taş yerleştiriliyor, harç konuyor, üstüne&#160;yeni bir taş ekleniyordu. İkisi de iplerle bağlı iskelelerin üstündeydi. Çırak, yaptığı işi öylesine beğenip yükselen minaresinin güzelliğine öylesine kapılmıştı ki, kendisini usta,&#160;ustasını da çırağı gibi gördü bir an. Bu duygunun sarhoşluğu içinde, ustasının birlikte çalışırlarken ona yaptığı gibi,&#160;“Hey usta, ordan bana bir su getiriver,” dedi. Sesi üst perdeden çıkmıştı.</p>
<p>Bunu duyan usta, çalıştığı iskelenin üstünde bir an için donup kaldı.</p>
<p>“Boynuz kulağı geçti demek,” dedi. “Usta çırak oldu. Çırak da usta.”</p>
<p>Beyninden vurulmuşa dönmüştü. Şaşkınlıktan elindeki malayı aşağı düşürdü. Ardından minareye yerleştirmek istediği tuğla elinden kayıp düştü. Birbiri ardından düşürdüğü malayla tuğlayı tutmak istercesine aşağıya doğru eğilince gözleri karardı. Tam doğrulacakken dengesini yitirip ba-şaşağı yere uçtu. Yapı artığı taşların arasına düşüp parçalandı. Bunu gören çırak, ne yapacağını şaşırdı. Kendini&#160;beğenmişliğinin ustasının ölümüne neden olacağını ummamıştı. Gözyaşlarını tutamayarak, “Ben şaka yapmak istemiştim, diye kekeledi. Ardından elinde malasıyla kendini&#160;minarenin tepesinden aşağı bıraktı. Çırak da ustasının az&#160;ötesine düştü. Yapı artığı taşların arasında cansız uzanıp&#160;kaldı.</p>
<p>Bu olaya herkes çok üzülmüştü. Mimarbaşı işi bir günlüğüne tatil etti. İşçilerle halk, ikisinin de cenazesini büyük bir törenle kaldırdı. İkisini de aynı yere yan yana gömdüler.</p>
<p>Mimarbaşı, medresenin kalan bölümlerinin yapımını çabuklaştırdı. Acıklı olayı saraya duyurdu. Minareleri aynı güzellikte tamamlayabilecek başka iki ustanın daha bulunamayacağını bildirdi. Sarayın da onayı ile minarelere kimsenin elini dokundurtmadı. Öylece bıraktırdı.</p>
<p>Onun için minarelerin o günden beri yarım kaldığını söylerler. O gün bugündür de medrese, Hatuniye yerine,&#160;Çifteminare diye anılır.</p>
</body>
</html>