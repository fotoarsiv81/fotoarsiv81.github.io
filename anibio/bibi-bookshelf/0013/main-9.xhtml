<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>GALATA KULESİ</h2><h3>©</h3>
<p>İstanbul anıtlarının en eskilerindendir Galata Kulesi. Kule, İstanbul’un Beyoğlu yakasında, Galata Rıhtımı ile Ka-raköy’ün üst yanında, İstanbul limanına bakan bir tepede&#160;yer alır. İstanbul’da olup da bu kuleyi bilmeyen yoktur.&#160;Çünkü nerden bakılırsa bakılsın, kule apaçık görülür. Kuleden bakınca da şehrin dört bir yanıyla İstanbul Limanı,&#160;Haliç, şehrin iki yakasını birbirine bağlayan köprüler, her&#160;yandaki camiler ayağınızın altındaymış gibidir. Yani İstanbul kuleyi, kule de İstanbul’u çağlar boyu seyredip duruyor.</p>
<p>Galata Kulesi, 56 metre yüksekliğindedir. Kapısı kulenin güney yönündedir. Demirden olan bu kapıya on basa-maklık bir merdivenle çıkılır. Kulenin tepesine çıkılan merdivenler, 146 basamaktır. Bu 146 basamak arasında beş&#160;sahanlık yer alır.</p>
<p>Kuleyi ilk yaptıran Doğu Roma İmparatorlarından Anas-tasius Dilozus diye bilinir. Bu imparatorun kuleyi 507 yılında fener kulesi olarak yaptırdığı söylenir.</p>
<p>Ama Galata Kulesi’nin asıl sahiplerinin Cenevizliler ol-</p><div><img src="main-7.jpg" alt=""/></div>
<p>duğunu söylerler. 1216 yılında İtalya’dan buraya göç eden Cenevizliler, 1348 yılında bu kuleyi yaptırdılar. Kule, Galata surlarına ek olarak yapıldı. Eski surlara duvarlarla bağlanan kulenin çevresindeki hendek, 1349’da derinleştirildi.&#160;Cenevizliler bu kuleyi bir gözetleme yeri olarak kullanıyordu. Limana girip çıkan gemileri, özellikle düşman gemilerini, daha uzaktayken, kuleden bakıp görebiliyorlardı.</p>
<p>Galata’nın gelişmesiyle kule, 1445-1446 yılında yeniden sağlamlaştırılarak yükseltildi. Bu sırada Fatih Sultan Mehmet’in babası II. Murat’la ilişkide olan Cenevizliler, bu konuda padişahtan yardım aldılar. Kulenin yanı başına yaptıkları daha küçük bir kuleye Murat Bey adını koyacaklarını padişaha söylediler.</p>
<p>Eskiden tepesinde bir haç olan sivri bir külahla örtülü Galata Kulesi’nin bir adı da Isa Kulesi (Cristea Turris)’dir.&#160;II. Bayezit dönemindeki bir deprem sırasında zarar gören&#160;kule, 1510’da onarıldı. Ayrıca çıkan yangınlardan sonra iki&#160;kez onarılan kulenin külahı, 1875 yılında, şiddetli bir fırtınada uçtu. Külahsız kalan kule, güzel görünümünü yitirdi.&#160;1875’de yapılan onanınla kulenin dış görünümü tamamen&#160;değişti. 1959-1960 arasında içi onarılan kule, İstanbul Belediyesinin 1964’de aldığı bir kararla 1833-1875 dönemindeki görünümüne sadık kalınarak yenilendi. 1967’ye kadar&#160;süren onarım sonucunda bugünkü biçimini aldı.</p>
<p>Galata Kulesi çeşitli işler için kullanılmıştır. 1717’de kös vurularak gece yarısını haber vermek için kullanıldı. On sekizinci yüzyılda İstanbul yangınlarını izlemek üzere gözcüler yerleştirildi kuleye.</p>
<p>Kulenin 16. yüzyılda, Kanuni döneminde zindan olarak kullanıldığı da söylenir. Ayrıca III. Murat döneminde bir müneccimin kuleyi rasathane yaptığını söyleyenler de var. Kule,&#160;bir zamanlar da Kasımpaşa’daki tersanelerde çalıştırılan savaş&#160;tutsaklarına barınaklık etmiş. 19. yüzyıl ve sonrasında Deniz&#160;Kuvvetleri’nin yönetiminde işaret kulesi olarak kullanıldı.&#160;Gemiler ve kimi yerlerle haberleşmeler buradan yönetiliyordu. Son yıllara kadar da itfaiye örgütüne hizmet etti.</p>
<p>Galata Kulesi’nin tarihindeki en önemli olaylardan biri, Hezarfen Ahmet Çelebi’nin kollarına kartal kanatlan takarak kulenin tepesinden kendisini boşluğa bırakıp Üsküdar’daki Doğancılar Alam’nma kadar uçmasıdır, ilk uçan&#160;Türk olarak tarihe geçen Hezarfen Ahmet Çelebi, planörcülüğün kurucusu sayılır.</p>
<p>Fatih’in İstanbul’u alırken gemilerini karaya çıkardığı yer, Tophane kıy darıydı, işte bu kıyılardan yürütülen gemiler, Galata Kulesi’nin arkasından geçilerek Kasımpaşa dolaylarında Halic'e indirilir.</p>
<p>Bunca olayın tanığı olan, türlü öykülere kaynaklık eden Galata Kulisi ni 17. yüzyılda yaşamış ünlü yazarlarımızdan&#160;Evliya Çelebi anlatırken bakın ne diyor: “Kuleden bakıldığında Bursa daki Keşiş Dağı (Uludağ) apaçık görülür. Dürbünle bakılsa Bursa’nın imaretleri (hanları, hamamları, yapıları) görünürmüş diyorlar.”</p>
<p>Bilmem yalan bilmem sahi. İşte tam böyle söylemiş Evliya Çelebi, bundan üç yüz yıl önce.</p><h4>Galata Kulesi’nin Öyküsü: Kuleden Uçan Adam</h4>
<p>IV. Murat, astığı astık, kestiği kestik bir padişahtı. Onun döneminde tütün içmek yasaklanmıştı. Geceleri kimse fenersiz sokağa çıkmazdı. Herkes erken yatıp erken kalkardı.&#160;Padişah, bütün bunları denetlemek için, kılık değiştirerek,&#160;her gece, İstanbul’u bir baştan bir başa dolaşırdı.</p>
<p>Yine bir gece, padişah, adamlarıyla şehri dolaşmaktan dönüyordu. Vakit gece yarısını çoktan geçmişti. Dumanı&#160;tüten bir baca gördüler. Padişah, “Bu saatte bacasından duman tüten bu densiz kimdir?” diye gürledi. “Buyruklarımı&#160;hiçe sayan bir asi mi yoksa? Tez getirin şunu!”</p>
<p>Yanındakiler hemen araya girdiler.</p>
<p>“Ulu hakanım, o bacası tüten ev, kulunuz Hezarfen Ahmet Çelebi’nindir.”</p>
<p>“Kimdir bu Ahmet Çelebi? Ne marifeti vardır da adı bin marifetliye çıkmıştır?”</p>
<p>“Bilgindir, yüce hakanım. Devlete, millete yararlı bir kişidir. Onun için de ocağı gece gündüz yanar. Türlü ilâç kaynatır orada, madenleri eritir. Eşsiz bir bilgindir.”</p>
<p>“Pekâlâ, devlete, millete yararlı bir iş yaptığına göre bacası dilediğince tütebilir. İzin verdim o bilgin kişiye.” Gerçekten de Hezarfen Ahmet Çelebi, önemli bir bilgindi. Evinden hiç çıkmazdı. Gece gündüz çalışırdı. Türlü türlü&#160;buluşları yanında, matematik, kimya, gökbilimleri ile de&#160;uğraşırdı. Çelebi’nin üstesinden gelemeyeceği bir şey, kafa&#160;yormadığı, çözümleyemeyeceği bir konu yok gibiydi. Adı&#160;gibi on parmağında on marifet dedikleri türden bin hüneri&#160;olan bir adamdı o.</p>
<p>Padişahın evinin önünden geçtiği gece yarısı, o, her şeyden habersiz, yepyeni bir konu üstünde çalışıyordu. Bu konu, insanın da, kuşlar gibi gökyüzünde uçabilmesiydi. Bunu gerçekleştirmekti tek amacı şimdi. Bütün çalışmalarını insanın da uçabilmesi üstüne yoğunlaştırmıştı.</p>
<p>Başta, bu konuda daha önce yapılmış girişimlerle denemeleri inceledi. Kitaplar karıştırdı. Çizilen resimlere baktı, ilk uçma denemesini XI. yüzyılda bir Türk bilgini yapmıştı.&#160;İsmail Cevheri adlı bu bilgin, kollarına bağladığı kanatlarla&#160;Nişabur şehrindeki bir caminin minaresinden kendini aşağı&#160;bırakmıştı. Ama sonuç başarılı olmamıştı. Batıda bu konuyla&#160;Leonardo da Vinci adlı ünlü Italyan ressam ve heykeltraşı ilgilenmişti. Birçok başka buluşları da olan bu bilgin ressam ve&#160;heykeltraşın kafasını kuşların uçuşunu taklit etmek sorunu,&#160;uzun süre kurcalayıp durmuştu. Bunun re-simlerini, hesaplarını da yapmıştı. Sonuçta kanat takıp uçurduğu adam düşüp ölmüştü. Geçen yüzyılda olmuştu bu olay.</p>
<p>Ahmet Çelebi, bütün bu ilk denemelerle girişimlerdeki aksak noktaları bulup çıkarmaya çalıştı. Yanlış nerede yapılmıştı? Bunların notunu aldı. Sonra bir hafta boyunca kuşların uçuşuna baktı. Kartaldan güvercine, martıdan serçeye kadar bütün kuşların nasıl havalandıklarını, uçarken ka-</p>
<p>natlarını nasıl oynattıklarım, sonra da nasıl konduklarını dikkatle izleyerek notlar aldı. Vardığı sonuç şu oldu: Uçmada ağırlığın önemi yoktu. Önemli olan kanatların hareketiyle havanın itme gücünü sağlayabilmekti. Bu varsayım üstüne türlü hesaplar yaptı. Bir sürü uçuş biçimi saptadı. Resimlerini çizdi. Sonunda İsmail Cevheri’nin denemesinin&#160;geliştirilmiş bir biçiminde karar kıldı.</p>
<p>O da, ustası Cevheri gibi, kollarına kartal kanatları geçirip kendini yüksek bir yerden boşluğa bırakacaktı. Ama boşluk havayla dolu olduğundan kanatlarını düzenli bir biçimde hareket ettirerek havanın kendisini itmesini sağlayacak, böylece yere düşmeden, havanın içinde yüzer gibi uçabilecekti.</p>
<p>İlk alıştırmaları Okmeydam’nda yaptı. Okmeydanı açıklık, geniş bir alandı. Rüzgârlara açık bir tepeydi. Orada rüzgârın&#160;da yardımıyla sekiz dokuz kez havada dönmeyi başardı.</p>
<p>Uçuş için ise Galata Kulesi’ni seçti. Çünkü Galata Kule-si’nin tam karşısında Üsküdar’ın Doğancılar Tepesi bulunuyordu. Burada da konmaya elverişli geniş bir alan vardı.</p>
<p>Galata Kulesi, ayrıca hava durumunu ölçmeye de elverişli bir yerdi. Hem Karadeniz’in hem Marmara’nın sert rüzgârlarına açık olan İstanbul Boğazı’nın üstünden uçacağından, esintinin en elverişli olduğu zamanı seçmek zorundaydı! Bu kule, otuz kırk yıl öncesine kadar rasathane olarak kullanılmıştı zaten. Gökbilimci, Takiyeddin adlı bir bilgin&#160;çalışmıştı burada. Ama yobazlar, uzun süre çalışmasını engellemişlerdi. Tanrının rüzgârına, yağmuruna karışıyor diye bilgini padişah III. Murat’a şikayet ederek rasathaneyi&#160;kapattırmışlardı. Aynı yerde bir hafta boyunca çalıştı Ahmet Çelebi. Hava durumunu belirli aralıklarla ölçüp notlar&#160;aldı. En elverişli saatleri saptadı.</p>
<p>Başarılı olacağına güveni tamdı. Çünkü her şeyi en ince noktasına kadar ölçüp biçmişti. Ama yüreğini burkan tek&#160;şey vardı. O da yobazların, geri kafalıların tepkisiydi. Havayı ölçtürmeyen dar kafalılar, onun uçmasını kim bilir nasıl&#160;karşılayacaktı?</p>
<p>Çelebi, bütün olacakları göze almıştı. Ne olursa olsun onun biricik amacı insanların da uçabileceğini bütün dünyaya göstermekti. Sonunda kellesini de verse gerçekleştirecekti bunu. Tarihe ilk uçan adam olarak geçecekti. Hiçbir&#160;şey bu onuru ulusuna kazandırmaktan alıkoyamazdı onu.&#160;Hesapladığı gibi yaptı. Bir sabah, kollarına bağlı kartal kanatlarıyla kendini Galata Kulesi’nden aşağı bıraktı. İstanbulluların hayretten bir karış açılmış ağızlan, şaşkın bakışları karşısında kendini hafif bir lodos rüzgârının itişine bırakarak, kanat çırpa çırpa denizin üstünden süzülerek Üsküdar’a Doğancılar Alam’na indi.</p>
<p>Padişah IV. Murat da Hezarfen’i Sarayburnu’ndan, Top-kapı Sarayı’ndaki köşkünün balkonundan izledi. Gözlerine inanamadı. Çelebiye bir kese altın verilmesini buyurdu.</p>
<p>Bu çok başarılı geçen uçuşun sonuçları hiç de öyle olmadı. Çelebi’nin korktuğu başına gelmişti. Önce, Beşiktaş-Üs-küdar arasında yolcu taşıyan kayıkçılar homurdanmaya başladılar:</p>
<p>“Padişahımız böyle havadan adam uçurtmaya izin verirse bu Hezarfen herkese kanat takıp ekmeğimizi elimizden alacak! Istemezük!”</p>
<p>Bunu fırsat bilen yobazlarsa, “Tanrının işine karışılmaz,” diye yaygarayı bastılar. “Eğer Tanrı, insanların uçmasını isteseydi onları da kuşlar gibi kanatlı yaratırdı. Bu Hezarfen, Tanrının insana izin vermediği işi yapmakla Tanrıya karşı gelmiştir. Kâfirdir. Öldürülmesi gerekir.”</p>
<p>Ahmet Çelebi, uçuşunu gerçekleştirdikten sonra padişahın verdiği bir kese altını alarak hemen evine çekilmiş, söylentilere kulaklarını tıkamıştı. Eskisi gibi çalışmalarını sessizce sürdürüyordu.</p>
<p>Ama yobazlar boş durmadılar. Hezarfen’i yeren, kötüleyen dedikodularını bütün şehre yaymakla yetinmediler. Padişahın kulağına da bir şeylerin fısıldanmasını sağladılar. Bunun üzerine sarayın ileri gelenleri padişaha, “Aman devletlim,” dediler. “Bu Hezarfen tam bir büyücü. Günün birinde kanatlanıp pencerenize konmasından korkmaz mısınız hiç?&#160;Pencereden gelip tacınızı tahtınızı ele geçirmesinden kuşkulanmaz mısınız? Çünkü kanatlanıp uçabilen bir âdemoğluna&#160;ne sarayınızdaki koruyucularınız karşı koyabilir, ne de silahların mermileri gökyüzüne kadar ulaşıp bir şey yapabilir.”</p>
<p>Padişah, söylenenlere hak verdi. Hezarfen Ahmet Çele-bi’nin Cezayir’e sürgün edilmesini ferman buyurdu.</p>
<p>Kollukçular, Hezarfen’i evinden almaya sabaha karşı geldiler. Her zamanki gibi rahlesinin başındaydı. Çıra ışığında bir şeyler çizip hesaplar yapıyordu. Önce padişahın kendisiyle yeniden ilgilendiğini sandı. Kollukçıılar beni saraya&#160;götürmek için almaya gelmiş olmalılar, diye düşündü. Ama&#160;kollukçular, ummadığı kadar kaba davranarak onu bir kenara ittiler. Ardından da kitaplarını, defterlerini toplayarak&#160;ocağa atmaya, kollarına takıp uçtuğu, yapımına onca emek&#160;verdiği kartal kanatlarının tüylerini kaz yolar gibi yolarak&#160;yaptığı bütün hesaplar, planlarla birlikte yakmaya başlayınca her şeyi anladı. İnsanlık adına yaptığı uçuşuyla padişahı&#160;korkutmuşlardı. Böylece gözden düşmüştü. Beklendiği köşeden odanın ortasına yürüdü tok bir sesle:</p>
<p>“Boşuna uğraşıyorsunuz,” dedi. “Yakarak hiçbir şeyi yok edemezsiniz. Çünkü insan beyninin içindeki düşünce yok&#160;edilemez.”</p>
<p>Sonra usulca gidip bütün gece çalıştığı loş odanın penceresini örten tahta kepengin iki kanadını da açtı. İçeriye aydınlık doldu. Dışarda pırıl pırıl bir sabah vardı. Kuşlar, daha yeni kanat vurup yuvalarından havalanıyordu. Eliyle uçan kuşları gösterdi. Gözlerinde sevinç ve mutluluk okunuyordu.</p>
<p>“Bakın şunlara! Onlar uçtukça insanın da uçmasını kimse engelleyemez.”</p>
<p>Kollukçular, Hezarfen Ahmet Celebi’yi limanda bekleyen, Cezayir’e hemen kalkacak yelkenliye götürdüklerinde de gözlerindeki sevinç ve mutluluk ışıltısı yok olmamıştı.&#160;Masmavi gökyüzünde sürüyle ak martı kanat çırparak,&#160;uçup duruyordu. Gemi uzaklaşıncaya kadar gözlerini ondan alamadı.</p>
<p>İSTANBUL SURLARI</p><h3>©</h3>
<p>İstanbul Surları’nın Öyküsü: Surların Üstünde Can Veren İmparator</p>
<p>İstanbul’u çepçevre kuşatan surlar, tarihsel kalıntılar içinde önemi ve ünü büyük bir anıt yapıdır. Günümüze kadar, kuleleri, burçları, mahzenleri ve yüksek duvarlarıyla&#160;yer yer ayakta kalabilme gücünü göstermiştir.</p>
<p>İstanbul’a ilk sur, kentin kuruluş tarihi olan İsa’dan Önce 657’de yapıldı. İlk surlar, Sirkeci’den başlayıp Marmara kıyısını izler, Ayasofya’mn bulunduğu tepelere çıkar Saray-burnu Tepesi’nin bir bölümünü içine aldıktan sonra Sirke-ci’de son bularak kenti üçgen biçiminde kuşatırdı.</p>
<p>Büyük Constantinus’un hükümdarlık yaptığı 306-307 yıllarında İstanbul, Ahırkapı’dan başlayıp Marmara kıyısı&#160;boyunca uzayan, ordan Cerrahpaşa, Fatih dolaylarını çevreledikten sonra Haliç’e inerek Sirkeci’ye kadar uzanan bir&#160;surla çevrildi.</p>
<p>II. Theodosius, 412 ve 418 yıllarında yeni surlar yaptırdı. Bunlar Constantinus’un yaptırdığı Samatya’ya kadar gelen surlardan başlayıp Yedikule’ye uzanıyor, Yedikule’den de Topkapı, Edirnekapı boyunca Haliç’e ulaşıyordu. Te-odosius’un surları çift duvarlıydı. İç surlar ve dış surlar biçiminde oluşturulan bu duvarlar, yalnız İstanbul surlarına</p><div><img src="main-8.jpg" alt=""/></div>
<p>özgüdür. Bu uygulama ilk kez İstanbul surlarında görülmüştür. Bugün İstanbul’un çevresinde yer yer ayakta kaldığım gördüğümüz surlar işte bu surlardır.</p>
<p>İstanbul’u çevreleyen surların yalnız kara bölümündeki uzunluğu 6806 metredir. Marmara kıyısındaysa 8 kilometre boyunca uzanır. Kente surlara açılan 46 kapıdan girilirdi. Bugün de bu kapıların çoğu görülebilir.</p>
<p>Teodosius’un çifte duvarlı surları zamanla kenti düşmana karşı korumaya yetmemiş, Teodosius’tan sonra surların önüne bir de hendekler kazdırılmıştı. Bu hendekler suyla&#160;doldurulurdu. Böylece, hendekler, dış sur, iç sur duvarlarıyla aşılmaz bir savunma düzeni geliştirilmişti.</p>
<p>Surlarda bulunan kulelerde askerler kalırdı. Bu kuleler, kışla gibiydi. En alt katlar silah deposuydu.</p>
<p>Evliya Çelebi, İstanbul’u koruyan bütün bu aşılmaz engellerden başka, Constantinus döneminde, Kurşunlu Mahzen denilen yerde beş yüz, Sarayburnu ile Kız Kulesi’nde de bir o kadar topun kenti korumak için ateşe hazır bekletildiğini yazar.</p>
<p>işte bu Constantinus döneminde, yine Evliya Çelebi’ ye göre, her hafta pazar günleriyle, Meryem Ana, Paskalya gibi dini bayramlarda İstanbul surları kızıl çuha ile örtülürdü. Hükümdar da o sırada sakalına inci dizdirip başına İskender’in tacını takarak büyük bir resmi geçit ile kenti dolaşırdı. Kentin kapılarını bekleyen nöbetçilere, bahşiş olarak, altın dağıtırdı.</p>
<p>Kalenin bedenlerine değerli taşlarla bezeli haçlar konur, işlemeli sancaklar, flamalar asılırdı. Kentin 366 yerinde, ayrı ayrı trampetler, borular çalınır, davullar vurur, org ve çan&#160;sesleri ortalığı kaplardı. Böylece tam bir şenlik havası yaratılırdı. Bu şenliği her ulustan insanlar gelip izler, İstanbul’un zenginliğini, görkemini gözleriyle görürlerdi.</p>
<p>İstanbul surlarının aşılmazlığı, insanda hem korku hem hayranlık uyandıran görkemli görünüşü Türkleri yıldırmadı. Yüzyıllar boyu onlarca kuşatmaya göğüs germiş olan İstanbul’un ne çift duvarlı surları, ne de surların önüne kazılmış su dolu hendekler Fatih’in toplarına dayanabildi. Elli&#160;üç gün süren bir kuşatmadan sonra İstanbul, Türklerin eline geçti.</p>
<p>1453 mayısının ortalarıydı. Mayısın başından beri surlar top ateşiyle sürekli dövülüyordu. Dış surlarda yeterince gedikler açılmıştı. Onun için padişah Sultan Mehmet, 6 Ma-yıs’ta genel saldırı denemesine girişti. Çarpışma üç saat sürdü. Savunma çok şiddetli olduğundan padişah, orduları geri çekti. 12 Mayıs’ta artık surlar toplarla dövüle dövüle neredeyse harap hale gelmişti. Dış surlar yarı yarıya yıkıktı.&#160;Tekfur Sarayı ile Edirnekapı arasında yeni bir genel saldırıya geçildi. Osmanlı ordusu 50.000 kişiyle saldırdı. Bizans-lılar, bu saldırıyı püskürttüler. Dış surlar aşılsa da iç surlara ulaşılamıyordu.</p>
<p>16 Mayıs günü lağım kazarak surları ele geçirme kararı alındı. Osmanlı ordusunda bulunan Sırp lağımcılar, Zağanos Paşa’nm komutasında lağım kazarak iç surlara ulaşmayı denediler. Lağım çalışmalarını haber alan Bizanslılar da,&#160;aynı yönde lağımlar açmaya başladılar. Böylece Türklerin&#160;açtıkları lağımları havaya uçurarak yer altından kenti ele&#160;geçirmelerini önlediler.</p>
<p>18 Mayıs’ta yeni bir yöntem denendi. Gece, sabaha kadar çalışılarak büyük bir tahta kule yapıldı. 18 Mayıs sabahı tahta kule surlara yaklaştırıldı. Tahta kuleye tırmanan askerler, surların üstündeki Bizans askerlerine kolaylıkla&#160;ulaşıyorlardı. O zaman, kılıç kılıca, göğüs göğüse bir çarpışma oluyordu. Surlara saldırmak bu yöntemle daha kolaydı. Kuledeki askerler çarpışırken yerdekiler de taşlar,&#160;toprak dolu çuvallar, ot ve çalılarla surlara yaklaşılmasını&#160;engelleyen geniş hendekleri dolduruyorlardı.</p>
<p>Gün boyu kıyasıya süren çarpışmalarla kalede büyük bir gedik açılmıştı. Gece olup çarpışmalar kesildiğinde Bizans imparatoru, hem bu tehlikeli gediği onarttı, hem doldurulan hendekleri boşalttırdı, hem de tahta kuleyi surlardan atılan alevli oklarla yaktırdı.</p>
<p>Ne yapılsa boşunaydı. İstanbul, dört bir yandan kuşatılmıştı. Kentin ele geçirilmesi gün meselesiydi. Padişah II. Mehmet, daha fazla kan dökülmesini istemiyordu. Genel&#160;saldırı sonucunda güzelim kent zarar görecek, yakılıp yıkılacaktı. Buna gönlü elvermiyordu. İmparatora, Isfendiya-roğlu Rasim Bey’i elçi gönderdi. Kenti savaşsız Türklere bırakmasını, kendisinin hâzinelerini alarak istediği yere gitmesini önerdi. Öteki Bizanslı ileri gelenler de bunu yapabilirlerdi. Bizans İmparatoru, padişahın bu önerisini geri çevirdi.</p>
<p>“Padişah barış istiyorsa kuşatmayı kaldırır, kenti teslim etmekse kimsenin yetkisinde değildir. Biz hepimiz ölmeye&#160;hazırız.”</p>
<p>Bu cevap karşısında padişah, 28 Mayıs’ı 29 Mayıs’a bağlayan gece, en son hazırlıkları yaptırdı. Sabaha karşı genel saldırı başladı.</p>
<p>29 Mayıs sabahının ilk ışıkları ortalığı aydınlattığında Yeniçerilerin önünde savaşan Ulubatlı Haşan, otuz arkadaşıyla birlikte surların üstüne tırmanıyor ve Türk bayrağını&#160;oraya dikiyordu.</p>
<p>Ulubatlı Haşan, bayrağı diktikten sonra şehit oldu. Ardından yeniçeriler, surları aşarak kente girdi.</p>
<p>Yeniçerilere karşı surları sonuna kadar savunan Bizanslı askerlerin arasında elinde kılıcıyla İmparator Konstantin&#160;Dragoses’in de bulunduğunu söylerler. Padişaha ölmeye&#160;lıazır olduğu haberini gönderen imparator, gerçekten de,&#160;sözünde durarak, bu saldırılardan birinde herhangi bir asker gibi, bir yeniçerinin kılıcı altında can vermiştir.</p>
<p>Fatih, kente girdikten sonra, ölüler arasında imparato-ımı cesedini buldurup ona saygı göstermiş, imparatorlara yakışan bir törenle gömülmesini sağlamıştır.</p>
<p>Bugün, hem en görkemli günleri, hem de en büyük yıkımları yaşamış olan surlar, tarihte olanların canlı kanıtı olarak karşımızda dimdik durmaktadır.</p>
</body>
</html>