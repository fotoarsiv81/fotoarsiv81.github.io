<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>KIZ KULESİ</h2><h3>©</h3>
<p>Kız Kulesi’ni duymayanınız var mıdır bilmem. İstanbul’a gelenler görmüşlerdir. Gelmeyenler, kartpostallardaki&#160;renkli resimlerinden tanırlar. Konusu İstanbul’da geçen bütün filmlerde Kız Kulesi’ni hep gösterirler. Hem de birkaç&#160;kez. İstanbul’un Rumeli yakasıyla Anadolu yakası arasında&#160;ve Haydarpaşa-Kadıköy arasında işleyen bütün vapurlar,&#160;iki yaka arasında yolcu taşıyan motorlarla sandallar, Bo-ğaz’a giden, Boğaz’dan gelen küçük Boğaz vapurları, Karadeniz’e giden, ya da ordan gelen büyük yolcu gemileri, şilepler, tankerler denizin ortasındaki bu kulenin yanından&#160;süzülerek geçerler. Önünden geçerken düdük çalarak selamlarlar onu. İstanbul’un hemen hemen simgesi olmuştur&#160;Kız Kulesi.</p>
<p>Gündüzleri apak görünümüyle göz alıcı bir güzelliği vardır. Çevresinde sürüyle martı kanat çırparak dönenir.</p>
<p>Geceleri, çakıp sönen feneriyle deniz taşıtlarına yol göstericilik yapan Kız Kulesi, İstanbul Boğazı’nın girişinde kurulmuştur. Topkapı Sarayı’nın Gülhane Parkı’nm bulunduğu İstanbul Limanı girişindeki Sarayburnu ile Harem ve Salacak kıyısı arasındaki bir kayalığın üstündedir. Denizin ortasındaki bu kayalığa iri, ak bir martı olarak tünemiş gibidir. Çağlar boyu hiç uçmadan orada oturmaktadır. 18 metre yüksekliğinde olan Kız Kulesi, İsa’dan Önce 410 yılında Atinalı kumandan Alkibiades tarafından taştan bir kule olarak yaptırılmıştır. Kumandanın amacı Karadeniz’den gelecek olan gemileri kontrol altına almaktı. Bizans imparatoru&#160;Aleksios Komnenos, bu kontrol kulesini kale biçimine soktu. Boğaz’m ağzını kapayan uzun bir zincirin ucunu buraya</p><div><img src="main-9.jpg" alt=""/></div>
<p>bağlattı. İstanbul’un alınışından sonra kale yeniden kule biçimine getirildi. Tahtadan yapılan bu kule yanınca Padişah 111. Ahmet devrinde kule bu kez taştan yaptırıldı. Bugünkü&#160;kule, o günden kalmadır. Kız Kulesi, 1857’den 2000 yılına&#160;kadar deniz feneri olarak kullanılmıştır.</p>
<p>2000 yılında özel sektöre devredilen kule geçirdiği onanınla çay içilip yemek yenilen bir yapıya dönüştürülmüştür.</p><h4>Kız Kulesi’nin Öyküsü: Kral Kızının Yazgısı</h4>
<p>Bir zamanlar, Üsküdar sırtlarında büyük bir tapınak vardı. Eski Yunan Tanrıçalarından Arternis adına kurulan bu tapmakta genç kızlar rahibelik yapardı.</p>
<p>Her yıl, baharın gelişini karşılamak, ağaçların, çiçeklerin, otların, kısacası doğanın yeniden canlanışını kutlamak için büyük bir bayram yapılırdı. Bu bayrama her yerden kadın, erkek, yaşlı, genç akın akın insanlar gelirdi. Burada&#160;bayram süresince yenilir, içilir, eğlenilir; Arternis Tapma-ğı’nda yaşayan kızlarla delikanlılar dans ederdi.</p>
<p>Bu bayramlardan birinde karşı kıyıdan Leandros adlı yakışıklı bir delikanlı da gelmişti. Bayrama ilk kez katılıyordu. Hero ise Arternis Tapınağı’nda yaşayan güzel bir kızdı. Leandros ile Hero, bayram süresince birbirleriyle arkadaşlık ettiler. Güzel günler geçirdiler.</p>
<p>Bayram sona erince ayrılmaları gerekiyordu. Ama onlar, ayrılmak istemiyorlardı. Hero, “Üzülme, gelecek yıl yeniden buluşuruz. Seni beklerim,” dedi.</p>
<p>Leandros, “Olanaksız,” diye karşılık verdi. “Bir yıl bek-leyemem. Bir yıl çok uzun bir süre. Seni sık sık görmeliyim. Sık sık buluşmalıyım seninle.”</p>
<p>“Ama nasıl? Arada deniz var. Hem her zaman bahar bayramlarında olduğu gibi durgun da değildir Boğaz’ın suları. Canavarlaştığı, koskoca gemileri bile yuttuğu olur.” “Aradaki deniz engel olmamalı arkadaşlığımıza, dostluğumuza&#160;Hero. Ben çok iyi yüzerim. Senden istediğim, denizin durgun olduğu geceler, bir ışık yakman yalnızca. Yüzerek gelirim o zaman yanma. Unutma, karşı kıyıdan yakacağın ışığı&#160;gözleyeceğim. Işık yanınca benimle konuşmak istiyorsun&#160;demektir. Hemen gelirim.”</p>
<p>Böyle diyerek Leandros, arkadaşından ayrıldı. Yaz boyunca, denizin durgun olduğu gecelerde Hero, Leandros’a ışıkla işaret vererek buluşmalarını sağladı. Gece ne denli&#160;karanlık olursa olsun Hero’nun yaktığı ışık, Leandros’un&#160;yolunu aydınlatıyordu.</p>
<p>Güz bitmiş, kış yaklaşmıştı. Ilık esintilerin yerini lodos ve poyraz esintileri almıştı. Denizin çırpıntıları, birbirini&#160;kovalayan iri dalgalara dönüşmüştü. Artemis Tapınağı’nm&#160;yöneticilerinden biri, Hero’nun kimi geceler tapmağın kulesinde ışık yakıp Leandros’a işaret verdiğini görmüş, buluşmalarını izlemişti.</p>
<p>Denizin dalgalı olduğu fırtınalı bir gecede tapınağın yöneticisi, Hero’nun ışık yaktığı kuleye çıkıp meşaleyi ateşledi. Karşı kıyıdan ışığın yandığını gören Leandros hemen dalgaların arasına bıraktı kendini. Bir yandan dalgalarla boğuşurken öte yandan ışığı yitirmemeye çalışıyordu. Tam&#160;Üsküdar kıyılarına yaklaşmışken ışık söndü birden. Denizin ortasında zifiri karanlığa gömüldü Leandros. Bir an&#160;için, rüzgârdan sönmüştür belki, diye düşündü. Hero şimdi yakar ışığı. O zaman yönümü bulur, kıyıya varırım.</p>
<p>Ama Leandros yanılmıştı. İşığın başındaki Hero değildi. Tapmak yöneticisi de ışığı özellikle söndürmüştü. Leandros, denizin ortasında, azgın dalgaları arasında çırpına çırpma boğuldu. Bu durumu öğrenen Hero da ertesi sabah&#160;kendini tapmağın kulesinden attı.</p>
<p>Zamanla Leandros’un boğulduğu yerde bir kayalık oluştu. Denizin ortasındaki bu kuleyi de işte o kayalığın üstüne Leandros’un anısına bir anıt diye diktiler. Onun için bir süre Leandros Kulesi diye anıldığı bile söylenir.</p>
<p>Aradan yüzyıllar geçti. İstanbul, Bizans İmparatorluğumun başkenti oldu. İmparatorluk geniş topraklara sahipti. İmparatorlar, Sarayburnu’nda ağaçlar arasındaki görkemli saraylarında yaşıyorlardı. Boğaz’ı gören bu tepeden limana girip çıkan bütün gemileri izleyebiliyorlardı. Kent,&#160;tapmaklarla, anıtlarla bezeliydi. Kentin çevresi de yüksek&#160;duvarlı surlarla çevriliydi. Başkent dıştan gelecek saldırılara karşı iyice korunuyordu. Onun için başkentliler, eğlenceden eğlenceye koşuyordu. Ayasofya’nm önündeki hipodromda sık sık araba yarışları yapılırdı. Sarayda şölenler birbirini kovalardı. Halkı mutlu, zengin bir yaşantı içinde çalkanıp giden başkentte üzgün tek bir insan vardı. O da koskoca ülkeyi yöneten imparatorun kendisiydi.</p>
<p>imparatorun uzun süre çocuğu olmamıştı. Tacını, tahtını bırakacağı kimsesi yoktu. Buna çok üzülüyordu. Sonunda bir kızı oldu. İmparator buna çok sevindi. Kızının doğum gününü ülkesinde bayram ilan etti. Her yıl, doğum günü bayramı görkemli bir biçimde kutlanıyor, prenses de gittikçe büyüyordu. Büyüdükçe serpilip güzelleşiyordu,&#160;imparator, kızının tahta hazırlanmasını, ona göre eğitilmesini istemişti sarayın bilginlerinden. Bilginlerin en yaşlısı,&#160;imparatorun bu isteği karşısında, bir gün, “Yüce imparatorum boşuna uğraşıyorsunuz,” dedi. “Kızınız, tahta geçemeyecek.”</p>
<p>İmparator, yaşlı bilgine çok kızdı.</p>
<p>“Ne demek istiyorsun sen?” diye bağırdı.</p>
<p>“Çünkü kızınızı on sekiz yaşma basmadan bir yılan sokup öldürecek.”</p>
<p>“Yalan söylüyorsun, inanmam buna!”</p>
<p>“ister inanın, ister inanmayın. Bence, onu bu acı yazgıdan korumak için bir şeyler yaparsanız daha iyi edersiniz.” İmparator, yaşlı bilgine hak verdi. Kızını öyle bir yere&#160;saklamalıydı ki oraya yılan gelmesin. Yılan gelemeyince de&#160;kızını sokup öldüremezdi. Böylece kızının yazgısını değiştirebilirdi.</p>
<p>İmparator, kızının acı yazgısını nasıl yenebileceğini uzun süre düşündü. Her sabah sarayının balkonuna çıkıyor, Boğaz’ın mavi sularına bakarak düşünceye dalıyordu.&#160;Bir sabah, Boğaz’ı sis basmış, deniz görünmez olmuştu. Yalnız denizin ortasındaki eski taş kule, şu delikanlının boğulduğu yere dikilen kule, sisi delip apak ortaya çıkmıştı. İmparatorun kafasında birden bir şimşek çaktı. Orası uzun süredir kullanılmıyordu. Acaba orayı onartsa, dayatsa döşetse&#160;denizin ortasında küçük bir saray biçimine soksa kızını yılanlardan koruyamaz mıydı? Öyle ya, denizin ortasındaki&#160;taş kulede yılan ne arasın.</p>
<p>İmparator, bu buluşuna çok sevindi. Ustaları, mimarları yanına çağırdı. Vakit geçirmeden işe koyulmalarını söyledi.</p>
<p>Çok geçmeden eski kule, sağlam bir kale biçimine sokuldu. Kuleye bir yeraltı yolu yapılarak bu yeraltı yolunda bulunan tatlı su kaynağıyla kulenin sarnıcına su verildi.&#160;Ayrıca kule ile kara arasında dalgakıranlık yapacak bir duvar örüldü. Böylece kulenin çevresi liman olacak, dalgalar,&#160;kuleyi dövmeyecekti. Her şeyiyle sessiz, sakin, küçücük bir&#160;saray olmuştu eski kule. İmparatorun kızı buraya yerleştirildi. Bütün gereksinimleri karşılanmıştı. Babasının sarayıyla karşı karşıyaydı kendi sarayı. Babası, her sabah, Saray-burnu’ndaki sarayının balkonuna çıkıp kulede bulunan kızını selamlıyordu. Prenses de babasına el sallıyordu kuleden.</p>
<p>Böyle böyle yıllar geçti. İmparator artık kızının uğursuz yazgısını yendiğinden emindi. Kızı on sekizine basmak&#160;üzereydi. On sekizinde imparatoriçeliği ilan edilecekti.</p>
<p>O günlerde köylülerden biri, saraya bir sepet üzüm armağan getirdi. O zamanlar, İstanbul’un çevresinde çok büyük üzüm bağları vardı. Bu bağlarda kehribar renkli çavuş-üzümleriyle parmak iriliğinde kara üzümler yetişirdi. Sepet bu iştah açıcı üzümlerle doldurulmuştu. Üzümleri yalnız&#160;başına yemeye imparatorun içi razı gelmedi. Sepeti kızına&#160;götürmelerini buyurdu. Muhafızlar, imparatorun buyruğunu yerine getirerek üzüm sepetini kuleye götürüp prensese&#160;verdiler.</p>
<p>Muhafızlar kuleden ayrıldıktan sonra prenses, sepetten bir salkım üzüm almak istedi. Sabah çiyinin buğusu üstlerindeydi daha. Taneler kütür kütürdü. Sepetten iri bir salkımı seçip aldı. O sırada üzüm salkımlarının arasına gizlenmiş olan boz renkli bir yılan süzülerek sepetten çıkıp prensesin bileğine dolandı. Prenses, ilk anda, kolunu silkeleyip&#160;yılanı bileğinden atmak istedi. Ama yılan prensesin bileğinden çözülüp boynuna dolandı. Prenses, taş kulenin içinde&#160;nice çığlık attıysa da duyan olmadı. Yılan, prensesi ince,&#160;uzun, ak boynundan ısırıp zehirini boşalttıktan sonra süzülüp gitti.</p>
<p>Ertesi gün, prensesi kulede ölü buldular. Boynunda yılanın diş izleri duruyordu. Prensesi sokan boz yılanı çok ara-dılarsa da bulamadılar.</p>
<p>İmparator, kızı için pirinç bir tabut yaptırdı. Toprağa gömülürse yılanlara yem olabilirdi. Onun için imparator&#160;kızının ölüsünü mumyalatıp bu pirinç tabuta kapattı. Tabutun da Ayasofya’nın yüksek duvarlarından birinin üstüne yerleştirilmesini buyurdu. Dediğini yaptılar. Böylece kızının hiç değilse ölüsünü yılanlardan koruyacağını düşünmüştü. Ama uzun yıllar sonra yüksek duvarın üstündeki&#160;pirinç tabutta bir yılanın girebileceği büyüklükte bir deliğin belirdiğini söylerler. Pirinç tabutu delen yılanın aynı&#160;boz yılan olduğu da anlatılır. Yakın zamanlara kadar prensesin delik tabutunun aynı yerde durduğunu görenler olmuş.</p>
<p>Tarih kitapları, çeşitli söylenceler Kız Kulesi’nin öyküsünü böyle anlatırlar. O günden beri de denizin ortasındaki bu kule Kız Kulesi diye anılır.</p>
</body>
</html>