<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>TRUVA</h2><h3>©</h3>
<p>Çok eski tarihsel anıtlarımızdan biri olan Truva kenti kalıntıları, Çanakkale Boğazı’nın Anadolu yakasında kıyıdan biraz uzakta bulunan kayalık bir tepededir.</p>
<p>Eski Yunan şairlerinden Homeros’un llyada ve Odysseia adlı ünlü destanında sözünü ettiği bu kent, üst üste kurulmuş dokuz kentten oluşmaktadır, ilk kuruluşu, Isa’dan&#160;Önce 3000-2500 yıllarına uzanır. Savaşlar nedeniyle yakılıp yıkılmalarla, çeşitli krallıkların egemenliği altına girmekle dokuz kez yıkılıp dokuz kez yeniden kurulmuştur.&#160;Isa’dan önce 800 yıllarında sekizinci kez kurularak bir Eski Yunan kolonisi olan Truva, daha sonra dokuzuncu ve&#160;son kez olarak Romalılar tarafından kurulmuştur. Truva&#160;kalıntılarındaki tiyatro bu dönemden kalmadır.</p>
<p>Üst üste kurulmuş dokuz kentten oluşan Truva’nm her katı ayrıca çeşitli yerleşme bölümlerine ayrılır.</p>
<p>Truva kenti ilk kuruluşundan beri birçok kulesi olan sur duvarlarıyla çevriliydi. Önceleri temel bölümü taş olan bu&#160;duvarların üst bölümleri kerpiçtendi. Sonraları bu surlara&#160;iki tane iç içe kapı açıldığı görülür. Daha sonraları tama-</p><div><img src="main-16.jpg" alt=""/></div>
<p>men taştan yapılan sur duvarları hem çift duvardan oluşur, hem de köşelerine kapılar açılır.</p>
<p>İlk yerleşme dönemlerinde evler iç içe çok sık biçimde yapılmıştır. Aralarında düzensiz olarak uzanan dar yollar&#160;vardır. Sonraki yerleşme dönemlerindeyse evler daha geniş&#160;alanlarla birbirinden ayrılır, kent teraslar üzerinde bir bütün olarak yer alır.</p>
<p>Kurban kuyusu, tapmağı, yolları, tiyatrosu ile ilginç bir görünümü olan Truva’nm girişinde bugün bir müze ile Çanakkale Tahta At Şenlikleri için yapılan ünlü Truva Atı&#160;(Tahta At) görülür.</p>
<p>Truva ilk olarak 1870-1890 yılları arasında Heinrich Schliemann adlı bir Alman araştırmacı tarafından bulundu.&#160;Schliemann, Homeros’un llyada ve Odysseia’sında yazılanlardan yola çıkılarak bu araştırmaya girişti. Kazılar sonunda Homeros’un anlattıklarının söylence olmayıp gerçek olduğunu kanıtlamış oldu. Schliemann’dan sonra çeşitli kazılar yapılarak kent bütünüyle ortaya çıkarıldı.</p>
<p>Kazılardan çıkan çanak çömleğin yanı sıra bakır, tunç alet ve eşyalar göze çarpar. Altın, gümüş gibi kıymetli madenlerden yapılmış süs eşyası ve kaplar vardır. Süs eşyaları&#160;içinde yüzlerce parçanın birleştirilmesiyle yapılan ve çok&#160;ince bir işçiliği olan alınlıklar ve küpeler çok değerlidir. Bu&#160;arada testiler, şarap kabı olarak kullanılan büyük anforalar&#160;ve karşılıklı iki dikey kulpu olan kupalar görülür. Bu kupalara altın bardak ya da iki kulplu kadeh denir, tik dönem&#160;buluntularından olan bu zengin eşyalara daha sonraki dönemin insan yüzü biçiminde işlenmiş kapları, kapaklan katılır. Son dönemlerdeyse yüksek ayaklı meyvalıklarla ağız&#160;kenarlarında hafifçe yüksek, dil biçimli tutamakları olan&#160;kaplar dikkati çeker.</p>
<p>Truva kenti Çanakkale Boğazının girişinde olduğu için Truvalılar gelip geçen gemilere büyük paralar karşılığında&#160;geçiş izni verirdi. Altın, demir, bronz bakımından da zengin olan Truva bu nedenlerle sık sık komşularının saldırısına uğramıştır.</p>
<p>Isa’dan önce 2000 yıllarına doğru Eski Yunanlılar hem Çanakkale Boğazı’nı ele geçirmek, hem de Truva’nm dillere destan zenginliğinden yararlanmak için IYuvalılara savaş&#160;açtılar. Tahta At söylencesi de çok uzun süren bu amansız&#160;savaştan kaynaklanır.</p><h4>Truva’nın Öyküsü: Tahta At</h4>
<p>Truva, güzel yapıları, görkemli tapmakları ve gözalıcı saraylarıyla çok zengin bir kentti. Halkının mutlu bir yaşamı vardı. Ticaret ve madencilikle geçiniyor, komşuları olan&#160;TrakyalIlar ve Asyalılarla barış içinde yaşıyorlardı. Kent,&#160;saldırganlara karşı sağlam duvarlarla korunmuştu. Yüksek&#160;burçlarına tırmanıp kenti ele geçirmek hemen hemen olanaksızdı. Kartal yuvası gibi sarp bir kayalığın üstüne kurulmuştu. Masmavi denizle, yemyeşil düz ova aşağıda kalıyordu. Boğazı da, ovayı da kuş bakışı görüyordu kent. Onun&#160;için boğazdan kendilerinden habersiz kuş uçurmazdı Tru-valılar. Gözcüler yüksek burçlardan ovayla denizi gece&#160;gündüz tarardı. En küçük tehlikede kapılarını sıkı sıkı kapatarak kendilerini savunabilirlerdi. Yıllarca yetecek kadar&#160;yiyecek vardı ambarlarında. Dostlara kentin kapıları her zaman açıktı. Zaten kentin kapıları hiç kapanmamıştı. Çünkü&#160;Truva’ya şimdiye dek herhangi bir düşman yaklaşmaya cesaret edememişti.</p>
<p>O zamanlar Truvanırı kralı yaşlı Priamos’tu. Priamos’ un iki oğlu vardı. Büyüğünün adı Hektor, küçüğününse Paris’ti. Hektor güçlüydü. Kılıç kullanmakta, ok ve mızrak atmakta üstüne yoktu. Paris, daha ince, duygulu, güzel yüzlü bir delikanlıydı. Doğduğu zaman rahipler onun kente&#160;büyük bir uğursuzluk getireceğini söylemişlerdi. Babası da&#160;onu Kazdağı’na bıraktı. Orada, uzun süre koyunlara çobanlık ederek büyüdü. Delikanlı olunca komşu ülkeleri dolaşmaya çıktı. Yunanistan’da îsparta kralı Menelaos’un güzel&#160;karısı Helen’i görüp beğendi. Onu Truva’ya kaçırarak babasının sarayına getirdi. Orada Helen’le evlendi.</p>
<p>Rahiplerin önceden haber verdikleri uğursuzluk da o zaman gelip çattı.</p>
<p>Karısı kaçırılan İsparta kralı Menelaos bu işe çok kızdı. Truvahlardan öç almak için onlara karşı savaş açtı. Yunan&#160;yarımadasının en ünlü kralları, komutanları ve savaşçıları&#160;bir araya geldi. Başlarına Menelaos’un kardeşi Argos kralı&#160;Agamemnon geçti. Gemilere binip Truva önlerine geldiler.&#160;Silahlarını kuşanmış binlerce asker kıyıya çıktı. Ovaya çadırlarım kurup hazırlık yaptılar. Ardından görülmemiş bir&#160;savaş başladı.</p>
<p>Truvalılara dostları Trakya kralları ile Asya kralları asker ve yiyecek göndererek yardımcı oluyorlardı.</p>
<p>Yunan yarımadasından gelenlerse Limni Adası’ndan yardım alıyor, savaş araç ve gereçlerinin eksiklerini, yiyecek ve içeceklerini oradan sağlıyorlardı.</p>
<p>Kuşatma tam on yıl sürdü. İki yan da büyük kahramanlık gösteriyordu. Truvalılara Priamos’un büyük oğlu Hek-tor komutanlık ediyordu. Karşısında da kendisi kadar güçlü ve savaşmasını bilen becerikli komutanlar vardı. Kıyasıya bir savaş oluyordu. İki yandan da ölenler pek çoktu. Hektor, komutan Akhilleus’un arkadaşı Petroklos’un askerlerini yenip kendisini öldürünce Akhilleus, arkadaşının&#160;öcünü almak için silahlanıp tek başına Hektor’a saldırdı.&#160;Hektor’u Truva surları çevresinde tam üç kez kovaladı.&#160;Üçüncüsünde yakalayıp, ikili bir döğüşe girişti.</p>
<p>Akhilleus, düşmanını yere serip öldürdü. Ölüsünü savaş arabasına bağlayıp kentin çevresinde sürüdü. Truva kralı&#160;Priamos, çadırına kadar gelip yalvarmasa Hektor’un ölüsünü kuşlara, köpeklere yem olarak bırakacaktı. Yaşlı krala&#160;acıyıp oğlunun ölüsünü verdi. Hektor’dan sonra Paris komutayı ele aldı. Akhilleus'un ölümü de Paris’in elinden oldu. Bir saldırı sırasında Paris’in attığı ok, Akhilleus’u topuğundan vurdu. Yoksa başka yanma ne ok işler, ne mızrak&#160;batar, ne de kılıç keserdi.</p>
<p>Akhilleus’un ölümünden sonra savaş çok kızıştı. Truva-</p>
<p>Ular, kenti canla başla koruyordu. Agamemnon’un komutasındaki güçlü Akhaialılar ne yapsalar surları aşıp kenti ele geçiremiyorlardı.</p>
<p>Ama kenti ele geçirmenin bir yolu olmalıydı. Bunu güçle elde edemeyince kurnazlığa başvurmaya karar verdiler. Bir gün ünlü komutan Odysseus, savaşçı arkadaşlarından&#160;birini yanma aldı. Truvalı kılığında kente girip ikisi de&#160;kentlilerin arasına karıştı. Gece olunca, kenti koruduğuna&#160;inandıkları Akıl Tanrıçası Athena’nm büyük tapmakta bulunan tahtadan yapılmış heykelini çaldılar. Kentten gizlice&#160;çıkıp kendi çadırlarına döndüler. Onlara göre artık Tru-va’nın sonu gelmişti. Odysseus, kesin olarak şehri ele geçirmek için yeni bir savaş oyunu düşündü. Tahtadan büyük&#160;bir at yaptırttı. Tahta at, hemen hemen bir gemi kadardı.&#160;Atın boş olan karnına en güçlü savaşçılar yerleştirildi. Savaşçılar, atm karnına yerleştikten sonra kapak kapatıldı.&#160;Tahta at, o gece, askerlerce gizlice çekilerek kale duvarlarının önüne getirilip bırakıldı.</p>
<p>Truvalılar, sabahleyin uyandıklarında ilginç bir görüntüyle karşılaştılar. Ovada Akhaialı askerlerin kaldığı çadırlar cayır cayır yanıyor, kendileriyse gemileriyle denize açılmış gidiyorlardı. Yalnız kale duvarlarının önünde tahtadan büyük bir at duruyordu.</p>
<p>Herkes sevinç içindeydi. Düşmanları kendiliğinden çekilip gitmişti. On yıldır savaştıkları alan bomboştu şimdi. Yalnız göz alabildiğine uzayan bomboş savaş alanının bir&#160;köşesinde korkuluk gibi tek başına bıraktıkları bu tahta atı&#160;ne diye götürmediklerini kimse kestiremiyordu. Çünkü giderken arkalarında bir şey bırakmamak için çadırlarını bile&#160;yakmışlardı. Sonunda, atı gemilerine sığdıramayacakları&#160;için yanlarına almadıklarını düşündüler. O zaman halk,&#160;“Bari şunu yakından görelim,” dedi.</p>
<p>Kale kapıları açıldı. Koruyucular önde, Truvalılar arkada atın yanına vardılar. O sırada atın önünde bir adamın dikildiğini gördüler. Bu adamın adı, Simeon’du. Odysseus’un yakın arkadaşı olan Simeon orada özellikle bırakılmıştı. Koruyuculardan biri öne çıkıp mızrağını adamın göğsüne uzattı.&#160;“Söyle bakalım asker, sen niye ötekilerle gitmedin?”&#160;Adam, korkuyla bir adım geriledi. Odysseus’la birlikte&#160;önceden hazırladıkları yalanı kendini açındırarak söyledi:&#160;“Efendimiz, komutanımız Odysseus giderken beni Tanrılara kurban etmek istedi. Elinden güç kurtularak bu atm&#160;karnının altına saklandım. Merhamet edin efendimiz. Beni&#160;öldürmeyin.”</p>
<p>Koruyucu mızrağını adamın göğsünden çekti.</p>
<p>“Peki bu at neyin nesi, onu biliyor musun?”</p>
<p>Simeon bu soruyu bekliyordu. Sevinçle atıldı.</p>
<p>“Bilmez olur muyum? Bu tahta atı biz kendi ellerimizle yaptık. Sizin için. Bütün Truvalılar için. Büyük tapmağınızdan çalman Athena’nın tahta heykelinin yerine yaptık bunu. Tanrıça size de, bize de kızmasın diye. Onun için sakın&#160;bu atı parçalamaya kalkmayın. Eğer parçalarsanız, Tanrıça&#160;kızar, bu size büyük bir uğursuzluk getirir.</p>
<p>Eğer kentin içine çekerseniz ülkenize mutluluğun güneşi doğacaktır. Tanrıça Athena kızgınlığım unutup yeniden yüzünüze gülecek, bolluk, bereket, barış, mutluluk sevinciyle dolup taşacaksınız.”</p>
<p>Halkın arasında Sirneon’un anlattıklarını dinleyen büyük tapmağın rahibi Laakon, “İnanmayın yurttaşlarım,” diye bağırdı. “Bu adam yalan söylüyor. Ona inanmayın.”</p>
<p>Bunun üstüne halk, koruyucularla birlikte tahta atın çevresinden uzaklaştı. Laakon’a mı inansınlar, yoksa düşman askerine mi bir türlü kestiremiyorlardı. Bir süre, uzakta durup atı seyretmeyi daha uygun buldular. Akşama doğru, rahip Laakon’a, deniz kıyısında, sunağın başında, iki oğluyla birlikteyken iki büyük yılanın saldırdığını haber verdiler Yılanlar, gövdelerine dolanarak bir anda üçünü de öldürmüştü. Bunun üstüne halk, “Demek Laakon bize yalan&#160;söyledi. Tanrı cezasını verdi. Asker haklıymış,” diye bağrışarak tahta atı kalenin önünden alıp kente soktular.</p>
<p>Gece olup kentte el ayak çekildikten sonra Simeon bir ateş yaktı. Denizde gemileriyle hazır bekleyen Akhaialılar,&#160;bu işaret üstüne, sessizce karaya çıkıp Truva’yı kuşattılar.</p>
<p>Atrı karnında saklı olanlar, o sırada, kapağı açıp dışarı çıktılar. Kentin kapılarını açarak Akhaialıların şehri ele geçirmesini sağladılar.</p>
<p>Truvalılar, bu baskın karşısında neye uğradıklarını bilemediler. Kentin içinde korkunç bir boğuşma oldu. Hemen hemen bütün erkekler, genç yaşlı demeden kılıçtan geçirildiler. Pek az kişi canını kurtarabildi. Yaşlı kral Priamos’u&#160;sarayında herkesin gözü önünde öldürdüler. Kadınlar, tutsak edilmişti. Priamos’un yaşlı karısı ile Hektor’un karısı da&#160;tutsaklar arasındaydı. Erkeklerden yalnız Hektor un küçük&#160;oğlu sağ kalmıştı. Anasının kucağında her şeyden habersiz&#160;oturuyordu. Onu da anasının elinden alarak kale duvarından aşağı attılar.</p>
<p>Kent yakılıp yıkıldı. Yağmalandı. Saldırganlar, kadınlarla birlikte hâzineleri alıp götürdüler. Götüremediklerini de kentle birlikte ateşe verdiler.</p>
<p>Böylece, Akhaialılar, Truva’yı bütün zenginliği ile ele geçirip topraklarını genişlettiler. Çanakkale Bcğazı’na egemen oldular. Menelaos da kaçırılan karısı güzel Helen’i Truvalılardan geri aldı. İsparta’ya kendi sarayına götürmek&#160;üzere kıyıda bekleyen gemisine bindirdi.</p>
</body>
</html>