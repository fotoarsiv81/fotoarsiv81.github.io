<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>BAYEZlT YANGIN KULESİ</h2><h3>o</h3>
<p>İstanbul’un iki ünlü kulesinden biri Bayezit Kulesi’dir. Bayezit Kulesi, İstanbul’da, eski Bayezit Alanı’ndaki, şimdiki adı ile Hürriyet Alam’ndaki İstanbul Üniversitesi’nin&#160;bahçesi içindedir.</p>
<p>Kentte çıkan yangınların izlenip haber verilmesi için yangın kulesi olarak yapılmıştı.</p>
<p>Osmanlılar zamanında Yeniçeri Ocağı’nda yangın söndürme işiyle uğraşan bir Tulumbacılar Bölüğü kurulunca Eski Ağakapısı diye anılan üniversite bahçesine Yangın&#160;Köşkü denilen tahtadan bir kule yapıldı. Bu ilk kule şimdiki yerine yapılmamıştı. Caddeye daha yakın bir yerdeydi.&#160;Bu kuleden kent gözlenirdi. Yangın başlangıcı görülen yerlere hemen tulumbacılar koşturulurdu. Kuleden yangın&#160;gözleyenlere Köşklü denirdi. Bu, köşklü deyimi, uzun süre&#160;tulumbacıların önünden koşup yangının nerede olduğunu&#160;haber verenler için kullanılmıştır.</p>
<p>Birçok kez yanan bu tahta kule, her seferinde yeniden yaptırıldı. En son II.Mahmut döneminde padişahın buyruğu&#160;ile yıktırıldı. Bugünkü yerine tahtadan yeni bir kule yapıldı.&#160;Ama daha yapımı bitmeden bir ayaklanma sonucu yakıldı.</p><div><img src="main-3.jpg" alt=""/></div>
<p>Yerine, 1828 yılında, Ağa Hüseyin Paşa tarafından, yine padişahın buyruğu ile bugünkü mermer kule yaptırıldı.&#160;1849’da dört yöne açılan yuvarlak pencereli taştan yapılmış&#160;bir terasla parmaklıklı üç kat eklendi kuleye. 1889’da en&#160;üste demir bir bayrak direği dikilerek kule bugünkü görünümünü kazandı.</p>
<p>Bayezit Yangın Kulesi’nin boyu 85 metredir. Kuleye 180 basamaklı bir merdivenle çıkılır. Kulenin katlarına aşağıdan yukarı doğru şu adlar verilmiştir: Nöbet Katı, İşaret Katı, Sepet Katı, Sancak Katı.</p>
<p>Bugün de yangın kulesi olarak kullanılan Bayezit Kulesi, ayrıca geceleri, tepesinde yakılan değişik renkli ışıklarla ertesi günkü hava durumunu bildirir.</p><h4>Bayezit Yangın Kulesi’nin Öyküsü: Yangın Vaar!</h4>
<p>II.Mahmut yenilikçi bir padişahtı. Devletin başına geçer geçmez, bugünkü üniversitenin bulunduğu yer olan Eski&#160;Saray, Asker Kapısı adı ile ordunun yönetim yeri haline getirildi. Yeniçeri Ocağı’nı daha önce kaldırmıştı. Yerine daha&#160;düzenli bir askeri güç olan yeni bir ordu kurdurmuştu. Bu&#160;yeni orduya Asakir-i Mansure deniyordu. Asker Kapısı bu&#160;yeni ordunun Genel Kurmay Başkanlığı gibi bir yerdi. Genel Kurmay Başkanı yerinde olan komutana da Serasker adı&#160;veriliyordu. Serasker, askerin başı anlamına geliyordu.</p>
<p>Padişah, bir gün, Asker Kapısı’m görmek istedi. Sarayın kapısından törenle çıkıp saltanat arabasına bindi. Saltanat&#160;arabası altın yaldız işlemeli çok güzel bir faytondu. Arabayı besili iki at çekiyordu. Padişahın arabasının iki yanında&#160;atlı askerler vardı. Padişah, yeni kurduğu ordunun Avrupai&#160;üniformalı yiğit askerlerine hayranlıkla bakıyordu. Halk,&#160;yol boyunca, hem göğsü kabararak askerleri seyrediyor,&#160;hem, “Padişahım çok yaşa!” diye bağırıyordu.</p>
<p>Araba Bayezit Alam’nın iki yanı ağaçlıklı yolundan geçip Asker Kapısı’mn önünde durdu. Bu binanın büyük görkemli bir dış kapısı vardı. Padişah arabasından burada indi. Serasker ve öteki ileri gelen subaylar padişahı iki yanı ağaçlıklı bahçenin sonundaki binanın kapısında bekliyorlardı. Arabanın dış kapıda durduğunu görünce, koşarak oraya ulaştılar. Padişahın önünde yerlere kadar eğilip el etek öptüler.&#160;Padişah, “Önce bahçeyi görmek isterim!” dedi. Serasker ile&#160;subayları padişahın karşısında bir daha saygı ile eğildiler.&#160;Birlikte bahçeden içeri girdiler. Bahçe, ağaçları ve çiçeklikleriyle çok güzel düzenlenmişti. Her şey tam bir uyum içindeydi. Padişah memnun görünüyordu. Bu sırada gözüne&#160;tahta yangın köşkü çarptı. Harap bir durumdaydı. Padişahın&#160;suratı asıldı birden. Sert bir sesle, “Ne bu?” diye sordu.</p>
<p>Serasker, ezile büzüle, “Yangın köşkü sultanım!” diye cevap verdi.</p>
<p>“Yangın köşkü olduğunu biliriz paşa. Her yanı dökülür, onu deriz. Bir yel esse uçup gidecek. Bu ne kepazeliktir!”</p>
<p>“Yeniçeri kullarınız bu hale getirmiştir sultanım. Bizim suçumuz yoktur.”</p>
<p>“Yeniçerinin askerliğinden hayır gelmezdi. Kulesini ne diye ayakta tutarsınız. Tez yıkılsın. Yerine yenisi yapılsın.”&#160;“Emredersiniz sultanım!”.</p>
<p>II. Mahmut’un bu kesin buyruğu üstüne, eski yangın köşkü hemen yıkıldı. Yeni yapılacak yangın köşkü için&#160;bahçede daha uygun bir yer arandı. Burası Eski Saray alanıydı. BizanslIlardan kalma olduğu için eski anıtların kalıntıları vardı. Bunlardan biri de Tedradysion dedikleri taştan&#160;dört köşe bir anıttı.</p>
<p>Yeni yangın köşkünü bunun üstüne yapmaya karar verdiler. Böylece toprağı kazıp temel açma zahmetinden de kurtulmuşlardı.</p>
<p>Tahtalar, kalaslar taşındı. İskeleler kuruldu. Ustalar, tahtadan yeni bir yangın köşkü yapmak için işe giriştiler.&#160;Tahta kule, yavaş yavaş yükselmeye başladı. Ustalar, kulenin son katını tamamlayıp üstünü örtünceye dek her şey&#160;yolunda gitti.</p>
<p>Çatının çatıklığı gün, kulenin dibinde iki asker durdu. Tepede çalışan ustalara baktılar. El salladılar. Ustalar da&#160;onlara el salladı. Askerler, birbirlerine bakıp gülümsediler,&#160;ikisi de eski yeniçeri askerlerindendi. Padişah, yeniçeriliği&#160;kaldırınca, yeniçeri olduklarını gizleyerek yeni kurulan ordunun askerleri arasına katıldılar. Kendileri gibi olan daha&#160;birçok arkadaşları da vardı aralarında. Onlar da bu kışladaydılar. Bu yeni türeme askerlere, daha doğrusu onları yöneten, gavur talimi yaptıran yeni seraskerle çıtkırıldım subaylara çok kızıyorlardı. Yeniçerilerin palabıyıklı, pehlivan&#160;yapılı yiğit subayları nerde, bunlar nerdeydi?</p>
<p>İki eski yeniçeri ağaçların altına doğru yürüyüp konuşmaya başladılar.</p>
<p>“Ne zaman harekete geçiyoruz?”</p>
<p>“Kule biter bitmez. Kuleyi kullanmalarına fırsat bırakmadan yakacağız.”</p>
<p>“Onlar bizim şanlı kulemizi nasıl yıktılarsa biz de onların yepyeni kulesini kül edeceğiz.”</p>
<p>“Seraskerle subaylar kulenin yandığını görünce koşup gelecekler. O zaman da hepsini kılıçtan geçireceğiz.”</p>
<p>Bu konuşmanın üstünden bir hafta geçmeden kule tamamlandı. Kulenin çevresinde ve içinde yapımdan kalan tahta parçaları, yongalar, talaşlar daha temizlenmemişti.&#160;Bunlar temizlenip her şey yoluna konduktan sonra padişah&#160;yeni yangın köşkünü törenle açacaktı.</p>
<p>Ama öç almayı kafalarına koyan yeniçeriler, kule tamamlandığı akşam işe giriştiler.</p>
<p>Yapım artığı tahta parçalarıyla yongaları tutuşturmak güç olmadı.</p>
<p>Daha önce kule yapılırken birbiriyle konuşan o iki asker, gece yarısı, gizlice kuleye yaklaştılar. Yağlı iki bez parçasını yongalarla tahtaların arasına yerleştirdiler. Ellerindeki çakmaktaşını çakarak çıkan kıvılcımlarla bez parçalarını tutuşturdular. Sonra ardlarına bakmadan koşarak, ağaçların arasına gizlenen arkadaşlarının yanına gittiler. Arkadaşları kılıçlarını çekmiş, kıvrık hançerlerini hazırlamış bekliyorlardı.</p>
<p>Az sonra kuleden çatırtılar gelmeye, alevler yükselmeye</p>
<p>başladı. Çok geçmeden yükselen alevler ortalığı gündüz gibi aydınlattı. Hepsinin yüzü gülüyordu. Alevler yükseldikçe sevinçleri bir kat daha artıyordu; çünkü yangını gören, duyan bütün ileri gelen subaylar, serasker paşa, yangının&#160;söndürülmesi için koşup geleceklerdi. Onlar gelince kendileri de ağaçların arkasından çıkıp, gelenlerin kellelerini&#160;uçuracaklardı. Böylece yeni ordunun bütün ileri gelenleri&#160;yok edilecekti.</p>
<p>İşler tasarladıkları gibi yürümedi. Aradan bir iki saat geçti. Yangın iyice büyüdü. Ama ne gelen vardı ne giden.&#160;Serasker paşayla subaylar şöyle dursun bir asker bile koşup&#160;gelmiyordu. Öte yandan yepyeni yangın köşkü, göz göre&#160;göre, cayır cayır yanıyordu.</p>
<p>Saatler ilerledikçe, bulundukları yer, yangının etkisiyle çok fazla ısındı. Yangından kopan alevli tahta parçaları,&#160;kızgın çiviler kafalarına düşmeye başladı. Gizlendikleri yerde daha çok duramayacaklarını anladılar. Ellerinde kılıçlar,&#160;hançerlerle orta yere fırladılar.</p>
<p>O zaman her şey anlaşıldı. Kapılar sıkı sıkıya kapatılmıştı. Çevre askerle sarılıydı. Demek ki yapacakları baskım haber almışlardı. Seraskerle subaylar bu yüzden yangını görünce koşup gelmemişlerdi.</p>
<p>Eski yeniçeriler kıskıvrak yakalanmışlardı. Yapılacak bir şey yoktu artık. Kimi kılıcını fırlatıp teslim oldu. Kimi duvarlara tırmanarak parmaklıkları aşıp kaçmayı denedi. Ka-çamayıp yakalandı. Direnen birkaç kişi de öldürüldü. Yakalananların hepsi hapse götürüldüler.</p>
<p>Bu olaydan sonra, yeni ordunun arasına sızan öteki yeniçeriler de yakalanıp hapsedildi. Askerler arasında işler yoluna girince padişah II.Mahmut, yanan tahta kulenin yerine taştan bir kule yapılmasını buyurdu. Bunun üstüne bugünkü taş kule yapıldı. Böylece II. Mahmut’un askerleri, bu&#160;kulede gece gündüz nöbet tutup yangın gözcülüğü yapmaya başladılar. Gözcüler, kentin dört yönüne açılan pencerelerden her birinin önünde ayrı ayrı durup bakarlardı.</p>
<p>Gözcü, bir yerde bir yangın belirtisi gördü mü ilk işi komutanına seslenmek olurdu:</p>
<p>“Ağa bir çocuğun oldu!”</p>
<p>Komutan:</p>
<p>“Kız mı, oğlan mı?” diye sorardı. Gözcü, “Kız ağam, kız!” dedi mi yangının kentin karşı yakası olan Galata, Üsküdar ya da Boğaziçi’nde olduğu anlaşılırdı. O zaman, gündüzse, kulenin iki yanma iki sepet ya da iki bayrak asılır,&#160;geceyse iki fener yakılırdı.</p>
<p>Gözcü, “Oğlan ağam, oğlan!” deyince yangının İstanbul yakasında olduğunu herkes anlardı. O zaman da gündüzse&#160;kulenin iki yanma bir sepet ya da bir bayrak asılır, geceyse&#160;bir fener yakılırdı.</p>
<p>Bu böyle belirtildikten sonra iş o zamanların yangın söndürücüleri olan tulumbacılara kalırdı.</p>
<p>İstanbul’un evleri, tahta olduğu için yangın çok çabuk yayılırdı. Onun için her mahallenin güçlü delikanlılarından&#160;oluşan tulumbacı takımları vardı. Tulumbacı delikanlılar,&#160;tulumbalarını dört kişi birlik olup omuzlar ve koşarak yangına giderlerdi. Önlerinde köşklü dedikleri biri koşar, elinde bir fener ya da sopa bulunurdu. Bir yandan, tiz bir sesle: “Yangın vaaar!” diye bağırırdı.</p>
<p>Pencerelerden hanımlar kafesleri sürüp kafalarını uzatarak sorardı:</p>
<p>“Huu, uğurola! Yangın nerede?”</p>
<p>“Pangaltı’daaaaa!”</p>
<p>Kadın, Pangaltı’yı mangal altı anladığı için komşusu-na:”Aman komşucuğum, dikkatli ol,” derdi. “Mangal altında yangın oluyormuş, mangalın altına ateş mateş düşüreyim deme sakın.”</p>
<p>Tulumbacı takımları, bugünün futbol takımları gibiydi. Takımlar, birbirlerini geçmeye çalışırlardı. Yangına ilk&#160;bizim takım ulaşacak, yok sizinki ulaşacak, derken iki takımın birbiriyle yolda kıyasıya kavga ettikleri olurdu. Kafa&#160;göz demez birbirlerini yere sererlerdi. Üstün gelen tulumbacı takımı gider yangını söndürürdü. Kimi zaman onlar&#160;birbirleriyle çatışırken yanan yer kül oluverirdi.</p>
<p>Yangın sönünce kuledeki sepetler indirilirdi. Geceyse fenerler söndürülürdü.</p>
<p>Bugün kuleyi itfaiye erleri bekliyor. Dürbünle kenti gözlüyorlar. Bir yangın belirtisinde telefonla yangının olduğu yerin itfaiyesi uyarılıyor, bu uyarı üzerine itfaiye arabaları&#160;hemen harekete geçip yangın yerine anında gelerek yangını büyümeden söndürebiliyor.</p>
</body>
</html>