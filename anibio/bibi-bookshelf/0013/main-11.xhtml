<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>KIZTAŞI</h2><h3>©</h3><h4>Kıztaşı ‘mn Öyküsü: Günah Taşı</h4>
<p>Taşın da öyküsü olur muymuş, demeyin. Geçmişten günümüze kalabilen her nesnenin, her taşın bir öyküsü vardır. Taşlar konuşmaz elbet. Onun için öykülerini kendileri anlatamaz. Ama tarih kitapları onların öyküleriyle doludur.&#160;İşte bunlardan biri de Kıztaşı’nın öyküsüdür.</p>
<p>Kıztaşı, İstanbul’da Fatih’te küçük bir semtin adıdır. Orada, dört yol ağzındaki küçük bir alanda yüksek bir mermer sütun vardır. Başını göklere uzatır. Kıztaşı denen bu&#160;mermer sütun çok eski bir anıttır. Mahalle arasında evlerle&#160;apartmanların ortasında kaldığından kimsenin ilgisini pek&#160;çekmez. Yüksek apartmanlar yüzünden ilk bakışta göze de&#160;çarpmaz. Yalnız tarih meraklılarıyla, yabancı gezginler onu&#160;gelip bulurlar. Fotoğraflarını çeker, bir anlatan ya da bilen&#160;bulurlarsa öyküsünü dinlemek isterler.</p>
<p>Kıztaşı, eskiden, o semtteki bir evin bahçesi içindeydi. Birbirine bitişik eski ahşap evlerle, evlerin arkalarında bulunan bahçelerdeki yüksek ağaçlar arasında yok olup gitmişti. Kimse, minare boyundaki bu yüksek taşın ne olduğunu, oraya niçin ve ne zaman dikildiğini pek bilmezdi.&#160;Bilmediği için de çok fazla ilgilenmezdi. Yalnızca çocuklar&#160;saklambaç oynarken onun arkasına saklanırlardı. Dibini&#160;bürüyen uzun otların arasına gizlenirlerdi. 1908 yılında İstanbul’da büyük bir yangın çıktı. Kıztaşı’nm bulunduğu</p><div><img src="main-10.jpg" alt=""/></div>
<p>mahalleyle birlikte bütün o çevre yanıp kül oldu. Evler tahta olduğundan hiçbiri yangından kurtulamadı.</p>
<p>işte o zaman, tahta evlerin arasına sıkışmış bahçe içindeki eski mermer sütun bütün görkemiyle ortaya çıktı. Başını göğe uzattı.</p>
<p>Yangından sonra yeniden evler yapıldı. Kıztaşı, evlerin ortasındaki küçük bir alanda bırakıldı. Orada tek başına&#160;yükselecekti artık.</p>
<p>Bugün de aynı yerde olan on metre boyundaki Kıztaşı, üç basamaklı bir kaide üstüne oturtulmuş granit bir sütundur. Üstünde yer alan mermer başlıkta melek tasvirleri vardır. 450-457 yıllarında imparatorluk yapmış olan Marki-anos döneminde dikilen bu anıtın mermer başlığının üstünde o zamanlar imparatorun heykeli bulunuyordu.</p>
<p>Sütunun üstüne oturduğu kaide Korent mermerlerinden yapılmıştır. Kaideye işlenmiş kabartma şekiller göze çarpar.&#160;Latince bir yazıt, iki melek kabartmasının yer aldığı kaidenin üstüne kazınmıştır. Yazıtta, “Sütunun üzerindeki imparator Markianos’un heykeline bak,” yazılıdır. İstanbul’un&#160;yedi tepe üstüne kurulu bir şehir olduğunu duymuşsunuzdur. İşte çok eskiden bu yedi tepeden biri olan üçüncü tepenin üstünde yükselen bir sütun vardı. Sözünü ettiğimiz&#160;Kıztaşı’nın bir benzeriydi. Ama onun üstünde imparatorun&#160;heykeli yoktu. Bu sütunun üstünde aşk ve sevgi Tanrıçası&#160;diye bilinen çok güzel bir kadın olan Afrodit’in heykeli yer&#160;alıyordu. Yalnız bu taşın bir özelliği vardı. Taşın altından&#160;geçen genç kızlar, evli kadınlar eğer bir günah işlemişlerse,&#160;analarından babalarından, kocalarından habersiz, erkeklerle ilişkiler kurmuşlarsa taş hemen eğilip bu günahkârları&#160;belli ederdi. Onun için bütün analar, babalar genç kızlarını; karılarından kuşkulanan kocalar karılarını bu taşın altından geçirip onların suçlu olup olmadıklarını sınarlardı.&#160;Bu özelliği yüzünden de bu sütun Kıztaşı diye anılırdı.</p>
<p>Bizans imparatorlarından Jüsten’in çok güzel bir baldızı vardı. Güzel olduğu kadar da iyiliksever bir kızdı. Herkese&#160;yardıma koşar, güler yüz gösterirdi.</p>
<p>Saraya gelip giden genç bir müzik öğretmeni vardı. Kız, herkese gösterdiği yakınlığı ona da gösteriyordu. Bu yakınlık, belki ötekilere gösterilenden biraz fazlaydı. Çünkü kız,&#160;bütün güzel şeyleri olduğu gibi, müziği de çok seviyordu.&#160;Bu sevgi onu genç delikanlıya daha çok yaklaştırıyordu. Kızın sanata olan bu yakınlığını gören müzik öğretmeni de&#160;kıza ötekilerden daha çok ilgi gösteriyordu. Her gün, dersten sonra sarayın kapısına kadar öğretmenle birlikte yürürdü kız. Sarayın bahçesindeki renk renk çiçeklerin, yeşilliklerin içinden, doğadan, yaşamdan, sanattan konuşup gülerek geçerlerdi.</p>
<p>Öğretmen evliydi. Karısı da bir bebek bekliyordu. Öğretmen, yalnızca kıza söylemişti bunu. Onun için kız, her gün sarayın kapısında öğretmenden ayrılırken bir çiçek ko-panp delikanlıya verirdi. Bu, kızın, öğretmenin karısına&#160;gönderdiği her günkü armağandı.</p>
<p>Ama kötü yürekliler bunu anlayamazdı. Nitekim sarayda dedikodu alıp yürüdü. Kız için söylemediklerini bırak-iniyorlardı. Kızın ablası olan imparatoriçeden çekindiklerinden dedikodularını imparatorun kulağına kadar ulaştı-ramadıkları için üzgündüler.</p>
<p>Tam bu sırada kötü yüreklilerin bekledikleri oldu. Öğretmenin gebe karısı bir gece birdenbire sancılanıp öldü. Bunu fırsat bilen dedikoducular, öğretmenin karısının Jüs-ten’in güzel baldızı yüzünden, karnındaki çocukla canına&#160;kıydığını yaydılar. Jüsten, bu durum karşısında öğretmeni&#160;saraydan attırdı. Baldızının da günahkâr olup olmadığının&#160;sınanması için Kıztaşı’nın altından geçirilmesini buyurdu.</p>
<p>Ama kız, bu buyruğa karşı çıktı. İmparator olan eniştesinin karşısına dikilerek kendisini korkusuzca savundu.</p>
<p>“Saygıdeğer imparatorumuz da bilir ki, Kıztaşı günahkârların taşıdır,” dedi. “Bense günahsızım. Ak bir mermer kadar temizim. Onun için o kara taşın altından geçiremezsiniz beni. Kafamı kesebilirsiniz, ama beni oraya götüremezsiniz.”</p>
<p>Jüsten, o zaman, “Artık günah benden gitti sevgili baldızım,” dedi. “Sınanmayı kabul etmemekle kendi ölüm yargını sen kendin verdin.”</p>
<p>Böylece ertesi sabah, bu yiğit kızın başını cellatlarına vurdurdu.</p>
<p>Süleymaniye Camisi yapılırken Jüsten’in baldızının öldürülmesine neden olan bu sütun, yerinden sökülüp yapımda kullanıldı. Bu taş ortadan kalkınca Fatih’teki imparator Markianos’un sütunu Kıztaşı olarak anılmaya başlandı. Bu öykü de onun öyküsü olup çıktı.</p>
</body>
</html>