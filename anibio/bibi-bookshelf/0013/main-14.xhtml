<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>SELİMİYE CAMİSİ</h2><h3>®</h3>
<p>Sinan denince Selimiye, Selimiye’den sözedilince de Mimar Sinan akla gelir hemen. Selimiye Camisi, sınır şehrimiz Edirne’de Meriç boylarına bakan bir tepe üstünde kurulmuştur.</p>
<p>Selimiye, Mimar Koca Sinan’ın başyapıtlarından biridir. Ünlü mimarımızın ustalık döneminin ürünlerinden biri&#160;olan Selimiye, son yapıtlarının en güzellerindendir.</p>
<p>Kanuni Sultan Süleyman’ın yerine padişah olan II. Selim döneminde yaptırılmıştır. Yapımına 1569’da başlanan cami, 1575 yılında tamamlanmıştır.</p>
<p>Selimiye’nin kubbesi çok büyüktür. Yerden yüksekliği 43 metre olan kubbenin genişliği 31 metredir.</p>
<p>Bu tek ve büyük kubbenin dört köşesinde 70 metre yüksekliğinde birer minare yer alır. Minarelerin dördü de üç şerefelidir. Caminin girişindeki ana kapının iki köşesinde&#160;bulunan minarelerin ayrı bir özelliği vardır. Bu iki minarenin üç şerefesine de, üç ayrı merdivenle çıkılır. Yani incecik bir minarenin içine birbiriyle kesişmeyen üç ayrı merdiven yerleştirme başarısını göstermiştir Sinan.</p><div><img src="main-13.jpg" alt=""/></div>
<p>Selimiye de, tıpkı Süleymaniye gibi, taş duvarlarla çevrili geniş bir avlu içinde yer alan okul ve okuma odalarıyla bir bütün olarak yapılmıştır.</p>
<p>Caminin terası altına, III. Murat döneminde, camiye gelir getirmesi amacıyla arasta adı verilen bir kapalı çarşı yaptırıldı. Bu çarşıda bugün turistik eşya satışı yapılmaktadır.</p>
<p>Selimiye süsleme açısından çok zengindir. Renkleri ve kompozisyonları bakımından Osmanlı çiniciliğinin en güzel, en değerli örnekleri Selimiye’dedir.</p>
<p>Bu çinilerin bazıları, 1877-1878 Osmanlı-Rus savaşı sırasında Rus Generali Skobelef tarafından söktürülüp Moskova’ya götürüldü. Onun için boş kalan yerleri boyayla kapatıldı. Şimdi de öyledir.</p>
<p>Selimiye’nin Öyküsü: Çocuk Doğru Söyledi</p>
<p>Kanuni Sultan Süleyman öldüğünde Osmanlı ülkesi en görkemli dönemini yaşıyordu. Devletin yönetimi Sokullu&#160;Mehmet Paşa gibi becerikli bir sadrazamın elindeydi. Onun&#160;için Kanuni’nin yerine başa geçen oğlu II. Selim, devlet işleriyle pek ilgilenmedi. Onun en çok hoşlandığı şey, sarayına, bilginleri, şairleri toplayıp onlarla sohbet etmekti. En&#160;çok saygı duyduğu kişi de sarayın mimarbaşı olan ak sakallı Koca Sinan’dı. Padişah onu Aksakal diye çağırırdı. Dedesi gibi de severdi. Gerçekten de bu, gün görmüş mimar, dedesi Yavuz Sultan Selim’in de, babası Kanuni’nin de dönemini yaşamıştı. Padişah II. Selim’in çocukluğunu bilirdi.&#160;Onun elinde büyümüş sayılırdı.</p>
<p>II. Selim’in tahta çıkışının üçüncü yılıydı. Padişah, bir sabah, yatağından korkuyla fırladı. Düşünde, İran’da dört&#160;oğlu ile birlikte öldürttüğü kardeşi Bayezit’i görmüştü. Sanki ölmemişti. Sağdı. Dört oğlunun komuta ettiği büyük bir&#160;orduyla İstanbul’a yürüyordu. Bu korkulu düşü neye yoracağını bilemedi. İçinden günahlarını affetmesi için Tanrıya</p>
<p>yalvardı. Sonra lalasını çağırdı.</p>
<p>“Tez bana Aksakal’ı bulup getirin!” diye buyurdu.</p>
<p>Daha gün ağarmamıştı.</p>
<p>Koca Sinan o günlerde, İstanbul yöresinde bir köprünün yapımı ile uğraşıyordu. Hemen yola atlılar çıkarıldı. Mimarbaşı gelene kadar öfkesinden padişahın yanma kimse&#160;yaklaşamadı.</p>
<p>Sinan’ı karşısında görünce padişahın öfkesi yatıştı. Gülümseyerek, “Yaklaş bakalım Aksakal,” dedi. “Sana diyeceklerim var. Ötekiler tez dışarı çıksın!</p>
<p>Taht odası boşalınca padişah, çoğu zaman yaptığı gibi</p>
<p>mimara yanında yer gösterdi.</p>
<p>“Dinle mimarbaşı,” dedi. “Ülkemizi baştanbaşa sayısız camiler, mescitler, medreseler, kemerler, köprüler, saraylar,&#160;kervansaraylar, aşevleri, hastaneler, hamamlarla donattın.&#160;Peki, padişahın için bir cami yapmayı düşündün mü hiç?</p>
<p>Sinan, yerinden doğrulup padişahın önünde eğildi.</p>
<p>“Buyruğunuz başım üstünedir, devletlim,” dedi.</p>
<p>“Öyleyse iyi dinle! Ölen kardeşim Şehzade Mehmet’in anısına babamın yaptırdığı Şehzadebaşı Camisi’nin karşısına babam için ulu Süleymaniye’yi yaptın. İkisi de birbirinden güzel oldu. Şimdi senden isteğim şu: Süleymaniye’nin karşısına da&#160;benim adıma bir cami yapacaksın. Ama yaptıklarının en görkemlisi olmalı Sultan Selim’in adıyla anılacak olan bu cami.”</p>
<p>Sinan, padişahın önünde bir daha eğilerek:</p>
<p>“Devletlim,” dedi. “Şehzadebaşı benim çıraklık dönemimin yapısıydı, Süleymaniye’yi kalfalık dönemimde yaptım. Ustalık dönemimin yapısıysa Selimiye olacak. Bundan kuşkunuz olmasın.”</p>
<p>Padişah, yerinden kalktı. Sinan’ı elinden tutup yeniden yanında yer gösterdi.</p>
<p>“Ustalığına güvenimiz sonsuzdur Aksakal! Tez hazırlıklara başlansın.”</p>
<p>Tam el çırpıp lalasını, sevinçli haberi vermek için içeriye çağıracağı sırada Sinan, padişahı durdurdu. Padişah, şaşırmıştı.</p>
<p>“Ne var?”</p>
<p>“İstanbul’da cami yapılacak başka tepe kalmadı devletlim! Hele Süleymaniye ile boy ölçüşebilecek bir yer düşünemiyorum artık. Süleymaniye’nin yeri, seçtiğim en son ve en güzel tepeydi. Ona eş bir tane daha bulunamaz.”</p>
<p>Padişahın sevinci bir anda uçup gitmişti.</p>
<p>“O halde nereye yapmayı düşünürsün?”</p>
<p>“Edirne’ye devletlim!”</p>
<p>Edirne mi? Gerçi eski başkentlerimizdendir. Ama İstanbul’a uzaktır.”</p>
<p>Sinan, bir an gözlerini yumdu. Önerisini yapmıştı. Bu öneriyi yaparken bir yandan da Edirne’yi düşünüyordu usta mimar. Üstüne camiyi yapmayı düşündüğü tepeyi düşlüyordu. Edirne’deyken Meriç boyundan, dümdüz ovadan,&#160;hep o tepeye bakardı. Gözleriyle ölçüp biçerdi orayı. Oraya&#160;kurulacak bir yapının görünümünü tasarlardı kalasında.&#160;Birden Selimiye, oraya konmuş gibi bütün görkemiyle canlandı gözünde. Gökyüzüne asılı parlak bir kandil gibiydi.</p>
<p>Bu düşün etkisinde Mimar Sinan’ın yüzü ışımıştı.</p>
<p>“Daha uygun yer yoktur, devletlim!” dedi.</p>
<p>Padişah, mimarbaşının sevinçle yaptığı bu öneriye engel olmak istemedi. Camisinin Edirne’de yapılmasını buyurdu.</p>
<p>Elemen hazırlıklara başlandı.</p>
<p>İlk iş, caminin yapılacağı tepedeki evlerin, bahçelerin satın alınarak cami alanının hazırlanmasıydı. Bunun için evlerin yıkımına girişildi. Ama içlerinden biri, yaşlı bir bahçıvan toprağını vermemekte direndi.</p>
<p>Padişahın buyruğuna göre, topraklarını vermemekte direnenlerin ne yapılıp edilip razı edilmeleri gerekiyordu. Yalnız bütün bunlar güzellikle olacaktı. Ne olursa olsun zor&#160;kullanmak yoktu. Buyruk böyleydi.</p>
<p>Ne kese kese altınlar, ne de yalvarıp yakarmalar bu yaşlı bahçıvanı kandırmadı. Adam bahçesini vermiyordu.</p>
<p>Ama Mimar Sinan sonunda bu zorluğu da yenip, adamı bahçesini vermeye razı etti.</p>
<p>Böylece uzun çalışmalardan sonra usta mimar, düşünü gerçekleştirmiş, yıllar önce gözüne kestirdiği tepeyi ulu bir&#160;yapıyla ölümsüzleştirmişti.</p>
<p>Caminin yapımının bittiği sabah Mimar Sinan, bütün ustalarını, işçilerini, ırgatlarını avluda topladı. Hepsi de el-bitliğiyle gerçekleştirdikleri yapıyı övünçle seyre koyuldu lar.</p>
<p>O sırada, oradan, mahallenin çocuklarından biri geçiyordu. Birçok adamın meraklı meraklı camiye baktığını görünce, o da onlar gibi ellerini arkasına bağlayıp durdu. Aynı yere bakmaya başladı. Çocuğu gören Sinan, yanına yaklaştı.</p>
<p>E, sen ne dersin bakalım küçük,” diye sordu. “Camimizi nasıl buldun, güzel olmuş mu?”</p>
<p>Çocuk, gözlerini kısarak baktığı minareyi parmağı ile gösterdi.</p>
<p>“Bak, o minare eğri olmuş dede,” dedi Sinan’a.</p>
<p>O ana kadar sesi çıkmayan bütün ustalarla işçiler:</p>
<p>“Nasıl olur, parmak kadar çocuk nerden bilirmiş,” diye homurdanmaya başladılar.</p>
<p>Sinan, elini kaldırarak, konuşanları susturdu.</p>
<p>“Ustalar, çocuk doğru söyledi,” dedi.</p>
<p>Hepsi Sinan ın yüzüne şaşkınlıkla bakıyordu. Sinan aldırmadı. Kalfalardan birini yanına çağırdı. Kalfaya, palanganın kaim ipini alıp çocuğun gösterdiği minareye çıkmasını söyledi. İpi, üçüncü şerefenin üstünden minareye sıkıca bağlattı. Ucunu aşağı sarkıtmasını istedi. İpin ucu aşağı ulaşınca adamlarına tutturdu.</p>
<p>“Şimdi var gücünüzle ipe asılın,” dedi.</p>
<p>Adamlar, bir anlam veremedikleri bu işi Sinan’ın buyruğu ile yaptılar. Sinan, adamları ipe asılırken küçük çocuğun saçlarını okşayarak sordu:</p>
<p>“Nasıl küçük minarenin eğriliği düzeldi mi dersin?”</p>
<p>Çocuk, dikkatle minareye bakıyordu. Adamlar, var güçleriyle ipe asılıyordu. Neden sonra çocuk, “Tamam, şimdi düzeldi,” dedi.</p>
<p>Sinan, adamlarına ipi bırakmalarım söyledi. Çocuk, minarenin düzeldiğinden emin olarak yanlarından uzaklaştı.</p>
<p>Çocuk gider gitmez kalfalarla ustalar Sinan’ın çevresini aldılar. Yaşlı mimara biraz da kızmışlardı.</p>
<p>“Bu ne mene iştir?” diye sordular. “Minarenin dümdüz olduğunu bizim kadar siz de biliyorsunuz. Kendi elinizle&#160;ölçüp biçtiğiniz minareyi ne diye iple çektirdiniz bize? Böyle gülünç bir şey görmedik şimdiye dek. Ak sakallı koskoca bir mimar bir çocuğun sözüne uyar mı hiç?”</p>
<p>Sinan, gülümseyerek baktı yüzlerine.</p>
<p>“Minarenin doğru olduğundan ben de eminim. İple çekilerek düzeltilemeyeceğini ben de biliyorum. Ama bir çocuğun gözünde bile, Selimiye’nin özürlü sanılmasını istemem. Onun için yaptım bunu. Bundan böyle hiç kimse Selimiye’nin herhangi bir özürü olduğunu söyleyemeyecektir. Yüzyıllar boyunca eksiksiz bir yapı olarak anılacaktır.</p>
<p>Ustalar o zaman, Sinan’a hak verdiler. Bu bilgece davranışını hayatları boyunca unutmayacaklarını söyleyerek saygıyla elini öpüp kucaklaştılar. Ve hep birlikte oradan uzaklaştılar.</p>
</body>
</html>