<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>AYASOFYA</h2><h3>©</h3>
<p>Tarih kitapları Ayasofya’nın ilk açılışının 12 Mayıs 360’ta yapıldığını yazar. İmparator Büyük Konstantin’in oğlu bu kiliseyi babasının isteği üzerine ölümünden sonra&#160;yaptırmıştır. Yeni kilise İstanbul’un en büyük kilisesi olduğu için Bizanslılar ona, Büyük Kilise adını vermişlerdir.</p>
<p>Yapımından kırk dört yıl sonra bir halk ayaklanması sonucunda yıkılan kilise, 415 yılında yeniden yaptırıldı, yüz yıl sonra bütün İstanbul’u yakıp yıkan bir halk ayaklanmasında tamamen yanan Ayasofya’yı yeniden yaptıran imparator Jüstinyanus’tur.</p>
<p>27 Aralık 537’de Jüstinyanus’un açılışını yaptığı Ayasof-ya’nın uzunluğu 77 metre, genişliği de 72 metredir. Ayasof-ya’yı örten büyük kubbenin çapı 31 metre, yüksekliği de 55 metredir. Kubbenin çevresinde 40 pencere vardır. Tam 107&#160;sütun üstüne oturtulan yapı, sağlamlığını, depremlere karşı olan direncini temellerine açılmış sarnıçlardan alır.</p>
<p>Uzun süre harap kalan Ayasofya, 1453’te İstanbul’un Türklerce almışına kadar birkaç kez yeniden onarıldı. Fatih&#160;Sultan Mehmet, İstanbul’a girer girmez ilk iş olarak Ayasof-ya’yı ziyaret etti. Yapıya hayran kalan padişah, 3 Haziran&#160;1453 günü ilk cuma namazını burada kıldı. Kilisenin cami&#160;olarak kullanılmasını buyurdu.</p>
<p>Ayasofya’nın asıl yapısı ile içini süsleyen mozaiklere dokunulmadan, önce tahtadan bir minare eklendi kiliseye. Ardından tuğladan bir minare yaptırıldı. II. Bayezit döneminde eklenen ince bir minareyle Ayasofya’nın minare sayısı ikiye çıktı. Kanuni döneminde mozaikler badana ile ör-</p><div><img src="main-2.jpg" alt=""/></div>
<p>tüldü. II. Selim döneminde Mimar Sinan’ın yaptığı iki kalın minareyle Ayasofya’mn bugünkü görünümü sağlandı. Usta&#160;mimar, çökme tehlikesi geçiren Ayasofya’yı III. Murat döneminde esaslı bir onarımdan geçirdi. Eski dayanak duvarlarını yeniden ördürüp yeni dayanak duvarlarıyla pekiştirerek yapıyı yıkılmaktan kurtardı.</p>
<p>Osmanlı döneminde titizlikle korunan Ayasofya, Cumhuriyet döneminde de aynı ilgiyi gördü. Atatürk, dünya çapındaki bu yapının herkese açık olmasını, herkesin gelip görmesini sağlamak amacıyla Ayasofya’yı 1934’te müze yaptı.</p><h4>Ayasofya’mn Öyküsü: Gerçekleşen Düş</h4>
<p>Ayasofya’ya bugünkü biçimini veren Bizans İmparatoru Jüstinyanus, bayındırlığa önem veren biriydi. İstanbul u büyük saraylar, geniş alanlar, su yolları ve anıtlarla süsledi. Ama&#160;yapılanları yeterli bulmuyordu. Onun biricik amacı, kafasını&#160;sürekli olarak kurcalayan asıl sorun, Nika ayaklanması sırasında yakılan Büyük Kilise’nin yerine bir yenisini yaptırmaktı. Bu öyle bir yapı olmalıydı ki, bir daha ne alevler onu yakıp kül edebilsin, ne de depremler yerinden oynatabilsin.</p>
<p>O sırada İstanbul’da yaptıkları işlerle imparatorun güvencesini kazanmış iki büyük mimar vardı. Biri Aydınlı An-temius, öteki yine Ege kıyılarındaki Milet kentinden İsido-ros’tu. İkisi de çok yetenekliydi. Ama ikisi de ne yaptılarsa çizdikleri planları, tasarladıkları ulu tapınağın resimlerini&#160;imparatora bir türlü beğendiremediler.</p>
<p>Sonunda imparator dayanamadı. Bir sabah kucaklarında bir dolu plan ve resimle huzuruna çıkan mimarları yanından kovdu.</p>
<p>işlerine güvendiği, kendilerini de çok sevdiği mimarlarına çıkıştığı için pişman olmuştu Jüstinyanus. O gün, gece geç saatlere kadar hep bunu düşündü. Mimarların hiçbir&#160;suçu yoktu. Kabahat kendinindi. Hayalinde tasarladığı&#160;tapınağı onlara anlatamıyordu demek. Bunları düşüne düşüne uykuya daldı. Düşünde her gece olduğu gibi yanmış&#160;yıkılmış Büyük Kilise’nin önünde buldu kendini. Bir taşın&#160;üstüne oturup ağlamaya başladı. İşte o sırada yanma şimdiye dek hiç görmediği yaşlı bir adam yaklaştı. Jüstinya-nus’un saçını okşadı. Ağlamasını kesmesini işaret etti. Her&#160;köşede ayrı ayrı durarak yıkıntının dört yanını gösterdi imparatora. Sonra da yanına sokulup gümüş bir levhaya kazınmış bir resim uzattı. Jüstinyanus’un tasarladığı tapmağın&#160;resmiydi bu. imparator sevinçten deliye döndü. Gümüş&#160;levhayı öpüp duruyordu. Yaşlı adam, resmi verir vermez&#160;uzaklaşmıştı, imparator adamın arkasından, “Hey ihtiyar,&#160;adı ne olacak bu tapınağın?” diye bağırdı.</p>
<p>Yaşlı adamın, “Ayasofya!” diyen sesi kulaklarında çınlayarak uyandı Jüstinyanus.</p>
<p>Hemen yatağından fırladı. Adamlarına, “Çabuk mimarları bulun bana!” diye seslendi.</p>
<p>Mimarlar, imparatorun yanından kovuldukları için çok üzülmüşlerdi, ikisi de başları önlerinde çalışma odalarının&#160;yolunu tuttular. Planlarla resimleri Isidoros taşıyordu. Kucağı kâğıtlarla doluydu. Odaya girdiklerinde lsidoros, ocağın önüne gitti. Antemius’un, “Hey lsidoros, ne yapıyorsun?” demesine kalmadan kucak dolusu planlarla resimleri ateşe attı. Hafif çıtırtılarla yanan ocak, tutuşan kâğıtlarla&#160;bir anda alevlendi. Sonra yeniden hafif çıtırtılarla yanmaya&#160;devam etti. Antemius, üzgün bir sesle, “Yakmayacaktın onları,” diye söylendi. “Alın terimizi yaktın dostum. Hiç acımadın mı bunca çabamıza?”</p>
<p>“İmparatora beğendiremedikten sonra ne önemi var.” “Belki haklısın. Ama onun kafasının içinde yatan planı,&#160;düşleyip durduğu resmi nereden bilebilirdik?”</p>
<p>“Doğru. Bilemezdik. Ama eski planları yakmakla iyi ettiğimi sanıyorum. Şimdi ben de, sen de eski çizdiklerimizi unutacağız. Önümüze boş bir kâğıt serdik. Apak bir kâğıt.&#160;İşe yeniden başlayacağız. Yeni baştan oturup çizeceğiz planımızı. Son denememiz olacak bu. Ama bu kez başaracağımızı umuyorum.”</p>
<p>“Başaracağımıza ben de inanıyorum. Her şeyi en ince noktasına dek hesaplayacağım bu kez. Ama önce biraz din-lensek ne dersin?”</p>
<p>“İyi olur. Yalnız zamanımızı boşa geçirmeye de gelmez. Çıkıp biraz yürüyelim derim ben. Böylece hem tapınağın&#160;yapılacağı alana bir daha göz atmış oluruz, hem de hava alır&#160;dinleniriz.”</p>
<p>İkisi de saraydan çıktılar. Konuşmadan yürümeye başladılar. Jüstinyanus’un at üstündeki heykelinin önünden geçip hipodroma doğru yöneldiler. Burada güzel bir esinti vardı. Çevre sessizdi. Rüzgâr denizden esiyordu. Yüreğe ferahlık veren bir yumuşaklıktaydı. İmparatorun heykeli, tapınağın yapılacağı, şimdi yıkık durumda olan Büyük Kili-se’nin yanı başındaydı. Mimarlar, hipodromun yüksek duvarları boyunca bir süre yürüdükten sonra geriye döndüler.&#160;Yeniden Jüstinyanus’un heykelinin önünden geçerek Büyük Kilise’nin boş alanının karşısında durdular. Tam bir&#160;yangın yeriydi bu alan. Ayakta kalan birkaç duvarın, devrilmiş birkaç sütunun çevresinde otlar bitmişti. İmparatorun&#160;heykeli tam arkalarındaydı. Onları izliyordu sanki. Ne yapacaklar diye bakıyordu, lsidoros, elinde olmadan arkasına&#160;dönüp baktı. At üstündeki Jüstinyanus’un taştan gözleri&#160;onların üstündeydi.</p>
<p>Eski kilisenin çevresinde irili ufaklı birçok ev vardı. Biraz ilerde, Topkapı Sarayı sırtlarında başka kiliseler, manastırlar, saray ileri gelenlerinin köşkleri bulunuyordu. Beri yandaysa İmparatorluk Sarayı yükseliyordu, lsidoros, arkadaşına döndü: “Önce alanın çevresinin bu evlerden tamamen temizlenmesi gerekiyor. Yapım alanını geniş tutmak zorundayız. Tapmak, aşağıdan bakıldığında gökyüzünün engin maviliği ile kucaklaşmış olmalı, tepeden bakıldığında da denizi ayakları altına almalı,”</p>
<p>“Güzel söylüyorsun ama daha ortada plan yok. Biz şimdiden yıkıma başladık. Yapıyı yükselttik. Düş kurmayı ben de severim. Ama bakalım yapacağımız planı imparatorumuz beğenecek mi? Yoksa bu sabah yaptığı gibi bizi...”</p>
<p>lsidoros, parmağını dudaklarına götürerek arkadaşını susturdu. “Hey yavaş konuş, imparator arkamızda duruyor.&#160;Sırrımızı ele verme hemen.”</p>
<p>Antemius korkuyla, “Deme yahu!” diyerek arkasına döndü. Jüstinyanus’un heykelini görünce gülmeye başladı.&#160;Isidoros da onunla birlikte kahkahayı koyverdi.</p>
<p>Çalışma odalarına döndüklerinde hemen işe giriştiler. Şimdi planlarını, saptadıkları yeni alana göre tasarlayacakları.</p>
<p>Öğleüstü başlayan tasarım çalışmaları gece yarısına kadar sürdü. Çalışmaları iyi gidiyordu. Ama ikisi de çok yorgun düşmüştü. Antemius, tapmağın resmi üstünde çalışıyor, Isidoros da bu resme göre planı çiziyordu. Ana konulardan birçoğunu gerçekleştirmişlerdi. Kimi ayrıntılarda boşluk vardı. Ama bu boşlukları bir türlü doldurup planla&#160;resmi sonuçlandıramıyorlardı. Bu bocalama sabaha dek&#160;sürdü. Sabaha doğru ikisi de yorgunluktan sızıp uyuyakal-dılar. ilk uyanan Isidoros oldu. Planla resmin başına geçti.&#160;Bir şey yapmadan kâğıda gözlerini dikip bakmaya başladı.&#160;O sırada Antemius, uykusundan sıçrayarak uyandı.</p>
<p>“Geç kaldım, kızmadın ya. Ölü gibi uyumuşum yorgunluktan.”</p>
<p>“Boş ver, ben de az önce uyandım. Ama kafam çalışmıyor. Çizgilere boşu boşuna bakmaktan başka bir şey yaptığım yok.”</p>
<p>“Al benden de o kadar. Kafamızı planla resimle öyle doldurmuşuz ki, uykumda bile hep resim çizdim. Hepsi de yamuk yumuktu. Cetveller, gönyeler, pergeller de ben elime aldıkça eğri büğrü oluyordu. Pergel, kareler çiziyor, gönye dik açılar yerine eğri açılar gösteriyordu. Tam bir karabasan.”&#160;“Aldırma dedim ya, resim de plan da bitmiş sayılır. Gel&#160;şunları tamamlayalım. İmparator hazretleri beğenirse beğenir, beğenmezse boynumuz kıldan ince.”</p>
<p>Antemius, yarım saat sonra resmi bitirdi. Beklemediği kadar güzel bir resim oldu bu. îsidoros da resme göre plandaki eksikleri tamamladı. Artık rahat bir uyku çekebilirlerdi. Uyanınca planla resmi temize çekip imparatora sunacaklar, şanslarını bir kez daha deneyeceklerdi.</p>
<p>Tam yatmak üzereydiler, birdenbire haberci çıkageldi. İmparatorun hemen kendilerini görmek istediğini söyledi.&#160;Sabahın bu erken saatinde çağrılmış olmaları ikisini de biraz ürküttü. Yüzleri asıldı. Yeni yaptıkları planla resmi odalarında öylece bırakıp apar topar imparatorun karşısına çıktılar. İmparator, beklediklerinin tersine çok sevinçliydi.&#160;Onları, “Yaklaşın dostlarım,” diyerek karşıladı. “Yaklaşın&#160;yaklaşın. Biliyor musunuz az önce bir düş gördüm.”</p>
<p>Antemius, kurnazca atıldı: “Nasıl bir düştü bu efendimiz?” imparator çok heyecanlıydı: “Düşümde bir resim gördüm. Tapmağımızın resmini.”</p>
<p>Antemius, fırsatı kaçırmadı. Aynı heyecanlı tavırla: “Ben de,” diyerek imparatorun sözünü kesti. “Ben de düşümde&#160;bir resim gördüm yüce efendimiz!” îsidoros, Antemius’un&#160;yüzüne şaşkınlıkla baktı. Böyle bir düş yalanma neden gerek duymuştu. îsidoros, arkadaşı Antemius’un söylediklerini hayretler içinde dinliyordu.</p>
<p>“Tapmağımızın resmim gördüm düşümde. Ona göre planımızı da, resmi de çizdik.”</p>
<p>İmparator, “Ne duruyorsunuz öyleyse,” diye bağırdı. “Çizdiklerinizi neden getirmiyorsunuz?”</p>
<p>Bunun üzerine, ikisi de, imparatorun yanından yıldırım hızı ile çıktılar. Bir gün, bir gecedir üstünde kafa patlattıkları planla resmi alıp aynı hızla imparatorun yanma döndüler. İmparator, resmi görür görmez, sevinçle ayağa sıçrayıp&#160;haykırdı: “Tamam, tamam! Düşümde gördüğüm resim bu&#160;işte! Ayasofya’nm resmi bu! Hemen yapımına başlansın!”&#160;Tarihe Ayasofya’nm ünlü mimarları olarak geçecek olan&#160;bu iki arkadaş, sevinçle kâğıtlarını toplayıp imparatorun&#160;önünde yerlere kadar saygı ile eğildiler.</p>
<p>Dışarı çıktıklarında İsidoros, arkadaşına merakla sordu: “Bu düş numarasını da nerden çıkardın anlamadım doğrusu.”</p>
<p>Antemius, kıs kıs güldü. .</p>
<p>“Bak dostum, imparatorun bizi iyi karşıladığını görünce işimizin yolunda gideceğini sezdim. Söyleyeceklerini can&#160;kulağıyla dinlemeye hazırlandım. Bir düş gördüm der demez bu sözle ilgilenmem gerektiğini anladım. Ardından,&#160;düşümde tapmağın resmini gördüm, deyince bu kurnazlık&#160;geldi aklıma. İmparator, düşünde gördüğü resmi ayrıntılarıyla nerden anımsasın. Ben de aynı düşü gördüğümü söylersem, bizim çizdiğimiz planla resmi düşte gördüğünün&#160;aynısı sanacağını biliyordum. Düşündüğüm gibi de oldu.&#160;Böylece onun düşleriyle kendi düşüncelerimizi gerçekleştirme olanağını elde etmiş olduk.”</p>
</body>
</html>