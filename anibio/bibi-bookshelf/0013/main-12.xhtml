<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>ORHAN CAMİSİ m</h2>
<p>Osmanlılar döneminde, dedelerimize, atalarımıza başkentlik etmiş kentlerimizden biri de Bursa’dır. Yeşil Bursa ya da Cennet Bursa diye anılan bu kentimiz, doğal güzelliğinin yanı sıra tarihsel yapılarıyla da ünlüdür. Özellikle Os-manlı döneminden kalma camiler, hanlar, hamamlar, çarşılar, türbeler dikkati çeken yapılardır. Bugün de eski güzellik ve görkemliliklerini koruyan bu yapılar, Bursa’ya Tarih&#160;Kent olma özelliğini verir.</p>
<p>Bursa’da yol boyunca yüründüğünde, kent içinde clola-şıldığında adım başında karşınıza çıkacak bütün taş yapılar, eski birer anıttır. En çok da ince minareleri, yüksek kubbeleriyle camiler göze çarpar.</p>
<p>Bu camilerin en ünlüleri olan Ulu Cami, Yeşil Cami, Yıldırım Camisi’nin arasında Orhan Camisi Bursa’nın en eski Osmanlı yapısı olması bakımından önemlidir. Bursa’ nın ilk&#160;büyük yapısıdır da denebilir,</p>
<p>Orhan Camisi, 1339 yılında ikinci Osmanlı padişahı olan Orhan Gazi tarafından kendi adına yaptırılmıştır.</p>
<p>Bu cami, Nilüfer Hatun Camisi’ni geçtikten sonradır.</p><div><img src="main-11.jpg" alt=""/></div>
<p>Daha sonra uzayıp giden Çekirge yolu boyunca Muradiye, Şehzade Türbeleriyle Orhan Gazi’nin oğlu I. Murat’ın yaptırdığı Hüdavendigâr Camisi yer alır.</p>
<p>1413 yılında Karamanoğullan’mn Bursa’yı kuşatmaları sırasında çıkan bir yangın sonucunda cami yanmıştır. Camiyi 1417’de Çelebi Sultan Mehmet onanmıştır.</p>
<p>Kale içinde olduğu bilinen eski Orhan Camisi’nden bugüne pek bir şey kalmadığı söylenir. Bugüne kalan, Çelebi Sultan Mehmet’in onartarak yeniden yaptırdığı camidir.&#160;Orhan Camisi, Ulu Cami’nin doğusunda, Bey Hanı’nın gü-neyindedir.</p>
<p>Medresesi, misafirhanesi, hamamı, hanı ve imareti ile bir bütün içinde yer alan cami, dış görünüş bakımından çok&#160;sadedir.</p>
<p>Dış yapısında yer alan tuğla ve taş karışımı işçilik en ilgi çekici süsüdür. Tuğlalarla yapılmış motiflerse yapıya özellikle renk katmaktadır.</p>
<p>İç yapısı açısından da tam bir sadelik içinde olan caminin tek süslü yeri, içeri girer girmez karşınıza gelen alçıdan yapılma mihrabıdır. Bu güzel mihrabın Orhan Gazi döneminden kalmış olduğu sanılmaktadır.</p>
<p>Orhan Camisi’nin Öyküsü: Karagöz Baba ile Hacivat Usta</p>
<p>Osmanlı Devleti’nin kurucusu Osman Gazi’nin oğlu Orhan Bey, Bursa’yı aldığında kırk beş yaşında güçlü bir ku-</p>
<p>mandandı. O sırada babası öldü. Yerine Orhan Bey padişah oldu.</p>
<p>Bursa o günlerde de bugünkü gibi yemyeşildi. Şifalı suları, şırıl şırıl akan dereleri, güzel ormanları, geniş yemiş bahçeleri, tepesinden kar eksilmeyen, eski adı Keşiş Dağı&#160;olan Uludağ ile şirin bir kentti. Ne var ki, bugüne göre daha dağlık, ormanlık bir yerdi. Dik bayırları, yokuşları çoktu. Kentte büyük yapılar yoktu. Küçük evlerden oluşmuştu&#160;kent. Orhan Bey, başa geçer geçmez kumandanlarından birini yanma çağırdı.</p>
<p>Değerli yardımcım,” dedi, “sözümü iyi dinle. Aldığımız bütün savaş ganimetleri Bizans tekfurlarının hâzineleri,&#160;hepsi kentin bayındırlığı için harcanacak. Tez elden hanlar,&#160;hamamlar, medreseler, okullar yapılsın. Derelere köprüler&#160;kurulsun. Yollar düzlensin. Bir de hisar yapılsın. Kalede&#160;bayrağımız dalgalansın. Bunun için Anadolu’daki kentlerimizde, çevre köylerde nice yapı ustası, işçi, ırgat varsa buraya getirtilsin. İşlere tez başlansın.”</p>
<p>Kumandan, padişahın önünde eğilip, “Buyruğunuz yerine getirilecektir sultanım,” diyerek çekildi.</p>
<p>Orhan Bey, kentin bayındırlık işlerinin yönetimini bu kumandana bırakarak ordunun başında savaşa gitti. Sırasıyla İzmit Körfezi’nin güneyi, İznik, İzmit kentleri BizanslIlardan alındı. Ulubat, Mihalıç, Kirmasti gibi yerler ele geçirildi. Orhan Bey, İznik’i Osmanlılarm başkenti yaptı.&#160;Bunlar olurken Bursa alınalı on yıl geçmişti,. Bursa’da medreseler, tekkeler yapılmış, okullar açılmıştı. Hanlar, hamamlar kurdurulmuştu. Camiler, mescitler vardı. Hisarın&#160;yapımı bitmişti. Görkemli bir yapı olan Bey Sarayı kenti&#160;süslüyordu. Nilüfer Çayı’nın üstündeki Nilüfer Hatun Köprüsü gergin bir yay gibiydi. Kentte evler çoğalmış, kalabalık artmıştı. Ticaret gelişmişti. Büyük bir çarşı kurulmuştu.&#160;Burada demirciler, bakırcılar vardı. Dövme bakırdan türlü&#160;kap kacak yapılıyordu. Çeliğine çifte su verilmiş kıvrık kılıçlar hazırlanıyordu. Dokuma tezgâhlarında Bursa Çekmesi denilen yarısı ipek, yarısı iplikten, yollu, pırıl pırıl bir kumaş dokunuyordu.</p>
<p>Orhan Bey, sık sık İznik’ten Bursa’ya gelirdi. Kentin her yönden her gün biraz daha geliştiğini gördükçe sevincini&#160;gizlemezdi. Kentin yöneticisi olan kumandanı başarılarından dolayı kutlar, armağanlar verirdi.</p>
<p>Yine böyle bir gün, kumandam yanma çağırdı. “Adıma bir cami yapılmasını istiyorum,” diye buyurdu. “Orhan Camisi olarak anılacak olan bu yapı, medresesi, aş verilen yeri, konukevi, hamamı, hanı ve küçük tekkesiyle bir bütün&#160;olsun isterim. Yapımı tez bitirilsin. Kentteki ustalar yetmezse çevreden sağlansın. Her yere haber salınsın. Camim,&#160;bir yıl sonraki gelişimde tamam olsun.” Orhan Bey bu buyruğu kumandana verdi. Bir yıl sonra camisini bitmiş göreceğine güvenerek başkent İznik’e gönül rahatlığıyla gitti.&#160;Padişahın buyruğu üstüne caminin yapımı için, Anadolu’nun türlü kentlerinden, köylerden pekçok yapı ustası,&#160;taşçılar, demirciler, duvarcılar, sıvacılar, nakkaşlar, çinici-ier, işçiler, ırgatlar getirtildi. Hemen yapıma başlandı.</p>
<p>Bu kalabalık işçi topluluğu arasında iki kişi, daha ilk günden bütün hepsinin sevgilisi olup çıktı. Bunlar, birbirine taban tabana karşıt iki kişiydi. Davranışlarıyla, konuşmalarıyla, sakallarının rengi ve biçimiyle, hattâ gövde yapısı bakımından birinin az tombalakça, ötekinin ise ince oluşu tam bir zıtlık oluşturuyordu. İşte bu durumları dolayısıyla da işçilerin ilgisini çekiyor, onları güldürüyorlardı.&#160;İkisi de çok iyi arkadaştı.</p>
<p>İlkinin adı, Karagöz’dü. İşçiler, Karagöz Baba diye çağırırlardı aralarında. Çok seviliyordu. Usta bir demirciydi. Asıl adının Kara Oğuz olduğu söylenirdi. Karagöz’e dönüşmesinin nedenini Kara Oğuz adının üst üste çabuk çabuk&#160;söylenmesine bağlayanlar vardı. Orhaneli ilçesinden, Karakeçili aşiretinden gelme bir köylüydü Karagöz. Bütün toprağa bağlı adamlar ve bütün demirciler gibi güçlüydü. Yapılı bir adamdı. Dövdüğü demirden ağustos göğünü parıldatan yıldızlara eş kıvılcımlar sıçratırdı dört bir yana. Kızıl&#160;kor demirin ışıltısı, yüzünde pembe pembe yansırdı. Ateş&#160;ve demir gibi iki büyük gücün egemenliği elindeydi. Demir,&#160;hamur gibi yoğrulurdu örsünde. Bu gücünden dolayı özü&#160;sözü bir adamdı. Alabildiğine gerçekçiydi. Tok sözlüydü.&#160;Bu davranışları kimine kaba saba gelebilirdi. Ama dürüst&#160;mü dürüsttü. Yuvarlak yüzü, kızıl top sakalı, kocaman gözleri iyice sevimli gösterirdi Karagöz’ü. Kafasındaki sarıkla&#160;beline bağladığı kırmızı kuşağı ve ayağındaki kırmızı yemenileriyle tam bir halk adamıydı.</p>
<p>İkincisinin adı ise Hacivat’tı. Hacivat duvarcıydı. İşçilerin Hacivat Usta demeleri bundandır. Asıl adının Hacı Ah-vad olduğunu söyleyenler vardır. Hacılığı birkaç kere Mekke’ye gitmiş olmasından gelirmiş. Bursalılara Hacı Ahvad demek güç geldiğinden ortadaki ‘ah’ hecesini atarak Hacivat deyip çıkmışlar. Hacivat Usta’mn duvarcılığı dillere destandı. Çekülle duvarın dikliğini ölçerken ya da düzeçle üst&#160;üste sıraladığı taşların düzgünlüğünü sınarken kılı kırk yaran bir mimar gibi davranırdı. İnce yapılı, zayıftı. Sivri kara sakalı, incecik bir yüzü vardı. Yumuşak bir adamdı. Herkesin suyuna giderdi. Güleçti. Bilgiç görünmek istediğinden herkese öğüt verir, yol gösterirdi. Ama sonuçta verdiği&#160;öğüt işe yaramazmış, gösterdiği yol çıkmaz sokakmış. Olsun. Bu her şeyi bilir geçinmesinden de konuşmaları dolambaçlıydı. Kulağını tersinden gösterirdi. Hacivat’ın başında bir keçe külahı vardı. Karagöz gibi beline kırmızı kuşak sarıp ayağına kırmızı yemeni giyerdi.</p>
<p>Karagöz söze başladığında bütün işçiler kulak kesilirdi. Caminin kubbesinde çalışan işçi keserini, minarenin taşlarını yerleştiren usta malasını bir an için bırakıp beklerdi.&#160;Çünkü az sonra Karagöz’ün kaba saba sözlerine Hacivat&#160;öteden incecik sesiyle karşılık verirdi. Ondan sonra da bu&#160;karşılıklı atışmalar uzayıp gider, işçiler de kahkahadan kırılırdı. Ardından hepsi, yeni bir güçle işlerine sarılırdı.</p>
<p>Günler haftaları, haftalar ayları kovaladı. Yıl dolmak üzereydi. Caminin bitirilmesi gerekiyordu. Ama yapım bitecek gibi görünmüyordu. Padişah, İznik’ten haber salıp&#160;kumandanını sıkıştırıyordu. Kumandan, mimara durumu&#160;bildirdi. Mimar, kalfaların kulağını büktü sonunda yapım&#160;denetçileri işe el koydu. Iş yavaş yürüyordu. Neden?</p>
<p>Herkesi bir telaştır aldı. Bütün yöneticiler suçu kendi üstlerinden atıyordu. Kabak işçilerin başında patladı en sonunda. Onlar yavaş çalışıyor, dalga geçiyorlardı. Denetçiler&#160;bunun da bir nedeni olmalı dediler. İşçilerin hepsini de cezalandıramazlardı ya. Suç, yıkıla yıkıla Karagözle Hacivat’ın üstüne yıkıldı. Kollukçular, denetçilere:</p>
<p>“Efendim bu ikisi,” dediler, “birbirlerine türlü söz atıp sözde şaka ederler. Şaka ederken devletimize de, düzenimize de söverler. Bunlar hoş sözlerle işçileri aldatırlar. Onlar&#160;da kahkahalarla gülüp dururlar bu hokkabazlığa. Bu yüzden de işler aksar, yürümez.”</p>
<p>Bunun üzerine padişah, bu iki kışkırtıcının kellelerinin koparılmasını istedi.Karagözde Hacivat, evlerinden alınıp&#160;götürüldükleri gecenin sabahında öldürüldüler.</p>
<p>Ertesi gün işçiler işi bıraktılar.</p>
<p>“Karagöz Baba ile Hacivat Usta olmadan çalışmayız biz,” diye direttiler.</p>
<p>Yöneticiler yalvardılar para etmedi. Zor kullandılar, olmadı. Durumu padişaha ilettiler. Padişah, çok kızdı.</p>
<p>• “Kim olurmuş bu Karagöz Baba ile Hacivat Usta,” diye</p>
<p>bağırdı. “İşçilerim işi nasıl bırakırmış onlar için. Bunda bir bit yeniği vardır. Tez düzeltilsin bu iş. Yoksa büyüklerin&#160;kelleleri bir bir gider...”</p>
<p>O zamanlar Bursa’da Şeyh Küşteri adlı bir bilge yaşıyordu.</p>
<p>“Bilse bilse o bilir bu adamların değerini,” dedi kumandan yöneticilere. “Biz yanlış bir iş ettik. Gidip Şeyh e danışalım.”</p>
<p>Şeyh Küşteri, olanları dinledi. Padişahın kumandanı Şeyh’e:</p>
<p>“Ne olursa sizden olur” diye yalvarıyordu.&quot;Bizden yardımınızı esirgemeyin.” Şeyh gülümseyerek dinliyordu söylenenleri. Ama ağzını açıp bir şey söylemiyordu. O zaman yöneticilerin dili çözüldü. Denetçilerden biri:</p>
<p>“Anlayıp dinlemeden yaptık biz bu işi,” dedi.</p>
<p>Ötekisi: “O iki zavallının suçu olmadığını şimdi biz de biliyoruz.”</p>
<p>Kumandan, ezilip büzülerek: “Kış çok şiddetli geçtiğinden gerekli taşı vaktinde çektiremedik ocaklardan,” dedi. “Yapımın gecikmesi biraz da bundandır.”</p>
<p>Şeyh Küşteri, o zamana kadar yumulu olan gözlerini açtı. Adamlar, yanına geldiğinden beri ilk olarak konuştu. “Merak etmeyin... İşçiler, yarın sabah işlerinin başında olacak. Yalnız bu gece hepsini tekkeye getireceksiniz. Sizler de&#160;geleceksiniz.”</p>
<p>Adamlar gittikten sonra şeyh, saydamlaştırılmış deve derisine Karagöz Baba ile Hacivat Usta’nın resimlerini çizdi. Resimleri nakış gibi renk renk boyadı. İkisinin de kuşakları&#160;ile yemenileri kırmızı kırmızıydı. Karagöz un kızıl top sakalı, Hacivat m kara sivri sakalı da unutulmamıştı. Karagözün sarığı, Hacivat’ın külahı yerli yerindeydi. Tıpkı yaşarken oldukları gibi.</p>
<p>Geceleyin tekkeye gelen işçiler, ak bir perdeyle karşılaştılar. Perde, apaydınlıktı. Başka her yer karanlık. O anda arkasından aydınlatılmış bu ışıklı perdenin ortasında önce Karagöz Baba tombalak haliyle yuvarlana yuvarlana, ardından Hacivat Usta ince gövdesi, çıtkırıldım tavrıyla, oldukları gibi belirmesinler mi... Hele Karagöz Baha’nın kendi sesiyle konuşarak arkadaşlarını selamlaması, ardından Hacivat’ın incecik sesinin duyulması işçileri şaşkına çevirip&#160;kendilerinden geçirdi. Arkadaşlarına yeniden kavuştukları&#160;için sevinçten ağladılar.</p>
<p>Bütün işçiler, ertesi gün, cami yapımına büyük bir hızla giriştiler. Bunu duyan padişah, şeyhi saraya çağırtıp Karagöz ile Hacivat’ı görmek istedi. Perdede onları seyrederken&#160;yöneticilerin yalan sözlerine inanmakla yaptığı haksızlığı&#160;anladı. Haksız yere öldürttüğü bu iki işçiyi ölümsüzlüğe&#160;kavuşturan Küşteri’ye armağanlar verdi. Karagöz’e Bursa’da&#160;bir mezar yaptırılmasını söyledi.</p>
<p>işte o günden beri, Karagözle Hacivat hoş sözleri, güldürücü davranışlarıyla, bütün haksızlıkların üstesinden gelerek, aramızda yaşıyor.</p>
</body>
</html>