<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>BOĞAZ KÖPRÜSÜ</h2><h3>©</h3><h4>Boğaz Köprüsü’nürı Öyküsü: Dara’nın Köprüsü</h4>
<p>Eskiçağ tarihinde önemli bir yeri olan Büyük İran İmparatoru Dara, İsa’dan önce 521’de tahta geçti. İran içlerindeki Persepolis’ten Ege dolaylarındaki Şart kentine kadar olan toprakları egemenliği altına aldı. Bu geniş topraklarda türlü din, dil ve ırktan insanlar yaşıyordu. Dara, düzenli bir&#160;yönetim kurdu. Ülkeyi valiliklere böldü. Satrap denilen bu&#160;valiler merkeze bağlıydı ama içişlerinde özgürdüler. Türlü&#160;ulustan insanları da dinleri bakımından özgür bırakmıştı.&#160;Yahudiler, Kudüs’teki büyük tapmağı onun döneminde&#160;yaptılar. Ege kıyıları, İran içlerine düzenli bir yol örgüsüyle bağlanmıştı. Atlı postacılar bu yollarda sürekli olarak&#160;kentten kente haber taşıyordu. Böylece ulaşım ve haberleşme bir baştan öbür başa kolaylıkla sağlanıyordu. Dara’nın&#160;Dareikos denilen altın parası, imparatorluğa bağlı bütün ülkelerin kullandığı tek paraydı. Yol ve haberleşmenin düzenli oluşu ticareti artırmış, imparatorluğa bağlı ülkeleri&#160;zenginleştirmişti.</p>
<p>O dönemde, Tuna kıyılarından Don kıyılarına kadar</p><div><div><img src="main-4.jpg" alt=""/>
<p>uzanan Karadeniz’in kuzeyindeki geniş bölgede Iskitler ■ şıyordu. Bunlar savaşçı, göçebe bir ulustu. Çok iyi ata '&#160;nerler, okla yay kullanırlardı. Dara’nın egemenliği altınc&#160;kı ülkeleri zaman zaman ele geçiriyor, burada da yerle&#160;yor ardı. Çunku Iskıtlere göre geldikleri her yer kendi yu:</p></div></div><div>
<p>/</p></div>
<p>lan, kendi evleriydi. Dara’nm ülkelerinden de bunun için çıkmıyorlardı.</p>
<p>Bu durum, Dara’yı çok kızdırdı. Tuna üstüne yürüyüp, Iskitleri orda kıstırarak kesin yenilgiye uğratmayı düşündü.&#160;Bu amaçla 700.000 kişilik ordusuyla İstanbul Boğazı’nın</p>
<p>Anadolu kıyılarına gelip dayandı.</p>
<p>İstanbul Boğazı bir ırmak gibi akıntılı ve derindi. Karşıya geçmek hemen hemen olanaksızdı. İki kıyı da sık ormanlarla kaplıydı. Ağacın yeşiliyle denizin mavisinin birbirine karıştığı bu yer, cennetten bir köşe gibiydi. Gökyüzü bulutsuz, güneş parlaktı. Ama dünyanın bu en güzel, sanki&#160;birbirine el değecekmiş gibi yakın olan iki kıyısı aslında&#160;birbirine öyle uzak öyle ulaşılmazdı ki. Dara’ya kalsa atını&#160;sürüp karşıya geçerdi. Akıntıya karşı yüzerek yapardı bunu. Ya da Çamlıca Tepesi’nden yağız atını mahmuzlayarak&#160;şaha kaldırsa, engel atlarcasma uçurumlu denizi bir hamlede aşıp karşı tepelere ulaşabileceğini düşlüyordu. Öylesine&#160;istiyordu karşı kıyıya geçmeyi. Ordan Trakya yı aşarak Tu-na’ya ulaşmaktı tek dileği. Tuna kıyılarında Iskitleri ezip işlerini bitirecekti. Bunu tek başına yapamazdı elbet. Onu&#160;düşündüren ordusuydu. Ordunun bu derin ve akıntılı denizi tehlikesizce aşarak karşıya geçmesi gerekiyordu. Dümdüz bir ovada yürürcesine olmalıydı bu geçiş. Ne gemilerle&#160;ne de sallarla ordunun bölük bölük karşıya geçirilmesine&#160;yanaşmıyordu Dara. Bir tek erini, bir tek atını, bir tek silahını bile yitirmek istemiyordu. Tümünü aynı anda karşıya&#160;geçirmek istiyordu.</p>
<p>Ordu, Pendik, Kartal düzlüklerine yayılmış bekliyordu. Komutanlarla mühendisler Dara’mn çadırında ordunun&#160;karşıya geçirilişinin yollarını araştırmak için bir toplantı&#160;yaptılar. Bu konuda birbirleriyle kıyasıya tartıştılar. Dara,&#160;öne sürülen hiçbir öneriyi beğenmedi.</p>
<p>Toplantı sona ermişti. Dara’nın ordusunda görevli mühendislerden Sisamlı Mandrokles imparatorun yanına yaklaşarak önünde diz çöktü.</p>
<p>“Ben Boğaz’m iki kıyısını birbirine bağlarım,” dedi birdenbire.</p>
<p>Bu mühendis, tartışmalar sırasında ağzını bile açmamış, hep susmuştu. Herkes olduğu yerde donup kaldı. Aralarında en çok şaşkınlığa uğrayanı Dara’ydı. Heyecanla, “Nasıl,&#160;nasıl?” diye bağırdı.</p>
<p>Mandrokles, ayağa kalktı. Güvenli bir sesle, “Toplantı boyunca içimden hesaplayıp durdum,” dedi. “Sizler tartışırken ben başka bir şey düşünüyordum.”</p>
<p>Dara, dayanamadı.</p>
<p>“Düşündüğün ne, onu söyle!”</p>
<p>“Oraya geliyorum efendim. Ben bir yüzer köprü düşündüm.”</p>
<p>Orada bulunanlar ilk kez duyuyorlardı yüzer köprü sözünü. Dara sordu:</p>
<p>“Yüzer köprü mü? O da nesi?”</p>
<p>Yüzer köprü efendim. Gemileri yanyana getirerek yapacağım bu köprüyü. Böylece Asya ile Avrupa ilk kez birbirine bağlanacak. Ordunuz burnu kanamadan karşı kıyıya kolaylıkla ulaşacak.</p>
<p>Dara’nın asık olan yüzü birden güldü.</p>
<p>“Öyleyse ne duruyorsun. Hemen işe başla!”</p>
<p>İşe o günden başlandı. Öncelikle yüzer köprünün yerinin saptanması gerekiyordu. Akıntı ve fırtınadan en az etkilenecek yere kurulmalıydı.</p>
<p>Bu konuda Dara öne atıldı. Ordusunun güvende olmasını istiyordu. Boğaz’ın Anadolu kıyısını Marmara’dan Karadeniz’e kadar atla dolaştı. Denizi kimi kez tepelerden izledi. Kimi kez kıyıya kadar inerek suları inceledi. Bu işi bitirdikten sonra yelkenli bir gemiye bindi. Mandrokles’i de yanıma aldı. Gemiyi akıntıya karşı hareket ettirerek akıntının hızını ölçtürdü, Bütün ölçümler bittikten sonra Bo~&#160;ğaz’ın Marmara’ya yakın olan kıyıları daha elverişli görüldü. Bugünkü Boğaz Köprüsü’nün bulunduğu yerin yakınlarında bir yerde yapım işine girişildi.</p>
<p>Tam 325 gemi yanyana getirilerek iki kıyı birleştirildi. Her gemi birbirine kaim halatlarla, iki yandan sıkı sıkı bağlandı. Halatların uçları iki kıyıya çakılan büyük babalara&#160;düğümlendi. Gemiler böylece yerlerinden kıpırdayamaz olmuştu. Akıntı ve dalgaların etkisiyle biraz sallansa da hiçbir yere gidemiyor, oraya buraya savrulmuyordu: Yüzen&#160;köprünün ayaklarıydı bu gemiler. Bugünkü köprü dubaları gibi. Şimdi, ordunun geçeceği asıl köprünün yapılması&#160;gerekiyordu. Bunun için de ormandan bolca ağaç kestirildi.&#160;Ağaçlar iri kalaslar haline getirilip yanyana dizilerek gemilerin karınları üstüne, orta yerlerine gelecek biçimde döşendi. Onun da üstüne toprak dökülüp tokmaklarla dövülerek yol yapıldı. Sıkıca dövülen toprak yol, asfalt görünümünü almıştı. Öylesine düzgün ve sağlamdı. Artık, sıra&#160;korkulukların yapımına gelmişti. Toprak yolun iki yanma&#160;askerlerin denize düşmemesi, köprüden geçecek atların&#160;ürkmemesi için tahtadan yüksek parmaklıklar yapıldı. Tıpkı bugünkü köprülerde olduğu gibi.</p>
<p>Her şey tamamlanınca, başlarında Dara olmak üzere ordunun geçişi başladı. Çeşitli uluslardan erlerin yer aldığı Dara ordusunun yüz binleri, ağır ağır köprüyü geçtiler. Avrupa yakasına köprü yoluyla ulaşan ilk komutan olan Dara,&#160;karşıya geçer geçmez, tepede, taştan oyulmuş bir tahta&#160;oturdu. Ordunun geçişini oradan, köprüden son savaşçı da&#160;geçinceye kadar izledi. Gerçekten de 700.000 kişilik orduda ne bir tek atın ayağı sürçmüş, ne de bir tek erin burnu&#160;kanamıştı. Dara, bu başarısından dolayı mühendise alışılagelmiş armağanların on katını verdi. Mühendis Mandrokles&#160;de aldığı armağanların karşılığı olarak, kendi yaptığı köprüyü ve ordusunun başında köprüden geçen Büyük Dara’yı&#160;gösteren bir resim yaptırdı. Bunu kendi yurdu olan Sisam’daki Akıl Tanrıçası Tapmağı’na sundu. Resinin altında&#160;şunlar yazılıydı: “Ey Tanrım! Bu balık dolu denizin iki yakasını birleştiren Mandrokles’in armağanını kabul et! Yaptığı iş Kral Dara’yı sevindirdi. Ülkem Sisam ünlendi. Ben de&#160;taçlandım.” Böylece kendi yapıtını da Dara’yı da ölümsüzleştiriyordu.</p>
<p>Trakya’yı geçerek Tuna’ya ulaşan Dara, orada İşkilleri elinden kaçırdı. Dönüşte, Atina yakınlarındaki Maraton&#160;üvası’nda Yunanlılara yenildi. Daha sonra İsa’dan Önce&#160;485 yılında Yunanlılara karşı yeni bir sefere hazırlandığı sırada Mısır’da öldü.</p>
<p>Dara’mn İsa’dan Önce 512 yılında kurdurduğu köprünün yerinde bugün ünlü Boğaz Köprüsü yükseliyor. Cumhuriyetin ellinci yılı olan 1973 yılında yapımı biten birinci Boğaz Köprüsü, Dara’nın Boğaz Köprüsü’nden tam 2485 yıl&#160;sonra yeniden Asya’yı Avrupa’ya, Avrupa’yı Asya’ya bağlıyor. Her gün binlerce aracın üzerinden geçtiği köprü, 1074&#160;metre uzunluğunda ve 33 metre genişliğinde. Köprü, kalın,&#160;çelikten halatlarıyla Asya’yı Avrupa’ya kenetlerken iki anakaranın insanlarını da birbirleriyle sevgiyle kaynaşmaya çağırıyor. Tarihte savaş amacıyla yapılan köprülerin yerini artık barış ve uygarlık için yapılan köprüler alıyor.</p>
</body>
</html>