<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>ANIT DOLU TÜRKİYE</h2><h3>©</h3>
<p>Biliyorsunuz, Anadolu ilk çağlardan bu yana önemli bir yerleşme merkezi olarak tarihe geçmiştir. Önasya, Küçü-kasya adı ile de anılan ülkemiz, bu yüzden çeşitli uygarlıkların beşiği olmuştur.</p>
<p>Yapılan kazılardan anlaşıldığına göre, insanların daha mağaralarda yaşadığı, avcılıkla geçindiği dönemlerde de&#160;topraklarımızda yaşamlarını sürdürenler vardı. Avcılıktan&#160;üretici döneme geçişte, arpa, buğday ekilip, koyun, keçi gibi hayvanların evcilleştirildiği yerleşik dönemde de ilk köy&#160;kuruluşları Anadolu’da görülmeye başlar.</p>
<p>İsa’dan Önce 2000 yılının başlarında doğudan, batıdan Anadolu’ya göç eden Asyalılarla, Hind-Avrupalılar, yerleşik&#160;Anadolu uygarlıklarının temellerini atmışlardır. Anadolu’da kurulmuş ilk örgütlü devlet, Hititlerinki olmuştur.</p>
<p>Hitit İmparatorluğu yıkılınca Anadolu’nun doğusuna Urartular, Orta Anadolu’ya Frigyalılar, Güneydoğu’ya da&#160;Geç Hitit şehir devletleri egemen oldular.</p>
<p>Eşek Kulaklı Kral dîye bilinen ünlü Kral Midas’ın son kralı olduğu Frigya yıkılınca, Anadolu, Lidyalıların eline&#160;geçti. Lidya’yı ortadan kaldıran Persler, iki bin yıl Anadolu’da egemenliklerini sürdürdü.</p>
<p>İsa’dan Önce Sekizinci yüzyılda Ege kıyılarında kurulan lon, Dor, Ailois şehirleri çevresinde Anadolu’nun yerli uygarlığı gelişti, lonia uygarlıkta çok ileri gitti.</p>
<p>Anadolu’daki Pers egemenliğine Makedonya Kralı İskender son verdi. Bu kez Anadolu, onun egemenliğine geçti.</p>
<p>Son Bergama Kralı’nın ölürken topraklarını Romalılara bırakmasıyla Bergama Krallığı, Asya Eyaleti adıyla Romalıların eline geçmiş oldu. Anadolu’ya böylece ayak basan Romalılar, sonunda bütün Anadolu’yu egemenlikleri altına aldılar.</p>
<p>İsa’nın doğumundan sonra Hıristiyanlık dini ortaya çıktı. İsa’nın dinini Aziz Paulus, Anadolu’da yaymaya başladı. Önceleri gizli gizli yayılan Hıristiyanlığı sonraları Romalılar&#160;da kabul etti. Böylece Anadolu, Bizans adını alan Hıristiyan&#160;Romalıların egemenliğinde uzun yıllar kaldı.</p>
<p>Anadolu’nun Türk egemenliğine geçişi 1071 Malazgirt Zaferi ile başladı. Önce Selçuklular Anadolu’ya egemen oldular. Selçuklulardan sonra, bir süre küçük küçük beylikler tarafından yönetilen Anadolu, 1299 yılında Osmanlı&#160;Devletinin kuruluşuyla, onun egemenliğine girdi.</p>
<p>1453 yılında Fatih Sultan Mehmet’in İstanbul’u almasıyla da Bizans İmparatorluğu son buldu. Bu olay, dünya tarihinde ortaçağı kapatarak yeniçağı açtı. Artık Anadolu, tümüyle Türklerin egemenliğine geçmişti.</p>
<p>1918 yılında Birinci Dünya Savaşı’nda ortak olarak savaştığımız devletler yenilince Osmanlı İmparatorluğu da yenik sayıldı. Mondros Mütarekesi’yle İngilizlerle Fransız-lar İstanbul’a girdi. Anadolu da Yunanlılar, Fransızlar, ltal-yanlar, lngilizler tarafından paylaşıldı.</p>
<p>Atatürk, 19 Mayıs 1919’da Samsun’a çıkarak Ulusal Kurtuluş Savaşı’mızı başlattı. 23 Nisan 1920’de Ankara’da Büyük Millet Meclisi kuruldu. Böylece Osmanlı tmparatorlu-ğu’nun egemenliği sona eriyordu. 30 Ağustos 1922 zaferiyle, Anadolu düşmanlardan tamamen temizlendi. 29 Ekim 1923’te Türkiye Cumhuriyeti kuruldu. Halkımız ve ülkemiz bu yolla yeni, ileri bir düzene kavuşmuş oluyordu.</p>
<p>işte böyle uzun bir tarih serüveni olan ülkemizde, nereye baksanız tarihle yüzyüze gelirsiniz. Nereye gitseniz eski kentlerin kalıntıları, kaleler, burçlar, tapmaklarla karşılaşırsınız. Ayrıca bugün de kentlerimizi süsleyen kuleler, dikili taşlar, heykeller, camiler, her türlü anıt ve yapılarla&#160;dopdoludur ülkemiz. Onlarcası, yüzlercesi, binlercesiyle...</p>
<p>Bugün cansız bir taş yığını görünümünde olan bütün bu yapıtlardan her birinin ayrı birer öyküsü vardır. Yaşanmış&#160;çeşitli serüvenlerin ölümsüz simgeleri olarak karşımızda&#160;yer alır tarihsel anıtlarımız.</p><h4>Anadolumuzun Öyküsü:</h4>
<p>Önce, binlerce öyküye kaynaklık eden en güzel anıt ve tarihsel kalıntılarla dolu Anadolu’nun kendi öyküsünden&#160;söz açalım:</p>
<p>Anadolu’yla ilgili ilk öykü Orta Anadolu’dan. Ankara’mn güneybatısında bugünkü Polatlı yakınlarında Frigya-lıların ünlü Gordion kenti vardı bir zamanlar. Bu kentin de iyi yürekli bir kralı vardı. Kral ölünce yerine geçecek oğlu&#160;olmadığından ülke başsız kaldı. Sonunda kentin yaşlılarıyla, ileri gelenleri şöyle bir karara vardılar: Sabahleyin kentin kapısından ilk girecek olan kişi kral ilan edilecek.</p>
<p>Ertesi gün güneş doğar doğmaz, kentin kapıları ardına dek açıldı. Kentin yaşlıları, ileri gelenleri ve halk dört gözle kapıdan ilk girecek olanı beklemeye koyuldu. Öğleye&#160;dek giren olmadı.</p>
<p>Tam öğleüstü, bir kağnı arabası belirdi. Buğday yüklü bu arabanın üstünde yaşlı bir köylü uyuklayarak girdi kent&#160;kapısından.</p>
<p>Yaşlı köylü, her şeyden habersiz, kağnısıyla kentin alanına doğru ağır ağır ilerlerken, kalabalık iki yanlı çevresini sardı. Halk, “Yaşasın kral!” diye bağırmaya başladı.</p>
<p>Köylü olan biteni şaşkınlıkla izliyordu. Alanın ortasına varınca kentin yaşlılarıyla ileri gelenleri karşıladılar köylüyü. Önünde saygıyla eğilerek bu kentin kralı seçildiğini bildirdiler.</p>
<p>Gordios adlı basit bir köylüydü adam. Frigya Kralı olunca kentin adı kendi adıyla Gordion diye anılmaya başlandı. Kral Gordios, ona krallık bağışlayan uğurlu kağnısını olduğu gibi koruyarak kentin tapınağına koydurttu. Yalnız Kral&#160;Gordios kağnının okunu boyunduruğa öyle bir düğümle&#160;düğümledi ki,</p>
<p>“Bu kördüğümü çözecek olan yalnızca Frigya’ya ve Ana-doluya değil, bütün Asya kıtasına egemen olabilir,” diye ilan etti.</p>
<p>Ama ne kendi zamanında, ne de yerine geçen oğlu zamanında düğümü kimse çözemedi.</p>
<p>Büyük İskender, kalabalık ordusu ile Asya seferine çıktığında Anadolu’yu da egemenliği altına aldı. Gordioıı kentindeki bu kördüğümü görmek istedi. Söylentiyi duymuştu.</p>
<p>Kağnının başına gelince, “Yüzyıllardır kimsenin çözemediği kördüğüm bu mu?” diye sordu.</p>
<p>Gordionlular, “Evet sayın kralım! Ünlü kördüğüm bu-dur,” diyerek önünde eğildiler.</p>
<p>İskender, “Pek güzel,” diyerek kaşla göz arasında kılıcını çekti. Keskin kılıç, kördüğümün üstüne şimşek gibi indi. Kördüğümü bir darbede iki parçaya böldü. Ok, boyunduruktan ayrıldı. Boyunduruk yere düştü.</p>
<p>O zaman imparator kendini tutamadı. Sevinçle, “Asya benim artık!” diye haykırdı.</p>
<p>Ama Büyük İskender, belki de böylesine kolay bir yolla ve kaba bir biçimde düğümü çözdüğünden Asya’yı tam olarak egemenliği altına alamadan öldü.</p>
<p>Frigya yıkıldıktan sonra Anadolu’ya egemen olan Lid-yalıların ünlü krallarından Midas, bir gün sarayının bahçesinde oturmuş altınlarını sayıyordu. O sırada oradan geçen yoksulun biri bunu gördü. Midas’a, “Çoluk çocuk açız kralım,” diye yalvarmaya başladı. “Ne olur bir altmcık da biz-verin. Sizin için bir eksik ya da fazla fark etmez. Ama biz&#160;bir tek altınla ailece bir ay karnımızı doyurabilecek kadar&#160;buğday alabiliriz.”</p>
<p>Midas, kendi halkından olan bu yoksul adamı tersledi. Görevli askerlere onu sarayın önünden uzaklaştırmalarını&#160;söyledi. Adam, askerlerin itiş kakışları arasında oradan&#160;uzaklaşırken bir yandan da, “Midas, dilerim her tuttuğun&#160;altın olsun,” diye bağırıyordu. “Her tuttuğun altın olsun ki,&#160;bunca sevdiğin altın seni en çok sevdiklerinden ayırsın.</p>
<p>Midas güldü bu sözlere. Güldü ama, yerinden kalkarken çok sevdiği kızma götürmek için bir gül kopardı. Bir de ne&#160;görsün? Gül, som altın olmamış mı?</p>
<p>Yerden bir taş aldı. Ağırlığınca saf altın oldu o da. Bir avuç toprak kavradı. Bir avuç altına kesti avucundakiler.&#160;Sevinçten deli olacaktı nerdeyse. Askerlere hemen o adamı&#160;bulmalarını buyurdu. Teşekkür etmeliydi ona. Dilediği kadar altın verebilirdi şimdi. Askerler, adamın ardından koştular. Ama o, askerlerden daha çok dayak yememek için&#160;çoktan çekip gitmişti.</p>
<p>Midas sevinçle sarayına girdi. Karısı ve kızıyla hazırlanan sofraya oturdu. İlk lokmasını ağzına götürdü. Lokma altınlaştı ağzında. Tükürdü ağzındaki altını. Kaşığa elini attı. Sarı sarı ışıldadı kaşık çatal, tabak bardak. Sofrada neye&#160;dokunduysa hepsi altın oldu.</p>
<p>O günden sonra bir daha yemek yiyemedi Midas. Suya, yemeğe, ekmeğe elini dokundurur dokundurmaz altınlaşıyordu. Altınla da karnı doymuyordu. Artık bir şeye dokunmaktan korkar olmuştu.</p>
<p>Bir gün sarayın merdivenlerinden çıkarlarken karısına yardım edecek oldu. Elini tuttu. Kadın o anda altın bir heykel olup kaldı merdivenin başında. O sırada annesinin bu&#160;durumuna ağlayan kızını okşamak için sevgiyle elini uzattı&#160;ona. Midas’ın eli kızının saçlarına değer değmez o da altından bir heykel oluverdi.</p>
<p>Altına olan tutkusu yüzünden en sevdiği iki insanı da böylece kaybetmiş oldu kral.</p>
<p>Artık kimseler yaklaşmaz olmuştu kralın yanına. Bulaşıcı bir hastalıktan kaçar gibi herkes kaçıyordu kendisinden. Koca sarayda yapayalnız kalmıştı. Aç ve kimsesiz olan yoksullardan farkı kalmamıştı.</p>
<p>En sonunda bilginlere haber saldı. Altın maltın umurunda değildi. Eski durumuna dönmek istiyordu. Kendisini bu deıtten kurtaracak olanlara bütün altınlarını vermeye hazırdı.</p>
<p>Bunun üstüne bilginlerden bir bilge krala güneş batarken Lidya’nın pek de verimli olmayan ovalarını sulayan Gediz Irmağı’nda ellerini yıkamasını söyledi.</p>
<p>Midas, bilgenin dediğini yaptı. Gediz’in suyu ellerinin sihirini aldı götürdü. Böylece, karısına, kızına, eski mutlu&#160;günlerine yeniden kavuştu kral. Cimrilikten vazgeçti. Halkıyla ve ülkesiyle daha yakından ilgilenmeye başladı.</p>
<p>O günden sonra Gediz’in kumlarının altın sarısına kes-tiği, en bol, en iyi ürünün onun suladığı topraklardan alındığı söylenir.</p>
<p>Bu olayların üstünden çok uzun yıllar geçti. Türkler, bu bereketli topraklara gelip yerleştiler.</p>
<p>İlk yerleşim yıllarında Malazgirt’ten sefere çıkan Türk orduları Bizans içlerine dek ilerledi. Yeni topraklar elde etti. Birçok beylikler kuruldu.</p>
<p>İşte bu beyliklerden birinin beyi, ordusunun başında Ankara yakınındaki Kızılcahamam dolaylarına dek geldi.&#160;Ordusu ile birlikte, yaz sıcağında, dağlar, tepeler aşarak&#160;uzun bir yol katetmişti. Askerler, yorgunluk ve susuzluktan ölü gibiydiler. Değil savaşmak, yürüyecek durumları bile kalmamıştı.</p>
<p>Kondukları yer, bozkırlık bir alandı. Daha ileri gidemeyeceklerinden orada konaklamaya karar verdiler. Aradılar-sa da çevrede içilebilecek bir damla su bulamadılar. Ne bir kaynak, ne de bir dere vardı. Olanı da çakılla kumla doluydu. Yaz sıcağında kuruyup gitmişti. Ordu, atları çalı gölgeliklerine çekip bozkıra yayıldı. Herkes bir yanda serilip kalmıştı. Dudakları susuzluktan çatlamıştı hepsinin.</p>
<p>Tam o sırada, karşı tepelerin birinden, omzunda bakracıyla yaşlı bir kadın belirdi. Ordunun konakladığı yere dek geldi. Orada oluğundan su akmayan kuru bir pınar vardı.&#160;Yaşlı kadın bu pınarın başına geçti. Omzundaki ayran dolu bakracı kuru oluğa dökmeye başladı. Askerler, ayranı&#160;oluktan avuç avuç içtiler. Bu arada yanlarındaki kapları da&#160;ayranla doldurmaya başladılar. Oluk, gür bir pınar gibi ayran akıtıyor, küçücük bakraçtaki ayran bitmek nedir biliniyordu. Kadın, susamış her askere, “Doldur oğlum,” diyordu.</p>
<p>Askerler de ayranı hem kana kana içiyor, hem de kaplarını dolduruyorlardı. Yaşlı kadın, “Doldur oğlum, doldurun aslanlarım, hepinize yeter ayranım, doldurun!” dedikçe askerler, “Dolu ana!.. Ana dolu!..” diyorlardı.</p>
<p>Derler ki, o güne dek, Türklerce, Bizans ya da Rum Ülkesi diye anılan ‘bu topraklar, o günden sonra Anadolu diye anılmaya başladı. O gün bugündür de bizi bağrına basan güzel yurdumuzun topraklarına Anadolu diyoruz.</p>
</body>
</html>