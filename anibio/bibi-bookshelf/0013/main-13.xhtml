<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>RUMELİHİSARI</h2><h3>O</h3>
<p>Rumelihisarı, İstanbul’da Boğaziçi’nin Rumeli yakasındadır. Bebek, Baltalimanı koyları arasında genişçe bir çıkıntı oluşturan eski adıyla Hermaion Burnu üzerindedir. Yüksekçe bir tepenin doruklarından başlayarak deniz kıyısına dek&#160;iner. Kıyıda, yüksek ve sağlam duvarları, on iki köşeli Çan-darlı Halil Paşa Kulesi’yle görkemli bir görüntü oluşturur.</p>
<p>Rumelihisarı, İstanbul Boğazı’nın en dar yerinde yapılmıştır. İstanbul’un alınışından aşağı yukarı bir yıl önce Fatih Sultan Mehmet tarafından yaptırılmıştır. O zamanlar Boğazkesen adıyla anılırdı.</p>
<p>Boğaz’daki akıntılar dolayısıyla geçen bütün gemiler, Rumelihisarı kıyılarına yaklaşarak geçmek zorundadır.&#160;Karşısında, Yıldırım Bayezit’in yaptırdığı eski adıyla Güzel-cehisar, bugünkü adıyla Anadoluhisarı yer alır. Böylece Boğaz geçişinin Türklerce denetim altına alınması düşünülmüştür.</p>
<p>Rumelihisarı’nın yapımı dört ay gibi çok kısa bir sürede tamamlanmıştır.</p>
<p>Üç büyük kulesi olan Rumelihisarı’nın kuzeyden güneye doğru uzunluğu 250 metredir. Aşağı yukarı bir dikdört-gem andıran hisarın duvarları 5 metre kalınlıktadır. Bu kalınlık, İstanbul surlarının kalınlığının iki katıdır.</p>
<p>Rumelihisarı’nın üç büyük kulesi, dünyadaki en büyük kale burçlarıdır. Yapımında çalıştıkları için Fatih’in paşala-</p><div><img src="main-12.jpg" alt=""/></div>
<p>rının adlarıyla anılan bu üç kuleden Sarucapaşa Kulesi en yükseğidir. 28 metre yüksekliğindeki bu kulenin çapı^,80 metredir. En kalını Zağanospaşa Kulesi’dir. 21&#160;metre yüksekliği olan bu kulenin çapı: 26,70 metreyi bulur.&#160;Bu iki kule de silindir biçimindedir.</p>
<p>Halil Paşa’nın adını taşıyan kıyıdaki köşeli üçüncü kulenin üstünde eski yazıyla Tanrının adları yazılıdır.</p>
<p>Üç kulenin de orta boşlukları katlara ayrılmıştır. Kulelerin üstleri de kurşun kaplanmış tahtadan yapılma sivri birer külah ile örtülüydü. Bunlardan Sarucapaşa Kulesi’nin çatısı altında ayrıca bir tuğla kubbe vardı.</p>
<p>Zağanospaşa Kulesi sekiz, Sarucapaşa ile Halilpaşa kuleleri dokuzar katlıydı. Bugüne yalnız Sarucapaşa Kulesi’nin tahta katları kalmıştır. Üçüncü katındaki odaya da Fatih&#160;Odası denir.</p>
<p>Kalede bu üç büyük kuleden başka 13 küçük burç yer alıyor.</p>
<p>Rumelihisarı’nın beş kapısı vardır: Dağ Kapısı, Dizdar Kapısı, Hisarpeçe Kapısı, Sel Kapısı, İstihkam Kapısı. Bütün&#160;duvarlarda seğirdim yollan (nöbetçilerin gezindiği yollar)&#160;bulunuyor. Kalenin ortası geniş bir avlu biçimindedir. Burada, Fatih’ten kalma bir cami vardır. Kitabesi olmayan, iki&#160;çeşmeyle büyük bir sarnıcı olan hisarın su gereksinimi&#160;bunlarla giderilirdi.</p>
<p>Evliya Çelebi’ye göre, eskiden, kalenin içinde, 105 tane top bulunurdu. Ama kıyıda, Boğaz’a bakan bir tepede içine&#160;adam sığacak kadar büyük Balyemez toplan vardı. Kale komutanının 300 askerle gece gündüz beklediği hisarın, kayalara oyulmuş kırlangıç yuvalarını andıran 180 nöbet yeri&#160;görülürdü. Bir minareli Fatih Camisi’nin yanı sıra hisarın&#160;içinde iki mescidin olduğunu söyleyen Evliya Çelebi, iki de&#160;buğday ambarı bulunduğunu yazar.</p>
<p>Duvarlardaki seğirdim yollarıyla kulelerin bağlantısı yoktur. Çeşitli merdivenler bu yolları keser. Buna göre avlu ve duvarlar düşman eline geçerse kulelerin düşmana ayrı&#160;ayrı dayanabilmesi düşünülmüştür.</p>
<p>İstanbul’un alınışından sonra Rumelihisarı eski önemini yitirdi. Uzun bir süre hapishane olarak kullanıldı. Birçok&#160;Osmanlı devlet adamıyla yabancı devlet adamları buraya&#160;hapsedildiğinden kaleye Karakule adı verildi.</p>
<p>Kale, 1500’deki büyük zelzelede yıkıma uğradı. 1746 yılında çıkan bir yangında yanan bölümleri I. Mahmut taralından onartıldı.</p>
<p>Aradan geçen sürede kulelerin üstünü örten sivri külahları yıkıldı. Kalenin içine birçok tahta ev yapıldı.</p>
<p>III. Selim döneminde de onarımdan geçirilen Rumelihi-sarı’nın Birinci Dünya Savaşı sonlarında onarımı ve Deniz Müzesi olarak kullanılması düşünüldüyse de bir sonuç alınamadı.</p>
<p>O günden sonra iyice yıpranan Rumelihisarı’mn onanım, İstanbul’un almışının 500. yıldönümü olan 1953’te yeniden ele alındı. Kale içinde bulunan evler yıkılarak boş alan park olarak düzenlendi. Kuleler, duvarlar, kapılar, avlu, cami, minare, sarnıç onarıldı. Kaleye eski görkemli görünümü kazandırıldı.</p>
<p>Rumelihisarı bugün müzedir. 1958’de müze yapılan Ru-melihisarı’nm Sarucapaşa Kulesi’nde Fatih’e ait eşyalar sergilendi. Kulenin rutubetli oluşu yüzünden bunlar 1968’de kaldırıldı.</p>
<p>Rumelilıisarı’nın avlusu şimdi açıkhava tiyatrosu olarak kullanılmaktadır.</p>
<p>Rumelihisarı’nın Öyküsü: Bir Öküz Derisi Kadar Yer</p>
<p>Sultan Mehmet, 1451 başlarında, babası II. Murat’ın ölümüyle, başa geçtiğinde yeni bunalımlarla karşılaştı. BizanslIlar, Çorlu’ya kadar olan toprakları ele geçirdiler. Anadolu’da Karamanoğlu İbrahim Bey ayaklandı. Çanakkale Boğazı kuşatıldı. O sırada Edirne’de bulunan genç padişah ordusu ile Anadolu’ya geçti. Bu sırada Anadolu’ya gönderilen elçilerle Bizanslılar padişahtan yeni isteklerde bulunuyorlardı. Sultan Mehmet, bunların hiçbirini dinlemedi. Kafasında bir plan vardı ve gücüne inanıyordu. Anadolu’daki iç&#160;karışıklığı düzelttikten sonra Edirne’ye dönmeye karar verdi.</p>
<p>Ordusu ile Edirne’ye dönerken Anadolu yakasının Bo-ğaz’a bakan tepelerinde konakladılar. Ordu, burada biraz dinlendikten sonra yola devam edecekti.</p>
<p>İşte o günlerden birindeydi. Padişah, paşalarından Çan-darlı Halil, Zağanos, Saruca ve Şehabettin’i yanma alarak</p>
<p>Çamlıca sırtlarında bir at gezintisine çıktı. Oradan Üsküdar kıyılarına indiler. Kış başlan olmasına karşın yazdan kalma&#160;bir gündü. Deniz masmavi ve kıpırtısızdı. Bizans İstanbul’u&#160;tam karşılarmdaydı. Bir aynadan yansırcasma güneş içinde&#160;parlıyordu.</p>
<p>Genç padişah, eliyle kenti göstererek şöyle dedi: “Sizle-rin de bildiği ve gördüğü gibi Konstantiniye kentinin topraklarımızın ortasında önemli bir yeri vardır. Ama artık kendine güvenecek bir durumda değildir. Halkının çoğu&#160;kenti bırakıp gitmiştir. Uzun süre bizimle savaşa savaşa gücü kırılarak arıklık ve güçsüzlüğe düşmüş, yalancı ününden başka hiçbir şeyi kalmamıştır. Dikkat ederseniz siz de&#160;göreceksiniz; toprakları, bahçe ve otlaklardan ibarettir, yapıları yıkık, surları boştur.”</p>
<p>Bu sözler üzerine Saruca Paşa hemen atıldı: “Öyleyse kuşatılma zamanı gelmiştir Sultanım!” Padişah, bu heyecanlı sözlere düşünceli bir biçimde, kısaca: “Daha değil,”&#160;karşılığını verdi.</p>
<p>Sonra dördüne birden: “Ağalar,” dedi. “Ben de sizin gibi bir an önce bu işi bitirip Konstantiniye’yi almak dilerim.&#160;Yalnız daha birçok hazırlık gerek. Şimdi ardımdan gelin,&#160;bakın size ne göstereceğim.”</p>
<p>Sözlerini bitirir bitirmez, atının başını Boğaziçi’ne doğru çevirerek mahmuzladı. Ötekiler de ardına takıldı.</p>
<p>Anadoluhisarı’na dek at sürdüler. Sultan Mehmet, büyük dedesi Yıldırım Bayezit’in yaptırdığı Güzelcehisar’ın önünde atının gemini çekti. Sırtını kaleye verip yüzünü denizden yana döndürdü. Ötekiler de, az gerisinde onun gibi&#160;yaptılar. Karşı sırtları gösterdikten sonra paşalarına şunları&#160;söyledi padişah:</p>
<p>“Ağalar, burası Boğaz’ın en dar yeri. Tam karşıda gördüğünüz iki koy arasındaki çıkıntı da Hermaion Burnu’dur. Üstünde de hepinizin bildiği gibi Let Kulesi denen şu eski&#160;Bizans hapishanesinin yıkıntısı var. İşte oraya bir hisar yapmak isterim. Böylece Boğaz’dan geçecek bütün gemileri denetimimiz altına alırız. Bunu yapmadan Konstantiniye üstüne yürümek yanlıştır. Bizans’ı kuşattığımızda Karadeniz’den gelebilecek her türlü yardımı önceden engellemek&#160;gerekir. Yardım gelebilecek bütün yollar denetimimiz altında olmalıdır. Bunu unutmayın!”</p>
<p>Paşalar baş eğip sustular. Kısa süren bir sessizlikten sonra, Çandarlı Halil Paşa söz aldı:</p>
<p>“İyi söylersiniz, güzel dersiniz Sultanım! Ne var ki gösterdiğiniz yerler Bizans topraklarıdır. Bizanslı köylüler, orada ekip biçerler. Bizimkiler de Konstantiniye’ye giderek&#160;alışveriş ederler. Anlaşmamız budur. Askeri oraya sürüp&#160;anlaşmamızı bozmamızı mı istersiniz?”</p>
<p>“Hayır Çandarlı. Sözümü yanlış anladın. Ben derim ki oraya bir kale yapalım. Bizans topraklarını alıp da anlaşmayı bozalım demem. Dostluk anlaşmamıza dayanarak Hermaion Burnu üstünde bir yer isteyelim onlardan.</p>
<p>“Bir kale yapılacak kadar yeri nasıl isteriz. Böyle geniş bir toprak parçasını vermeye razı olurlar mı?”</p>
<p>“Bizans’tan onca yer isteyen kim. Burunda bir öküz derisi kadar yer versinler yeter. Onu da kimden istesem benim gibi bir ayağı Asya’da bir ayağı Avrupa’da olan bir padişahtan esirgemez sanırım.”</p>
<p>Paşalar şaşkınlık içinde hep birden: “Bir öküz derisi kadar yer mi?” diye sordular.</p>
<p>Evet ağalar, yanlış anlamadınız. Bir öküz derisi kadar yer istiyorum Bizans’tan. Sen öyle haber sal Halil Paşa. Anlaşma böyle yazılsın. Gerisini bana bırakın.”</p>
<p>Kısa bir süre sonra padişahın dileği yerine getirilerek anlaşma sağlandı. Bunun üzerine padişah, ordusu ile birlikte, kışı geçirmek üzere Edirne’ye hareket etti.</p>
<p>1452 yılı başlarında, padişahın buyruğuna göre, bin duvarcı ve dülger ile iki bin kadar işçi ve kireççinin toplanması için ülkenin her yanma haber salındı. Kış aylarında ustalarla işçiler birer ikişer toplandılar. Hisarın yapımında kullanılmak üzere İzmit’ten, Karadeniz Ereğlisi’nden en dayanıklı keresteler, Anadolu’dan pek çok taşla kireç getirtildi. Boğaziçi kıyılarındaki eski tapınak kalıntılarından işlenmiş&#160;iri taşlar çektirildi.</p>
<p>İlkyaz geldiğinde hazırlıklar tamamlanmıştı. Hisarın yapımında kullanılacak olan araç ve gereçler Hermaion Burnu ndaki Let Kulesi’nin olduğu yere yığıldı. Yalnız araç gereç bir değil, yüz öküz derisi kadar yer kaplamıştı.</p>
<p>Ustalarla işçilerin toplanması, mühendislerin kalfaların gelmesi nisan başlarını buldu. Padişah da ordusu ve donanmasıyla İstanbul a geldi. Gemiler, Hermaion Burnu önünde&#160;demirlediler. Yapım yerinin çevresinde ordugâh kuruldu.</p>
<p>Padişah çadırı dikildi. Genç padişah, her şeyi önceden hazırlamıştı. Hisarın planını yapmış, yapımda, ileri gelenlerden kimlerin çalışacağını, görevlerinin neler olacağını saptamıştı. Hisarın kaplayacağı yeri, kale duvarının ve burçların yüksekliğini, önde ve geride yapılacak kulelerin yerlerini, birbirlerine olan uzaklıklarını, kale kapılarının açılacağı yönleri güzelce, bir bir hesaplamıştı.</p>
<p>Yapıma, 26 Nisan 1452 günü başlandı. Padişahın yaptığı hesap ve planlara göre mühendisler, kalfalar, ustalar, işçiler arasında işbölümü yapıldı. Herkes, kalenin belli bir bölümünün yapımından sorumlu olacaktı. Buna göre padişah, hisarın deniz kıyısı bölümünün yapımını üstleniyordu.&#160;Padişahın üç paşası da hisarın üç ana kulesinin yapımından&#160;sorumluydular. Deniz kıyısındaki kule Halil Paşa’mn, kara&#160;yönündeki iki kuleden biri Zağanos Paşanın öteki de Sanıca Paşa nındı. Geri kalan bölümleri de öteki mühendislerle&#160;kalfalar bölüştüler. Görülmemiş bir çalışma başladı.</p>
<p>Padişah, hiçbir masraftan kaçınılmamasım buyurdu. Yapım yerinde çalışan paşalarla padişah, ara sıra iri taşları yüklenerek duvarların yapımı için sırtında taş çeken işçilerin arasına katılıyordu.Onların da taşları kendileri gibi sırtladığını gören işçilerse çabalarını büsbütün artırıyorlardı.&#160;Çalışmalar tam bir yarışma durumunu aldı. Duvarlar kısa&#160;sürede yükseldi. İri taşların arasıyla duvarların köşeleri demirden, kurşundan yapılma sağlam kelepçeler ve dayanıklı&#160;kerestelerle sıkı bir biçimde birbirine tutturularak bağlanıyordu. Duvarlar, İstanbul surlarından hem daha sağlam&#160;oluyor, hem daha kaim yapılıyordu. Böylece Boğaziçi’nde&#160;görülmemiş büyüklük ve yükseklikte bir kale yükselmeye&#160;başlamıştı.</p>
<p>Bu durum, Bizanslıları tedirgin etmekte gecikmedi. Kral Konstantin elçilerini göndererek padişahtan yapımı durdurmasını istedi. Konstantin, gönderdiği mektupta aralarındaki anlaşmaya göre, Türklerin bir öküz derisi kadar&#160;yerle yetinmeleri gerektiğini, padişahın hileyle ele geçirdiği&#160;topraklarını üstündeki yapılarla birlikte kendisine geri vermesini istediğini, hak ve adalet kurallarının bunu böyle buyurduğunu anımsatarak belirtiyordu.</p>
<p>Padişah, Konstantin’in mektubunu okuyunca çok kızdı. Elçilere dönerek şunları söyledi:</p>
<p>imparatorunuza söyleyin hile düzen bize yakışmaz. Biz ne dediysek onu yaptık. Anlaşmamızda ne yazıyorsa onu&#160;uyguladık.”</p>
<p>Yapım yerinde bulunan herkes suspus olmuştu. Sultan Mehmet Han’ın dediklerini elçiler kadar kendi paşaları da&#160;şaşkınlıkla dinliyorlar, padişahın bu işin içinden nasıl çıkacağını merakla izliyorlardı. Bizans elçisi padişahın önünde&#160;diz çökerek:</p>
<p>“Yüce sultanım, size bir sorum var,” dedi. “Bu koskoca kalenin bir öküz derisi kadar yerin dışına taşmadığını mı&#160;söylemek istiyorsunuz?”</p>
<p>“Evet!”</p>
<p>O zaman Bizans’la yaptığınız anlaşmaya göre bunu kanıtlamanız gerekir.”</p>
<p>Padişah, gülümseyerek cebinden kocaman bir deri yumak çıkardı. Elinde tuttuğu bu sırım yumağını havaya kaldırdı.</p>
<p>“Gördüğünüz gibi bu bir sırım yumağıdır,” dedi. “Bir öküz derisinden ince ince kesilerek metrelerce sırım elde&#160;edilmiştir. Şimdi bu sırımın bir ucunu kalenin bir başından&#160;tutup öteki başına dek dolandıracağız. Bir santimlik bir artma bile olursa anlaşmayı çiğnediğimi kabule hazırım.”</p>
<p>Padişah, bunu söyledikten sonra sırım yumağını işçilere uzattı. İşçiler kale duvarları boyunca sırım yumağını açarak&#160;gerdiler. Sırım, bütün kaleyi çepeçevre çevirerek bir ucu öteki ucuyla birleşti, ‘Ne bir santim fazla, ne bir santim eksik.</p>
<p>Bunun üzerine Konstantin’in elçileri çekilip gitti. Kons-tantin, elçilerinin eli boş döndüğünü anlayınca çok kızdı. O sırada padişahın askerleriyle Bizanslı köylüler arasında çıkan bir çatışmada birkaç çiftçi ölmüştü. Bunu fırsat bilen&#160;Konstantin, kentin kapılarını kapattı. Orada bulunan Türk-lerin hepsini hapsetti. Padişaha bir mektup göndererek&#160;kenti savunacağını bildirdi. Sultan Mehmet Han da bunun&#160;üzerine Bizans’a savaş ilan etti. Kısa bir süre sonra 28 Ağustos 1452’de kalenin yapımı tamamlandı. Hisara Boğazkesen&#160;adı verildi. Kaleye Firuzağa kumandasında 400 kişilik bir&#160;kuvvet yerleştirildi. Burçlara konan güçlü toplarla kale savunmaya hazırlandı. Padişah, aynı günlerde ordusu ile birlikte Boğazkesen ordugâhından Edirne’ye hareket etti. Ordunun kışı Edirne’de geçirmesi kararlaştırılmıştı. Ordu,&#160;1453 yılının ilkyazı başlarında, Sultan Mehmet’in komutasında yeniden İstanbul önlerinde olacaktı.</p>
</body>
</html>