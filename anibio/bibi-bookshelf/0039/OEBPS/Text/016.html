<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>14. Bölüm: Rahibin Kızı</title>
</head>

<body>
  <h2 class="h21">14. Bölüm: Rahibin Kızı</h2>

  <p>&nbsp;Tuppence sıkıntılı bir tavırla ofiste dolaşırken, "Ah keşke bir din adamının kızı ile dost olabilseydik," dedi.</p>

  <p>&nbsp;"Neden?"</p>

  <p>&nbsp;"Benim de bir zamanlar bir din adamının kızı olduğumu unuttun mu? Bunun nasıl bir şey olduğunu çok iyi biliyorum. Fedakârlık dürtüsünün ötesinde hep başkalarını düşünerek hareket etme gerekliliği... bu..."</p>

  <p>&nbsp;Tommy, "Roger Sheringham olmaya hazırlandığını görüyorum," dedi. "Ama şunu söylememe izin ver; gerçi onun kadar çok konuşuyorsun ama o kadar iyi değil."</p>

  <p>&nbsp;Tuppence, "Tam tersi," dedi. "Benim konuşmamda kadınca bir incelik var, hiçbir erkek buna erişemez. Ayrıca bende aslına özgü bilinmeyen güçler var... Aslına özgü mü dedim... Yani bir ilk örnek? Sözcükler çok belirsiz şeyler, bazen kulağa hoş gelirler, ama insanın düşündüğünün tam tersini ifade edebilirler."</p>

  <p>&nbsp;Tommy sabırla, "Devam et," dedi.</p>

  <p>&nbsp;"Zaten susmadım ki, yalnızca soluk almak için durdum. Bu güçlerimden söz etmişken, bugün bir din adamının kızı ile görüşmek istiyorum. Göreceksin Tommy bugün Blunt'ın Muhteşem Dedektifleri'nin yardımına başvuran ilk kişi bir din adamının kızı olacak."</p>

  <p>&nbsp;Tommy, "Bahse girerim ki yanılıyorsun," dedi.</p>

  <p>&nbsp;Tuppence, "İşte oldu geldi bile. Tanrım. Daktilom nerede? Sus. Biri geliyor."</p>

  <p>&nbsp;Albert kapıyı açıp da, "Miss Monica Deane," diye bildirdiğinde herkes çok yoğun çalışıyordu.</p>

  <p>&nbsp;Gelen ince, uzun boylu, kahverengi saçlı, oldukça mütevazı giyimli kumral bir kızdı. Kapının eşiğinde durdu, içeri girip girmemekte tereddüt eder gibiydi.</p>

  <p>&nbsp;Tommy, ona doğru ilerledi.</p>

  <p>&nbsp;"Günaydın Miss Deane. Lütfen buyurun, oturun ve sizin için ne yapabileceğimizi anlatın. Size özel sekreterimi takdim edeyim, Miss Sheringham."</p>

  <p>&nbsp;Tuppence, "Sizinle tanıştığıma memnun oldum, Miss Deane," dedi. "Babanız kilisedeydi, değil mi?"</p>

  <p>&nbsp;"Evet, öyleydi ama bunu nereden biliyordunuz?"</p>

  <p>&nbsp;"Oh! Bizim de kendimize göre yöntemlerimiz var. Çok konuştuğumu düşünmeyin lütfen. Bay Blunt, benim konuşmalarımı dinlemekten çok hoşlanır. Hep ona yeni fikirler verdiğimi söyler."</p>

  <p>&nbsp;Genç kız hayretle ona bakıyordu. İnce zarif hoş bir tipti, güzel sayılmazdı ama tuhaf bir çekiciliği vardı. Gözlerinin etrafındaki halkalar derin bir endişenin göstergesiydilerse de uzun kirpikli mavi gözleri ve fare rengi kıvırcık saçları ile hoş bir uyum içindeydiler.</p>

  <p>&nbsp;Tommy, "Lütfen bize öykünüzü anlatın, Miss Deane," dedi.</p>

  <p>&nbsp;Genç kız, onu minnet dolu bakışlarla süzdü.</p>

  <p>&nbsp;"Bu uzun ve sıkıcı bir öykü," diye başladı anlatmaya. "İsmim Monica Deane. Babam Suffolk'daki Little Hampsley kilisesinin başrahibiydi. Üç yıl önce öldü ve annemle çok zor durumda kaldık. Önce hizmetçi olarak dışarıda çalışmaya başladım. Ama annem hastalanıp yatağa düşünce geri dönmek zorunda kaldım. Çok çaresiz ve yoksulduk. Sonra bir gün bir avukattan mektup aldım. Babamın teyzesinin her şeyini bana bıraktığını öğrendim. Bu teyzeden bahsedildiğini birçok kez duymuştum, yıllar önce babamla kavga edip küsmüşlerdi. Onun çok zengin olduğunu biliyordum, dolayısıyla mektubu alınca dertlerimizin artık sona erdiğini düşünerek sevindim. Ama olaylar hiç de umut ettiğim gibi gelişmedi. Bana miras olarak teyzemin oturduğu ev kalmıştı, ama bazı vergileri filan ödedikten sonra elimizdeki para da tükendi. Sanırım teyzemiz parasını savaş sırasında kaybetmişti ya da aradan geçen yıllar içinde tükenmişti. Buna rağmen ev bizimdi ve onu iyi bir fiyata satabilirdik. Neden bu aptallığı yaptığımı bilmiyorum ama evi satmayı reddettim. O zamana kadar hep küçük, pahalı kiralık evlerde yaşamıştık, bir an Kırmızı Konak'ta yaşamak bana çok cazip geldi. Böylece annemin hep istediği gibi geniş, rahat bir odası olabilecekti. Masraflarımızı karşılamak içinse pansiyoner de alabilirdik.</p>

  <p>&nbsp;Sonuçta evi almak için teklifini çok daha cazip bir hale getiren beyin önerisini reddederek bu planımı hayata geçirdim. Eve taşındık, pansiyoner almak için ilan verdim. Önce her şey yolunda gitti, ilanımıza çok sayıda ilgi gösteren oldu. Teyzemin ihtiyar, sadık hizmetçisi de bizimle kalıyordu. Ev işlerini onunla paylaşarak yapıyorduk. Ve sonra akıl almaz olaylar birbirini izlemeye başladı."</p>

  <p>&nbsp;"Ne gibi olaylar?"</p>

  <p>&nbsp;"Tuhaf şeyler. Sanki ev büyülenmişti. Resimler kendiliğinden yerlerinden çıkıp, düşüyor, çanak çömlek havalarda uçuyor, düşüp kırılıyordu. Bir sabah aşağı indiğimizde bütün eşyaların yer değiştirmiş olduğunu gördük. Önce birinin tatsız bir şaka yaptığını düşündük, ama yine de olanları açıklayamıyorduk. Bazen yemek yerken yukarı katta çatırtı duyuyor, oraya çıktığımız zaman kimseyi bulamıyorduk. Ama muhakkak eşyalardan biri yere atılıp kırılmış oluyordu."</p>

  <p>&nbsp;Tuppence heyecanla, "Cinler," diye haykırdı.</p>

  <p>&nbsp;"Evet, Doktor O'Neill de aynı şeyi söyledi, ama bunun ne anlama geldiğini bilemiyorum."</p>

  <p>&nbsp;Kendisi de bu konuda pek bilgili olmayan, hatta cin sözcüğünü doğru kullandığından bile emin olamayan Tuppence, "İnsanlara şaka yapmaktan hoşlanan kötü bir ruh, gürültücü bir hortlak," diye açıkladı.</p>

  <p>&nbsp;"Her neyse, bize çok zararı oldu. Müşterilerimiz korkarak kaçtılar. Yenilerini bulduk, ama onlar da kaçtı. Çok zor durumda kalmıştım. Üstüne üstlük küçük birikimlerimizi değerlendirdiğimiz şirket de batınca, zaten çok az olan gelirimiz de tamamen kesildi."</p>

  <p>&nbsp;Tuppence sevecenlikle, "Zavallıcık," dedi. "Ne kötü günler geçirmişsiniz. Şimdi, Bay Blunt&rsquo;ın sizin için bu 'cin' konusunu aydınlatmasını mı istiyorsunuz?"</p>

  <p>&nbsp;"Tam olarak değil. Üç gün önce ziyaretimize adı Doktor O'Neill olan bir bey geldi. Bize Metafizik Araştırmalar Cemiyeti'nden olduğunu ve evimizde olan şüpheli olayları duyduklarını ve bunun ilgilerini çektiğini söyledi. Her neyse, bir deney yapmak için evi bizden cazip bir fiyatla satın almaya hazırdı."</p>

  <p>&nbsp;"Ya sonra?"</p>

  <p>&nbsp;"Tabii önce çok sevindim. Bu sorunlarımızın artık biteceği anlamına geliyordu. Ama..."</p>

  <p>&nbsp;"Evet?"</p>

  <p>&nbsp;"Belki beni deli sanacaksınız. Belki gerçekten de öyleyim. Ama hayır, bu o adamdı. Yanılmış olamam."</p>

  <p>&nbsp;"Hangi adam?"</p>

  <p>&nbsp;"Evi daha önce de satın almak isteyen adam. İnanın ki haklıyım, yanılmıyorum."</p>

  <p>&nbsp;"İyi de neden olmasın?"</p>

  <p>&nbsp;"Anlamıyorsunuz. Bu iki adam tamamen farklı, isimleri, her şeyleri farklı. Eve ilk talip olan adam esmer, yakışıklı, genç, en fazla otuzlu yaşlarında bir adamdı. Doktor O'Neill ise elli yaşlarında, sakalı ağarmış, kambur, gözlüklü bir adam. Konuştuğu zaman ağzının sağ tarafında geride altın bir dişi olduğunu gördüm. Yalnızca güldüğü zaman görünüyor. Diğer adamın da aynı yerde bir altın dişi vardı. Sonra kulaklarına da dikkat ettim. Diğer adamın kulakları özellikle dikkatimi çekmişti, çünkü yok denecek kadar az kıvrımı ve çok tuhaf bir şekli vardı. Doktor O'Neill'inkiler de daha önceki adamın kulaklarıyla aynıydı. Bu kadarı yalnızca rastlantı olamaz, değil mi? Düşündüm, düşündüm ve sonuçta adama mektup yazarak bir hafta zaman istedim. Daha önce de dikkatimi çekmişti, ama o anda mutfağın raflarından birinde örtü vazifesi gören bir gazete parçasında Bay Blunt&rsquo;ın ilanı gözüme ilişti. Hemen kesip aldım ve şehre, buraya gelmeye karar verdim."</p>

  <p>&nbsp;Tuppence, "Çok iyi yapmışsınız," dedi. "Haklısınız, incelenmesi gereken bir konu bu."</p>

  <p>&nbsp;Tommy de, "Çok ilginç bir olay, Miss Deane," dedi. "Biz bu meseleyi sizin adınıza çözümleyebiliriz, değil mi Sheringham?"</p>

  <p>&nbsp;Tuppence, "Evet," dedi. "Sonuç alacağımızdan emin olabilirsiniz."</p>

  <p>&nbsp;Tommy, "Anladığım kadarıyla Miss Deane," diye ekledi. "Evde anneniz, siz ve bir de hizmetçiden başka yaşayan yok. Bana bu hizmetçi kadından biraz bahseder misiniz?"</p>

  <p>&nbsp;"Adı Crockett. Teyzemin yanında sekiz ya da on yıl kadar çalışmış. Yaşlı, hırçın tabiatlı, aksi biri, ama iyi bir hizmetçi. Hep kardeşinin onun sayesinde evlendiğini söyleyip övünür. Bir de sürekli 'gerçek bir centilmen' diye bahsettiği bir yeğeni var."</p>

  <p>&nbsp;"Hım," diyen Tommy sözü nasıl sürdüreceğini bilemiyordu.</p>

  <p>&nbsp;Tuppence uzun bir süre Monica Deane'i inceliyordu. Birden ani bir kararla konuşmaya başladı.</p>

  <p>&nbsp;"Bence yapabileceğimiz en iyi şey Miss Deane ile birlikte yemeye çıkmak. Saat zaten bir oldu. Ayrıntıları yemekte de öğrenebilirim."</p>

  <p>&nbsp;Tommy bu tatsız konuşmadan kurtulacak olmanın sevinciyle, "Tabii Miss Sheringham," dedi. "Çok güzel bir fikir."</p>

  <p>&nbsp;Hemen yan taraftaki restoranda küçük, rahat bir masaya yerleştikten sonra Tuppence, "Miss Deane," dedi. "Bilmek istediğim bir şey var: Bu gizemi aydınlatmamızı istemenizin özel bir nedeni var mı?"</p>

  <p>&nbsp;Monica kızarmıştı.</p>

  <p>&nbsp;"Şey... bakın."</p>

  <p>&nbsp;Tuppence, onu cesaretlendirerek, "Haydi," dedi. "Anlatın."</p>

  <p>&nbsp;"Şey... benimle evlenmek isteyen iki kişi var."</p>

  <p>&nbsp;"Her zamanki öykü, değil mi? Biri yoksul, biri zengin. Ama siz yoksul olanı seviyorsunuz."</p>

  <p>&nbsp;"Bütün bunları nasıl bildiğinizi bir türlü anlayamıyorum."</p>

  <p>&nbsp;Tuppence, "Bu bir doğa yasası," dedi. "Herkesin, başına gelebilir. Benim başıma da geldi."</p>

  <p>&nbsp;"Evi satsam bile yaşamımızı rahat sürdürmemize yetecek kadar para sağlamış olmayacağım. Gerald çok iyi bir insan ama bir o kadar da yoksul. Çok zeki bir mühendis, eğer biraz sermayesi olsa çalıştığı şirket onu ortak yapacak. Diğeri, yani Bay Partridge de iyi bir insan. Onunla evlenirsem bu bütün dertlerimizin sonu olacak, ama..."</p>

  <p>&nbsp;Tuppence anlayışla başını salladı.</p>

  <p>&nbsp;"Biliyorum, anlıyorum! Hep aynı şey! Kendi kendinize onun ne kadar iyi ve değerli bir adam olduğunu söylersiniz, onunla ne kadar iyi bir yaşamınız olacağını düşünürsünüz, ama bunların hiçbiri kararınıza etki edemez."</p>

  <p>&nbsp;Monica başıyla onayladı.</p>

  <p>&nbsp;Tuppence, "Neyse," dedi. "Bence oraya gidip, olayı yerinde incelemekte yarar var. Adres neydi?"</p>

  <p>&nbsp;"Kırmızı Konak, Stourton... Marsh."</p>

  <p>&nbsp;Tuppence adresi defterine yazdı.</p>

  <p>&nbsp;Monica kızararak, "Size henüz ücretinizi soramadım," dedi.</p>

  <p>&nbsp;"Ücretimiz sonuçla bağlantılıdır. Eğer Kırmızı Konak&rsquo;ın gizemi gerçekten de orayı ele geçirmek isteyenlerin hırsından çıkarabildiğim kadar kârlıysa, tabii ki küçük bir oranda da olsa komisyonumuzu alırız. Eğer istenilen sonuca ulaşamazsak, ücret talep etmeyiz."</p>

  <p>&nbsp;Kız minnettarlıkla, "Size nasıl teşekkür edeceğimi bilemiyorum," dedi.</p>

  <p>&nbsp;"Artık endişeyi bırakın. Her şey iyi olacak. Haydi, yemeğin keyfini çıkarıp başka ilginç konulardan bahsedelim."</p>

  <p><span class="t1">&nbsp;</span></p>
</body>
</html>
