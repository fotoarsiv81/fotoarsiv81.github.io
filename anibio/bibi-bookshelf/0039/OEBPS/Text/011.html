<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>9. Bölüm: Çöplükteki Adam</title>
</head>

<body>
  <h2 class="h21">9. Bölüm: Çöplükteki Adam</h2>

  <p>&nbsp;Tommy hayatından memnun değildi. Blunt&rsquo;ın Muhteşem Dedektifleri ceplerini olmasa bile gururlarını inciten bir olay yaşamışlardı. Resmen Adlington Hall'daki bir inci gerdanlık hırsızlığının gizemini çözmekle görevlendirilmişler, ama başarı sağlayamamışlardı. Kılık değiştirip kumarbaz kontesin peşine takılan Tommy onu bir Katolik kilisesine giderken bile izlemiş, Tuppence ise ev sahibinin genç kuzeni ile golf sahasında samimiyeti ilerletmeyi bile göze almıştı. Ama bu arada bölge polisinden bir müfettiş uşaklardan zaten hırsızlıktan sabıkalı olan birini gözaltına almış ve adam zorluk çıkarmadan suçunu itiraf etmişti.</p>

  <p>&nbsp;Tommy ile Tuppence bu başarısızlıklarını olgunlukla hazmetmeye çalışarak, onurlarıyla geri çekilmiş, Adlington Oteli'nin salonunda kokteyllerini yudumluyorlardı. Tommy'nin üzerinde hâlâ bu iş için özel olarak giydiği giysiler vardı.</p>

  <p>&nbsp;Üzüntüyle, "Yazık," dedi. "Halbuki tam da Peder Brown rolüne alışmaya başlamıştım. Hatta onunki gibi bir de şemsiye satın almıştım."</p>

  <p>&nbsp;"Bu zaten Peder Brown'a göre bir iş değildi. Onun öykülerinde başlangıçta her şey normaldir, sonra biri olağan gibi görünen bir şey yapar ve ilginç olaylar birbirini izlemeye başlar."</p>

  <p>&nbsp;Tommy yeniden, "Yazık ki," dedi. "Şehre dönmemiz gerekiyor. Belki de istasyona."</p>

  <p>&nbsp;Tommy tam bardağı ağzına götürmüştü ki birinin omzuna vurmasıyla birlikte kokteyl çalkalandı ve döküldü. Ve de vuranın elinin ağırlığına denk, gür bir ses duyuldu.</p>

  <p>&nbsp;"Tanrım, bu o! Bu bizim Tommy. Bayan Tommy de burada. Eski dostum. Sizi buraya hangi rüzgâr attı? Yıllardır sizi görmediğim gibi bir haber de alamamıştım."</p>

  <p>&nbsp;Tommy içinde çok az içki kalan kadehini masaya bırakırken, "Vay canına, bu bizim <span class="t9">Bulger</span>!"</p>

  <p>&nbsp;<span class="t8">( Tümsek yüzlü golf sopas</span><span class="t8">ı</span><span class="t8">.)</span> dedi! Bulger otuz yaşlarında, geniş omuzlu, iriyarı, yuvarlak kırmızı yüzlü, gözlerinin içi gülen bir tipti. Üzerinde golf kıyafeti vardı. "Bulger eski dostum!"</p>

  <p>&nbsp;"Eski dostum," diyen Bulger'in gerçek ismi Marvyn Estcourt' du. "Ne o dostum, peder mi oldun? Seni böyle göreceğim dünyada aklıma gelmezdi."</p>

  <p>&nbsp;Tuppence kahkahayı bastı. Tommy utanmış gibiydi. O sırada yanlarında dördüncü bir kişinin daha olduğunun farkına vardılar.</p>

  <p>&nbsp;Bu dördüncü kişi uzun boylu, sarışın, iri mavi gözlü, son derece güzel, ermin kürkle süslenmiş siyah tayyörlü ve fındık iriliğinde inci küpeleriyle göz alacak derecede şık ve zengin görünümlü bir kadındı. Yalnızca gülümsemesi bile insana birçok şeyler anlatabiliyordu. Örneğin bu gülümseme kadının İngiltere'de hatta dünyada ender rastlanır güzellerden olduğunu kendisinin de bildiğini anlatıyordu. Ve bu kesinlikle boşuna da değildi, kadın gerçeğin kesinlikle farkındaydı.</p>

  <p>&nbsp;Tuppence ile Tommy, onu hemen tanıdılar. Onu üç kez, Yüreğin Gizemi'nde, bir o kadar da Ateşin Gücü'nde seyretmiş, ayrıca yine onun oynadığı çok sayıda tiyatro oyununu da izlemişlerdi. İngiltere'de toplum üzerinde bu denli büyük etki yaratabilen bir tek aktris daha olmadığı söylenebilirdi. Miss Gilda Glen her şeyiyle benzersizdi, İngiltere&rsquo;nin en güzel kadını olarak tanınıyordu. Ama güzel olduğu kadar aptal olduğuna ilişkin söylentiler de alıp yürümüştü.</p>

  <p>&nbsp;Bulger böyle güzel bir kadını bir an için bile unutmuş olmasının utancı içinde, "Tommy ve Bayan Tommy benim çok eski dostlarım Miss Glen," dedi. "Tommy ve Bayan Tommy, sizi Miss Gilda Glen'le tanıştırayım."</p>

  <p>&nbsp;Bunları söylediği sırada Bulger'in sesinin tonundan bile gurur duyduğu anlaşılıyordu. Yalnızca böyle bir kadının yanında olması bile onun zafer kazanmış biri havasına girmesine yetmişti. Aktris dikkatlice Tommy'ye bakıyordu.</p>

  <p>&nbsp;Sonunda, "Siz gerçekten peder misiniz, yani Katolik rahibi?" diye sordu. "Ben Katolik rahiplerinin evlenemediklerini duymuştum."</p>

  <p>&nbsp;Estcourt yeniden kahkahalara boğuldu.</p>

  <p>&nbsp;"İşte bu çok iyi," diye haykırdı. "Tommy, seni kurnaz tilki. Neyse ki seni de böyle gösterişli giysilere bürünmeye zorlamamış Bayan Tommy."</p>

  <p>&nbsp;Gilda Glen, ona aldırmadı bile. O hâlâ hayret dolu gözlerle Tommy'yi süzüyordu.</p>

  <p>&nbsp;Yeniden, "Gerçekten rahip misiniz?" diye sordu.</p>

  <p>&nbsp;Tommy kibarca, "Her gördüğünüze inanmamalısınız sayın bayan," dedi. "Görüntüler bazen çok aldatıcı olabilir. Çok azımız göründüğümüz insanızdır. Aslına bakarsanız benim mesleğimin rahiplikten çok büyük farkı yok. Gerçi ben günah çıkaramam ama her ikimiz de insanların itiraflarını dinleriz. "</p>

  <p>&nbsp;Estcourt söze girerek, "Sen ona aldırma," dedi. "Kandırıyor seni."</p>

  <p>&nbsp;Genç kadın hâlâ gördüğüne bir anlam veremiyordu.</p>

  <p>&nbsp;"İyi de din adamı değilseniz neden böyle giyindiniz ki? Bunun bir tek anlamı olabilir o da..."</p>

  <p>&nbsp;Tommy gülerek, "Yasalardan kaçıyor filan değilim," dedi. "Tam aksine."</p>

  <p>&nbsp;"Oh," diyen kadın, Tommy'yi daha da büyüyen güzel gözleriyle süzdü. Tommy, acaba ne demek istediğimi anladı mı, diye düşünüyordu. Belki de açıkça anlatmam daha doğru olacak, aksi takdirde anlayacağını hiç sanmıyorum. Yüksek sesle konuşmaya devam etti.</p>

  <p>&nbsp;"Bulger şehre giden trenlerin saatleri hakkında bir bilgin var mı? Hemen eve dönmemiz gerekiyor da, istasyon buraya ne kadar uzakta?"</p>

  <p>&nbsp;"On dakikalık bir mesafede. Ama acele etmeyin. İlk tren 06:35' te. Saat henüz altıya yirmi var. Bir önceki daha yeni gitti, kaçırdınız."</p>

  <p>&nbsp;"İstasyona hangi yoldan gitmeliyiz?"</p>

  <p>&nbsp;"Otelden çıkınca hemen sola döneceksiniz. Sonra da, bir dakika, sanırım en doğrusu Morgan Bulvarı'nı izlemeniz olacak."</p>

  <p>&nbsp;Miss Glen birden irkilerek, şaşkınca arkadaşına baktı.</p>

  <p>&nbsp;"Morgan Bulvarı mı?"</p>

  <p>&nbsp;Estcourt gülerek, "Ne düşündüğünü biliyorum," dedi. "Hayaleti, değil mi? Morgan Bulvarı'nın bir tarafında mezarlık var. Söylentilere göre uzun zaman önce orada bir kavgada devriye gezen bir polis memuru öldürülmüş. Halen de, o polis memurunun hayaletinin orada gezdiğine inanılıyor. Aklınız alıyor mu bunu? Ama yine de bu hayaleti gördüğüne yemin eden bir sürü insan var."</p>

  <p>&nbsp;Miss Glen ürpererek, "Bir polis memuru mu?" diye sordu. "Ama hayalet diye bir şey yok, değil mi? Yani öyle şeyler..."</p>

  <p>&nbsp;Sonra hemen ayağa kalktı ve etolüne daha da sıkı sarındı.</p>

  <p>&nbsp;Ve de belli belirsiz bir, "Allahaısmarladık," dedi.</p>

  <p>&nbsp;Zaten baştan beri Tuppence'ı görmezden geliyordu. Giderken de onun tarafına bakmadı bile. Yalnızca son bir kez omzunun üstünden şaşkınlık içinde Tommy'yi süzdü. Tam kapıya ulaştığı anda kır saçlı, tombul yüzlü bir adamla karşılaştı ve şaşkınlıktan ufak bir çığlık attı. Adamın da onu orada görünce çok şaşırdığı belliydi. Hemen kadının koluna girdi ve heyecanla bir şeyler söyleyerek dışarı çıkardı.</p>

  <p>&nbsp;Estcourt, "Olağanüstü bir yaratık, değil mi?" diye sordu. "Ama beyni bir tavşanınki kadar. Lord Leconbury ile evleneceği söyleniyor. Kapıda karşılaştığı adam, Lord Leconbury idi."</p>

  <p>&nbsp;Tuppence, "Pek de evlenilecek bir adama benzemiyor," diye mırıldandı. Estcourt omuzlarını silkti.</p>

  <p>&nbsp;"Yanılmıyorsam unvanın hanımlar üzerindeki çekiciliği halen çok fazla," dedi. "Ayrıca Leconbury hiçbir anlamda güç kaybeden asillerden biri değil. Kadının iyi bir yaşamı olacağı kesin. Zaten kadının nereden geldiği de bilinmiyor. Bana sorarsanız kenar mahalleden biri o. Bir bilinmeyen de burada ne yaptığı. Otelde kalmıyor. Ona nerede kaldığını sorduğum zaman beni tersledi. Tek kelimeyle ağzımın payını verdi. Kekeleyerek saçma sapan bir şeyler söyledi. Neler döndüğünü bir bilebilseydim?" Saatine bakarak mırıldandı.</p>

  <p>&nbsp;"Artık gitmeliyim. Sizi tekrar gördüğüm için çok sevindim. Bir akşam şehirde buluşup bir yerlere gidelim. Haydi, görüşmek üzere."</p>

  <p>&nbsp;Aceleyle oradan ayrıldı. Hemen ardından da bir komi yanlarına yanaşarak, tepsi içinde bir not getirdi. Mektubun üzerinde ne bir isim, ne de adres vardı.</p>

  <p>&nbsp;Notu getiren komi Tommy'ye dönerek, "Bu not size gönderildi, efendim," dedi. "Miss Gilda Glen yolladı."</p>

  <p>&nbsp;Tommy merakla zarfı yırtıp, okumaya başladı. Notta acele ile karalanmış, kargacık burgacık birkaç satır vardı.</p>

  <p>&nbsp;<span class="t8">Pek emin de</span><span class="t8">ğ</span><span class="t8">ilim ama bana yard</span><span class="t8">ı</span><span class="t8">m edebilece</span><span class="t8">ğ</span><span class="t8">inizi umuyorum. Morgan Bulvar</span><span class="t8">ı</span><span class="t8">ndan istasyona giderken saat alt</span><span class="t8">ı</span><span class="t8">y</span><span class="t8">ı</span> <span class="t8">on geçe yolunuzun üzerindeki Beyaz Eve u</span><span class="t8">ğ</span><span class="t8">rayabilir misiniz?</span></p>

  <p>&nbsp;<span class="t8">Sayg</span><span class="t8">ı</span><span class="t8">lar</span><span class="t8">ı</span><span class="t8">mla, Gilda Glen.</span></p>

  <p>&nbsp;Tommy bir işaretle notu getiren çocuğu gönderdikten sonra, mektubu Tuppence'a uzattı.</p>

  <p>&nbsp;Tuppence, "Tuhaf," dedi. "Acaba seni hâlâ rahip sandığı için mi görüşmek istiyor?"</p>

  <p>&nbsp;Tommy bu soruyu düşünceli bir tavırla, "Hayır," diye yanıtladı. "Bana kalırsa rahip olmadığımı anladığı için görüşmek istiyor. Hey, bu da ne?"</p>

  <p>&nbsp;Tommy'nin, "Bu" dediği kızıl saçlı, üstü başı perişan, hırçın görünümlü bir adamdı. Odaya girmiş, kendi kendine söylenerek bir aşağı bir yukarı dolaşıyordu.</p>

  <p>&nbsp;Adam öfke ve şiddet dolu yüksek bir sesle, "Allah kahretsin," diyordu. "Lanet olsun, tek söyleyebileceğim bu!"</p>

  <p>&nbsp;Genç çiftin yakınında duran koltuklardan birine oturdu ve onları hüzünlü bir ifade ile süzdü.</p>

  <p>&nbsp;Sonra Tuppence'a bakarak, "Tanrı bütün kadınların cezasını versin," dedi. "İsterseniz bana kızın, isterseniz beni otelden attırın. Bu ilk olmaz zaten. Neden sanki düşündüklerimizi açıkça söyleyemiyoruz ki? Neden sanki duygularımızı bastırıp, aptalca sırıtarak hep birbirimizi taklit ediyoruz ki? Ben kendimi kibar ve nazik bir insan olarak hissetmiyorum. İçimden birinin boynuna sarılıp, onu öldürene dek sıkmak geliyor." Bir an sustu.</p>

  <p>&nbsp;Tuppence, "Belirli birinin boynunu sıkmak mı istiyorsunuz, yoksa herhangi birinin mi?" diye sordu.</p>

  <p>&nbsp;Genç adam haşin bir tavırla, "Belirli birinin," diye yanıtladı.</p>

  <p>&nbsp;Tuppence, "Çok ilginç," dedi. "Bize anlatmak istemez miydiniz, rahatlarsınız?"</p>

  <p>&nbsp;Kızıl saçlı adam, "Adım Reilly," dedi. "James Reilly. Belki de duymuşsunuzdur. Barış Şiirleri adlı bir kitap yazmıştım. Bir şiir kitabı. Çok iyi şiirler var içinde ya da en azından ben öyle olduğunu düşünüyorum."</p>

  <p>&nbsp;Tuppence hayretle, "Barış Şiirleri mi?" diye sordu.</p>

  <p>&nbsp;Bay Reilly saldırgan bir tavırla, "Evet, neden olmasın?" diye sordu.</p>

  <p>&nbsp;Tuppence hemen, "Ah evet, elbette," dedi.</p>

  <p>&nbsp;"Ben her zaman barıştan yanayım. Savaştan nefret ederim. Ve de kadınlardan. Ah kadınlar! Biraz önce buralarda dolaşan o güzel yaratığı gördünüz mü? Kendini Gilda Glen diye adlandıran o yaratığı. Gilda Glen. Tanrım! Bir zamanlar o kadına nasıl da tapmıştım.</p>

  <p>&nbsp;Bakın, inanın bana, eğer onun kalbinde biri varsa, o hâlâ benim. Bir zamanlar bana âşıktı, yine de olabilir. Ama o kendini o Leconbury denilen herife satmaya kalktı. Tanrı yardımcısı olsun. Onun olmasındansa onu kendi ellerimle öldürmeyi yeğlerim."</p>

  <p>&nbsp;Bunları söyledikten sonra birden ayağa kalkıp dışarı fırladı. Tommy kaşlarını çattı.</p>

  <p>&nbsp;"Çok heyecanlı bir tip," diye mırıldandı. "Evet, Tuppence, işe koyulalım mı?"</p>

  <p>&nbsp;Otelin dışına soğuk havaya çıktıklarında, şehrin üstüne sis çökmekteydi. Estcourt'un verdiği tarife uyarak hemen sola döndüler ve birkaç dakika sonra Morgan Bulvarı tabelasının bulunduğu bir kavşağa geldiler.</p>

  <p>&nbsp;Sis giderek yoğunlaşıyordu. Etraflarında sanki küçük beyaz bulutlar uçuşuyordu. Sol taraflarında mezarlığın yüksek duvarı, sağ taraflarındaysa yan yana dizilmiş bir sıra küçük, eski görünümlü ev vardı. Birden bunlar kayboldu ve yerini yüksek bir çite bıraktı.</p>

  <p>&nbsp;Tuppence, "Tommy," dedi. "Sinirlenmeye başlıyorum. Çok tedirgin oldum. Sis ve sessizlik. Sanki ıssız ücra bir yerdeymişiz gibi."</p>

  <p>&nbsp;Tommy, ona hak vererek, "İnsan bazen böyle duygulara kapılır," dedi. "Kendini yeryüzünde yalnızmış gibi hisseder. Bu sisin etkisi ile kimseyi görememenin..."</p>

  <p>&nbsp;Tuppence başını salladı.</p>

  <p>&nbsp;"Kendi ayak seslerimizin yankısından başka ses yok, dur bir dakika, o da neydi?"</p>

  <p>&nbsp;"Ne?"</p>

  <p>&nbsp;"Bir an arkamızda başka bir ayak sesi duydum gibi geldi bana."</p>

  <p>&nbsp;Tommy anlayışla, sevecen bir tonda, "Eğer böyle giderse birazdan hayalet de görürsün," dedi. "Kuruntuyu bırak. Bu kadar gergin</p>

  <p>&nbsp;olma, rahatla. Yoksa polisin hayaletinin gelip omzuna dokunacağından mı korkuyorsun?"</p>

  <p>&nbsp;Tuppence&rsquo;ın sesi titriyordu.</p>

  <p>&nbsp;"Tommy, lütfen sus. Aklıma kötü şeyler getirme."</p>

  <p>&nbsp;Başını çevirip, omzunun üzerinden geriye bakarak, etraflarını saran sis perdesinin içinde bir şeyler görmeye çalıştı.</p>

  <p>&nbsp;"İşte yine duydum," diye fısıldadı. "Üstelik şimdi çok daha yakınımızda. Önümüzde. Tommy ne olur yine duymadığını söyleme?"</p>

  <p>&nbsp;"Evet, bir şeyler duydum. Evet, ayak sesleri var. Herhalde bizim gibi treni yakalamak isteyen biri. Acaba..."</p>

  <p>&nbsp;Tommy birden durdu ve kalakaldı. Tuppence yutkundu, çığlık atmamak için kendini zor tuttu.</p>

  <p>&nbsp;Hemen yirmi adım ilerilerinde sis perdesi yapay bir şekilde aralanmış ve ortasında sisle bütünleşen, devasa bir polis memuru belirmişti. Sisin içinde bir görünüyor bir kayboluyordu, öyle ki iki izleyici bunun hayal güçlerinin bir ürünü olup olmadığını bile kestiremiyorlardı. Ama sonra sis yeniden aralanıyor ve gözlerinin önünde aynı sahne beliriyordu. Koskocaman mavi bir polis, kırmızı bir posta kutusu ve yolun sol tarafında yükselen beyaz bir evin silueti.</p>

  <p>&nbsp;Tommy, "Mavi, kırmızı ve beyaz," dedi. "Aynen bir resim gibi, her şey tam bir uyum içinde. Haydi, gel Tuppence korkulacak bir şey yok."</p>

  <p>&nbsp;Tommy karşılarındakinin gerçek bir polis memuru olduğunu gördüğü ilk anda anlamıştı. Aslında siste göründüğü kadar iriyarı ve korkunç da değildi. Karıkoca siste ilerlemeye çalışırken, arkalarında yine ayak sesleri duydular. Hızla yürüyen bir adam aceleyle yanlarından geçti. Beyaz evin bahçe kapısından girdi, merdivenlerden çıktı ve kapının</p>

  <p>&nbsp;tokmağını vurmaya başladı. Tommy ve Tuppence, onun arkasından bakakalan polisin yanına geldiklerinde kapı açılmış ve adam eve girmişti.</p>

  <p>&nbsp;Polis ağır ağır, oturaklı bir sesle, "Acelesi olmalı, çok telaşlı birine benziyor," dedi. Sanki ağzından çıkan her sözcüğü önce düşünüp, sonra söylüyor gibiydi.</p>

  <p>&nbsp;Tommy, "Her zaman telaş içinde olan tiplerden biri o," dedi.</p>

  <p>&nbsp;Polis bir an kalakaldı ve yüzünde şaşkın, şüpheli bir ifade belirdi.</p>

  <p>&nbsp;"Arkadaşınız mı?" diye sorarken aynı şüphe sesinden de anlaşılıyordu.</p>

  <p>&nbsp;Tommy, "Hayır," dedi. "Arkadaşım değil, ama kim olduğunu tesadüfen öğrendim. Adı Reilly."</p>

  <p>&nbsp;Polis, "Ya, öyle mi?" dedi. "Neyse, ben artık işime bakayım."</p>

  <p>&nbsp;Tommy, "Lütfen bana beyaz evin nerede olduğunu söyler misiniz?" dedi.</p>

  <p>&nbsp;İriyarı polis memuru başını yana doğru çevirdi.</p>

  <p>&nbsp;"İşte şurası. Bayan Honeycott'un evi." Bir an sustuktan sonra da bu yabancılara işe yarayacak bazı bilgiler vermesi gerektiği düşüncesiyle ekledi. "Çok sinirli insanlar. Hep evlerine hırsız gireceğinden korkarlar. Benden evlerini sürekli kolaçan etmemi istiyorlar. Sanırım kadınlar ilerleyen yaşlarda böyle evhamlı oluyorlar."</p>

  <p>&nbsp;Tommy, "İlerleyen yaşlar mı?" diye sordu. "Acaba burada bir de genç hanımın kalıp kalmadığı konusunda bir bilginiz var mı?"</p>

  <p>&nbsp;"Genç bir bayan mı? Genç bir bayan... Hayır, buralarda öyle birini gördüğümü söyleyemem."</p>

  <p>&nbsp;Tuppence, "Belki de burada kalmıyor Tommy," dedi. "Şu anda burada olmayabilir de. Bizden biraz önce yola çıkmış olabilir, henüz gelmemiştir."</p>

  <p>&nbsp;Polis birden, "Ah, şimdi anımsadım," dedi. "Ben buraya gelirken genç bir kadın, beyaz evin bahçe kapısından içeri giriyordu. Üç ya da dört dakika önce."</p>

  <p>&nbsp;Tuppence merakla, "Üzerinde ermin kürk vardı, değil mi?" diye sordu.</p>

  <p>&nbsp;Polis, "Boğazının etrafına tavşan gibi tüylü beyaz bir şey dolamıştı," diye onayladı.</p>

  <p>&nbsp;Tuppence gülümsedi. Polis onların geldiği yöne doğru ilerlerken onlar da Beyaz Ev'in bahçesine girmeye hazırlandılar.</p>

  <p>&nbsp;Tam o sırada evden hafif, boğuk bir çığlık duyuldu. Hemen ardından ön kapı açılarak, James Reilly telaşla dışarıya fırladı ve merdivenlerden koşarcasına indi. Yüzü bembeyaz ve perişandı, korku dolu gözleri faltaşı gibi açılmış olmasına rağmen hemen önündekini bile göremeyecek haldeydi. Zil zurna sarhoşmuş gibi yalpalıyordu.</p>

  <p>&nbsp;Kendi kendine panik içinde mırıldanarak Tommy ile Tuppence'ı fark bile etmeyerek ya da öyle davranarak yanlarından geçip gitti.</p>

  <p>&nbsp;Dehşet dolu bir sesle hiç durmadan, "Tanrım! Tanrım! Yüce Tanrım!" diye tekrar edip duruyordu.</p>

  <p>&nbsp;Sanki sakinleşmek ve bir yerden destek almak için bahçe kapısına tutundu, sonra birden paniğe kapılarak delicesine polisin gittiği yönün tam tersine doğru koşmaya başladı.</p>

  <p>&nbsp;Tommy ile Tuppence şaşkınlık içinde bakıştılar.</p>

  <p>&nbsp;Tommy, "Evet," dedi. "Sanırım evde dostumuz Reilly'yi fena halde dehşete düşürecek bir şey oldu."</p>

  <p>&nbsp;Tuppence parmağını bahçe kapısına sürdü.</p>

  <p>&nbsp;"Reilly elini yeni boyanmış bir yere sürmüş olmalı," dedi.</p>

  <p>&nbsp;Tommy düşünceli bir tavırla, "Hım," dedi. "Bana kalırsa hemen eve girmemiz gerekiyor. Olanlara bir anlam veremiyorum."</p>

  <p>&nbsp;Evin kapısının eşiğinde beyaz önlüklü bir hizmetçi kız korkudan donakalmış bir halde duruyordu. Sanki nutku tutulmuştu.</p>

  <p>&nbsp;Tommy'nin merdivene ayak basmasıyla birlikte kız, "Bu olacak şey mi, muhterem peder?" dedi. "Bu adam buraya geldi, genç bayanı görmek istediğini söyledi. Ardından yanıt bile beklemeden doğruca yukarıya çıktı. Sonra hanımın -zavallıcık- vahşi bir kediyi anımsatan o korkunç çığlığı duyuldu ve hemen ardından da adam koşarak dışarı çıktı. Yüzü hayalet görmüş gibi bembeyazdı. Bütün bunların anlamı ne? Neler oluyor?"</p>

  <p>&nbsp;O sırada koridorun gerisinden sert bir ses duyuldu.</p>

  <p>&nbsp;"Ellen, ön kapıda yine kiminle konuşuyorsun?" diye sordu.</p>

  <p>&nbsp;Ellen hiç gereği yokken, "Ev sahibesi, hanımım," diye açıkladı ve geri çekildi.</p>

  <p>&nbsp;Tommy birden kendini kır saçlı, orta yaşlı bir kadının karşısında buldu. Siyah kesme boncuklarla süslenmiş bir elbise giymiş olan kadın, donuk mavi gözleriyle çerçevesiz gözlüklerinin arkasından onu süzüyordu.</p>

  <p>&nbsp;Tommy, "Bayan Honeycott?" diye sordu. "Buraya Miss Glen ile görüşmek için gelmiştim."</p>

  <p>&nbsp;Bayan Honeycott, Tommy'yi tepeden tırnağa süzdükten sonra, bakışlarını Tuppence'a çevirdi ve onu da en ince ayrıntısına kadar inceledikten sonra, "Demek öyle, demek öyle. İçeri gelin," dedi.</p>

  <p>&nbsp;Öne geçerek koridorda ilerledi ve onları evin arka tarafında bahçeye bakan bir odaya götürdü. Oda aslında ideal sayılacak boyutlarda bir yerdi, ama içeri tıkılan fazla sayıdaki koltuk, masa ve sandalye yüzünden oldukça küçük görünüyordu. Şöminede büyük bir kütük yanıyordu. Şöminenin yan tarafına kreton döşeli, geniş bir divan yerleştirilmişti. Duvar kâğıdının ince gri çizgileri tavanda iri güllerle süslenmişti. Duvarlar çok sayıda yağlıboya tablo ve oymalarla doluydu.</p>

  <p>&nbsp;Buranın dekorasyonuna bakınca kesinlikle Miss Gilda Glen'in parlak, gösterişli kişiliğiyle bağdaştırmak mümkün değildi.</p>

  <p>&nbsp;Bayan Honeycott, "Lütfen oturun," dedi. "Öncelikle, beni bağışlamanızı isteyeceğim, sayın peder, maalesef Katolik olmadığım için ilk anda şaşırdım. Katolik bir rahibin beni evimde ziyaret edeceğini hiç düşünmemiştim. Ama Gilda çok farklı, çok ahlaksız davranışlar sergiliyor, onun gibi bir yaşam süren insandan her şey beklenir, bir günah işlemiş ise buna pek şaşırmam; hatta çok daha kötüsü bile beklenebilir. Gerçi onun pek dinle ilgisi olduğunu da sanmıyorum ama. Bu arada ben Katolik rahiplerin evlenmediklerini, bu gibi konularla ilgilenmediklerini duymuştum, ama tabii bu benim görüşüm. Gerçi manastırlara sayısız güzel kızın kapatıldığını, sonra kimsenin orada neler olduğunu bilemediğini düşününce, neyse şimdi bu konu hakkında daha fazla konuşmaya hiç gerek yok."</p>

  <p>&nbsp;Bayan Honeycott birden sustu ve derin bir soluk aldı. Tommy rahiplik kurumunu ve tinsel konulan savunmaya girişip, tartışmalı konuları açmadan doğrudan asıl konuya geldi.</p>

  <p>&nbsp;"Anladığıma göre Bayan Honeycott, Miss Glen burada yaşıyor," dedi.</p>

  <p>&nbsp;"Evet, burada kalıyor. Ama bilin ki bunu onaylamıyorum. Evlilik evliliktir ve insanın kocası iyi de olsa kötü de olsa onun kocasıdır. Eğer yatağı yaptıysanız, onda yatmalısınız da."</p>

  <p>&nbsp;Tommy şaşkınlıkla, "Tam olarak anlayamadım," diye mırıldandı.</p>

  <p>&nbsp;"Tahmin ediyorum. Sizi buraya getirmemin nedeni de bu. Size düşüncelerimi açıklayacağım, sonra Gilda'nın yanına gidebilirsiniz. Buraya geldi, hem de aradan geçen bunca yıldan sonra ve benden kendisine yardım etmemi istedi. Benden o adamla görüşüp onu boşanmaya ikna etmemi istiyordu. Düşünsenize! Ona açıkça yapabileceğim bir şey olmadığını söyledim. Boşanmak günahtır. Ama öz kız kardeşimin evime sığınmasına da engel olamazdım değil mi?"</p>

  <p>&nbsp;Tommy, "Gilda kız kardeşiniz mi?" diye sordu.</p>

  <p>&nbsp;"Evet, Gilda benim öz kardeşim. Size bunu söylememiş miydi?"</p>

  <p>&nbsp;Tommy ağzı açık kalakalmıştı. Bu olacak şey değildi. Düşüncesi bile olanaksız görünüyordu. Sonra birden Gilda Glen'in güzelliğinin yıllar öncesinde bile dillere destan olduğunu anımsadı, daha küçük bir erkek çocuğuyken, onu tiyatroda seyretmişti ve yine bugünkü kadar güzel bulmuştu. Bu durumda gerçekten de kardeş olabilirlerdi. Kadın doğruyu söylüyor olabilirdi. Ama böylesine bir tezat. Demek Gilda Glen alt sınıftan geliyordu, yaşamında büyük bir sıçrayış yapmış, sınıf değiştirmişti. Gilda Glen! Sırrını ne güzel saklamıştı!</p>

  <p>&nbsp;Tommy neden sonra, "Henüz anlayamadığım bir şey var," dedi. "Kız kardeşiniz evli mi?"</p>

  <p>&nbsp;Bayan Honeycott kısaca, "On yedi yaşındayken evlenmek için evden kaçmıştı," diye açıkladı. "Kocası kendinden çok daha aşağı sınıftan biriydi. Üstelik babamız din adamıydı. Bu, ailemiz için bir yüz karası oldu. Sonra kocasını terk edip sahneye çıktı. Tiyatro sahnesine. Yaşamım boyunca hiç tiyatroya gitmedim. Daima düzgün bir yaşamım oldu, yaşamımda hiçbir günaha yer vermedim. Ama o şimdi, bunca yıl sonra kocasından ayrılmak istiyor. Yanılmıyorsam kodamanlardan biri ile evlenmek için. Ama kocası çok kararlı, öyle ki ne zorbalık, ne de para kararını etkilemiyor. Bundan dolayı onu çok takdir ediyorum."</p>

  <p>&nbsp;Tommy birden, "Bu adamın ismi neydi?" diye sordu.</p>

  <p>&nbsp;"Belki size tuhaf gelecek ama inanın anımsayamıyorum. Bu ismi son duymamın üzerinden yaklaşık yirmi yıl geçti. Babam onun adının anılmasını bile yasaklamıştı. Ayrıca ben de Gilda ile bu konuyu tartışmayı hep reddettim. Ne düşündüğümü biliyor, bu onun için yeterli."</p>

  <p>&nbsp;"Reilly olabilir mi?"</p>

  <p>&nbsp;"Olabilir. Gerçekten bu konuda kesin bir şey söyleyemem. Tamamen unutmuşum."</p>

  <p>&nbsp;"Söz ettiğim kişi biraz önce bu evdeydi."</p>

  <p>&nbsp;"O adam mı? Onu, ben bir tımarhane kaçkını falan sanmıştım. O geldiği sırada mutfakta Ellen'e bugünkü yemeklerle ilgili talimat veriyordum. Sonra odaya geri döndüm, Gilda&rsquo;nın geri dönüp dönmediğini düşünüyordum ki (kendisinde de anahtar var) sesini duydum. Birkaç saniye antrede durduktan sonra doğruca yukarı, odasına çıktı. Üç dakika kadar sonra da o patırtı koptu. Antreye çıktığımda, adamın birinin merdivenlerden yukarı koşarak çıktığını gördüm. Ardından o tuhaf çığlık duyuldu ve bu kez de adamın deli gibi aşağı indiğini gördüm. Tuhaf bir şeyler oluyordu ama anlayamadım."</p>

  <p>&nbsp;Tommy ayağa kalktı.</p>

  <p>&nbsp;"Bayan Honeycott hemen yukarı çıkalım. Korkarım..."</p>

  <p>&nbsp;"Ne?"</p>

  <p>&nbsp;"Evinizde kırmızıya boyanmış yeni bir eşya var mı?"</p>

  <p>&nbsp;Bayan Honeycott şaşkınlıkla baktı.</p>

  <p>&nbsp;"Elbette ki yok."</p>

  <p>&nbsp;Tommy ciddi bir tavırla, "Ben de bundan korkuyordum," dedi. "Lütfen hemen kardeşinizin odasına çıkalım."</p>

  <p>&nbsp;Bir anlık sessizliğin ardından Bayan Honeycott yeniden öne geçerek yolu gösterdi. Holde duran Ellen, onların geldiğini görünce, yol verdi ve odalardan birine girdi.</p>

  <p>&nbsp;Bayan Honeycott merdivenin başındaki ilk odanın kapısını açarak içeri girdi. Tommy ile Tuppence da onu takip ettiler. Ve kadın birden bir çığlık atarak geri adım attı.</p>

  <p>&nbsp;Divanın üstünde siyah giysili, ermin kürklü hareketsiz bir beden yatıyordu. Yüzüne bir şey olmamıştı, bu güzel yüz yeni doğmuş bir çocuğunki kadar saf ve masumdu. Yara başının yan tarafındaydı. Kafatası ağır bir cisimle parçalanmıştı. Yere hâlâ kan damlasa da yara kurumaya başlamıştı... Tommy sapsarı bir yüzle cansız bedeni inceledi.</p>

  <p>&nbsp;Sonunda, "Evet," dedi. "Demek boğmaktan vazgeçmiş."</p>

  <p>&nbsp;Bayan Honeycott tiz bir sesle, "Ne demek istiyorsunuz?" diye bağırdı. "Kim? Ölmüş mü?"</p>

  <p>&nbsp;"Evet, Bayan Honeycott ölmüş. Daha doğrusu öldürülmüş. Sorun, kimin tarafından ve neden? Aslında bu da ortada ama... İlginç, bütün o atıp tutmalarına rağmen o adamın böyle bir şey yaptığını düşünemiyorum."</p>

  <p>&nbsp;Bir an sessiz kaldıktan sonra kararlılıkla Tuppence'a döndü.</p>

  <p>&nbsp;"Lütfen dışarı çıkıp bir polis bulur ya da bir yerlerden polise telefon eder misin?"</p>

  <p>&nbsp;Tuppence başıyla onayladı. Onun da yüzü sapsarıydı. Tommy Bayan Honeycott'un aşağıya inmesine yardım etti.</p>

  <p>&nbsp;Tommy, "Bu konuda bir yanlışlık olmasını istemiyorum," dedi. "Kız kardeşinizin tam olarak saat kaçta eve geldiğini biliyor musunuz?"</p>

  <p>&nbsp;Bayan Honeycott, "Evet biliyorum," dedi. "Çünkü her akşam olduğu gibi bu akşam da saati ayarlamıştım. Her gün beş dakika geri kalıyor da. Gilda eve geldiğinde benim saatime göre saat altıyı tam olarak sekiz geçiyordu. Üstelik benim saatim ne bir saniye geri kalır ne de bir saniye ileri gider."</p>

  <p>&nbsp;Tommy anlayışla başını salladı. Kadının verdiği saat polisin ifadesi ile uyuşuyordu. Polis, Tuppence ile kendisinin o noktaya ulaşmalarından üç dakika önce kürklü bir kadının bu eve girdiğini söylemişti. Tommy tam o anda saatine bakmış ve randevularına bir dakika gecikmiş olduklarını görmüştü.</p>

  <p>&nbsp;Tabii o sırada biri Gilda Glen'i yukarı kattaki odasında bekliyor da olabilirdi. Eğer öyleyse, bu kişi halen evin bir yerinde saklanıyordu. James Reilly dışında evden çıkan olmamıştı.</p>

  <p>&nbsp;Hemen yukarı koşarak kısa fakat etkin bir araştırma yaptı. Ama etrafta saklanan biri yoktu.</p>

  <p>&nbsp;Sonra Ellen ile konuştu. Hizmetçiye konu hakkında bilgi verdikten ve bir süre de onun ağlayıp sızlanmalarını ve ilk dualarını dinledikten sonra birkaç soru yöneltti.</p>

  <p>&nbsp;O akşam eve Miss Glen'i soran başka biri gelmiş miydi? Hayır, kimse gelmemişti. Peki, hizmetçi kız o akşam yukarıya çıkmış mıydı? Evet, her akşam olduğu gibi saat altıda perdeleri kapatmak için çıkmıştı, altıyı birkaç dakika geçe de olabilirdi, emin değildi. Ama o deli adam gelip kapıyı çalmadan önce olduğu kesindi. Kız koşarak aşağıya inmiş ve kapıyı açmıştı. Demek bu vicdansız katil o adamdı!</p>

  <p>&nbsp;Tommy, kızın bu düşüncesine bir yorum getirmedi, ama Reilly' ye karşı tuhaf bir sempati duyuyor ve onun kötü bir şey yaptığına inanmak istemiyordu. Yine de onun dışında Gilda Glen'i öldürmüş olabilecek başka birinin olmadığını da biliyordu. O sırada evde yalnızca Bayan Honeycott ile Ellen vardı.</p>

  <p>&nbsp;Antrede birtakım sesler duyarak dışarı çıktı. Tuppence polis memuruyla konuşuyordu. Adam cebinden eskimiş ve kenarları kıvrılmış bir defter ve iyice küçülmüş küt uçlu bir kurşunkalem çıkarmış anlatılanları not ediyor, zaman zaman da yazması için gizlice kalemin ucunu yalıyordu. Sonra yukarı kata çıktı ve soğukkanlılıkla kurbanı inceledi. Bu arada hiçbir şeye dokunulmaması gerektiğini, aksi durumda müfettişin çok kızacağını da özellikle belirtti. Bayan Honeycott'un isterik ağlamalarını, karmaşık açıklamalarını dikkatle dinledi ve not aldı. Varlığıyla bile etrafı sakinleştiren sabırlı, soğukkanlı bir adamdı müfettiş.</p>

  <p>&nbsp;Tommy sonunda polis memurunu bir an için merdivenlerde yalnız yakalayabildi. Adam merkeze telefon etmeye gitmek üzereydi.</p>

  <p>&nbsp;"Bir dakikanızı rica edeceğim," dedi. "Siz maktulün eve girdiğini görmüştünüz. Yanında başka birinin bulunmadığından emin misiniz?"</p>

  <p>&nbsp;"Oh! Yalnızdı. Bundan eminim. Yanında kimse yoktu."</p>

  <p>&nbsp;"Peki, onu gördüğünüz anla bizim geldiğimiz an arasında evden çıkan oldu mu?"</p>

  <p>&nbsp;"Hayır, hiç kimse."</p>

  <p>&nbsp;"Çıksaydı görür müydünüz?"</p>

  <p>&nbsp;"Elbette görürdüm. O deli adam dışında kimse çıkmadı evden."</p>

  <p>&nbsp;Yasaların koruyucusu ağır ağır merdivenlerden aşağıya indi ve evden çıkarak beyaz bahçe kapısındaki kırmızı el izinin yanında durdu.</p>

  <p>&nbsp;El izini inceledikten sonra acıyarak, "Adam amatör," dedi. "İnsan hiç böyle bir kanıt bırakır mı?"</p>

  <p>&nbsp;Sonra başını sallayarak bahçe kapısından yola çıktı.</p>

  <p>&nbsp;Cinayetin ertesi günüydü. Tommy ile Tuppence hâlâ Grand Otel'de kalıyorlardı, ama Tommy rahip giysileriyle dolaşmaktan vazgeçmişti.</p>

  <p>&nbsp;James Reilly tutuklanarak gözaltına alınmıştı. Avukatı Bay Marvell, Tommy ile cinayet konusunda uzun uzun konuşmuş, bilgi almıştı. Konuşmaları henüz bitmişti.</p>

  <p>&nbsp;"James Reilly'nin böyle bir şey yapabileceğini aklım almıyor," dedi. "Her zaman heyecanlı, coşkuyla konuşan biriydi ama hepsi o kadar işte."</p>

  <p>&nbsp;Tommy başını sallayarak ona hak verdiğini belirtti.</p>

  <p>&nbsp;"Doğru, bütün enerjisini konuşmakla harcayan birinin, eylem yapacak hali kalmaz. Ama onun aleyhinde tanıklık yapmak zorunda olduğum da bir gerçek. Cinayetten hemen önce bana söyledikleri mahkemede aleyhine olacak. Ama biliyor musunuz ki her şeye rağmen bu adama karşı bir sempatim var. Eğer suçlanabilecek başka biri olsaydı onun masum olduğuna kesinlikle inanırdım. Kendisi ne anlatıyor?"</p>

  <p>&nbsp;Avukat dudaklarını büzdü.</p>

  <p>&nbsp;"Kadını ölü olarak bulduğunu söylüyor. Ama tabii bu olanaksız. Aklına gelen ilk yalana başvuruyor."</p>

  <p>&nbsp;"Doğru, eğer bir an onun gerçeği söylediğine inansak, bu çenesi düşük Bayan Honeycott'un katil olduğu anlamına gelir ki bu da çok fantastik bir şey olur. Evet, cinayeti Reilly'nin işlemiş olması gerekiyor."</p>

  <p>&nbsp;"Hizmetçinin çığlığı duyduğunu söylediğini anımsıyorsunuz, değil mi?"</p>

  <p>&nbsp;"Hizmetçi mi? Evet."</p>

  <p>&nbsp;Tommy bir an sustu. Sonra düşünceli bir tavırla ekledi. "Biz insanlar gerçekten çok tuhaf yaratıklarız. Kanıtlara sanki gerçek farklı olamazmış gibi bel bağlar, inanırız. Peki, gerçek nedir? Sağduyumuzun ve bilincimizin zihnimizde oluşturduğu izlenimler mi? Peki ya bunlar yanlışsa?"</p>

  <p>&nbsp;Avukat omzunu silkti.</p>

  <p>&nbsp;"Unutmayın ki tanıklarımız var. Gün geçtikçe daha çok şey anımsayan tanıklar. Onları bir kalemde çizemeyiz. Hiçbir şekilde geri çekilmeye niyetleri olmayan, kandırılamayacak tanıklar."</p>

  <p>&nbsp;"Kastettiğim bu değildi. Hepimiz için söz konusu olan bir durumdan söz ediyorum ben. Bazen bilmeden, farkında bile olmadan gerçek olmayan şeyler söyleriz, üstelik de gerçeği söylediğimize içtenlikle inanarak. Örneğin siz de ben de hiç şüphesiz kapının iki kez çalındığını ve posta kutusundaki tıkırtıyı duyduğumuzda, ilk düşündüğümüz postacının geldiği olur. Aynı şeyi on kez yaşasak hiç şüphesiz dokuzunda haklıyızdır, gelen postacıdır, ama birinde de mahallenin haşarı çocuklarından biri bize şaka yapmaya kalkışmış olabilir. Neyi kastettiğimi anlıyor musunuz?"</p>

  <p>&nbsp;Bay Marvell ağır ağır, "Evet, evet, ama," dedi. "Ama sözü nereye getirmek istediğinizi anlayamıyorum."</p>

  <p>&nbsp;"Öyle mi? Bundan pek emin değilim ama sanırım gerçeği seçebilmeye başladım. Bu sopa gibi bir şey Tuppence. Anımsıyor musun? Bir ucu belirli bir yönü gösterirken, diğer ucu tam ters yönü işaret ediyor. Önemli olan doğru yönü izlemektir. Kapılar açılır ama kapanırlar da. İnsanlar yukarı çıkarlar, ama inerler de. Kutular kapanır, ama açılırlar da."</p>

  <p>&nbsp;Tuppence, "Ne demek istiyorsun?" diye sordu.</p>

  <p>&nbsp;Tommy, "O kadar basit ki insanın inanası gelmiyor gerçekten," diye yanıtladı. "Ne yazık ki henüz anlayabildim. Bir insanın eve girdi-</p>

  <p>&nbsp;ğini nasıl anlarsın? Kapı açılır ve sonra sesli olarak kapanır. Üstelik bir de birisini bekliyorsan, gelenin kesinlikle o olduğuna inanırsın. Ama aslında biri dışarı çıkmış da olabilir."</p>

  <p>&nbsp;"Ama Miss Glen dışarı çıkmadı, değil mi?"</p>

  <p>&nbsp;"Hayır çıkmadığı kesin, bunu biliyoruz. Ama başka biri çıktı. Katil."</p>

  <p>&nbsp;"Peki, ama Miss Glen içeri nasıl girdi?"</p>

  <p>&nbsp;"Bayan Honeycott mutfakta Ellen ile konuşurken geldi. Onu duymadılar. Sonra Bayan Honeycott oturma odasına geçerek, kız kardeşinin gelip gelmediğini merak etti ve saati düzeltirken de kapının açıldığını ve birinin içeri girip, yukarı çıktığını duyunca onun geldiğini zannetti."</p>

  <p>&nbsp;"İyi de bu ne anlama geliyor? Yukarıya doğru giden ayak izleri ne?"</p>

  <p>&nbsp;"Onlar yukarı perdeleri kapamaya çıkan Ellen'in izleri. Bayan Honeycott'un kardeşinin yukarıya çıkmadan önce bir süre holde durduğunu söylediğini anımsıyor musun? Bu duraklama anı Ellen'in mutfaktan hole geçmesini sağlamak içindi. Bu yüzden de katili göremedi."</p>

  <p>&nbsp;Tuppence, "Ama Tommy," diye bağırdı. "Ya o çığlık?"</p>

  <p>&nbsp;"O James Reilly'nin çığlığıydı. Ne kadar yüksek perdeden bir ses olduğunu fark etmiştin, değil mi? Büyük heyecanlar karşısında erkekler de kadınlar gibi tiz sesler çıkarırlar."</p>

  <p>&nbsp;"Ya katil? Bizim onu görmemiz lazımdı."</p>

  <p>&nbsp;"Onu gördük. Hatta durup konuştuk bile. Polisin ansızın sisler arasında belirdiği anı anımsıyor musun? Bunun nedeni sis bulutu yoldan çekildikten hemen sonra onun bahçe kapısından çıkmasıydı. Onu birden karşımızda görünce korkmuştuk. Anımsadın mı? Poliser de diğer insanlar gibidir ama nedense bizler onları farklı görmek isteriz. Onlar da sever ve nefret ederler. Evlenirler..."</p>

  <p>&nbsp;"Bence Gilda Glen, kocasıyla hemen kapının dışında karşılaştı ve konuşup bu boşanma konusunu halletmek için onu içeriye davet etti. Ama adam, Reilly gibi atıp tutan, tehdit sözcükleri savuran biri değildi. Gözlerini kan bürümüştü, soğukkanlıydı ve copu elindeydi..."</p>

  <p>&nbsp;&nbsp;</p>

  <p><span class="t1">&nbsp;</span></p>
</body>
</html>
