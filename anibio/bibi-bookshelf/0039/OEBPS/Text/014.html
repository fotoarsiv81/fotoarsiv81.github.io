<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>12. Bölüm: Ölümün Pusuda Beklediği Ev</title>
</head>

<body>
  <h2 class="h21">12. Bölüm: Ölümün Pusuda Beklediği Ev</h2>

  <p>&nbsp;Tuppence, "Ne?" diye söze girdiyse de hemen sustu.</p>

  <p>&nbsp;Tam o anda kapısında "Sekreter" yazan odasından çıkmış, bitişikteki Bay Blunt&rsquo;ın özel odasına girmişti. Patronunun gözünü gözetleme deliğine dayamış olduğunu görünce çok şaşırdı.</p>

  <p>&nbsp;Tommy, onu uyararak, "Susss," dedi. "Masamın üzerindeki zilin çaldığını duymadın mı? Gelen çok hoş bir kız aynı zamanda çok da çekici. Daha doğrusu bana çok şirin göründü. Albert her zamanki gibi ona benim çok meşgul olduğumu, Scotland Yard ile telefonda görüştüğümü söylüyor."</p>

  <p>&nbsp;Tuppence, "Biraz çekil de, ben de bakayım," dedi.</p>

  <p>&nbsp;Tommy isteksizce yana çekildi. Tuppence sakin bir tavırla gözünü deliğe dayadı.</p>

  <p>&nbsp;"Hiç de fena değil, üzerindekiler de son modaya uygun."</p>

  <p>&nbsp;Tommy heyecanla, "Gerçekten hoş, çok çekici bir kız, hani Mason'ın kitaplarındaki kadın karakterler gibi: hem sempatik, hem de güzel, üstelik de zeki ama asla küstah ve kendini beğenmiş değil. Düşündüm de, bence ben bu sabah evet bundan eminim büyük Hanaud olmalıyım."</p>

  <p>&nbsp;Tuppence gülerek devam etti. "Düşünüyorum da bence tüm dedektifler içinde senin öykünmenin olanaksız olduğu bir kişi varsa o da Hanaud. Asla ona benzeyemezsin. Sen kesinlikle onun gibi bir anda kişilik değiştiremezsin. Beş dakika içinde hem büyük bir komedyen, hem küçük zavallı bir sokak çocuğu, hem ciddi, hem sempatik bir arkadaş olman mümkün mü?"</p>

  <p>&nbsp;Tommy masanın üzerine vurarak, "Bunu biliyorum," dedi. "Ama sen de şunu unutma, bu geminin kaptanı benim. Gidip kızı içeri alayım."</p>

  <p>&nbsp;Masasının üzerindeki zili çaldı. Albert konuğa yol göstererek odaya girdi. Genç kız kararsızlık içinde kapının eşiğinde durdu. Tommy ona doğru yürüdü.</p>

  <p>&nbsp;"Buyurun matmazel, lütfen oturun."</p>

  <p>&nbsp;Tuppence elinde olmadan güldü. Tommy ani bir değişiklikle ona döndü. Ses tonu sertti.</p>

  <p>&nbsp;"Bir şey mi dediniz Miss Robinson. Hayır mı? Ben de öyle düşünmüştüm."</p>

  <p>&nbsp;Yeniden kıza döndü.</p>

  <p>&nbsp;"Ciddi veya resmi olmayacağız," dedi. "Öncelikle bana olayı ayrıntılarıyla anlatacaksınız. Sonra izleyeceğimiz yola birlikte tartışıp, karar vereceğiz."</p>

  <p>&nbsp;"Çok iyisiniz," dedi güzel kız. "Pardon, yabancı mısınız?"</p>

  <p>&nbsp;Tuppence yeniden kıkırdayınca Tommy, onu gözünün ucu ile uyardı.</p>

  <p>&nbsp;"Pek sayılmaz, ama son yıllarda yurtdışında çok bulundum. Yöntemlerim İngiliz polisine pek benzemez."</p>

  <p>&nbsp;"Öyle mi?" Kız etkilenmiş görünüyordu.</p>

  <p>&nbsp;Tommy'nin dediği gibi yeni müşteri gerçekten çok hoş bir kızdı. Genç ve incecikti. Sarı saçları kahverengi şapkasının altında pırıl pırıl parlıyordu. Gözleri ise iriydi.</p>

  <p>&nbsp;Sinirli olduğu her halinden belli oluyordu. Küçük elleri hem titriyor, hem de durmadan rugan çantasının tokasını açıp kapıyordu.</p>

  <p>&nbsp;"Bay Blunt, öncelikle size kendimi tanıtayım. İsmim Lois Hargreaves. Thurnly Grange olarak tanınan eski, büyük bir malikânede yaşıyorum. Evim taşrada, kırların ortasında. Çok yakınında Thurnly köyü var, ama orası da çok küçük ve önemsiz bir yer. Kışın çevrede ava çıkarız, yazlarıysa tenis oynarız. Kendimi orada asla yalnız hissetmiyorum. Ayrıca kırsal yaşamı şehir yaşamına yeğlerim.</p>

  <p>&nbsp;Bunları size anlatmamın nedeni, böylesi küçük bir yerde karşılaşılan her olayın bizim için çok önemli olduğunu açıklayabilmek. Bir hafta kadar önce postadan bir kutu çikolata aldım. Kutuda kimden geldiğini belirten en ufak bir not bile yoktu. Ben, pek çikolata sevmem, ama evdeki diğer kişiler bayılıyorlar. Dolayısıyla kutu elden ele dolaştı. Sonuçta çikolata yiyenlerin hemen hemen hepsi hastalandı. Hemen doktor çağırdık. Başka neler yediklerine ilişkin soruşturmalar ve uzun araştırmalardan sonra doktor çikolatanın geri kalan parçalarını analiz ettirmek üzere yanında götürdü. Çikolatalarda arsenik bulundu Bay Blunt. İnsanı öldürecek düzeyde değil, ama her yiyeni hasta edecek miktarda."</p>

  <p>&nbsp;Tommy, "Çok tuhaf," dedi.</p>

  <p>&nbsp;"Bunun üzerine Doktor Burton çok telaşlandı. Söylediğine göre bu, kısa bir zaman içinde yakın çevredeki üçüncü olaymış. Her defasında kalabalık bir aile hedef alınıyor çikolataları yiyenlerin hepsi hastalanıyormuş. Bana kalırsa bu çevrede oturan akıl hastalarından birinin yaptığı pis bir şaka bu."</p>

  <p>&nbsp;"Kesinlikle öyle Miss Hargreaves."</p>

  <p>&nbsp;"Doktor Burton bunun bir sosyalist komplo olduğunu düşünüyor, ama bence bu saçmalık. Gerçi Thurnly köyünde bir ya da iki, ruhsal yönden hasta tip var ve bunu onlar da yapmış olabilirler ama... Ben yine de sanmıyorum. Doktor Burton bu konuyu polise bırakmam gerektiği kanısında."</p>

  <p>&nbsp;Tommy, "Bu çok doğru bir düşünce," dedi. "Ama sanırım siz aynı kanıda değilsiniz Miss Hargreaves?"</p>

  <p>&nbsp;Genç kız, "Hayır," diye onayladı. "Bunu yaptığım takdirde çıkacak söylentilerden, dedikodulardan ve konunun gazetelere düşmesinden çekiniyorum. Bu gibi şeylerden nefret ederim. Bölgemizin başmüfettişini yakından tanıyorum. Onun şimdiye dek hiçbir olayı çözdüğünü görmedim. Gazetede ilanınızı gördüm ve Doktor Burton'a da özel bir dedektif tutmamızın daha doğru olacağını belirttim."</p>

  <p>&nbsp;"Anlıyorum."</p>

  <p>&nbsp;"İlanlarınızdan anladığım kadarıyla gizliliğe büyük önem veriyorsunuz. Yani... şey, sanırım benim onayım olmadan kimseye hiçbir şey açıklamazsınız. Öyle değil mi?"</p>

  <p>&nbsp;Tommy, ona şüpheyle baktı, ama konuşan Tuppence oldu.</p>

  <p>&nbsp;Ciddi bir ses tonuyla, "Bana kalırsa Miss Hargreaves'in bize her şeyi tam olarak açıklaması gerekiyor," dedi.</p>

  <p>&nbsp;"Her şey" sözcüğünü özellikle vurgulamıştı. Lois Hargreaves öfkeyle kızardı. O arada Tommy de söze girdi. "Evet, Miss Robinson haklı. Bize her şeyi anlatmanız gerekiyor Miss Hargreaves."</p>

  <p>&nbsp;Miss Hargreaves çekimserdi.</p>

  <p>&nbsp;"Şey, bilmem ki, bu sizi..."</p>

  <p>&nbsp;"Söyleyeceğiniz her şeyin aramızda kalacağından emin olabilirsiniz."</p>

  <p>&nbsp;"Teşekkür ederim. Size karşı dürüst olmam gerektiğini biliyordum. Polise gitmek istemeyişimin bir nedeni var Bay Blunt. Bana gelen bu kutuyu gönderen evimden biri."</p>

  <p>&nbsp;"Bundan nasıl emin olabiliyorsunuz matmazel?"</p>

  <p>&nbsp;"Çok basit. Elime kalem geçince farkında olmadan bir şeyler çiziktirmek gibi bir alışkanlığım var. Genellikle birbirine geçmiş üç küçük balık çizerim. Kısa bir süre önce Londra'dan bir kutu ipek çorap sipariş etmiştim. O sırada kahvaltı ediyorduk. Ben de gazete okuyordum. Daha ipi kesip, kutuyu açmadan yine farkında olmadan paketin etiketinin üzerine her zamanki balıkları çizmeye başlamışım. Çikolataların gönderildiği kâğıdı incelerken, bunun çorapların sarılmış olduğu kâğıt olduğunu anladım. Gerçi büyük kısmı yırtılıp atılmıştı, ama kâğıdın bir noktasında eski etiketin bir köşesi kalmıştı ve o aptal karalamalarım oradaydı."</p>

  <p>&nbsp;Tommy sandalyesini öne doğru çekti.</p>

  <p>&nbsp;"Bu çok ciddi bir durum. Gerçekten de aynen dediğiniz gibi çikolataları gönderenin evden biri olduğunu gösterebilir. Ama yine de, böyle olsa bile niçin polise haber vermekten çekindiğinizi anlayamıyorum?"</p>

  <p>&nbsp;Lois Hargreaves, Tommy'yi sert bakışlarla süzdü.</p>

  <p>&nbsp;"Bunu size açıklayabilirim Bay Blunt. Belki gerçek ortaya çıktıktan sonra olayın kapatılmasını yeğlerim."</p>

  <p>&nbsp;Tommy içini çekerek, konunun daha fazla üzerine gitmedi.</p>

  <p>&nbsp;"Bu durumda Miss Hargreaves, bize kimden şüphelendiğinizi de söylemek istemediğinizi düşünüyorum, haklı mıyım?"</p>

  <p>&nbsp;"Kimseden şüphelenmiyorum, ama aklıma gelen bazı olasılıklar yok değil."</p>

  <p>&nbsp;"Anlıyorum. Şimdi lütfen ev halkı hakkında bana bilgi verir misiniz?"</p>

  <p>&nbsp;"Oda hizmetçim dışında personelin hepsi uzun yıllardır yanımızda çalışan insanlar. Sanırım size şunu da belirtmemde yarar var Bay Blunt, ben çok zengin bir kadın olan teyzem Lady Radclyffe tarafından büyütüldüm. Kocası çok büyük bir servetin sahibiydi ve şövalyelik nişanı almıştı. Thurnly Grange'i de o satın almış ama ne yazık ki bu eve taşındıktan iki yıl sonra öldü. İşte o zaman da Lady Radclyffe haber yollayıp beni yanına aldırdı. Onun hayatta olan tek akrabası bendim. Evde personel dışında bir de Dennis Radclyffe var. Kendisi teyzemin kocasının yeğeni. Onu her zaman kuzenim olarak kabul ettim, ama aslında akraba bile değiliz. Lucy teyzem her zaman bütün servetini bana ayırdığı küçük bir pay dışında Dennis'e bırakacağını söylerdi. Bu para Radclyffe'lere aitti ve sonuçta da onların olmalıydı. Ama Dennis yirmi iki yaşına geldiğinde, sanırım bir para meselesi yüzünden aralarında büyük bir kavga çıktı. Bir yıl sonra da Lucy teyzem öldü ve vasiyetnamesinde bütün servetini bana bıraktığını gördük. Çok şaşırdım. Bunun Dennis için büyük bir darbe olduğunu bildiğim için onun adına da çok üzüldüm. Bu onun hakkıydı. Eğer isteseydi servetin tamamını ona vermeye hazırdım, ama öğrendiğime göre bunun yapılması olanaksızmış. Buna rağmen yirmi bir yaşıma basar basmaz bir vasiyetname yapıp, her şeyi ona bıraktım. Bundan başka yapabileceğim bir şey yoktu. Yani diyelim ki bir araba kazası geçirdim, Dennis her şeyin sahibi olacak."</p>

  <p>&nbsp;Tommy, "Kesinlikle," dedi. "İzninizle size yirmi bir yaşına ne zaman bastığınızı sorabilir miyim?"</p>

  <p>&nbsp;"Yalnızca üç hafta önce."</p>

  <p>&nbsp;"Evet... Şimdi biraz da şu anda evde bulunan personelden bahseder misiniz?"</p>

  <p>&nbsp;"Personelden mi, yoksa diğerlerinden mi?"</p>

  <p>&nbsp;"Her ikisinden de."</p>

  <p>&nbsp;"Daha önce de söylediğim gibi personelin hepsi eski. Aşçımız Bayan Holloway isminde ihtiyar bir kadın, yeğeni Rose ise mutfak hizmetçisi. İki orta hizmetçisi daha var, onlar da yaşlı ve bir de teyzemin oda hizmetçisi Hannah. Hannah bana çok düşkün, her zaman çok sadık olmuştur. Oda hizmetçim Esther Quant'a gelince, çok iyi sakin bir kıza benziyor. Diğerlerine yani bize gelince, benim adıma evi yönetme görevini de üstlenmiş olan, teyzemin yakın dostu ve kâhyası Miss Logan, Yüzbaşı Radclyffe yani size bahsettiğim Dennis ve bizimle kalan benim eski bir okul arkadaşım olan Mary Chilcott var."</p>

  <p>&nbsp;Tommy bir an düşündü.</p>

  <p>&nbsp;Bir iki dakika sonra, "Her şey açık ve net Miss Hargreaves," dedi. "Bu durumda sanırım şu ya da bu kişiden daha fazla şüphelenmek için özel bir nedeniniz yok, öyle değil mi? Anladığım kadarıyla sizin asıl endişeniz bu kişinin hizmetkârlardan biri değil de sizlerden biri olması, değil mi?"</p>

  <p>&nbsp;"İşte ben de tam olarak bunu söylemek istiyordum Bay Blunt. Gerçekten de o kahverengi ambalaj kâğıdını kimin kullandığı hakkında en ufak bir fikrim yok. Üzerindeki yazı daktiloyla yazılmıştı."</p>

  <p>&nbsp;Tommy, "Bu durumda yapılabilecek tek bir şey var," dedi. "Benim de orada bulunmam."</p>

  <p>&nbsp;Genç kız, onu meraklı bakışlarla süzüyordu.</p>

  <p>&nbsp;Tommy bir an düşündükten sonra konuşmaya devam etti. "Yani demek istediğim şu; evdekilere Amerikalı dostlarınız Bay ve Bayan Van Dusen'in ziyaretinize geleceklerini, bir süre evinizde kalacaklarını söyleyin ve onları buna hazırlayın. Bunu şüphe uyandırmadan yapabileceğinize inanıyor musunuz?"</p>

  <p>&nbsp;"Elbette. Sorun olacağını sanmıyorum. Ne zaman gelirsiniz, yarın mı öbür gün mü?"</p>

  <p>&nbsp;"Mümkün olursa yarın. Kaybedilecek zamanımız yok."</p>

  <p>&nbsp;"O zaman anlaştık."</p>

  <p>&nbsp;Kız ayağa kalktı ve elini uzattı.</p>

  <p>&nbsp;"Bir ricam daha var Miss Hargreaves lütfen bu konuştuklarımızdan hiç kimseye bahsetmeyiniz. Bizim olduğumuzu söylediğimiz kişiler olmadığımızı ev halkının bilmesini istemem."</p>

  <p>&nbsp;Tommy konuğu kapıya kadar geçirdikten sonra, "Sen bu konuda ne düşünüyorsun Tuppence?" diye sordu.</p>

  <p>&nbsp;Tuppence, "Hiç hoşlanmadım," dedi. "Özellikle de çikolatalardaki arseniğin çok az miktarda olmasından."</p>

  <p>&nbsp;"Ne demek istiyorsun?"</p>

  <p>&nbsp;"Anlamıyor musun? Çevredeki evlere yollanan zehirli çikolatalar bir aldatmacadan, göz boyamadan başka bir şey değil. Bu yalnızca çevrede bir manyağın bulunduğuna inandırmak için kurulmuş bir düzen. Eğer kız gerçekten zehirlenseydi, kimse çikolataların ev halkından birisi tarafından gönderilmiş olduğunu anlamayacak, olay kızın talihsizliğine bağlanacaktı."</p>

  <p>&nbsp;"Talihsizlik bu! Haklısın. Yani sence bütün bunlar kızı öldürmek için hazırlanan bir komplonun parçası mı?"</p>

  <p>&nbsp;"Korkarım öyle. Lady Radclyffe'nin vasiyetnamesine ilişkin bir şeyler okuduğumu anımsıyorum. Kız akıl almaz bir servete sahip olmuş."</p>

  <p>&nbsp;"Evet, üç hafta önce de yirmi bir yaşını doldurup, vasiyetname hazırlamış. Bana kalırsa kanıtlar Dennis Radclyffe'in aleyhine. Kızın ölümü onun işine yarayacak."</p>

  <p>&nbsp;Tuppence başını salladı.</p>

  <p>&nbsp;"İşin en kötü tarafı, kızın da aynı şeyi düşünmesi. Zaten polise haber vermek istememesinin nedeni de bu. Dennis'ten şüphelendiğinden eminim. Böyle davrandığına göre bence kız Dennis Radclyffe'e âşık."</p>

  <p>&nbsp;Tommy, "Peki ama öyle ise, adam neden kızla evlenmiyor? Böylece daha kolay ve güvenli bir yoldan servete kavuşmuş olur."</p>

  <p>&nbsp;Tuppence, ona baktı.</p>

  <p>&nbsp;"Boş konuşuyorsun. Ah, Tanrım! Anımsatırım, ben de neredeyse Miss Van Düsen olacaktım fırsatım vardı."</p>

  <p>&nbsp;"İyi de yasal bir çözüm varken cinayeti göze almak niye?"</p>

  <p>&nbsp;Tuppence bir an düşündü.</p>

  <p>&nbsp;"Sanırım gerçek nedeni biliyorum. Bence Dennis Oxford'da okurken kantinde çalışan yoksul bir kıza âşık olup evlendi. Yengesini o kadar kızdıran kavganın nedeni de buydu. Bu her şeyi açıklıyor."</p>

  <p>&nbsp;Tommy gülümsemeden, "İyi de o zaman zehirli çikolataları neden o yoksul kıza göndermedi?" diye sordu. "Çok daha basit bir çözüm olabilirdi. Hemen kendince sonuca varmasan iyi olur Tuppence!"</p>

  <p>&nbsp;Tuppence ciddi bir tavırla, "Bunlar varsayım," dedi. "Haydi Tommy, bu ilk boğa güreşin, dostum, eğer arenada yirmi dakika dayanırsan..."</p>

  <p>&nbsp;Tommy eline geçirdiği ilk yastığı Tuppence'a fırlattı.</p>

  <p>&nbsp;"Tuppence, sana söylüyorum. Hemen buraya gel!"</p>

  <p>&nbsp;Bu konuşmanın ertesi sabahıydı. Tuppence yatak odasından çıkıp doğruca yemek salonuna koştu. Tommy elinde sabah gazetesi bir aşağı, bir yukarı gidip geliyordu.</p>

  <p>&nbsp;"Yine ne oldu?"</p>

  <p>&nbsp;Tommy olduğu yerde döndü ve manşeti işaret ederek gazeteyi karısına uzattı.</p>

  <p>&nbsp;<span class="t8">G</span><span class="t8">İ</span><span class="t8">ZEML</span><span class="t8">İ</span> <span class="t8">ZEH</span><span class="t8">İ</span><span class="t8">RLENME OLAYI</span> <span class="t8">İ</span><span class="t8">NC</span><span class="t8">İ</span><span class="t8">RL</span><span class="t8">İ</span> <span class="t8">KURAB</span><span class="t8">İ</span><span class="t8">YELERDEN GELEN ÖLÜM</span></p>

  <p>&nbsp;Tuppence haberi okudu. Bu gizemli ptomaine <span class="t8">(Bozulan yiyeceklerde bulunan, çürümü</span><span class="t8">ş</span> <span class="t8">bakterilerin olu</span><span class="t8">ş</span><span class="t8">turdu</span><span class="t8">ğ</span><span class="t8">u zehir.)</span> zehirlenmesi olayı Thurnly Grange'de olmuştu, gazetenin yazdığına göre ölenlerden biri ev sahibesi Miss Lois Hargreaves ve diğeriyse onun oda hizmetçisi Esther Quant idi. Yüzbaşı Radclyffe ve Miss Logan adındaki iki kişinin ise durumları ağırdı. Bu zehirlenmelerin yedikleri incirli kurabiyelerden kaynaklandığı düşünülüyordu. Aynı evde yaşayıp o kurabiyelerden yemeyen Miss Chilcott adında bir bayanın tamamen sağlıklı olduğu bildirilmişti.</p>

  <p>&nbsp;Tommy, "Hemen oraya gitmeliyiz," dedi. "O kız ha! O canlı, güzel kız! Lanet olsun, neden sanki hemen dün gitmedim ki oraya?"</p>

  <p>&nbsp;Tuppence, "Eğer gitseydin," dedi. "Büyük olasılıkla sen de çayla o incirli kurabiyelerden yemiş ve ölmüş olacaktın. Haydi, gel hemen yola çıkalım. Gazetede Dennis Radclyffe'in de durumunun ağır olduğu yazıyor."</p>

  <p>&nbsp;Thurnly'nin köyüne ancak öğlene doğru ulaşabildiler. Malikâneye vardıklarında kapı, gözleri ağlamaktan kıpkırmızı olmuş bir kadın tarafından açıldı.</p>

  <p>&nbsp;Tommy onun konuşmasına fırsat bırakmadan, "Bir dakika," dedi. "Ben gazeteci filan değilim. Dün Miss Hargreaves büroma gelip beni buraya davet etmişti. Şu anda konuşabileceğim biri var mı?"</p>

  <p>&nbsp;"Doktor Burton burada. Onunla görüşmek ister miydiniz? Ya da Miss Chilcott ile. O da cenaze hazırlıklarıyla meşgul."</p>

  <p>&nbsp;Tommy sert, otoriter bir sesle tonuyla, "Doktor Burton ile görüşmek istiyorum hemen," dedi.</p>

  <p>&nbsp;&nbsp;Kadın onları küçük bir oturma odasına aldı. Beş dakika sonra da kapı açılarak içeri uzun boylu, omuzları çökmüş, orta yaşlı bir adam girdi. Yüzünden çok üzgün olduğu anlaşılıyordu.</p>

  <p>&nbsp;Tommy hemen ayağa kalkıp, kartını uzattı ve, "Doktor Burton?" dedi. "Miss Hargreaves dün zehirli çikolatalar konusunu görüşmek için büroma gelmiş ve bu konuyu incelememi istemişti. Ne yazık ki geç kaldım."</p>

  <p>&nbsp;Doktor merakla ona bakıyordu.</p>

  <p>&nbsp;"Siz Bay Blunt mısınız?"</p>

  <p>&nbsp;"Evet, bu da asistanım Miss Robinson."</p>

  <p>&nbsp;Doktor, Tuppence'ı hafifçe eğilerek selamladı.</p>

  <p>&nbsp;"Bu koşullarda sır saklamaya hiç gerek kalmadı. Çikolatalar konusuna gelince, onlar farklıydı. Bence bu kez ölüm nedeni gıda zehirlenmesi. Ama ender rastlanır, ölümcül bir gıda zehirlenmesi tipi. Gastrointestinal iltihaplanma ve kanama var. Ben de incirli kurabiyeleri analize götürüyordum."</p>

  <p>&nbsp;"Arsenik olmasından mı şüpheleniyorsunuz?"</p>

  <p>&nbsp;"Hayır. Zehirden şüpheleniyoruz. Eğer bir zehir söz konusuysa, bence çok güçlü bitkisel bir zehir olmalı bu."</p>

  <p>&nbsp;"Anlıyorum. Doktor Burton bu sorumu yadırgayabilirsiniz, ama şunu öğrenmek istiyorum, Yüzbaşı Radclyffe'in hastalığının nedeni de zehirlenme mi?"</p>

  <p>&nbsp;Doktor hayretle baktı.</p>

  <p>&nbsp;"Yüzbaşı Radclyffe hasta değil."</p>

  <p>&nbsp;Tommy, "Aha," dedi. "Ben..."</p>

  <p>&nbsp;"Yüzbaşı Radclyffe bu sabah beşte öldü."</p>

  <p>&nbsp;Tommy çok utanmıştı. Doktor gitmeye hazırlanıyordu.</p>

  <p>&nbsp;Tuppence, "Ya diğer kurban Miss Logan?" diye sordu.</p>

  <p>&nbsp;"Şu ana kadar dayanabildiğine göre, onun tehlikeyi atlatabileceğini umuyorum. Sanırım yaşlı olması zehrin onun üzerinde daha az etkin olmasını sağlamış. Analiz sonuçlarını size hemen bildireceğim Bay Blunt. Bu arada sorularınız olursa Miss Chilcott size yardımcı olacaktır."</p>

  <p>&nbsp;Tam o anda kapı açıldı ve içeri uzun boylu, yanık tenli ve donuk mavi gözlü bir kız girdi.</p>

  <p>&nbsp;Doktor Burton bizleri tanıştırdı.</p>

  <p>&nbsp;Miss Chilcott, "Geldiğinize sevindim Bay Blunt," dedi. "Çok korkunç bir olay. Öğrenmek istediğiniz, size yardımcı olabileceğim bir şey var mıydı?"</p>

  <p>&nbsp;"Bu incirli kurabiyeler nereden geldi?"</p>

  <p>&nbsp;"Londra'dan. Sık sık sipariş veririz. Kimsenin aklına bu partinin diğerlerinden farklı olduğundan şüphelenmek gelmedi. Ben incirin kokusundan bile nefret ederim, yiyemem. Sanırım bu neden etkilenmediğimi açıklıyor. Dennis'in zehirlenmiş olmasına gelince, buna hiçbir anlam veremiyorum, çay zamanı burada bile değildi. Herhalde eve döndüğünde o kurabiyelerden yedi."</p>

  <p>&nbsp;Tommy, Tuppence&rsquo;ın hafifçe kolunu sıktığını hissetti.</p>

  <p>&nbsp;"Yüzbaşı Radclyffe eve ne zaman döndü?"</p>

  <p>&nbsp;"Tam olarak bilmiyorum, ama öğrenebilirim."</p>

  <p>&nbsp;"Teşekkür ederim Miss Chilcott. Sorun değil. Sanırım hizmetkârlara birkaç soru yöneltmemde bir sakınca yoktur?"</p>

  <p>&nbsp;"Lütfen, istediğiniz gibi davranabilirsiniz Bay Blunt. Kusura bakmayın, aklım başımda değil. Şaşkına döndüm, ne yapacağımı bilemiyorum. Lütfen söyler misiniz, bu cinayet olamaz, değil mi?"</p>

  <p>&nbsp;Bu soruyu sorarken gözlerinde anlık bir korku belirmişti.</p>

  <p>&nbsp;"Ne düşüneceğimi bilemiyorum Yakında öğreniriz."</p>

  <p>&nbsp;"Evet, sanırım Doktor Burton kurabiyeleri analize götürdü."</p>

  <p>&nbsp;Acele ile özür dileyerek bahçeye açılan balkon kapısından çıktı ve bahçıvanlardan biriyle konuşmaya başladı.</p>

  <p>&nbsp;Tommy, "Sen hizmetçilerle konuş Tuppence," dedi. "Ben de mutfağa gideyim. Miss Chilcott çok perişan olduğunu ileri sürüyor ama hiç öyle görünmüyor."</p>

  <p>&nbsp;Tuppence yanıt vermeden başıyla onayladı.</p>

  <p>&nbsp;Karıkoca yarım saat sonra yeniden buluştular.</p>

  <p>&nbsp;Tommy, "Şimdi de öğrendiklerimizi karşılaştıralım," dedi. "İncirli kurabiyeler çayda yenilmiş ve oda hizmetçisi bir tane yemiş. Bu durumu açıklıyor. Aşçı kadın, Dennis Radclyffe'in çay saatinde henüz eve dönmemiş olduğunu doğruluyor. Tuhaf, peki ama nasıl oldu da o da zehirlendi?"</p>

  <p>&nbsp;Tuppence, "O yediye çeyrek kala gelmiş," dedi. "Hizmetçilerden biri camdan geldiğini görmüş. Akşam yemeğinden önce kütüphanede bir kokteyl içmiş. Kızı bulduğumda bardağı yıkamak üzereydi, neyse ki yıkamadan elinden alabildim. Zaten kokteyli içtikten sonra kendisini iyi hissetmediğini söylemeye başlamış."</p>

  <p>&nbsp;Tommy, "Güzel," dedi. "O bardağı da Burton'a vereyim. Başka bir şey var mı?"</p>

  <p>&nbsp;"Hannah'ı görmeni istiyorum. Hizmetçi. O kadın biraz... biraz tuhaf."</p>

  <p>&nbsp;"Tuhaf derken?"</p>

  <p>&nbsp;"Bana çıldırmak üzereymiş gibi geldi."</p>

  <p>&nbsp;"Dur bakalım, bir de ben göreyim şu kadını."</p>

  <p>&nbsp;Tuppence, onu yukarıya çıkardı. Hannah&rsquo;ın kendine ait bir odası vardı. Dik arkalıklı bir sandalyeye oturmuştu. Kucağında açık bir İncil duruyordu. Odaya giren iki yabancıya bakmadı bile. Aldırmadan kendi kendine yüksek sesle okumaya devam etti:</p>

  <p>&nbsp;"Bırakırı onların üzerine kor kömürler yağsın, cehennemde ateşlerde yansınlar, bir daha asla uyanamasınlar."</p>

  <p>&nbsp;Tommy, "Sizinle bir dakika konuşabilir miyim?" diye sordu.</p>

  <p>&nbsp;Hannah, eliyle gidin der gibi bir hareket yaptı.</p>

  <p>&nbsp;"Şimdi zamanı değil. Zaman kalmadı, diyorum. Düşmanlarımı izleyip, yakalayacağım? Ve yok etmeden de geri dönmeyeceğim. Burada böyle yazıyor. Tanrının buyruğu bu. Ben, onun cezalandıran eliyim."</p>

  <p>&nbsp;Tommy, "Bu kadın çıldırmış," diye mırıldandı.</p>

  <p>&nbsp;Tuppence, "Durmadan aynı şeyleri tekrarlayıp duruyor," diye fısıldadı.</p>

  <p>&nbsp;Tommy masanın üzerinde açık duran kitaba baktı. Başlığa göz attıktan sonra fark ettirmeden cebine indirdi.</p>

  <p>&nbsp;İhtiyar kadın birden ayağa kalkıp onlara döndü.</p>

  <p>&nbsp;"Gidin buradan. Zaman kalmadı. Ben Tanrının elçisiyim. Rüzgâr listeyi iletti ve ben yok edeceğim. İmansızlar cezalarını çekecekler. Burası şeytanın evi... bu ev kötülükle dolu. Tanrının gazabından korkun... ben onun uşağıyım."</p>

  <p>&nbsp;Onların üzerine doğru geldi. O anda Tommy en doğru yapılacak şeyin boş verip, geri çekilmek olduğuna karar verdi. Ancak dışarı çıkarken onun yeniden İncil'i açtığını gördü.</p>

  <p>&nbsp;"Acaba hep böyle miydi bu kadın?" diye fısıldadı.</p>

  <p>&nbsp;Bu arada masanın üzerinden aldığı kitabı cebinden çıkarmıştı.</p>

  <p>&nbsp;"Şuna bak. Cahil bir hizmetçinin okuması için ilginç kitap, değil mi?"</p>

  <p>&nbsp;Tuppence kitabı aldı.</p>

  <p>&nbsp;"Materia Medica," <span class="t8">(T</span><span class="t8">ı</span><span class="t8">bbi Notlar.)</span>&nbsp; diye mırıldandı. "Edward Logan. Eski bir kitap. Tommy acaba Miss Logan ile görüşebilir miyiz dersin? Doktor, onun iyi olduğunu söylemişti."</p>

  <p>&nbsp;"Miss Chilcott'a soralım mı?"</p>

  <p>&nbsp;"Hayır. Hizmetçilerden birini gönderip sorduralım."</p>

  <p>&nbsp;Kısa bir bekleyişin ardından, Miss Logan&rsquo;ın onlarla görüşmeye hazır olduğu bildirildi. Çimenlere bakan geniş bir yatak odasına alındılar. Yatakta beyaz saçlı ihtiyar bir kadın yatıyordu. Duyduğu keder duygulu hassas yüzünden anlaşılıyordu.</p>

  <p>&nbsp;Kısık bir sesle, "Çok hastayım," dedi. "Fazla konuşamayacağım, ama Ellen, bana sizin dedektif olduğunuzu söyledi. Demek Lois size başvurdu? Bunu yapacağını söylüyordu." .</p>

  <p>&nbsp;Tommy, "Evet Miss Logan," dedi. "Sizi yormak istemeyiz ama birkaç sorumuza yanıt vermenizi rica ediyorum. Hannah adlı şu hizmetçinin aklı başında mıdır?"</p>

  <p>&nbsp;Miss Logan onları şaşkın bakışlarla süzdü.</p>

  <p>&nbsp;"Elbette. Biraz yobazdır ama aklından bir zoru olduğunu sanmıyorum."</p>

  <p>&nbsp;Tommy masanın üzerinden aldığı kitabı ona uzattı.</p>

  <p>&nbsp;"Bu kitap sizin mi Miss Logan?"</p>

  <p>&nbsp;"Evet, babamın kitaplarından biri. Kendisi büyük bir doktordu. Serum tedavisinin öncülerindendir."</p>

  <p>&nbsp;İhtiyar kadının sesinden duyduğu gurur anlaşılıyordu.</p>

  <p>&nbsp;Tommy yapmacık bir hayranlıkla, "Evet," dedi. "İsim bana hiç yabancı gelmemişti. Bu kitabı Hannah'a siz mi vermiştiniz?"</p>

  <p>&nbsp;Miss Logan yatağında doğrularak, "Hannah'a mı?" diye sordu. "Tabii ki hayır. Bir kelimesini bile anlayabileceğini sanmıyorum. Teknik terimlerle yazılmış bir kitap bu."</p>

  <p>&nbsp;"Evet, biliyorum ama bu kitabı onun odasında buldum."</p>

  <p>&nbsp;Miss Logan, "Çok tuhaf," dedi. "Hizmetçilerin eşyalarımı karıştırmasını asla istemem."</p>

  <p>&nbsp;"Bu kitap nerede duruyordu?"</p>

  <p>&nbsp;"Oturma odamdaki kitaplıkta duruyordu, ama bir dakika, bunu Mary'ye vermiştim. Kızcağız bitkilerle yakından ilgileniyor. Küçük mutfağımda birkaç deney bile yapmıştı. Kendime ait küçük bir mutfağım var, orada eski tariflere göre likörler, reçeller filan yaparım. Sevgili Lucy, yani Lady Radclyffe, benim yaptığım bitki çaylarına bayılırdı. Soğuk algınlığına birebirdi. Zavallı Lucy sık sık soğuk alırdı. Dennis de öyle. Zavallı çocuk, babası birinci dereceden kuzenimdi."</p>

  <p>&nbsp;Tommy, onun sözünü kesti.</p>

  <p>&nbsp;"Mutfağınızı siz ve Miss Chilcott dışında kullanan biri var mıydı?"</p>

  <p>&nbsp;"Hannah oranın temizliğini yapar. Bir de sabah ilk çayı orada demler."</p>

  <p>&nbsp;Tommy, "Teşekkür ederim Miss Logan," dedi. "Şu an için size sormak istediğim başka bir şey yok. Sizi fazla yormadığımızı umut ederim."</p>

  <p>&nbsp;Odadan çıkarak düşünceli bir tavırla merdivenleri indi.</p>

  <p>&nbsp;"Bu evde benim anlamadığım bazı noktalar var, sevgili Bay Ricardo."</p>

  <p>&nbsp;Tuppence ürpererek, "Bu evden nefret ediyorum," dedi. "Haydi, gel uzun bir yürüyüş yapıp, olayları bir düşünelim."</p>

  <p>&nbsp;Tommy kabul etti ve dışarı çıktılar. Öncelikle kokteyl bardağını doktorun evine bıraktılar, sonra da konuşa konuşa yürüdüler.</p>

  <p>&nbsp;Tommy, "Aptalı oynayınca işler bir şekilde basitleşiyor," dedi. "Şu Hanaud konusu. Sanırım bazıları benim pek aldırmadığımı sanıyor. Ama hiç de öyle değil, çok önemsiyorum. Her nedense içimden bir ses bir şekilde buna engel olabilirdin diyor."</p>

  <p>&nbsp;"Bana kalırsa aptallık ediyorsun. Biz Lois Hargreaves'e, Scotland Yard'a gitmemesini filan söylemedik ki. Zaten istesek de onu polisi bu işe karıştırmaya ikna edemezdik. Eğer bize gelmeseydi hiçbir şey yapmayacaktı."</p>

  <p>&nbsp;"Ve sonuç aynı olacaktı. Evet Tuppence haklısın, insanın sonuçlarını değiştiremeyeceği şeylere üzülmesi saçma. Şimdi yapılacak tek şey var, gerçeği ortaya çıkarmak."</p>

  <p>&nbsp;"Bu pek kolay olmayacak."</p>

  <p>&nbsp;"Evet öyle. Bir sürü olasılık var, ama hepsi de insana boş ve olanaksız gibi görünüyor. Diyelim ki incirli kurabiyeye zehri koyan Dennis Radclyffe. Çay zamanı evde olmayacağını biliyordu. Oldukça kolay, sığ bir açıklama, değil mi?"</p>

  <p>&nbsp;Tuppence, "Evet," dedi. "Buraya kadarı tamam da kendisinin de zehirlenmiş olması her şeyi berbat ediyor. Bence unutmamamız gereken bir kişi varsa o da Hannah."</p>

  <p>&nbsp;"Hannah mı?"</p>

  <p>&nbsp;"Dini fobi haline getirenlerden her şey beklenebilir."</p>

  <p>&nbsp;Tommy, "Hastalığı bir hayli ilerlemiş durumda," dedi. "Bana kalırsa Doktor Burton'la bunu konuşmalıydık."</p>

  <p>&nbsp;"Bu akıl hastalığı birden ortaya çıkmış olmalı. Miss Logan'ın dediklerine bakılırsa, öyle olduğunu kabul etmemiz gerekiyor."</p>

  <p>&nbsp;"Din takıntısı genellikle böyle ortaya çıkar. Yani önce yıllarca odalarına çekilip, kapı açık ilahiler söylerler, sonra da birden çizgiyi aşıp şiddet uygularlar."</p>

  <p>&nbsp;Tuppence, "Bana kalırsa her şey Hannah&rsquo;ın aleyhinde, suçlu o gibi görünüyor," dedi. "Ama yine de benim bir fikrim var..."</p>

  <p>&nbsp;Tommy merakla, "Evet?" dedi.</p>

  <p>&nbsp;"Aslında bu tam olarak fikir sayılmaz. Bir tür önyargı diyelim."</p>

  <p>&nbsp;"Kime karşı?"</p>

  <p>&nbsp;"Tommy, Miss Chilcott'dan hoşlandın mı?"</p>

  <p>&nbsp;Tommy bir süre düşündü.</p>

  <p>&nbsp;"Evet, sanırım hoşlandım. Biraz fazla işgüzar ve gereğinden fazla yardımsever görünüyor ama yine de güvenilir bir kıza benziyor."</p>

  <p>&nbsp;"Pek üzgün olmaması sana tuhaf gelmedi mi?"</p>

  <p>&nbsp;"İyi de bu onun lehinde bir durum. Eğer gerçekten suçlu olsaydı gereğinden fazla üzgün görünmeye çalışırdı. Bu şekilde davranması masum olduğunu göstermez mi?"</p>

  <p>&nbsp;Tuppence, "Herhalde," dedi. "Zaten cinayet işlemesi için bir neden de yok. Bu toplu katliamın ona ne yararı olabilirdi ki?"</p>

  <p>&nbsp;"Bence hizmetkârların da bir ilişkisi olamaz."</p>

  <p>&nbsp;"Öyle. Namuslu, güvenilir insanlara benziyorlar. Acaba şu oda hizmetçisi, Esther Quant nasıl bir kızdı?"</p>

  <p>&nbsp;"Yani demek istediğin, genç ve güzel olması onun da bu işe bir şekilde bulaşmış olduğunu mu gösterir?"</p>

  <p>&nbsp;"Evet, aynen onu demek istedim." Tuppence iç çekti. "Doğrusu ya insan umutsuzluğa kapılıyor."</p>

  <p>&nbsp;Tommy, "Neyse, herhalde polis bir sonuca ulaşmayı başaracaktır," dedi.</p>

  <p>&nbsp;"Belki. Yine de gizemi bizim çözebilmiş olmamızı isterdim. Bu arada, Miss Logan'ın kolundaki kırmızı noktaları fark ettin mi?"</p>

  <p>&nbsp;"Hayır görmedim. Ne oldu?"</p>

  <p>&nbsp;"Bana iğne izleriymiş gibi geldi de."</p>

  <p>&nbsp;"Bu doğal, değil mi? Büyük olasılıkla Doktor Burton bazı iğneler yazmıştır."</p>

  <p>&nbsp;"Olabilir, ama doktorun kırk tane iğne yapacağını sanmam."</p>

  <p>&nbsp;Tommy, "Kokain alışkanlığı olmasın?" dedi.</p>

  <p>&nbsp;"Ben de öyle düşündüm, ama gözlerinde bir sorun yoktu. İnsanın gözünden kokain mi, yoksa morfin mi kullandığı anlaşılır. Hem öyle bir kadına da benzemiyor."</p>

  <p>&nbsp;Tommy, "Saygıdeğer, Tanrı korkusu olan bir kadın," dedi.</p>

  <p>&nbsp;"Çok zor bir durum. Konuştuk konuştuk yine de en ufak bir ilerleme bile kaydedemedik. Dönüşte doktora uğramayı unutmayalım."</p>

  <p>&nbsp;Doktorun evine geldikleri zaman kapıyı on beş yaşlarında bir delikanlı açtı. Onlara bir zarf uzattı. Tommy hemen zarfı açtı.</p>

  <p>&nbsp;<span class="t9">"Sevgili Bay Blunt,</span></p>

  <p>&nbsp;<span class="t10">Zehrin çok güçlü bir bitkisel zehir olan Risin oldu</span><span class="t10">ğ</span><span class="t10">unu san</span><span class="t10">ı</span><span class="t10">yorum. Potansiyeli çok yüksek bitkisel bir zehirli albiimoz</span><span class="t8">.( Albiimoz'lar, proteinlerin sindirimi s</span><span class="t8">ı</span><span class="t8">ras</span><span class="t8">ı</span><span class="t8">nda meydana gelen ilk ürünler oldu</span><span class="t8">ğ</span><span class="t8">undan, midede, sindirim süresince normal olarak kal</span><span class="t8">ı</span><span class="t8">r, idrarda ise lösemi, çe</span><span class="t8">ş</span><span class="t8">itli miyelomlarda ve ostamalasi gibi durumlarda görünürler. )</span> <span class="t10">Buna inanmak için nedenlerim var. Lütfen bunu</span> <span class="t10">ş</span><span class="t10">imdilik kimseye söylememenizi rica ederim.&rdquo;</span></p>

  <p>&nbsp;Tommy kâğıdı elinden düşürdü ama hemen tekrar aldı.</p>

  <p>&nbsp;"Risin'miş," diye mırıldandı. "Hiç duymuş muydun Tuppence? Sen bu gibi konuları bilirsin."</p>

  <p>&nbsp;Tuppence biraz düşündükten sonra, "Risin," dedi. "Yanılmıyorsam hintyağından çıkarılır bu zehir."</p>

  <p>&nbsp;Tommy, "Asla kullanmadığım bir şey," dedi. "Nefret ederim."</p>

  <p>&nbsp;"Hintyağında bir sorun yok. Risin, hintyağı bitkisinin tohumlarından çıkarılır. Yanılmıyorsam bu sabah bahçede hintyağı bitkileri görmüştüm. Kocaman parlak yapraklı şeyler."</p>

  <p>&nbsp;"Yani birisi bu bitkinin zehrini mi çıkardı? Hannah böyle bir şey yapabilir mi?"</p>

  <p>&nbsp;Tuppence başını salladı.</p>

  <p>&nbsp;"Beceremez. Yeterli bilgiye sahip olamaz."</p>

  <p>&nbsp;Tommy birden haykırdı.</p>

  <p>&nbsp;"O kitap. Dur bakayım hâlâ cebimde mi? Evet, işte burada." Hızla defterin sayfalarım karıştı. "Aklıma gelmişti. İşte bak, bu sabah açık olan sayfa buydu. Görüyor musun Tuppence. Risin!"</p>

  <p>&nbsp;Tuppence kitabı onun elinden kaptı.</p>

  <p>&nbsp;"Buna bir anlam verebiliyor musun? Ben anlayamıyorum."</p>

  <p>&nbsp;Tuppence, "Ben anlıyorum," dedi. Hızla yürümeye başlamıştı. Bir eli ile de Tommy'yi çekiştiriyordu.</p>

  <p>&nbsp;"Tommy, lütfen bu işi bana bırakır mısın? Bir kerecik olsun bana bırak. Yirmi dakikadan fazladır arenada koşan kızgın bir boğa gibiyim."</p>

  <p>&nbsp;Tommy başını salladı.</p>

  <p>&nbsp;"Bu geminin dümeni sende Tuppence," dedi ciddi bir tavırla. "Artık bu işi&nbsp; onuçlandırmalıyız."</p>

  <p>&nbsp;Tuppence eve girerlerken, "Öncelikle Miss Logan'a bir şey daha sormam gerekiyor," dedi.</p>

  <p>&nbsp;Koşarak yukarı çıktı. Tommy de onu izledi. Tuppence kapıya sertçe vurduktan sonra içeri girdi.</p>

  <p>&nbsp;Miss Logan, "Sen misin, tatlım?" dedi. "Biliyor musun sen dedektif olmak için hem çok güzelsin, hem de çok genç. Bari bir şey bulabildiniz mi?"</p>

  <p>&nbsp;Tuppence, "Evet," dedi. "Buldum."</p>

  <p>&nbsp;Miss Logan, ona merakla bakıyordu.</p>

  <p>&nbsp;Tuppence, "Güzellik neyse de," diye ekledi. "Genç olmaya gelince, bu kesinlikle deneyimsiz olduğumu göstermez. Savaş süresince bir hastanede çalıştım. Serumla tedaviden biraz anlarım. Dolayısıyla vücuda az miktarlarda verilen risin'in zaman içinde vücutta panzehir oluşturduğunu da çok iyi biliyorum. Serum terapi de bu gerçeği temel alır. Ve siz bunu biliyordunuz Miss Logan. Uzun bir süre kendinize enjektörle az miktarda risin verdiniz ve sonra diğerleri ile birlikte kendinizi de zehirlediniz. Onlar öldü, ama size bir şey olmadı, çünkü vücudunuzda panzehir vardı. Babanıza işlerinde yardımcı oluyordunuz, risin'in nasıl elde edildiğini, hintyağı bitkisinin tohumlarından nasıl çıkarıldığını biliyordunuz. Bu iş için özellikle Dennis Radclyffe'in çayda evde olmayacağı bir günü seçtiniz. Aynı zamanda zehirlenmeleri işinize gelmiyordu. Lois Hargreaves'in önce ölmesi gerekiyordu. Böylece servet Dennis'e, onun ölümüyle de size kalacaktı. Yani kanbağı olan tek akrabasına. Bu sabah Dennis'ten bahsederken onun birinci dereceden kuzeniniz olduğunu söylediğinizi anımsıyorsunuz, değil mi?"</p>

  <p>&nbsp;Yaşlı kadın ifadesiz gözlerle Tuppence'a bakıyordu.</p>

  <p>&nbsp;Tam o anda bitişik odada birtakım gürültüler duyuldu ve saçı başı birbirine girmiş Hannah çılgın gibi odaya daldı.</p>

  <p>&nbsp;"Evet, gerçeği söylüyorsunuz. Katil o. Uğursuz cadı! Kitabı okuyup kendi kendine güldüğünü gördüm. Biliyordum. Kitabı ve sayfayı buldum ama, bir şey anlamadım. Ama Tanrının sesi beni aydınlattı. Hanımımdan nefret ederdi. Onu hep kıskandı, tatlı Miss Lois'imden de nefret ederdi. Kötüler cezasız kalmaz. Tanrı onu cezalandıracak."</p>

  <p>&nbsp;Hannah bir çığlık atıp elindeki lambayı sallayarak, yatağa fırladı.</p>

  <p>&nbsp;Miss Logan çığlık çığlığa bağırıyordu.</p>

  <p>&nbsp;"Alın bu kadını. Hepsi doğru, yeter ki bu kadını çekin üstümden."</p>

  <p>&nbsp;Tuppence, Hannah&rsquo;ın üzerine atladı, ama onun elindeki lambayı almayı başaramadan kadın yatağın başucundaki perdeleri tutuşturmuştu. Tommy dışarıda, beklediği yerden koşarak odaya girdi. Bu korkunç manzara ile karşılaşınca hemen yatağın perdelerini aşağı çekti ve halıyı kaptığı gibi ateşin üzerine attı. Yangını söndürmeyi başarmıştı. Sonra da hemen Tuppence&rsquo;ın yardımına koştu. İkisi Hannah'ı güçlükle zapt etmeye çalışırken odaya Doktor Burton girdi. Doktora durumu açıklamak için birkaç kelime yetti.</p>

  <p>&nbsp;Hemen yatağın yanına koşarak Miss Logan&rsquo;ın elini tuttu ve nabzına baktı. Ve ardından, "Yazık," diye haykırdı. "Yangın şokuna dayanamamış. Sanırım korkudan ölmüş. Hoş, bu durumda bu çok daha iyi oldu."</p>

  <p>&nbsp;Bir an sustuktan sonra ekledi. "Kokteyl bardağında da risin vardı."</p>

  <p>&nbsp;Tommy, Hannah'ı doktora emanet edip, yalnız kaldıklarında, "En iyisi buydu, her şey kendiliğinden halloldu," dedi. "Tuppence, sen gerçekten olağanüstüsün."</p>

  <p>&nbsp;"Pek Hanaud'a uygun bir iş sayılmazdı zaten."</p>

  <p>&nbsp;"Bu kimseye öykünülüp, rol yapılamayacak kadar ciddi bir olaydı. Hâlâ o güzel kızı düşünmeden edemiyorum. Gözlerimin önünden gitmiyor. Biraz önce de dediğim gibi sen bir harikasın. İşin tüm onuru senin olsun. Biliyor musun, 'Akıllı olup da bunu göstermemek büyük bir avantajdır' derler."</p>

  <p>&nbsp;Tuppence, "Tommy," dedi. "Sen bir canavarsın."</p>

  <p><span class="t1">&nbsp;</span></p>
</body>
</html>
