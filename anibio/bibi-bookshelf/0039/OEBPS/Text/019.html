<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;"Ne o sevgilim?" diye sordu. "İhtiyarın anlattıklarına bir anlam verebiliyor musun?"</p>

  <p>&nbsp;Tuppence neşeyle, "Yoo, hayır," dedi.</p>

  <p>&nbsp;"Bence bu bir başlangıç. Bu durum geride çok daha önemli bir şeylerin olduğunu gösteriyor."</p>

  <p>&nbsp;"Öyle mi düşünüyorsun?"</p>

  <p>&nbsp;"Bu genel kabul görmüş bir hipotez. Sherlock Holmes'un öykülerini düşünsene. Bu olayın gerisinde neler olduğunu öğrenmeyi çok istiyorum. Kim bilir belki Watson bir gün not defterinden bunu da eşeleyip çıkarır. İnan çok mutlu olurum. Neyse artık harekete geçmeliyiz."</p>

  <p>&nbsp;Tuppence, "Doğru," dedi. "Saygıdeğer Wilmott pek aceleci bir adama benzemiyor, ama kendinden emin bir tip."</p>

  <p>&nbsp;Tommy, "Hanımefendi insanları tanıyorsun," dedi. "Yoksa beyefendi mi demeliydim? Böyle erkek dedektif rolü oynamaya kalkışman çok kafa karıştırıyor."</p>

  <p>&nbsp;"Ah dostum, sevgili dostum!"</p>

  <p>&nbsp;"Tuppence biraz daha hareketli olmalısın. Ayrıca bu tip sözleri daha az tekrarlasan iyi olur."</p>

  <p>&nbsp;"Boş ver, klasik sözler zaten fazla tekrarlanamaz."</p>

  <p>&nbsp;Tommy nazikçe, "Bir kek ister misin?" diye sordu.</p>

  <p>&nbsp;"Teşekkürler, sabahın on birinde değil. Tommy farkında mısın, bu çok aptal bir olay. Botlarmış. Niye botlar?"</p>

  <p>&nbsp;Tommy, "Öyle de neden olmasın?" diye sordu.</p>

  <p>&nbsp;"Bana bu işte bir terslik var gibi geliyor. Botlar. Kim başka birinin botlarını almak ister ki? Bu aptallık."</p>

  <p>&nbsp;Tommy, "Gerçekten de çantalar karışmış olabilir," dedi.</p>

  <p>&nbsp;"Olabilir. Eğer belge peşinde olsalardı, evrak çantasını almış olmaları çok daha akla yatkın olurdu. Nedense büyükelçi deyince aklıma tek gelen gizli belgeler oluyor."</p>

  <p>&nbsp;Tommy, "Botlar bana ayak izlerini çağrıştırıyor," dedi. "Acaba Wilmott'un ayak izlerini bir yere bırakmak istemiş olabilirler mi?"</p>

  <p>&nbsp;Tuppence oynadığı role uygun şekilde biraz düşündükten sonra başını salladı.</p>

  <p>&nbsp;"Bu bana hiç de mümkün olabilecek gibi görünmüyor. Bence botların bu olayla temelde bir ilişkisi olmadığı varsayımından hareket etmeliyiz."</p>

  <p>&nbsp;"Peki! O zaman ilk yapmamız gereken dostumuz Richards ile görüşmek. Belki o bu gizemi aydınlatacak bir şeyler söyleyebilir."</p>

  <p>&nbsp;Tommy, büyükelçinin kartını gösterince, büyükelçililiğe girmekte zorlanmadı. Ve hemen ardından da solgun yüzlü, saygılı ve yumuşak sesli genç bir adam soruları yanıtlamaya hazır olduğunu bildirdi.</p>

  <p>&nbsp;"Buyurun efendim, ben Richards, yani Bay Wilmott'un özel uşağı. Sanırım benimle görüşmek istemişsiniz?"</p>

  <p>&nbsp;"Evet Richards, Bay Wilmott bu sabah ziyaretimize geldi ve buraya gelirsem sizin bana yardımcı olacağınızı belirtti. Şu karışan çanta hakkında."</p>

  <p>&nbsp;"Bu konunun Bay Wilmott'u çok üzdüğünü biliyorum. Ama kaybolan bir şey olmadığına göre buna bir anlam veremiyorum. Diğer çantayı almaya gelen adamın çantanın Senatör Westerham'a ait olduğunu söylediğini sanıyorum, ama tabii yanılmış da olabilirim."</p>

  <p>&nbsp;"Gelen nasıl biriydi?"</p>

  <p>&nbsp;"Orta yaşlı ve kır saçlı. Yüksek tabakadan, saygın biri. Senatör Westerham&rsquo;ın uşağı olduğunu düşündüm. Bay Wilmott'un çantasını bırakıp diğerini aldı."</p>

  <p>&nbsp;"Çantayı açtı mı?"</p>

  <p>&nbsp;"Hangisini, efendim?"</p>

  <p>&nbsp;"Gemiden alıp getirdiğinizi kastetmiştim ama diğeri, yani Bay Wilmott'unki için de aynı şeyi bilmek isterim. Çantalar açılıp karıştırılmış mıydı?"</p>

  <p>&nbsp;"Hayır efendim. Gemide kayışını nasıl bağladıysam öyleydi. Yanlışlıkla alan kimsenin, her kimse, yanlışlığı hemen fark edip geri getirdiğini söyleyebilirim."</p>

  <p>&nbsp;"Kaybolan bir şey? Önemsiz, küçük bir şey de olabilir?"</p>

  <p>&nbsp;"Peki ya diğeri. Onu açmış mıydınız?"</p>

  <p>&nbsp;"İşin doğrusu tam açmaya hazırlanıyordum ki Senatör Westerham&rsquo;ın uşağı geldi. Yalnızca kayışlarını açmıştım."</p>

  <p>&nbsp;"Yani içine bakmadın mı?"</p>

  <p>&nbsp;"Bu kez de doğruluğundan emin olmak için senatörün adamıyla birlikte çantayı açtık. Uşak doğru olduğunu söyleyince de yeniden kayışları bağlayarak kapattık. Sonra da çantayı alıp götürdü.</p>

  <p>&nbsp;"İçinde ne vardı? Yalnızca botlar mı?"</p>

  <p>&nbsp;"Hayır efendim, sanırım daha çok tuvalet malzemesinden oluşuyordu. Birkaç teneke kutu banyo tuzu gördüm."</p>

  <p>&nbsp;Tommy bu yöndeki araştırmayı yeterli gördü.</p>

  <p>&nbsp;"Gemide herhangi biri, Bay Wilmott'un kamarasını karıştırmaya kalkışmış olabilir mi?"</p>

  <p>&nbsp;"Oh, hayır efendim."</p>

  <p>&nbsp;"Şüphe çekecek herhangi bir şey?"</p>

  <p>&nbsp;Tommy kendi kendine gülerek, bunu neden sordum ki şimdi, diye düşünüyordu. "Şüpheli bir şey, yalnızca bir sözcük bile olabilir?"</p>

  <p>&nbsp;Ne var ki karşısında duran adam çelişki içinde görünüyordu.</p>

  <p>&nbsp;"Şimdi bir şeyler anımsar gibiyim ama."</p>

  <p>&nbsp;"Evet?" dedi Tommy merakla. "Ne?"</p>

  <p>&nbsp;"Onun bu konuyla bir ilgisi olduğunu hiç sanmıyorum, ama genç bir bayan vardı."</p>

  <p>&nbsp;"Evet, genç bir bayan dedin. Ne yapıyordu?"</p>

  <p>&nbsp;"Fenalaştı. Çok zarif genç bir bayandı. Miss Eileen O'Hara, adı buydu. Narin görünüşlüydü. Boyu da pek uzun değildi. Minyon tipliydi. Saçları siyahtı. Bana yabancıymış gibi gelmişti."</p>

  <p>&nbsp;Tommy daha fazla meraklanarak, "Evet?" dedi.</p>

  <p>&nbsp;"Biraz önce de dediğim gibi gemideyken fenalık geçirdi. Tam Bay Wilmott'un kamarasının önünde. Benden hemen doktor çağırmamı istedi. Onu içeri alıp, kanepeye yatmasına yardımcı oldum, sonra da doktoru çağırmaya gittim. Doktoru bulmam biraz zaman aldı, bulup getirdiğimdeyse genç bayan neredeyse iyileşmişti."</p>

  <p>&nbsp;Tommy, "Ya?" dedi.</p>

  <p>&nbsp;"Efendim, sizce o?"</p>

  <p>&nbsp;Tommy çekimser bir tavırla, "Ne düşüneceğimi bilemiyorum," dedi. "Miss O'Hara yalnız mı yolculuk ediyordu?"</p>

  <p>&nbsp;"Evet, sanırım öyle, efendim."</p>

  <p>&nbsp;"Gemiden indikten sonra onu bir daha görmediniz, değil mi?"</p>

  <p>&nbsp;"Hayır, efendim."</p>

  <p>&nbsp;Tommy bir an düşündükten sonra, "Sanırım hepsi bu kadar, Yardımların için teşekkürler, Richards," dedi.</p>

  <p>&nbsp;"Ben de size teşekkür ederim, efendim."</p>

  <p>&nbsp;Tommy Dedektiflik Bürosu'nun ofisine dönünce, Tuppence'a yaptığı görüşmeyi olduğu gibi aktardı. Tuppence söylenenleri büyük bir dikkatle dinledi.</p>

  <p>&nbsp;"Ne düşünüyorsun Tuppence?"</p>

  <p>&nbsp;"Ah sevgili dostum, biz doktorlar ani bayılma vakalarına her zaman şüpheyle bakarız. Çok kolay bir yöntem. Ayrıca hem Eileen, hem de O'Hara. Bence garip bir durum, sence de öyle değil mi?"</p>

  <p>&nbsp;"Bu konu üzerinde biraz duralım. Ne yapmayı düşünüyorum, biliyor musun Tuppence? Hemen ilan vereceğim."</p>

  <p>&nbsp;"Ne?"</p>

  <p>&nbsp;"Evet, şu gemide, şu tarihte seyahat eden Miss Eileen O'Hara'yı tanıyan ya da hakkında bilgi sahibi olanların müracaatları rica olunur gibi. Eğer gerçekten oysa ilana yanıt verecektir ya da onu tanıyan biri bize bir şekilde bilgi iletecek. Şimdilik ipucu bulmak için tek umudumuz bu!"</p>

  <p>&nbsp;"Bu arada onun da dikkatini çekeceğini unutma."</p>

  <p>&nbsp;"Biraz risk almak gerekir."</p>

  <p>&nbsp;Tuppence hiddetle, "Ben hâlâ bütün bu olanlara bir anlam veremiyorum," dedi. "Diyelim ki bir haydut ya da casus çetesi büyükelçinin çantasını bir veya iki saat için alıkoydu ve sonra da geri yolladı. Tabii içinde bulunan bazı belgelerin kopyasını çıkarmak istiyor olsalar durum değişirdi, ama Bay Wilmott çantada böyle bir belgenin olmadığından emin."</p>

  <p>&nbsp;Tommy, karısını düşünceli bir tavırla süzdü.</p>

  <p>&nbsp;"Olayları çok iyi toparlıyorsun Tuppence," dedi bir süre sonra. "Bana bir fikir verdin."</p>

  <p>&nbsp;İki gün sonrası. Tuppence öğle yemeği için dışarı çıkmıştı. Tommy, Bay Theodore Blunt&rsquo;ın minimalist döşeli ofisinde oturmuş ve yeni yayımlanan, sansasyonel bir polis romanı okuyordu.</p>

  <p>&nbsp;Tommy'nin odasının kapısı açıldı ve Albert belirdi</p>

  <p>&nbsp;"Genç bir bayan sizi görmek istiyor, efendim. Miss Cicely March. İlanınız hakkında konuşmaya gelmiş."</p>

  <p>&nbsp;Tommy heyecanla, "İçeri al!" diye bağırdı ve okuduğu romanı çekmeceye kaldırdı.</p>

  <p>&nbsp;Bir dakika sonra Albert, genç bayanı odaya aldı. Tommy içeri girenin kumral, dalgalı saçlı ve çok güzel bir bayan olduğunu henüz fark etmişti ki çok şaşırtıcı bir olay oldu.</p>

  <p>&nbsp;Albert'in çıktığı kapı birden şiddetle açıldı. Kapının eşiğinde ilginç bir tip belirdi: Kırmızı kravatlı, İspanyol tipli, iriyarı esmer bir tipti bu. Öfkesi yüzünden okunan adamın elinde parıl parıl parlayan bir tabanca vardı.</p>

  <p>&nbsp;Düzgün bir İngilizceyle, "İşgüzar Bay Blunt'ın ofisi demek burası," dedi. Sesi boğuk ve düşmancaydı. "Eller yukarı, yoksa ateş ederim."</p>

  <p>&nbsp;Şaka yapıyora benzemiyordu. Tommy ellerini kaldırdı. Kız duvarın dibine sığındı ve dehşet içinde bir çığlık attı.</p>

  <p>&nbsp;Adam, "Bu genç kadın benimle gelecek," dedi. "Evet. Geleceksin tatlım. Daha önce beni görmemiştin, ama zararı yok. Planlarımın senin gibi boş kafalı bir sersem tarafından bozulmasını göze alamam. Anımsadığım kadarıyla sen de Nomadic'te yolculuk edenlerden biriydin. Seni hiç ilgilendirmeyen şeylere burnunu sokmaya kalkışmak gibi bir niyetin olduğunu hissediyorum. Ama ötüp, tüm sırları açığa çıkarman için seni Bay Blunt'a bırakmak gibi bir niyetim yok. Bay Blunt çok zeki bir adam, özellikle de o ilan. Ama ne yazık ki benim ilanları okumak gibi bazen çok yararlı olabilen bir alışkanlığım var. Böylece bu küçük oyundan da haberim oldu."</p>

  <p>&nbsp;Tommy, "Çok ilgimi çektiniz," dedi. "Devam edin."</p>

  <p>&nbsp;"Küstahlığın size bir faydası olmaz Bay Blunt. Şimdiden sonra, siz, damgalanmış bir adamsınız. Bu işin peşini bırakın, biz de sizi rahat bırakalım. Yoksa Tanrı yardımcınız olsun! Yolumuza çıkmaya çalışanlar için ölüm kurtuluş olur."</p>

  <p>&nbsp;Tommy yanıt vermedi. Hayalet görmüş gibi davetsiz konuğun omzu üzerinden ileriye bakıyordu. Aslında gerçek bir hayalet görmüş olsa çok daha az endişelenirdi. O zamana kadar hiç Albert'in de bu işlerde rol alabileceği aklına gelmemişti.</p>

  <p>&nbsp;Anlaşılan Albert bu gizemli yabancının dikkatini çekmemişti. Eğer öyle olsa şu anda bekleme salonunda halının üzerine serilmiş, yatıyor olurdu. Ama gördüğü manzara çok farklıydı. Yabancının arkasındaki kapı sessizce açılmış ve Albert yavaşça elinde bir iple eşikte belirmişti.Tommy yapma demek için bağırdı, ama çok geç kalmıştı. Albert büyük bir coşkuyla elindeki ilmek atılmış ipi adamın boğazından geçirerek, adamı geriye doğru çekti.</p>

  <p>&nbsp;İşte o anda beklenilmeyen oldu. Tabanca büyük bir gürültüyle patladı. Tommy kurşunun kulağının dibinden geçerek arkasındaki duvara saplandığını gördü.</p>

  <p>&nbsp;Albert zafer sevinciyle, "Onu yakaladım efendim," dedi. "Kement attım. Boş zamanlarımda kement atma çalışmaları yapıyorum. Bana yardımcı olur musunuz? Adam çok vahşi."</p>

  <p>&nbsp;Tommy hemen sadık yardımcısının yardımına koştuysa da içinden bundan sonra Albert'e pek boş zaman bırakmamaya karar verdi.</p>

  <p>&nbsp;"Seni aptal seni. Niye polis çağırmadın ki? Senin kahramanlık gösterin yüzünden neredeyse kafamdan vurulacaktım. Vay be! Şimdiye dek hiç böyle bir şeyle karşılaşmadım."</p>

  <p>&nbsp;Hevesi halen dinmemiş olan Albert, "iyi de kemendi tam zamanında boynuna geçirdim," dedi. "Vahşi doğada bir kementle neler başarılıyor inanamazsınız."</p>

  <p>&nbsp;Tommy, "İyi de biz vahşi doğada yaşamıyoruz ki. Son derece uygar bir şehirde yaşıyoruz. Ve şimdi," diye ekledi yüzükoyun yerde yatan düşmana bakarak, "Seni ne yapacağımıza bakalım." Adamın tek yanıtı anlaşılmaz, tuhaf bir dilde küfretmek oldu.</p>

  <p>&nbsp;"Şişşt! Ne dediğini anlamadım ama bir bayanın önünde söylenmemesi gereken bir şeyler söylediğini düşünüyorum. Ondan özür dilemelisin... Miss... özür dilerim, bu kargaşada isminizi unutmuşum."</p>

  <p>&nbsp;Kız, "March," dedi. Hâlâ yüzü bembeyaz, şaşkın bir durumdaydı. Ama yine de ilerledi ve aşağılayarak yerde yatan sinir bozucu yabancıya baktı.</p>

  <p>&nbsp;"Ne yapacaksınız bu adamı?"</p>

  <p>&nbsp;Albert, "Şimdi polis çağırabilirim," dedi.</p>

  <p>&nbsp;Ancak Tommy başını kaldırıp da kızın isteksiz baş hareketini fark edince o anda kararını verdi.</p>

  <p>&nbsp;"Bu seferlik bağışlayalım. Aslında onu merdivenden aşağıya atmanın zevkini yaşamak isterdim. Belki o zaman bir kadının önünde nasıl konuşulacağını öğrenir."</p>

  <p>&nbsp;İpi gevşetti, adamın ayağa kalkmasına yardım etti ve iterek hızla odanın dışına sürükledi.</p>

  <p>&nbsp;Dışarıdan tiz çığlıklar, bağrışmalar ve ardından bir patırdı duyuldu. Tommy geri döndüğünde kızarmıştı ama gülüyordu.</p>

  <p>&nbsp;Genç kız gözlerini açmış, ona bakıyordu.</p>

  <p>&nbsp;"İyice canını yaktınız mı?"</p>

  <p>&nbsp;Tommy, "Umarım," dedi. "Ama bu İspanyollar canları acımadan bile bağırmaya hazır oldukları için, insan emin olamıyor. Evet, şimdi isterseniz ofisime geçelim Miss March. Yarım kalan konuşmamıza devam edelim. Bir daha rahatsız edileceğimizi sanmıyorum."</p>

  <p>&nbsp;Yardımsever Albert, "Kemendimi her ihtimale karşı hazır bulunduracağım, efendim," dedi.</p>

  <p>&nbsp;Tommy sert bir ifadeyle, "Kaldır onu ortadan," diye bağırdı.</p>

  <p>&nbsp;Ve kızın peşinden içerideki bürosuna geçti, masasına oturdu ve kıza da oturması için karşısındaki koltuklardan birini işaret etti.</p>

  <p>&nbsp;Genç kız, "Söze nereden başlayacağımı bilemiyorum," dedi. "Adamın dediği gibi Nomadic'ts yolcuydum, ilanda bahsettiğiniz Miss O'Hara da yolcular arasındaydı."</p>

  <p>&nbsp;Tommy, "Evet," dedi. "Bunu biliyoruz. Ama herhalde siz gemide yaptığı bir şeyi biliyorsunuz ki bu iriyarı adam size engel olmaya çalıştı."</p>

  <p>&nbsp;"Size her şeyi anlatacağım. Amerikan büyükelçisi de gemideydi. Bir gün Bay Wilmott'un kamarasının önünden geçerken, bu kadının içeride olduğunu ve tuhaf bir şeyler yaptığını gördüm. Öyle ki ister istemez durdum ve baktım. Kadının elinde bir erkek botu vardı."</p>

  <p>&nbsp;Tommy heyecanla, "Bot mu?" diye haykırdı. "Pardon, çok affedersiniz Miss March, siz devam edin."</p>

  <p>&nbsp;"Kadın elindeki küçük bir makasla botun astarını kaldırıyordu. Sonra astarın altına bir şey yerleştirdi. Tam o sırada koridorda doktor ve büyükelçinin uşağı göründüler. Kadın onları fark edince kanepeye uzandı ve inlemeye başladı. Orada biraz oyalanınca kadının fenalık geçirme numarası yapmış olduğunu fark ettim. Numarası diyorum, çünkü ilk gördüğümde kadın sağlıklıydı, hiçbir şeyi yoktu. Onları görünce kıvranmaya başladı."</p>

  <p>&nbsp;Tommy başını salladı.</p>

  <p>&nbsp;"Sonra?" dedi.</p>

  <p>&nbsp;"Ondan sonrasını anlatmaktan inanın utanıyorum. Şüphelenmiştim Okuduğum bazı saçma kitapların da etkisiyle onun Bay Wilmott'un botunun içine bomba, zehirli iğne ya da öyle bir şey koymuş olabileceğini düşündüm. Saçma olduğunu biliyorum, ama o an öyle düşündüm. Neyse, bir sonraki geçişimde kabinin boş olduğunu görünce gizlice içeri süzüldüm ve botu kontrol ettim. Botun astarında bir kâğıt vardı. Bu sırada uşağın geldiğini duyunca, yakalanmamak için hemen kâğıt elimde dışarı kaçtım. Kendi kamarama dönünce, kâğıdı açıp baktım. Kâğıtta bir şey yoktu Bay Blunt, yalnızca İncil'den birkaç satır."</p>

  <p>&nbsp;"İncil'den birkaç satır mı?" Tommy daha çok şaşırmıştı.</p>

  <p>&nbsp;"Daha doğrusu o anda öyle sandım. Bir anlam veremediğim için bunun aşırı dinci bir manyağın işi olduğunu düşündüm. Dolayısıyla da yerine geri koyma gereği duymadım. Düne kadar hiçbir şey düşünmeden sakladım o kâğıt parçasını, sonra dün küçük yeğenime o kâğıttan bir kayık yaptım. Kâğıt suya girince tuhaf bir şeyler oldu, üzerinde bir desen belirdi. Hemen kâğıdı sudan çıkardım, açıp düzelttim. Su gizli mesajın ortaya çıkmasını sağlamıştı. Bu bir tür krokiydi, bir limanın girişi gibi bir şey. Hemen ardından da ilanınızı okudum."</p>

  <p>&nbsp;Tommy sandalyesinden fırladı.</p>

  <p>&nbsp;"Bu çok önemli bir durum. O krokide önemli bir limanın savunma sistemi gösterilmiş olabilir. O kadın, onu çaldı, sonra izlendiğini fark etti. Kendi eşyalarının arasına saklarsa yakalanacağından korktu ve uygun gizleme yeri olarak büyükelçinin botlarını seçti. Sonra da botun olduğu çantayı aldı, ama kâğıdın alınmış olduğunu gördü. Evet Miss March kâğıt yanınızda, değil mi?"</p>

  <p>&nbsp;Kız başını salladı.</p>

  <p>&nbsp;"Kâğıt işyerimde. Bond Sokağı'nda bir güzellik salonu işletiyorum. New York merkezli 'Cyclamen' güzellik ürünlerinin temsilcisiyim. Zaten oraya gitmemin nedeni de buydu. Kâğıdın önemli olabileceğini düşünerek kasaya kilitledim. Scotland Yard'a bildirmemiz gerekir mi?"</p>

  <p>&nbsp;"Kesinlikle."</p>

  <p>&nbsp;"Öyleyse işyerime gidelim, kâğıdı alalım ve doğruca Scotland Yard'a götürelim."</p>

  <p>&nbsp;"Bugün öğleden sonra çok işim var Miss March." Tommy bir yandan da çok meşgul bir işadamı havasında saatine bakıyordu.</p>

  <p>&nbsp;"Londra Başpiskoposu incelememi istediği çok önemli bir konuyu görüşmek üzere beni bekliyor. Çok ciddi bir sorun, iki rahip ve rahip giysileriyle filan ilgili."</p>

  <p>&nbsp;Miss March, "Bu durumda ben yalnız giderim," dedi.</p>

  <p>&nbsp;Tommy bunu kabul edemeyeceğini belirtir şekilde elini salladı.</p>

  <p>&nbsp;"Neyse, bu durumda Başpiskopos biraz bekleyebilir. Albert'e söylemem gereken bir şeyler var. Şundan emin olun Miss March, bu kâğıt güvenli bir şekilde Scotland Yard'a teslim edilene dek, gerçek anlamda yaşamınız tehlikede."</p>

  <p>&nbsp;Kız şaşkınlık içinde, "Gerçekten öyle mi?" diye sordu.</p>

  <p>&nbsp;"Bu yalnızca bir düşünce değil, bundan eminim. Pardon." Masasındaki bloknottan bir kâğıt kopararak üzerine bir şeyler karaladı.</p>

  <p>&nbsp;Sonra şapkayla beraber bastonunu aldı ve kıza kendisine eşlik etmeye hazır olduğunu bildirdi. Dış büroda büyük bir ciddiyetle kâğıdı Albert'e uzattı.</p>

  <p>&nbsp;"Çok acil bir işim çıktı. Eğer lord&nbsp; gelirse ona durumu açıklarsın. Kâğıtta Miss Robinson için bu konuyla ilgili notlarım var."</p>

  <p>&nbsp;"Peki, efendim," diyen Albert de oyuna katıldı. "Düşesin incileri konusu ne oldu, efendim."</p>

  <p>&nbsp;Tommy kayıtsızlıkla elini salladı.</p>

  <p>&nbsp;"O konu bekleyebilir."</p>

  <p>&nbsp;Miss March ile birlikte dışarı çıktılar. Tam merdivenleri yarılamışlardı ki Tuppence ile burun buruna geldiler. Tommy sert bir tavırla, "Yine geç kaldınız Miss Robinson," dedi. "Çok önemli bir işim çıktı."</p>

  <p>&nbsp;Tuppence şaşkınlık içinde arkalarından bakakaldı. Sonra da omuz silkip, kaşlarını çattı ve ofise çıktı. Caddeye çıktıklarında hemen bir taksi onlara doğru yanaştı. Tommy tam durması için işaret edecekken birden vazgeçti.</p>

  <p>&nbsp;Ciddi bir tavırla, "Yürüme konusunda iyi misiniz Miss March?" diye sordu.</p>

  <p>&nbsp;"Evet, ama niye? Taksiye binsek daha çabuk gitmez miydik?"</p>

  <p>&nbsp;"Belki fark etmediniz. Taksinin şoförü caddenin biraz ilerisinde kendisini durduran bir müşteriyi reddetti. Bizi bekliyordu. Düşmanlarınız işbaşında. Eğer sizin için fark etmiyorsa, en iyisi Bond Sokağı'na kadar yürümek. Caddeler kalabalık olduğu için bize saldırmayı göze alamazlar."</p>

  <p>&nbsp;Genç kız şaşkınlık içinde, "Nasıl isterseniz," dedi.</p>

  <p>&nbsp;Batıya doğru yürüyorlardı. Caddeler Tommy'nin dediği gibi kalabalık olduğu için oldukça yavaş ilerliyorlardı. Genç kız şüpheli bir durum fark etmese de Tommy, onu zaman zaman sağa sola çekiyor, arkasına alıyordu.</p>

  <p>&nbsp;Birden genç kıza dikkatle baktı.</p>

  <p>&nbsp;Sonra içi sızlayarak, şefkatle, "Çok bitkin görünüyorsunuz," dedi. "Biraz önceki olayın şokunu atlatamamış olmalısınız. Gelin şurada oturup, bir fincan kahve içelim. Sanırım bir yudum konyak almayı tercih etmezdiniz."</p>

  <p>&nbsp;Kız hafifçe gülümseyerek başını salladı.</p>

  <p>&nbsp;Tommy, "O zaman kahvede anlaştık. Artık kahvenin zehirli olma riskini de göze alabiliriz," dedi.</p>

  <p>&nbsp;Kahve içerken bir hayli zaman geçirdiler. Sonra tekrar ama bu kez daha hızlı olarak yola koyuldular.</p>

  <p>&nbsp;Tommy omzunun üzerinden arkaya bakarak, "Sanırım onları atlattık," dedi.</p>

  <p>&nbsp;Cyclamen Şirketi Bond Sokağı'nda uçuk pembe tafta perdeleri olan küçük bir dükkândı. Vitrininde yalnızca bir ya da iki tane yüz kremi ve birkaç sabun vardı.</p>

  <p>&nbsp;Cicely March içeri girdi, Tommy de peşinden. Oldukça küçük bir yerdi. Tuvalet malzemelerinin durduğu sol taraftaki tezgâhın arkasında; orta yaşlı, gri saçlı, kusursuz makyajı olan bir kadm vardı. Müşteri ile meşgul olduğu için Cicely March'ın geldiğini fark ettiğini hafif bir baş hareketiyle belli ettikten sonra, o sırada servis yaptığı müşterisiyle ilgilenmeyi sürdürdü.</p>

  <p>&nbsp;Müşteri ufak tefek, esmer bir kadındı. Arkası onlara dönük olduğu için yüzü görülmüyordu. Ağır ağır, bozuk bir İngilizceyle konuşuyordu. Sağ taraftaki bekleme salonunda bir kanepe, iki koltuk, birkaç sandalye ve üzerinde çeşitli dergilerin durduğu bir sehpa duruyordu. Orada da iki adam vardı. Bunların sıkıntı içinde eşlerini bekleyen kocalar oldukları anlaşılıyordu.</p>

  <p>&nbsp;Cicely March hemen yan taraftaki bir kapıdan içeri girdi ve Tommy'nin de kendisini izlemesi için kapıyı yarı aralık bıraktı. Tommy kapıdan girer girmez kadın müşteri, "Ah yanılmıyorsam bu amigo benim eski bir dostum," diyerek kapıya doğru atıldı ve kapanmaması için ayağını kapının arasına soktu. Bu arada iki adam da ayağa kalkmıştı. Biri kapıya doğru yürüdü, diğeri de tezgâhın arkasındaki kadının yanına giderek bağırmaması için eliyle ağzını kapattı.</p>

  <p>&nbsp;Bu sırada kapının arkasında olaylar inanılmaz bir hızla gelişiyordu. Tommy içeri girer girmez, başına bir torba geçirilmiş ve burun delikleri berbat bir kokunun istilasına uğramıştı. Ve aynı anda kafasına bir darbe yemiş, ardından bir kadının çığlığı duyulmuştu.</p>

  <p>&nbsp;Tommy gözlerini kırpıştırdı ve önündeki sahneyi görünce hafifçe öksürerek boğazını temizledi. Sağ tarafında birkaç saat önce gördüğü yabancı vardı, bu kez adamın eline kelepçe geçiren ise dükkânın sıkıntılı müşterilerinden biriydi. Tam önünde Cicely March çırpmıyor, kendini ufak tefek esmer kadının kollarından kurtarmaya çabalıyordu. Müşteri kadın başını çevirdiğinde, yüzünü yarı yarıya kapatan eşarbı yere düştü ve Tuppence&rsquo;ın tanıdık, güzel yüzü ortaya çıktı.</p>

  <p>&nbsp;Tommy, ona doğru ilerleyerek, "Aferin sana Tuppence," dedi. "Dur sana yardım edeyim. Sizin yerinizde olsam hiç boşuna çabalamazdım Miss O'Hara, yoksa Miss March dememi mi yeğlerdiniz?"</p>

  <p>&nbsp;Tuppence, "Tommy sana Müfettiş Grace'i takdim edeyim," dedi. "Notunu alır almaz Scotland Yard'ı aradım ve Müfettiş Grace ve adamlarıyla buranın kapısında buluştum."</p>

  <p>&nbsp;Müfettiş tutukladığı adama bakarak, "Bu adamı yakaladığımız için çok mutlu oldum," dedi. "Uzun zamandır aranıyordu. Açıkçası bu dükkândan şüphelenmek hiç aklımıza gelmemişti, ne de olsa gerçek bir güzellik salonu."</p>

  <p>&nbsp;Tommy usulca, "Çok dikkatli olmamız gerekiyordu," dedi. "Büyükelçinin çantasını kim, neden yalnızca birkaç saat için isteyebilirdi? Aynı soruyu bir de tersinden sordum. Ya asıl önemli olan diğer çantaysa? Belki de biri o çantanın birkaç saat için büyükelçinin eşyaları arasında olmasını istemişti. Bu durumda olay aydınlanıyordu. Büyükelçinin diplomatik dokunulmazlığı olduğu için gümrüklerde eşyaları karıştırılmaz. Bir kaçakçılık vakasıyla karşı karşıya olduğumuz anlaşılıyordu. İyi de ne kaçakçılığı? Yükte hafif pahada ağır bir şey olmalıydı. Öncelikle bunun uyuşturucu olabileceğini düşündüm. Sonra büromdaki o komedi sahnelendi. İlanımı görmüşlerdi ve beni saf dışı etmek istiyorlardı. Albert kendi rolünü başarı ile oynayıp, kemendini savururken bu güzel hanımın gözlerindeki tuhaf bir ifade dikkatimi çekti. Yabancı adamın hücumu yalnızca benim ona inanmam için düzenlenmişti. Her şeye inanan çaylak rolünü başarıyla oynadım, onun inanılmaz öyküsüne inanmış gibi davrandım ve beni buraya getirmesine izin verdim. Tuppence'a gerekli talimatları bıraktıktan sonra yola çıktım. Yolda çeşitli bahanelerle elimden geldiği kadar zaman kaybettim. Böylece size gerekli zamanı kazandırmak istiyordum."</p>

  <p>&nbsp;Cicely March donuk, ifadesiz bakışlarla onu süzüyordu.</p>

  <p>&nbsp;"Delisiniz siz. Burada ne bulabileceğinizi sanıyorsunuz?"</p>

  <p>&nbsp;"Richards'ın çantada banyo tuzu gördüğünü söylediğini anımsıyorum. Size araştırmaya banyo tuzlarından başlamanızı öneririm, müfettiş."</p>

  <p>&nbsp;"Çok iyi bir fikir!"</p>

  <p>&nbsp;Pembe kutulardan birini masanın üzerine boşalttı. Kız güldü.</p>

  <p>&nbsp;"Gerçek değil mi?" dedi. "Sodyum karbonattan başka bir şey değil."</p>

  <p>&nbsp;Tuppence, "Kasaya da bakın," dedi.</p>

  <p>&nbsp;Köşede ufak bir kasa vardı. Anahtarı kilitteydi. Tommy'nin kasayı açmasıyla birlikte bir sevinç çığlığı duyuldu. Kasanın arka kısmı duvardaki büyük bir gizli oyuğa açılıyordu ve bu oyuğun etrafındaki raflar, dizi dizi teneke banyo tuzu kutularıyla doluydu. Tommy bunlardan birini alarak kapağını açtı. Kutunun üst tarafında pembe banyo tuzu kristalleri vardı ama bunun altı beyaz bir tozla doluydu.</p>

  <p>&nbsp;Müfettiş sevinçle haykırdı.</p>

  <p>&nbsp;"Buldunuz. Bire bin bahse girerim ki bu saf kokain. Buralarda bir yerden, büyük olasılıkla da West End'den piyasaya sürüldüğünü biliyorduk ama kanıt bulamamıştık. Bu sizin adınıza çok büyük bir başarı, bir zafer, efendim."</p>

  <p>&nbsp;Caddeye çıktıklarında Tommy, Tuppence'a dönerek, "Aslında bu Blunt'ın Muhteşem Dedektifleri'nin başarısı," dedi. "Evli bir adam olmak çok güzel. Israrlı tenkitlerinle bana peroksidi gördüğüm anda ayırt etmeyi öğrettin. Artık kimse beni sahte sarı saçlarla aldatamaz. Sen, bana gerçeği sahtesinden ayırt etmeyi öğrettin. Büyükelçiye uygun dille bir mektup yazıp konunun başarıyla çözümlenmiş olduğunu, sorun kalmadığını belirtelim. Evet, sevgili karıcığım, öncesinde sıcak bir çaya ve bol tereyağlı küçük sandviçler yemeye ne dersin?"</p>

  <p><span class="t1">&nbsp;</span></p>
</body>
</html>
