<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>6. Bölüm: Gazete Elbiseli Adam</title>
</head>

<body>
  <h2 class="h21">6. Bölüm: Gazete Elbiseli Adam</h2>

  <p>&nbsp;&nbsp;Tuppence ile Tommy evlerine ancak saat üçe doğru döndüler. Yorgun ve sıkıntılıydılar. Tuppence ancak saatler sonra uyuyabildi. Yatakta sağa sola dönüp duruyor, zavallı kızın çiçeği andıran güzel yüzü, dehşet dolu bakışları gözlerinin önünden gitmiyordu.</p>

  <p>&nbsp;Tuppence sonunda uykuya daldığında günün ilk ışıkları panjurların arasından içeri sızmaya başlamıştı bile. Yaşanan heyecanın ardından deliksiz bir şekilde uyudu. Uyandığında Tommy'yi gördü. Başucunda giyinmiş bir halde hafifçe koluna dokunarak ona sesleniyordu. "Tuppence haydi kalk karıcığım. Müfettiş Marriot ile adamları geldiler, seninle görüşmek istiyorlar."</p>

  <p>&nbsp;"Saat kaç?"</p>

  <p>&nbsp;"On bir. Alice'e çayını buraya getirmesini söylerim."</p>

  <p>&nbsp;"Evet, bu iyi. Müfettiş Marriot'ya da söyle, on dakikaya kadar oradayım."</p>

  <p>&nbsp;On beş dakika sonra Tuppence hızla oturma odasına girdi. Müfettiş Marriot ciddi aynı zamanda sıkıntılı görünüyordu. Tuppence'ı görünce onu selamlamak için oturduğu yerde doğruldu.</p>

  <p>&nbsp;"Günaydın Bayan Beresford. Sizi arkadaşım Sir Arthur Merivale'le tanıştırayım."</p>

  <p>&nbsp;Tuppence uzun boylu, zayıf, gri saçlı, bezgin bakışlı adamla tokalaştı.</p>

  <p>&nbsp;Müfettiş Marriot, "Burada dün akşamki olayla ilgili olarak bulunmaktayız," dedi. "Sir Arthur'un dün akşam bize anlattıklarınızı bir de sizin ağzınızdan duymasını istiyorum. Zavallı genç bayanın ölmeden hemen önceki söylediklerini lütfen yineler misiniz? Sir Arthur'u ikna etmekte zorlanıyoruz."</p>

  <p>&nbsp;Orta yaşlı adam, "Bunu aklım almıyor," dedi. "Bingo Hale'in Vere'nin kılına bile zarar verebileceğine inanamıyorum."</p>

  <p>&nbsp;Müfettiş Marriot, "Dün geceden beri önemli bazı ilerlemeler kaydettik, Bayan Beresford. Öncelikle ölen bayanın Lady Merivale olduğunu belirledik. Bu konuda Sir Arthur ile konuştuk. Cesedi görüp, teşhis etti ve tabii duyduklarından dehşete kapıldı. Sonra ona, Bingo adında birini tanıyıp tanımadığını sorduk," diyerek durumu özetledi.</p>

  <p>&nbsp;Sir Arthur, "Beni anladığınızı umuyorum Bayan Beresford," dedi. "Bay Hale ya da arkadaşlarının söylediği gibi Bingo, benim en yakın arkadaşım. Kendisi bizimle birlikte yaşıyor. Bu sabah tutuklandığında benim evimdeydi. Yalnızca bu bile yanılmış olabileceğinizi düşünmem için yeterli. Gerçekten de karım ölürken onun ismini mi verdi?"</p>

  <p>&nbsp;Tuppence nazikçe, "Yanılmam olanaksız," dedi. "Son sözleri 'Bunu Bingo yaptı,' oldu."</p>

  <p>&nbsp;Marriot, "Görüyorsunuz işte, Sir Arthur?" dedi.</p>

  <p>&nbsp;Zavallı adam bir koltuğa çökerek başını ellerinin arasına aldı.</p>

  <p>&nbsp;"Feci bir şey bu, inanılmaz. Bunu neden yapmış olabilir ki? Ah evet, ne düşündüğünüzü anlıyorum Müfettiş Marriot. Hale'in karımın âşığı olduğunu düşünüyorsunuz, ama öyle olsa bile, ki böyle bir düşünceyi bir an bile kabul edemem. Onu öldürmesi için ne gibi bir neden olabilir?"</p>

  <p>&nbsp;"Bunu açıklamak istemezdim ama Albay Hale'in son zamanlarda hatırı sayılır bir servetin sahibi olan Amerikalı, genç dul bir bayanla ilişkisi olduğunu biliyorsunuz. Eğer Lady Merivale kıskançlık nedeniyle ona bir kötülük etmek isteseydi, bu evliliğe engel olabilirdi."</p>

  <p>&nbsp;"Bu çok saçma bir düşünce Müfettiş Marriot."</p>

  <p>&nbsp;Sir Arthur öfkeyle ayağa fırladı. Müfettiş, onu yatıştırmaya çalışarak elini uzattı.</p>

  <p>&nbsp;"Çok affedersiniz Sir Arthur, gerçi eminim ama bu doğru, değil mi? Siz o eğlenceye Albay Hale ile baş başa gidecektiniz öyle değil mi? O sırada karınız seyahatteydi ve siz karınızın da orada olacağını bilmiyordunuz."</p>

  <p>&nbsp;"En ufak bir fikrim bile yoktu."</p>

  <p>&nbsp;"Bayan Beresford, bana bahsetmiş olduğunuz ilanı lütfen Sir Arthur'a gösterir misiniz?"</p>

  <p>&nbsp;Tuppence söylenileni yaptı.</p>

  <p>&nbsp;"Her şey çok açık, değil mi? Bu ilan karınızın dikkatini çekmek için Albay Hale tarafından verilmişti. Aslında orada buluşmayı çok önceden kararlaştırmışlardı. Ama bir gün önce siz fikrinizi değiştirip, oraya gitmeye karar verince bir şekilde karınızı uyarması gerekiyordu. Gazete ilanındaki "Papazdan Kaçınmak Gerek,' sözcüklerinin anlamı da bu. Siz son anda kostümünüzü tiyatro giysileri hazırlayan bir firmaya ısmarladınız. Albay Hale ise evde yaptı. Gazete giysili adam kılığına girdi. Karınızın elinde öldüğü zaman ne vardı, biliyor musunuz? Bir gazete parçası. Adamlarıma evinize gidip Albay Hale'in kostümünü almaları için talimat verdim. Döndüğümde Scotland Yard'da olacak. Eğer elbisenin belirli bir kısmında bulduğumuz parçaya uyan bir eksiklik saptarsak o zaman bu olay çözülmüş olacak."</p>

  <p>&nbsp;Sir Arthur, "Bulacağınızı hiç sanmıyorum," dedi. "Bingo Hale'i çok iyi tanırım."</p>

  <p>&nbsp;Rahatsız ettikleri için Tuppence'dan özür diledikten sonra oradan ayrıldılar. O akşam geç saatlerde kapılarının zili bir kez daha çaldı ve Müfettiş Marriot'nun geldiğini görünce çok şaşırdılar.</p>

  <p>&nbsp;Hafifçe gülümseyerek, "Blunt&rsquo;ın Muhteşem Dedektifleri olarak son gelişmeleri öğrenmek isteyeceğinizi düşündüm," dedi.</p>

  <p>&nbsp;Tommy, "Tabii isteriz," dedi. "Bir içki alır mısınız?"</p>

  <p>&nbsp;Nazikçe içki ve bardağı Müfettiş Marriot'nun elinin kolayca ulaşabileceği bir noktaya koydu.</p>

  <p>&nbsp;Müfettiş bir iki dakika kadar sonra konuşmayı sürdürdü. "Her şey son derece açık ve basit. Kama kadının kendi kaması. Aslında amaç cinayete intihar süsü vermekti. Ama neyse ki siz oradaydınız, böylece amaçlarına ulaşamadılar. Çok sayıda mektup bulduk. Uzun süredir ilişkileri varmış. Sir Arthur bunu kabul etmek istemese de gerçek bu. Sonra başka bir şey daha bulduk."</p>

  <p>&nbsp;Tuppence heyecanla, "Sence... ipucu mu?" diye sordu.</p>

  <p>&nbsp;"Zincirin son halkasını Daily Leader&rsquo;ın söz konusu parçasını bulduk. Üzerindeki giysiden kopmuştu tam olarak yerine oturuyor. Durum yeterince açık değil mi? Bu arada, neredeyse unutuyordum, size o iki belgenin fotoğrafını getirdim. Sizi ilgilendireceğini düşündüm. Biliyor musunuz, her şeyin bu kadar apaçık ortada olduğu bir cinayet olayıyla çok ender karşılaşıyoruz."</p>

  <p>&nbsp;Tuppence, kocası konuğu geçirip geri döndüğünde, "Tommy," dedi. "Sence Müfettiş Marriot neden acaba durmadan bu cinayetin düğümünü kolay çözdüğünü söylüyor?"</p>

  <p>&nbsp;"Bilmem. Kim bilir, belki kendisiyle övünmek için."</p>

  <p>&nbsp;"Hiç de değil. Bence bizi kışkırtmaya çalıştı. Örneğin kasaplar et hakkında geniş bir bilgiye sahiptirler, değil mi?"</p>

  <p>&nbsp;"Öyle ama bunun konumuzla ne ilgisi var?"</p>

  <p>&nbsp;"Aynı şekilde bahçıvanlar bitkileri, balıkçılar balıkları bilirler. Dedektifler, profesyonel dedektifler de katilleri tanırlar. Doğruyu yanlıştan ayırt edebilirler. Söz konusu cinayetse her zaman gerçeği sezerler. Marriot da deneyimlerine dayanarak Albay Hale'in gerçek katil olmadığını anladı, ama ne yazık ki tüm kanıtlar onun aleyhindeydi. Marriot bence son bir umut olarak, bunları bize anlatmakla bizi düşünmeye yöneltmek istedi. Böylece belki dün akşama ait küçücük bir ayrıntıyı, olaya ışık tutabilecek bir şeyi anımsamamızı umuyor. Olayın farklı bir açıdan değerlendirilmesini sağlayacak bir şeyi... Tommy kim bilir, olay belki de gerçekten intihardır?</p>

  <p>&nbsp;"Sana ne söylediğini anımsasana."</p>

  <p>&nbsp;"Biliyorum, ama bir de başka açıdan düşünelim. Belki de zaten Bingo'nun son zamanlarda takındığı tutum onu kendisini öldürmeye yöneltti. Bu da olabilir."</p>

  <p>&nbsp;"İyi de bu gazete parçasını açıklamıyor?"</p>

  <p>&nbsp;"Gel Marriot'nun getirdiği fotoğraflara bakalım. Ona Hale'in bu konudaki ifadesinin ne olduğunu sormayı unuttum."</p>

  <p>&nbsp;"Ben biraz önce antrede sordum. Lady Merivale ile şovda hiç görüşmediğini iddia ediyormuş. Söylediğine göre, o gece biri eline bir not sıkıştırmış. Notta, 'Bu gece sakın benimle konuşmayı deneme bile, Arthur şüpheleniyor,' yazılıymış. Ama notu gösterememiş, ayrıca bu pek akla yatkın bir öyküye de benzemiyor. Ayrıca biz onların birlikte Maça As&rsquo;ında olduklarını biliyoruz, çünkü onları gördük."</p>

  <p>&nbsp;Tuppence başıyla onaylayarak, fotoğrafları incelemeye koyuldu. Bunlardan birinde gazetenin yalnızca DAILY LE yazan kısmının göründüğü bir parça vardı, geri kalan kısım ise yırtılmıştı. Diğer fotoğrafta ise üzerinde küçük yuvarlak bir yırtıkla Daily Leader&rsquo;ın ön sayfası görünüyordu. İki parça birbirine tam olarak uyuyordu. Bunda hiç şüphe yoktu.</p>

  <p>&nbsp;Tommy, "Şu kenardaki noktalar da ne?" diye sordu.</p>

  <p>&nbsp;"İğne izleri. Parçaların birbirine birleştirildiği dikiş izleri."</p>

  <p>&nbsp;"Bir an onların yeni bir noktalama düzeni olduğunu düşündüm," diyerek hafifçe ürperdi Tommy. "Düşündükçe tüylerim diken diken oluyor, ne tuhaf değil mi Tuppence? Daha dün gazetedeki noktalardan ve o ilandan nasıl da sıradan bir şeymiş gibi gülerek bahsediyorduk."</p>

  <p>&nbsp;Tuppence yanıt vermedi. Tommy, ona baktı ve şaşırarak karısının ağzı yarı açık, gözlerini karşı duvara dikmiş bir halde derin düşüncelere dalmış olduğunu gördü. Yüz ifadesinden bir nedenle donup kalmış olduğu anlaşılıyordu.</p>

  <p>&nbsp;Tommy hafifçe onu kolundan dürterek sakin bir sesle, "Tuppence," dedi. "Neyin var, ne oluyor sana böyle? İyi misin?"</p>

  <p>&nbsp;Tuppence hareketsiz durmakta devam ediyordu. Neden sonra sanki uzaklardan gelen bir sesle yanıt verdi. "Denis Riordan."</p>

  <p>&nbsp;Tommy şaşkınlıkla, "Ne diyorsun?" diye sordu.</p>

  <p>&nbsp;"Senin biraz önce söylediğini. Aslında çok basit. Lütfen bana hemen geçen haftanın bütün Daily Leader gazetelerini bul."</p>

  <p>&nbsp;"Neyin peşindesin yine?"</p>

  <p>&nbsp;"McCarty rolündeyim. Bu olayda sürekli aklımı kurcalayan bir şey vardı, Tanrı'ya şükür senin söylediğin bir kelimeyle zihnim aydınlandı, önümü görmeye başladım. İşte şu salı günkü gazetenin ilk sayfası. Anımsadığım kadarıyla salı gazetesinde Leader sözcüğünün L harfinde iki beyaz nokta vardı, öyle değil mi? Ama bunda Daily sözcüğünün D harfinde bir nokta var, bir tane de L harfinde. Haydi, gazeteyi bul da emin olalım."</p>

  <p>&nbsp;Merak ve heyecanla gazeteleri incelediler. Tuppence doğru anımsıyordu.</p>

  <p>&nbsp;"Görüyor musun? Bu parça salı gününün gazetesinden koparılmamış."</p>

  <p>&nbsp;"Ama Tuppence bundan emin olamayız ki. Tamamen farklı bir baskı da olabilir."</p>

  <p>&nbsp;"Olabilir ama her şeye rağmen bu bana bir fikir verdi. Bu rastlantı da olabilir. Ama eğer haklıysam o zaman yalnızca bir tek olasılık kalıyor. Sir Arthur'a telefon et Tommy. Ondan hemen buraya gelmesini rica et. Ona çok önemli bir bilgi vereceğimizi söyle. Sonra da Marriot'yu bul. Evine gitmiş olsa bile Scotland Yard adresini biliyordur."</p>

  <p>&nbsp;Sir Arthur Merivale yarım saat kadar sonra Tommy ile Tuppence&rsquo;ın evine geldi. Olaylardan duyduğu ıstırap yüzünden anlaşılıyordu. Tuppence, onu neşe ile karşıladı.</p>

  <p>&nbsp;"Sizi böylesine telaşlandırdığımız için umarım bizi bağışlarsınız, Sir Arthur," dedi. "Ama öyle bir şey keşfettik ki sizin de bunu hemen, bilmek isteyeceğinizi düşündüm. Lütfen oturun."</p>

  <p>&nbsp;Sir Arthur oturur oturmaz Tuppence sözlerini sürdürdü. "Eminim ki arkadaşınızı temize çıkarmak için elinizden geleni yapmaya hazırsınız."</p>

  <p>&nbsp;Sir Arthur hüzünle başını salladı.</p>

  <p>&nbsp;"Öyle, ama bu denli kesin ve açık kanıtlar karşısında benim bile inanmaktan başka yapabileceğim bir şey kalmadı."</p>

  <p>&nbsp;"Peki ya size, arkadaşınızı temize çıkaracak bir ipucu bulduğumu söylersem, bana inanır mısınız?"</p>

  <p>&nbsp;"Bunu duymaktan çok mutlu olurum Bayan Beresford."</p>

  <p>&nbsp;Tuppence, "Diyelim ki," diye ekledi. "Ben dün gece saat tam on ikide arkadaşınız Hale ile dans eden bir kız ile tanıştım. Yani onun Maça Ası'nda olduğu varsayılan saatte."</p>

  <p>&nbsp;Sir Arthur, "Muhteşem," diye bağırdı. "Zaten bir yanlışlık olduğunu baştan beri biliyordum. Bu demek oluyor ki zavallı Vere yine de intihar etti."</p>

  <p>&nbsp;Tuppence, "Bu uzak bir olasılık," dedi. "Diğer adamı unutuyorsunuz."</p>

  <p>&nbsp;"Hangi diğer adamı?"</p>

  <p>&nbsp;"Kocamla beraber locadan çıktığını gördüğümüz adamı. Anlayacağınız Sir Arthur baloda gazete kostümlü ikinci bir adam daha vardı. Bu arada, siz ne giymiştiniz?"</p>

  <p>&nbsp;"Ben mi? Ben, on yedinci asır celladı kılığındaydım."</p>

  <p>&nbsp;"Ne kadar uygun bir giysi."</p>

  <p>&nbsp;"Uygun mu dediniz. Bayan Beresford? Ne demek istiyorsunuz?"</p>

  <p>&nbsp;"Oynadığınız rol için çok uygun olduğunu söylemek istemiştim. Size bu konu hakkındaki fikirlerimi söylememi ister miydiniz Sir Arthur? Gazete kâğıdından yapılan kostüm kolayca giymiş olduğunuz cellat kıyafetinin üzerine geçirilebilir. Bakın Sir Arthur bence olay aynen şöyle oldu: Öncelikle Bay Hale'in eline söz konusu bayanla kesinlikle görüşmemesi konusunda onu uyaran bir not sıkıştırıldı. Ancak söz konusu bayanın bu nottan haberi bile yoktu. Bundan dolayıdır ki kararlaştırdıkları saatte randevu yerine yani Maça Ası'na gitti ve görmeyi umduğu gazete kostümlü kişiyle buluştu. Beraberce locaya girdiler. Adam, genç kadını kollarının arasına alarak öptü. Ama aslında bu bir ölüm öpücüğüydü, öperken bıçağı kalbine sapladı. Kadın hafif bir çığlık attı, ama adam kahkahası ile bu çığlığı bastırdı. Sonra da locadan çıkıp ortadan kayboldu. Doğal olarak ağır yaralı kadıncağız kendini öldürmek isteyenin âşığı olduğunu düşündüğü için dehşete kapılmıştı ve şaşkınlık içindeydi. Ama buna rağmen kostümden bir parça koparmayı başarmıştı. Katil bunu fark etmişti. Zaten kendisi ayrıntılar konusunda son derece dikkatli bir insandı. Bütün kanıtların tartışılmayacak bir şekilde kurbanı işaret etmesi için bu parçanın Bay Hale'in kostümünden kopmuş gibi görünmesi gerekiyordu. Tabii söz konusu iki kişi aynı evde yaşıyor olmasalar bu çok zor olabilirdi. Bay Hale'in kostümünü ele geçirmek zor olurdu, ama gördüğünüz gibi olay oldukça basit. Katil, Bay Hale'in kostümünden tam olarak aynı büyüklük ve şekilde bir parça kopardı. Kendi kostümünü yaktı ve de sonra olaya inanamayan sadık dost rolü oynamaya hazırlandı."</p>

  <p>&nbsp;Tuppence bir an sustuktan sonra, "Evet, Sir Arthur?" diye sordu.</p>

  <p>&nbsp;Sir Arthur ayağa kalkarak hafifçe önünde eğildi.</p>

  <p>&nbsp;"Çok fazla polisiye roman okuyan genç, hoş bir bayanın hayal gücünün şaşırtıcı bir ürünü."</p>

  <p>&nbsp;Tommy, "Öyle olduğunu mu düşünüyorsunuz?" diye sordu.</p>

  <p>&nbsp;Sir Arthur, "Ve de karısının etkisinde bir koca," diye ekledi. "Bu söylediklerinizi hiç kimsenin ciddiye alacağını sanmıyorum."</p>

  <p>&nbsp;Kahkaha ile güldü. Tuppence oturduğu yerde kaskatı kesildi.</p>

  <p>&nbsp;"Bu kahkahayı bir yerlerden tanıdığıma yemin edebilirim," dedi. "Son kez bu kahkahayı Maça Ası'nda duymuştum. Bu arada bizim hakkımızda yanıldınız, bizi gereksiz yere küçümsediğiniz bir gerçek Sir Arthur. Evet, asıl adımız Beresford ama bir adımız daha var."</p>

  <p>&nbsp;Masanın üzerinden bir kart alarak Sir Arthur'a uzattı.</p>

  <p>&nbsp;"Uluslararası Dedektiflik Bürosu..." Sir Arthur derin bir soluk aldı. "Demek asıl kimliğiniz bu. Demek Marriot da beni bu sabah buraya bunun için getirdi. Bu bir tuzaktı."</p>

  <p>&nbsp;Pencereye doğru yürüdü.</p>

  <p>&nbsp;"Manzaranız çok güzel," dedi. "Tüm Londra ayaklarınızın altında."</p>

  <p>&nbsp;Tommy tüm gücüyle bağırdı.</p>

  <p>&nbsp;"Müfettiş Marriot!"</p>

  <p>&nbsp;O anda karşı ara kapı açıldı ve Müfettiş Marriot içeriye girdi.</p>

  <p>&nbsp;Sir Arthur'un dudaklarında bir gülümseme belirdi.</p>

  <p>&nbsp;"Bu aklıma gelmişti," dedi. "Ne yazık ki size bu zevki tattırmayacağım müfettiş, beni ele geçiremeyeceksiniz. Kendi yolumu seçtim bile."</p>

  <p>&nbsp;Zarif ve basit bir hareketle ellerini pervaza dayadı ve kendini pencereden boşluğa bıraktı.</p>

  <p>&nbsp;Tuppence bir çığlık atarak, aşağıdan gelecek düşme sesini duymamak için kulaklarını tıkadı.</p>

  <p>&nbsp;Müfettiş Marriot bir küfür savurdu.</p>

  <p>&nbsp;"Pencereyi düşünmeliydik," dedi. "Neyse, sorun değil, zaten kanıtlamakta zorlanacaktık. Aşağı inip, bakayım, ne olmuş."</p>

  <p>&nbsp;Tommy, "Zavallı adam," dedi. "Belki de karısını çok seviyordu."</p>

  <p>&nbsp;Müfettiş homurdanarak sözünü kesti.</p>

  <p>&nbsp;"Sevmek mi? Hiç sanmam. Para konusunda gözü dönmüştü, sahip olduğu her şeyi kaybetmişti. Lady Merivale ise büyük bir servetin tek vârisiydi. Eğer kadın, Hale ile kaçsaydı bu servete sahip olamayacaktı."</p>

  <p>&nbsp;"Demek asıl olay buydu?"</p>

  <p>&nbsp;"Elbette. Baştan beri bu adamın güvenilmez biri olduğunu hissediyordum. Albay Hale düzgün bir adama benziyordu. Sizin de bildiğiniz gibi biz, Scotland Yard'dakiler birçok kez neyin ne olduğunu biliriz. Kanıtlar bazen elimizi bağlar. Ben şimdi aşağıya iniyorum. Sizin yerinizde olsam eşinize bir bardak şarap verirdim Bay Beresford. Sanırım biraz sarsıldı, buna ihtiyacı var."</p>

  <p>&nbsp;Tuppence soğukkanlı müfettişin odadan çıkmasının ardından, "Manavlar, kasaplar, balıkçılar, dedektifler. Ne kadar haklıymışım, değil mi Tommy?" dedi. "Biliyordu."</p>

  <p>&nbsp;O sırada kenardaki büfede bir şeylerle uğraşan Tommy elinde büyük bir kadehle ona doğru geldi.</p>

  <p>&nbsp;"İç şunu."</p>

  <p>&nbsp;"Ne o? Konyak mı?"</p>

  <p>&nbsp;"Hayır, kokteyl. Senin, yani McCarty'nin başarısının şerefine hazırlanmış çok özel bir kokteyl. Evet, Marriot haklıydı, ama onun tarzı bu. Her şeyi göze alıp riskli bir oyun oynadı ve kazandı."</p>

  <p>&nbsp;Tuppence başını salladı.</p>

  <p>&nbsp;"Ama neredeyse yanlış kâğıda oynuyordu."</p>

  <p>&nbsp;Tommy, "Ah evet," dedi. "Papazdan Kaçın."</p>

  <p>&nbsp;&nbsp;</p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">&nbsp;</span></p>
</body>
</html>
