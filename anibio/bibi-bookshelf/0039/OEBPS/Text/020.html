<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>17. Bölüm: 16 Numaralı Adam</title>
</head>

<body>
  <h2 class="h21">17. Bölüm: 16 Numaralı Adam</h2>

  <p>&nbsp;Tommy ile Tuppence şefin küçük odasındaydılar. Sıcak ve içten övgülerle karşılanmışlardı.</p>

  <p>&nbsp;"Başarılarınızı çok takdir ediyorum," dedi. "Sizin sayenizde çok ilginç ve önemli en az beş kişiyi ele geçirme olanağına kavuştuk ki onlardan da bizim için çok değerli bilgiler alabildik. Bu arada güvenilir bir kaynaktan aldığım bilgiye göre Moskova merkezdekiler, ajanlarından birinden rapor alamadıkları için alarma geçmişler. Sanırım aldığımız tüm önlemlere rağmen, benim dağıtım merkezi olarak adlandırdığım Theodore Blunt&rsquo;ın Uluslararası Dedektiflik Bürosu'nda bir şeylerin yolunda gitmediğinden şüphelenmeye başladılar."</p>

  <p>&nbsp;Tommy, "Ne yapalım?" dedi. "Er geç onların da tökezleyeceği belliydi."</p>

  <p>&nbsp;"Dediğiniz gibi, bizim de umudumuz buydu. Ama ben biraz endişeliyim Bayan Tommy için."</p>

  <p>&nbsp;Tommy, "Ben onu korurum," derken Tuppence da aynı anda ayağa fırlayarak, "Ben kendimi korurum," dedi.</p>

  <p>&nbsp;Bay Carter, "Hımm," dedi. "Kendinize aşırı güvenmek ikinizin de en karakteristik özelliği. Bu insanüstü becerikliliğin zekâdan rnı, yoksa bir ölçüde de olsa şanstan mı kaynaklandığı konusunda tam bir şey söyleyemeyeceğim. Bildiğim bir şey varsa şansın her zaman yaver gitmeyeceği. Ama yine de bu konuyu sizinle tartışmayacağım. Deneyimlerime dayanarak Bayan Tommy'den birkaç hafta işlerin dışında kalmasını istemenin hiçbir yararı olmayacağını biliyorum."</p>

  <p>&nbsp;Tuppence coşkuyla başım sallayarak, bunu onayladığını belirtti.</p>

  <p>&nbsp;"Bu durumda yapabileceğim tek şey size elimden geldiğince bilgi vermek. Bu konuyla ilgilenmek üzere Moskova'dan buraya özel bir ajanın gönderilmiş olduğuna inanmak için geçerli nedenlerimiz var. Hangi isim altında seyahat ettiğini ya da buraya ne zaman geldiğini ya da geleceğini de bilmiyoruz. Ama onun hakkında az da olsa bazı bilgiye sahibiz. Savaşta hiç ummadığımız bir yerde her şeyi birbirine katmış, bizi çok zor duruma düşürmüştü. Kendisi Rusya doğumlu, dil öğrenme konusunda olağanüstü bir yeteneğe sahip. Kendi anadili dahil yaklaşık yarım düzine dili anadili gibi konuştuğunu biliyoruz. Bildiği dilleri o kadar kusursuz kullanıyor ki o ülkenin insanlarından ayırt edilmesi olanaksız. Kılık değiştirmekte de usta. Ve akıl almayacak derecede zeki. Kod numarası 16, öyle anılıyor.</p>

  <p>&nbsp;"Ne zaman ve nerede bilmiyorum ama ortaya çıkacağından eminim. Şunu da belirteyim: Bay Theodore Blunt'ı şahsen tanımıyor, bunu biliyoruz. Sanırım ofisinize gelip, sizden bir davada ona yardımcı olmanızı isteyecek, bu arada da bazı parolalarla sizi</p>

  <p>&nbsp;test edecek. Bildiğiniz gibi ilk parola 16 numara. Bu sayının yanıt olarak bir cümlenin içinde kullanılması gerekiyor. İkinci parola ki bunu yeni öğrendik; Manş'ı geçip geçmemiş olduğunuza ilişkin bir soru olacak. Yanıt şu: 'Geçen ayın 13'ünde Berlin'deydim.' Şimdilik tüm bildiğimiz bu. Umarım doğru yanıtları verir onun güvenini kazanırsınız. Şüphelense bile fark etmemiş görünün, oyunu sürdürün. Oyuna gelmiş, inanmış gibi görünse bile her an tetikte olun, bir an bile boş bulunmayın. Unutmayın ki çok zeki ve rahatlıkla ikili oynayabilir ve bu konuda sizden çok daha iyi. Yine de sizin sayenizde onu ele geçirebileceğimi umuyorum. Bugünden başlayarak ek önlemler aldım. Dün gece ofisinize bir diktafon yerleştirildi. Böylece hemen alt katınızdaki bir odaya yerleştirdiğim adamım büronuzda geçen her konuşmayı dinleyecek. Sonuçta olası bir tehlike ortaya çıktığında en kısa zamanda haber alıp, hem sizi, hem de karınızı güvence altına alma olanağına kavuşacağım. Tabii bu arada istediğim adamı da ele geçirmiş olacağım."</p>

  <p>&nbsp;Birkaç ilave talimat ve genel olarak taktiklerin konuşulmasının ardından genç Beresford'lar oradan ayrılarak doğruca Blunt&rsquo;ın Muhteşem Dedektifleri'nin ofisine döndüler.</p>

  <p>&nbsp;Tommy saatine bakarak, "Geç kaldık," dedi. "Saat on iki olmuş. Şef ile konuşurken ilginç bir iş kaçırmadığımızı umarım."</p>

  <p>&nbsp;Tuppence, "Genel anlamda," dedi. "Hiç de fena değildik. Geçen gün liste yaptım. Dörtlü bir cinayet olayını çözdük, bir kalpazan çetesini suçüstü yakaladık, kaçakçıları ortaya çıkardık."</p>

  <p>&nbsp;Tommy, "İki çete," diye söze karıştı. "Başardık. Bundan dolayı çok mutluyum. "Çete" sözcüğü bana daha profesyonelmiş gibi geliyor."</p>

  <p>&nbsp;Tuppence parmakları ile sayarak konuşmaya devam ediyordu.</p>

  <p>&nbsp;"Bir mücevher hırsızlığı, iki kez ölüm tehlikesi, bir kaybolan kadın, hazine avıyla genç bir kızı dertlerinden kurtardık, çürütülemez görünen kanıtı çürüttük, filan. Yalnızca bir kez başarısız olduk, kendimizi aptal durumuna düşürdük. Sonuç olarak, çok iyiydik. Düşününce, biz gerçekten çok zekiyiz."</p>

  <p>&nbsp;Tommy, "Sen zaten hep böyle düşünürsün," dedi. "İçimden bir ses birkaç tanesini çözmemizde şansın payının büyük olduğunu söylüyor."</p>

  <p>&nbsp;"Saçmalama. Hepsini beynimizin küçük gri hücrelerini kullanarak çözdük."</p>

  <p>&nbsp;"Neyse, seni bilmem ama bir defasında kurtulmamı şansıma borçlu olduğum kesin. Albert'in kement attığı gün. Neredeyse vuruluyordum. İyi de Tuppence neden böyle her şey bitmiş gibi konuşuyorsun?"</p>

  <p>&nbsp;"Öyle de ondan. Bu bizim son işimiz olacak. Bu hep böyledir. Süper casusu yakalayıp içeri attılar mı, büyük dedektifleri emekliye ayırırlar. Bahçeleriyle uğraşmaya, sebze üretmeye ya da arı yetiştirmeye gönderirler. Hep aynı şey."</p>

  <p>&nbsp;"Yoruldun mu?"</p>

  <p>&nbsp;"Evet, sanırım yoruldum. Ayrıca şimdiye dek hep şanslıydık, ama artık bunun değişebileceğini hissediyorum."</p>

  <p>&nbsp;"Şanstan söz edene bak!"</p>

  <p>&nbsp;O sırada Uluslararası Dedektiflik Bürosu'nun bulunduğu binanın araba yoluna girmişlerdi. Tuppence yanıt vermedi. Albert görevinin başındaydı. Boşluğu denge çalışmaları yaparak değerlendiriyordu; cetveli burnunun üzerinde dengede tutmaya çabalayıp duruyordu.</p>

  <p>&nbsp;Bay Blunt, onun bu davranışından hoşlanmadığım belirtir şekilde kaşlarını çatarak kendi ofisine geçti. Şapkasını ve paltosunu çıkarıp rahatladıktan sonra da klasik dedektif romanlarının durduğu dolaba gitti ve kapağını açtı.</p>

  <p>&nbsp;Tommy, "Seçim şansım giderek azalıyor," diye mırıldandı. "Bugün kime öykünmeliyim acaba? Model olarak kimi seçsem?"</p>

  <p>&nbsp;Birden Tuppence sesindeki sert tonlamayla şaşkınlık içinde döndü.</p>

  <p>&nbsp;"Tommy," dedi Tuppence. "Bugün ayın kaçı?"</p>

  <p>&nbsp;"Dur bakayım... on biri. Niye sordun?"</p>

  <p>&nbsp;"Takvime bak."</p>

  <p>&nbsp;Duvarda asılı duran takvimde ayın on altısı olduğu görünüyordu. Hem de cumartesi. Halbuki o gün pazartesiydi.</p>

  <p>&nbsp;"Tanrım, bu çok saçma! Albert fazla yaprak koparmış olmalı. Dikkatsiz çocuk."</p>

  <p>&nbsp;Tuppence, "Onun yaptığını hiç sanmıyorum," dedi. "Ama yine de soralım."</p>

  <p>&nbsp;Albert bu sorular karşısında çok şaşırdı. Yalnızca iki yaprak, cumartesi ve pazarın yapraklarını kopardığından emindi. Sözünün doğruluğunu kâğıt kesme makinesindeki parçalar da kanıtlıyordu. Diğer yapraklar ise kâğıt sepetindeydiler.</p>

  <p>&nbsp;Tommy, "Düzenli ve metodik bir suçlu," dedi. "Albert bu sabah buraya gelen biri oldu mu? Örneğin yeni bir müşteri?"</p>

  <p>&nbsp;"Yalnızca bir kişi efendim."</p>

  <p>&nbsp;"Nasıl bir adamdı?"</p>

  <p>&nbsp;"Adam değildi ki efendim. Kadındı. Bir hastabakıcıydı. Israrla sizi görmek istediğini belirtti. Siz gelene kadar bekleyebileceğini belirtti. Onu sekreter odasına aldım. Orası daha sıcak oluyor."</p>

  <p>&nbsp;"Tabii oradan da sen görmeden benim odama girmiştir. Burada ne kadar kaldı?"</p>

  <p>&nbsp;"Yaklaşık yarım saat kadar. Bugün öğleden sonra tekrar geleceğini söyledi. Anaç bir havası vardı.</p>

  <p>&nbsp;"Anaç tavırlıymış, laf, öf Albert, çık dışarı."</p>

  <p>&nbsp;Tommy, "Tuhaf bir başlangıç," dedi. "Çok gereksiz bir şey. Bizi germeye çalışıyor. Umarım şöminenin içine bomba filan yerleştirmemiştir."</p>

  <p>&nbsp;Kontrol edip, bir şey olmadığından emin olduktan sonra masasına dönerek Tuppence'a baktı.</p>

  <p>&nbsp;"Mon ami," dedi. "Çok ciddi bir durumla karşı karşıyayız. 4 numarayı anımsıyorsun, değil mi? Fransa'nın güneyinde, Dolomites'lerde onu patlayıcı maddelerin yardımı ile aynen yumurta kabuğu gibi paramparça etmiştim, bien entendu <span class="t8">(</span><span class="t8">İ</span><span class="t8">yi serilmi</span><span class="t8">ş</span><span class="t8">ti. (Pul gibi yere yap</span><span class="t8">ı</span><span class="t8">ş</span><span class="t8">mak.))&nbsp;</span> Ama ölmemişti, bu üstün yetenekli caniler zaten hiçbir zaman ölmezler ki. O Büyük 4 ile bu 16 numara aynı kişi, anlıyor musun dostum?"</p>

  <p>&nbsp;Tuppence sevinçle, "Fevkalade," dedi. "Hemen anladım, şu anda büyük Hercule Poirot'yu oynuyorsun, değil mi?"</p>

  <p>&nbsp;"Kesinlikle. Gerçi bıyığım yok ama bir sürü küçük gri hücrelerim var."</p>

  <p>&nbsp;Tuppence, "İçimden bir ses, bu serüvenin adı 'Hastings'in Zaferi' olacak, diyor."</p>

  <p>&nbsp;"Asla olamaz. Uygun değil. Aptal dost her zaman aptal dost olarak kalmalıdır. Bu gibi konulara kesinlikle sadık kalmak gerekir. Sahi mon ami şu saçlarını yandan ayıracağına ortadan ayıramaz mısın? Hem simetrik değil, hem de acınacak halde."</p>

  <p>&nbsp;O anda Tommy'nin masasının üzerindeki zil acı acı çaldı. Tommy'de anlaştıkları şekilde işaret verdi. Çok geçmeden Albert elinde bir kartvizit ile içeri girdi.</p>

  <p>&nbsp;Tommy alçak sesle, "Prens Vladiroffsky," diye okudu. Tuppence'a baktı. "Acaba... içeri al, Albert."</p>

  <p>&nbsp;Orta boylu, kumral sakallı ve yaklaşık otuz beş yaşlarında genç bir adam içeri girdi.</p>

  <p>&nbsp;Kusursuz bir İngilizce ile, "Bay Blunt ile mi görüşüyorum?" diye sordu. "Bana sizi ısrarla önerdiler. Benim için bir olayı aydınlığa kavuşturmayı kabul eder misiniz?"</p>

  <p>&nbsp;"Eğer bana ayrıntıları verebilirseniz."</p>

  <p>&nbsp;"Elbette. Konu bir arkadaşımın kızı ile ilgili. On altı yaşlarında bir kız. Olası bir skandaldan çekiniyor da, anlıyorsunuz değil mi?"</p>

  <p>&nbsp;Tommy, "Sayın prens," dedi. "Biz bu işi on altı yıldır yapıyoruz ve şimdiye kadar bu yönde hiçbir şikâyet almadık."</p>

  <p>&nbsp;Bir an ziyaretçinin gözlerinde bir kıvılcımın parlayıp söndüğünü fark etti. Eğer öyleyse bunu atlatmışlardı.</p>

  <p>&nbsp;"Sanırım şubeleriniz vardır, Manş&rsquo;ın öbür tarafında?"</p>

  <p>&nbsp;"Elbette. Aslında," Bundan sonraki cümleyi çok düşünerek söylermiş gibi bir hava takındı. "Daha geçen ayın on üçünde Berlin'deydim."</p>

  <p>&nbsp;Yabancı derin bir soluk alarak, "Bu durumda bu küçük oyunu bir kenara bırakıp, dostumun kızı konusundan vazgeçebiliriz," dedi. "Benim kim olduğumu biliyorsunuz değil mi? Geleceğimin size bildirilmiş olduğunu anlıyorum."</p>

  <p>&nbsp;Tommy duvardaki takvimi işaret etti.</p>

  <p>&nbsp;"Evet, kesinlikle."</p>

  <p>&nbsp;"Dostlarım, buraya bazı konuları araştırmak için geldim. Neler oluyor?"</p>

  <p>&nbsp;Daha fazla sessiz kalmaya dayanamayan Tuppence, "İhanet," dedi.</p>

  <p>&nbsp;Rus, bakışlarını ona yöneltti ve kaşlarını kaldırdı.</p>

  <p>&nbsp;"Ah demek öyle," dedi. "Ben de aynı şeyi düşünmüştüm Sergius mu?"</p>

  <p>&nbsp;Tuppence aynı arsız tavırla, "Öyle olduğunu düşünüyoruz," dedi.</p>

  <p>&nbsp;"Bu beni şaşırtmadı. Peki ya siz? Sizden şüphelenmiyorlar mı?"</p>

  <p>&nbsp;Tommy, "Sanmam," dedi. "Bu arada bir sürü gerçek dedektiflik çalışması yaptık."</p>

  <p>&nbsp;Rus ajan başını salladı.</p>

  <p>&nbsp;"Bu çok akıllıca. Ama yine de benim buraya gelmem doğru olmaz. Şu an için Blitz'de kalıyorum. Marise'i alacağım, Marise'ti, değil mi?"</p>

  <p>&nbsp;Tuppence başını salladı.</p>

  <p>&nbsp;"Buradaki adı?"</p>

  <p>&nbsp;"Oh, Miss Robinson."</p>

  <p>&nbsp;"Neyse Miss Robinson, şimdi benimle Blitz'e gelip orada öğlen yemeği yiyeceksiniz. Saat üçte merkezde buluşuruz. Anlaşıldı mı?" derken Tommy'ye bakıyordu.</p>

  <p>&nbsp;"Tamam," diyen Tommy adı geçen merkezin neresi olduğunu çok merak ediyordu.</p>

  <p>&nbsp;Aslında bu 'merkezin' Bay Carter&rsquo;ın keşfetmeye can attığı yer olduğundan da emindi.</p>

  <p>&nbsp;Tuppence ayağa kalkarak leopar kollu, siyah kürk mantosunu giydi. Sonra prens ile yola çıkmaya hazır olduğunu bildirdi. Beraberce çıkıp gittiler. Tommy onların ardından bakarken karmaşık duygular içinde ağzı açık kalakalmıştı. Ya diktafon bozulduysa? Ya gelen gizemli hastabakıcı bir şekilde bunu fark edip işe yaramaz duruma getirdiyse? Kafası karmakarışıktı.</p>

  <p>&nbsp;Hemen telefona sarılarak bir yeri aradı. Biraz bekledikten sonra beklediği tanıdık sesi duydu.</p>

  <p>&nbsp;"Her şey yolunda. Hemen Blitz'e gel."</p>

  <p>&nbsp;Beş dakika sonra Bay Carter ile Tommy, Blitz'in Palmiye salonunda oturuyorlardı. Bay Carter kendinden emin ve rahattı.</p>

  <p>&nbsp;"Olağanüstü bir iş başardınız. Prens ile küçük hanım lokantada yemek yiyorlar. Adamlarımdan ikisini oraya garson olarak yerleştirdim. Şüphelense de şüphelenmese de bu kez onu iyice kıstırdık, bundan eminim. Yukarıda iki adamım odasını kontrol altında tutuyor, çok daha fazlası da dışarıda nereye giderse gitsin izlemek için hazır bekliyor. Her hareketini izliyoruz. Hiç endişelenmeyin, karınız güvende. Hiçbir risk söz konusu değil."</p>

  <p>&nbsp;Zaman zaman gizli servis elemanları geliyor, gelişmeleri bildiriyorlardı. İlk gelen bir garsondu; onların siparişlerini aldı, ikinci gelense; son modaya uygun giyinmiş bir delikanlı.</p>

  <p>&nbsp;Bay Carter, "Dışarı çıkıyorlar," dedi. "Eğer oturmak için buraya gelirlerse sütunun arkasına geçeriz. Ama ben eşinizi yukarı süitine çıkaracağını sanıyorum. Ah işte tahminimde yanılmadım."</p>

  <p>&nbsp;Tommy oturduğu yerden karısı ile Rus ajanının asansöre binmelerini izledi. Dakikalar geçiyor, Tommy'nin huzursuzluğu artıyordu.</p>

  <p>&nbsp;"Efendim sizce de, yani o süitte yalnız..."</p>

  <p>&nbsp;"Hiç endişelenmeyin, adamlarımdan biri içeride, divanın arkasına saklanmış durumda."</p>

  <p>&nbsp;Bu sırada bir garson lobiden geçerek, Bay Carter&rsquo;ın yanına geldi.</p>

  <p>&nbsp;"Yukarıya çıktıkları bilgisini almıştık efendim, ama yukarı gelmediler. Bir şey yapmamız gerekiyor mu?"</p>

  <p>&nbsp;Bay Carter o anda yerinden sıçrayarak, "Ne?" diye bağırdı. "Asansöre bindiklerini kendi gözümle gördüm." Saatine baktı. "Tam dört buçuk dakika oldu. Hâlâ yukarı çıkmadılar mı?"</p>

  <p>&nbsp;Asansöre koşarak, henüz aşağı inen asansördeki görevliye sordu:</p>

  <p>&nbsp;"Biraz önce kızıl sakallı bir beyle, genç bir hanımı ikinci kata çıkardınız, değil mi?"</p>

  <p>&nbsp;"İkinci kata değil. Beyefendi üçüncü kata çıkmak istedi, efendim."</p>

  <p>&nbsp;"Tanrım!" Şef heyecan içinde asansöre bindi ve Tommy'ye de gelmesini işaret etti.</p>

  <p>&nbsp;"Lütfen bizi üçüncü kata çıkarın."</p>

  <p>&nbsp;Alçak sesle, "Bunu anlayamıyorum," dedi. "Ama sakin olun. Otelin tüm çıkışları tutulmuş durumda, sürekli kontrol altında. Ayrıca her olasılığa karşın üçüncü kata da bir adamımı yerleştirmiştim. Aslında her katta adamım var. Gördüğünüz gibi korkulacak bir şey yok, işi şansa bırakmadım."</p>

  <p>&nbsp;Asansör üçüncü katta durunca, hemen inip koridorun diğer ucuna doğru yürüdüler. Yarı yolda garson kılığında biri yanlarına geldi.</p>

  <p>&nbsp;"Sorun yok şef! 318 numaradalar."</p>

  <p>&nbsp;Carter rahat bir soluk aldı.</p>

  <p>&nbsp;"Tamam. Başka çıkış var mı?"</p>

  <p>&nbsp;"Orası bir süit, yalnızca bu koridora açılan iki kapısı var. Kapılardan herhangi birinden çıksalar merdivene ya da asansörlere gitmek için önümüzden geçmeleri gerekiyor."</p>

  <p>&nbsp;"O zaman sorun yok. Aşağıya telefon edip, o dairede kimin kaldığını öğren."</p>

  <p>&nbsp;Garson bir iki dakika sonra geri geldi.</p>

  <p>&nbsp;"Detroit'ten Bayan Cortlandt Van Snyder adlı biri."</p>

  <p>&nbsp;Bay Carter derin düşüncelere dalmıştı.</p>

  <p>&nbsp;"İşte bu çok ilginç! Acaba bu Bayan Van Snyder suç ortağı mı, yoksa..."</p>

  <p>&nbsp;Cümlesini yarıda kesti ve birden sordu.</p>

  <p>&nbsp;"İçeriden herhangi bir ses duyuluyor mu?"</p>

  <p>&nbsp;"Hayır. Ama kapılar çok kaim. Duyulması çok güç."</p>

  <p>&nbsp;Bay Carter ansızın karar verdi.</p>

  <p>&nbsp;"Ben bu işten hiç hoşlanmadım. İçeriye giriyoruz. Aşağıdan otelin ana anahtarını alın."</p>

  <p>&nbsp;"Peki efendim."</p>

  <p>&nbsp;"Hemen Evans ve Clydesly'yi de çağırın."</p>

  <p>&nbsp;Gelen iki kişiden de destek alarak süitin kapısına yaklaştılar. Birinci adam kapıyı anahtarla sessizce açtı.</p>

  <p>&nbsp;Kendilerini küçük bir holde buldular. Sağ taraftaki banyonun kapısı açıktı. Tam karşılarında oturma odası vardı. Sol taraftaki odadan astımlı biri soluk almaya çalışıyormuş gibi boğuk, hafif bir ses geliyordu. Bay Carter kapıyı iterek açtı ve içeri girdi.</p>

  <p>&nbsp;Burası çift kişilik bir yatak odasıydı. Geniş yatağın üzerine gül renginde, altın sim işlemeli bir örtü serilmişti. Yatağın üzerinde elleri, ayakları bağlanmış, dehşet içinde gözleri yuvalarından fırlamış bir kadın vardı. Kadının ağzı bir tıkaçla kapatılmıştı.</p>

  <p>&nbsp;Bay Carter&rsquo;ın işareti üzerine adamlar daireyi araştırmaya başladılar. Yatak odasına ise yalnızca Tommy ile şef girdiler. Carter kadının bağlarını çözmek için yatağın üzerinde eğildiği sırada, gözleriyle de odayı tarıyordu. Amerika'dan geldiği anlaşılan çok sayıda valiz dışında oda boştu. Rus'tan da Tuppence'tan da tek bir iz yoktu.</p>

  <p>&nbsp;Birkaç dakika sonra garson kılıklı ajan içeriye gelerek, diğer odaların da boş olduğunu bildirdi. Tommy pencereye gitti, açtı ve hüsranla başını salladı. Balkon yoktu, yalnızca aşağı caddeye bakan ufak bir pencere çıkıntısı.</p>

  <p>&nbsp;Carter sert bir tonda, "Bu odaya girdiklerinden emin misiniz?" diye sordu.</p>

  <p>&nbsp;"Kesinlikle... zaten," diyen adam yatağın üzerindeki kadını işaret etti. Carter cebindeki çakı ile kadının ağzındaki eşarbı ve kollarındaki ipleri kesti. Zavallı Amerikalı kadının korkudan dili tutulmuştu. Kadının olayın ilk şokunu atlatması için biraz bekleyen şef daha sonra yumuşak ve anlayışlı bir tonda sordu.</p>

  <p>&nbsp;"Lütfen bana neler olduğunu anlatır mısınız?"</p>

  <p>&nbsp;"Oteli mahkemeye vereceğim. Bu akıl almaz bir rezalet! Tam soğuk algınlığı ilacımı alacağım sırada adamın biri arkamdan saldırdı, burnumun dibinde küçük bir şişe kırdı. O anda kendimi kaybetmişim. Kendime geldiğimde burada bağlı yatıyordum. Tanrım! Mücevherlerim ne oldu? Hepsini almış, değil mi?"</p>

  <p>&nbsp;Bay Carter soğuk bir ifadeyle, "Mücevherleriniz burada, güvende," dedi. Sonra eğilip yerden bir şey aldı. "Adam üzerinize atıldığı sırada burada, şu anda benim durduğum yerde mi duruyordunuz?"</p>

  <p>&nbsp;Bayan Van Snyder, "Evet," dedi.</p>

  <p>&nbsp;Bay Carter&rsquo;ın yerden aldığı ince bir cam parçasıydı. Kokladıktan sonra Tommy'ye uzattı.</p>

  <p>&nbsp;"Etil klorid," dedi. "Ani etkili anastezik. Baygınlığı bir iki dakikadan fazla sürmez. Bayan Van Snyder herhalde siz içeriye girdiğiniz zaman o da buradaydı, öyle değil mi?"</p>

  <p>&nbsp;"Ben de size bunu anlatmaya çalışıyorum anlamıyor musunuz? Onun gittiğini görüp de bir şey yapamamak beni deli etti."</p>

  <p>&nbsp;Bay Carter sert bir ses tonuyla, "Gitmek mi?" diye sordu. "Nereden?"</p>

  <p>&nbsp;Kadın tam karşılarındaki duvarı işaret ederek, "Şuradaki kapıdan," dedi. "Yanında bir de kız vardı, ama kız sanki uyuşturucu almış gibi kendinden geçmişti."</p>

  <p>&nbsp;Carter soran gözlerle adamlarını süzdü.</p>

  <p>&nbsp;"Bu kapı yan daireye açılıyor efendim, çift taraflı ama her iki yandan da kilitli."</p>

  <p>&nbsp;Bay Carter kapıyı dikkatle inceledi. Sonra yeniden yatağa yaklaştı.</p>

  <p>&nbsp;"Bayan Van Snyder hâlâ adamın bu kapıdan çıktığı konusunda ısrar ediyor musunuz?"</p>

  <p>&nbsp;"Evet dedim ya. Hem neden olmasın?"</p>

  <p>&nbsp;Soğuk bir ses tonuyla, "Çünkü kapı bu taraftan kilitli," diyen Bay Carter bu arada kapının kolunu yokluyordu.</p>

  <p>&nbsp;Bayan Van Snyder'ın yüz ifadesinden çok şaşırdığı anlaşılıyordu.</p>

  <p>&nbsp;Bay Carter, "Eğer biri kapıyı onun arkasından kilitlemediyse bu olanaksız. Buradan çıkmış olamaz," dedi.</p>

  <p>&nbsp;Ve o anda odaya giren Evans'a döndü.</p>

  <p>&nbsp;"Bu süitin bir yerinde saklanmamış olduklarından eminsin, değil mi? Başka ortak kapı yok, değil mi?"</p>

  <p>&nbsp;"Hayır, efendim, bundan eminim."</p>

  <p>&nbsp;Carter bakışlarını odada gezdirdi. Büyük gardırobu açtı, perdelerin arkasına, yatağın altına baktı. Ve sonra birden bir şey düşünerek, Bayan Van Snyder&rsquo;ın bütün itirazlarına rağmen kadının büyük giysi sandığını açtı ve içindekileri boşaltmaya başladı.</p>

  <p>&nbsp;Aynı anda süitin bağlantı kapısını inceleyen Tommy bağırdı.</p>

  <p>&nbsp;"Gelin buraya, bakın efendim. Buradan çıkmışlar."</p>

  <p>&nbsp;Kilidin dili öylesine ustalıkla içeri çekilip, yerine yerleştirilmişti ki kesinlikle kilitli izlenimi uyandırıyordu. Halbuki kilitli değildi, yalnızca çekilmişti.</p>

  <p>&nbsp;Tommy, "Kapı açılmıyor, çünkü diğer taraftan sürgülenmiş," dedi.</p>

  <p>&nbsp;Bir dakika sonra yeniden koridordaydılar. Garson elindeki maymuncukla yan odanın kapısını açtı. Burası boştu. Ara kapının aynı şekilde kapatılıp, sürgülenmiş olduğunu gördüler, anahtarsa kapının üstündeydi. Odada ne Rus ajanından, ne de Tuppence'dan eser vardı. Bu odanın yandaki odaya açılan başka bir kapısı da yoktu. Yalnızca koridora açılan tek bir kapısı vardı.</p>

  <p>&nbsp;Garson ısrarla, "Çıksalardı kesinlikle görürdüm," dedi. "Onları görmemem mümkün değil. Çıkmadıklarına yemin ederim."</p>

  <p>&nbsp;Tommy, "Lanet olsun!" diye bağırdı. "Kuş olup da uçmadılar ya."</p>

  <p>&nbsp;Carter yeniden sakinleşmişti, düşünüyordu.</p>

  <p>&nbsp;"Aşağıya telefon edip burada, son kimin kaldığını ve ne zaman ayrıldığını öğrenin."</p>

  <p>&nbsp;Onlarla birlikte gelen Evans, Clydesly'yi diğer dairede nöbetçi bırakarak denileni yaptı. Kısa bir süre sonra telefon ahizesini yerine bırakarak açıkladı:</p>

  <p>&nbsp;"Yatalak bir Fransız delikanlı, Mösyö Paul de Vareze kalmış. Yanında bir de hastabakıcı varmış."</p>

  <p>&nbsp;O anda garson kılığındaki gizli servis elemanının çığlığı duyuldu. Sapsarı kesilmişti.</p>

  <p>&nbsp;"Felçli delikanlı, hastabakıcı," diye kekeledi. "Koridorda yanımdan geçtiler. Daha önce de birçok kez gördüğüm için şüphelenmek aklıma bile gelmedi."</p>

  <p>&nbsp;Bay Carter, "Aynı insanlar olduğundan emin misin?" diye bağırdı. "Emin misin? Dikkatle baktın mı?"</p>

  <p>&nbsp;Adam başım salladı.</p>

  <p>&nbsp;"Şöyle bir baktım. Ben diğerlerini, yani sakallı adamla kızı beklediğim için çok dikkat ettiğimi söyleyemem."</p>

  <p>&nbsp;Bay Carter homurdandı.</p>

  <p>&nbsp;"Elbette. Onlar da bunu biliyorlardı, kullandılar."</p>

  <p>&nbsp;Tommy birden haykırarak eğildi ve divanın altından bir şey çıkardı. Bu, siyah bohçayı andırır bir şeydi. Aslında bunun Tuppence&rsquo;ın&nbsp; o gün giydiği siyah manto olduğunu anladı. İçinden Tuppence&rsquo;ın o gün giymiş olduğu giysileri, şapkası ve kızıl bir takma sakal çıktı.</p>

  <p>&nbsp;"Şimdi anlaşılıyor," dedi hüzünle. "Yakaladılar onu, Tuppence'ı ele geçirdiler. O Rus şeytan bizimle oyun oynadı. Felçli çocukla hastabakıcı suç ortaklarıydı. Birkaç gün burada kalarak otel personelinde göz alışkanlığı oluşturdular. Adam yemek sırasında izlendiğini fark etmiş ve bu planını yürürlüğe koymuş olmalı. Belki de kilitte düzeneği ayarladığı sırada, yan odanın boş olacağını sanıyordu. Neyse sonuçta yan odadaki kadını etkisiz hale getirmeyi başardı ve Tuppence'ı buraya getirdi. Zaten her şey hazırdı. Tuppence'a felçli çocuğun giysilerini giydirip, tekerlekli sandalyeye oturttu. Kendisi de kılık değiştirdi. Ve güvenle dışarı çıkmayı başardı. Tabii giysilerin de saklanması gerekiyordu. Ama hâlâ anlayamadığım bir şey var, Tuppence&rsquo;ın bütün bunlara boyun eğmesini nasıl sağladı?"</p>

  <p>&nbsp;Carter, "Ben anladım," dedi. "Halının üzerinden parlak metal bir şey aldı. "Burada bir şırınga var. Onu uyuşturmuştu."</p>

  <p>&nbsp;Tommy, "Aman Tanrım," diye inledi. "Herif burnumuzun dibinden kaçıp gitti."</p>

  <p>&nbsp;Carter hemen, "Bundan henüz emin değiliz," dedi. "Biliyorsun, bütün çıkışlar tutulmuştu."</p>

  <p>&nbsp;"Sakallı bir adam ve genç bir kadına karşı. Felçli bir çocuk ve hastabakıcısına karşı değil. Şimdiye kadar otelden çoktan ayrılmışlardır."</p>

  <p>&nbsp;Kısa bir soruşturma sonunda felçli çocuk ile hastabakıcısının beş dakika önce bir taksi ile otelden ayrıldıklarını öğrendiler.</p>

  <p>&nbsp;Bay Carter, "Buraya bak, Beresford," dedi. "Tanrı aşkına kendini topla. Karını bulmak için her şeyi yapacağımı biliyorsun. Ben şimdi büroma dönüyorum. Beş dakikaya kalmaz bölümdeki herkes onları aramak için işe koyulmuş olacak. Onları bulacağız. İnan bana."</p>

  <p>&nbsp;"Acaba? Gerçekten inanıyor musunuz buna? Adam şeytan gibi. Bu Rus, gerçek bir şeytan. Şu yaptığına bakın. Elinizden geleni yapacağınızdan eminim. Dua edelim ki geç kalmamış olalım. Bizi fena atlattı."</p>

  <p>&nbsp;Blitz'den çıkınca nereye gittiğini bilmeden kör gibi yürüdü. Aptallaşmış gibiydi. Sanki eli ayağı yerden kesilmişti. Nereyi arayacaktı? Ne yapacaktı?</p>

  <p>&nbsp;Green Park'a giderek oradaki bir banka oturdu. Bankın diğer ucunda başka birinin oturmakta olduğunu fark etmemişti. Tanıdık bir ses, "Efendim, bir dakika, cüretimi bağışlarsanız," deyince kendine geldi ve başını kaldırdı.</p>

  <p>&nbsp;"Merhaba Albert."</p>

  <p>&nbsp;"Olanları biliyorum, umutsuzluğa kapılmayın."</p>

  <p>&nbsp;"Umutsuzluğa kapılmayın. Bunu söylemesi kolay."</p>

  <p>&nbsp;"Biraz düşünün, efendim. Blunt&rsquo;ın Muhteşem Dedektifleri şimdiye dek hiç yenilmediler. Eğer beni bağışlarsanız, bu sabah Bayan Blunt ile konuşmalarınıza kulak misafiri oldum. Poirot ve küçük gri hücreleri. Siz de küçük gri hücrelerinizi kullanın ve ne yapabileceğinize bakın."</p>

  <p>&nbsp;"Küçük gri hücreleri kullanmak filan, bunlar romanlarda olur evlat. Boş ver sen bunlara."</p>

  <p>&nbsp;Albert inatla, "Bence Bayan Blunt'ı saf dışı bırakmak öyle kolay yapılacak şey değil. Onun nasıl bir insan olduğunu siz benden çok daha iyi bilirsiniz, efendim. Küçük köpekler için aldığınız o lastik kemikler gibi, kesinlikle aşınmaz, yok edilemez."</p>

  <p>&nbsp;Tommy, "Albert," dedi. "Beni güldürme."</p>

  <p>&nbsp;"Öyle ise küçük gri hücrelerinizi kullanın artık, efendim."</p>

  <p>&nbsp;"Çok inatçı bir adamsın Albert! Aptalı oynayarak bizi çok iyi oyaladın. Neyse, bir deneyelim: Önce metodik olarak bir durum değerlendirmesi yapalım. Tam ikiyi on geçe bizimkiler asansöre bindi. Beş dakika sonra asansör görevlisiyle konuştuk, durumu öğrenip üçüncü kata çıktık. Diyelim ki ikiyi on dokuz geçe Bayan Van Snyder&rsquo;ın odasına girdik. Evet, burada üzerinde durmamız gereken önemli ne bulduk?"</p>

  <p>&nbsp;Bir sessizlik oldu. Akıllarına gelen önemli bir nokta yoktu.</p>

  <p>&nbsp;Albert birden gözleri parlayarak, "Odada sandığa benzer bir şey var mıydı?" diye sordu.</p>

  <p>&nbsp;Tommy, "Mon ami," dedi. "Paris'ten henüz dönmüş Amerikalı bir kadının psikolojisini bilmez misin? Odada en azından yirmi sandık... valiz vardı."</p>

  <p>&nbsp;"Demek istediğim şu ki sandık istenilmeyen bir cesedi gizlemek için en ideal yerdir... tabii illa ceset olması gerekmez, baygın olması yeterli."</p>

  <p>&nbsp;"İçine ceset girebilecek büyüklükte olan iki tanesini aradık. Kronolojik olarak sırada ne var?"</p>

  <p>&nbsp;"Atlatıldınız... Bayan Blunt ve hastabakıcı kılığındaki haydut koridorda garsonun önünden geçip gittiler."</p>

  <p>&nbsp;"Bu biz yukarı çıkmadan hemen önce olmuş olmalı. Bizimle yüz yüze gelmekten kıl payı kurtulmuş olmalılar. Adam hızlı davranmış, ama dur bir dakika... Ben."</p>

  <p>&nbsp;Birden sustu.</p>

  <p>&nbsp;"Ne oldu, efendim?"</p>

  <p>&nbsp;"Dur mon ami. Aklıma bir şeyler geldi. Zaten Hercule Poirot' nun aklına da bu gibi şeyler hep son dakikada gelir. Eğer öyleyse, eğer öyleyse, Tanrım, umarım zamanında yetişirim."</p>

  <p>&nbsp;Koşarak parktan çıktı. Albert de hemen peşindeydi. Soluk soluğa koşarken, "Ne oldu efendim?" diye sordu. "Anlayamadım."</p>

  <p>&nbsp;"Böylesi daha iyi. Bilmemelisin. Hastings de zaten hiçbir zaman bilemez. Eğer senin de küçük gri hücrelerin benimkiler gibi çalışsaydı, bu oyunun zevki kalır mıydı? Saçmalıyorum, ama elimden farklı bir şey yapmak gelmiyor. Albert, sen çok akıllı bir çocuksun. Tuppence&rsquo;ın, senin benim gibi on tanesini cebinden çıkaracağını biliyorsun."</p>

  <p>&nbsp;Tommy soluk soluğa, koşarak otele girdi. Hemen Evans'ı buldu ve onu bir köşeye çekip aceleyle bir şeyler söyledi. Sonra beraberce asansöre bindiler. Albert de yanlarındaydı.</p>

  <p>&nbsp;Tommy, "Üçüncü kat," dedi.</p>

  <p>&nbsp;318 numaralı odanın kapısında bir an durdular. Evans maymuncuğu çıkardı ve hemen kullandı. Hiçbir şey söylemeden, uyarmadan doğruca Bayan Van Snyder&rsquo;ın odasına daldılar. Kadın hâlâ yatağın üzerinde yatıyordu, ama uzun bir sabahlık giymişti. Onları görünce şaşırdı.</p>

  <p>&nbsp;Tommy nazikçe, "Kapıyı çalmadan girdiğimiz için çok özür dilerim," dedi. "Ama karımı istiyorum. O yataktan kalkar mısınız lütfen?"</p>

  <p>&nbsp;Bayan Van Snyder, "Delirdiniz mi siz?" diye bağırdı.</p>

  <p>&nbsp;Tommy, "Çok artistik," dedi. "Ama artık işe yaramaz. Yatağın altına baktık ama içine bakmadık. Çocukken saklanmak için ben de orayı kullanırdım. Bazanın içine, boylu boyunca uzanırdım. Şu elbise sandıklarının hepsi aslında ceset saklamaya uygundu, kullanılabilirdi. Ama biz beklediğinizden hızlı davrandık. Tuppence'ı bayıltmanız, yatağın içine saklamanız, yan odadaki suç ortaklarınız tarafından ağzınızın tıkanıp, bağlanması. O anda bu öyküyü kesinlikle yuttuğumuzu itiraf etmeliyim. Ama olayları bir düzen ve metot içinde düşününce, bir kızı bayıltmak, onu felçli bir çocuk kılığına sokmak, başka bir kadını bayıltıp, ağzını tıkamak ve bayılmak, kendi kılığını değiştirmek, bütün bunlar bir kişinin beş dakika içinde yapabileceği şeyler değil. Fiziksel anlamda olanaksız. Felçli çocuk ve hastabakıcı yemdi. Biz onları izleyecektik ve Bayan Van Snyder da kurban rolü yapacaktı. Evans lütfen hanımın yataktan kalkmasına yardım eder misiniz? Tabancanız var değil mi? Güzel."</p>

  <p>&nbsp;Kadın avaz avaz bağırırken, Evans, onu yataktan çekip aldı. Tommy hemen çarşafları yana çekip, şilteyi kaldırdı. Yatağın altında Tuppence sapsarı bir yüz ve kapalı gözlerle yatıyordu. Tommy ilk anda onun öldüğünü düşündü, ama sonra göğsünün hafif hafif kalkıp indiğini gördü. Baygındı... ölü değildi.</p>

  <p>&nbsp;Sonra Albert ile Evans'a döndü.</p>

  <p>&nbsp;"Şimdi beyler," dedi. "Şimdi de son perde!'</p>

  <p>&nbsp;Birden Bayan Van Snyder&rsquo;ın saçlarına yapıştı ve kadının saçları elinde kaldı.</p>

  <p>&nbsp;Tommy, "Aynen düşündüğüm gibi," dedi. "16 Numara."</p>

  <p>&nbsp;Tuppence yarım saat kadar sonra gözlerini açtığında, Tommy ile doktorun üzerine eğilmiş olduğunu gördü.</p>

  <p>&nbsp;Son çeyrek saatte oldukça kötü anlar geçirmişlerdi ama sonunda doktor her şeyin yolunda olduğundan emin olduğunu müjdeledi.</p>

  <p>&nbsp;Tommy, "Mon ami Hastings," dedi, "Hayata döndüğüne ne kadar sevindiğimi bilemezsin."</p>

  <p>&nbsp;"16 Numara'yı yakaladık mı?"</p>

  <p>&nbsp;"Evet, onu bir kez daha unufak ettim. Artık Carter&rsquo;ın elinde. Küçük gri hücreler. Bu arada Albert'in de çok yardımı oldu."</p>

  <p>&nbsp;"Anlat bana."</p>

  <p>&nbsp;Tommy, ona olanları belirli noktaları atlayarak, ayrıntılarıyla anlattı.</p>

  <p>&nbsp;Tuppence gülerek, "Beni kaybettiğini hissedince deliye dönmedin mi?" diye sordu.</p>

  <p>&nbsp;"Tam olarak değil, insan ne olursa olsun soğukkanlılığını korumalı."</p>

  <p>&nbsp;Tuppence, "Yalancı," dedi. "Hâlâ yüzün sapsarı."</p>

  <p>&nbsp;"Şey tabii, endişelenmediğimi söyleyemem. Yalan değil. Artık bu işlerden vazgeçelim mi sevgilim, ne dersin?"</p>

  <p>&nbsp;"Bence de öyle."</p>

  <p>&nbsp;Tommy rahat bir nefes aldı.</p>

  <p>&nbsp;"Böyle bir şoktan sonra aklını başına toplayacağından emindim zaten."</p>

  <p>&nbsp;"Şoktan değil canım. Böyle şeylere aldırmadığımı bilirsin."</p>

  <p>&nbsp;Tommy, "Aşınmaz, lastik kemik," diye mırıldandı.</p>

  <p>&nbsp;Bu arada Tuppence gülerek ekledi. "Başka bir iş buldum. Çok daha ilginç ve heyecanlı. Daha önce hiç yapmamış olduğum bir iş."</p>

  <p>&nbsp;Tommy onu kaygıyla süzdü.</p>

  <p>&nbsp;"Buna asla izin vermiyorum Tuppence."</p>

  <p>&nbsp;"Elinde değil. Doğanın kanunu bu."</p>

  <p>&nbsp;"Neler söylüyorsun sen?"</p>

  <p>&nbsp;"Bebeğimizden bahsediyorum. Bugünlerde kadınların artık bu gibi şeyleri fısıldamaları gerekmiyor. Bağıra bağıra söyleyebilirim. BEBEĞİMİZ olacak! Tommy yaşam ne muhteşem, değil mi?"</p>

  <p>&nbsp;&nbsp;</p>

  <p class="p5"><span class="t11">SON</span></p>
</body>
</html>
