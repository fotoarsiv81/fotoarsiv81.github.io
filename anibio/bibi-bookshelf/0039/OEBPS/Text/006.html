<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>4. Bölüm: Uğursuz Yabancı Olayı</title>
</head>

<body>
  <h2 class="h21">4. Bölüm: Uğursuz Yabancı Olayı</h2>

  <p>&nbsp;Tommy esneyerek, "Çok sıkıcı bir gün oldu," dedi.</p>

  <p>&nbsp;Tuppence da aynı şekilde esneyerek. "Nerede ise çay saati." dedi.</p>

  <p>&nbsp;Uluslararası Dedektiflik Bürosu'nda işler hiç de hareketli değildi. Merakla beklenen sosis tüccarının mektubu gelmediği gibi, sıradan olaylarda da bir gelişme yoktu. Bu sırada Albert elinde mühürlü bir paketle içeriye girdi ve masanın üstüne bıraktı.</p>

  <p>&nbsp;Tommy, "Mühürlü Paketin Gizemi," diye mırıldandı. "Acaba içinde Rus düşesinin ünlü incileri mi var? Yoksa Blunt'ın zeki dedektiflerini havaya uçurmak üzere tasarlanmış bir ölüm makinesi mi?"</p>

  <p>&nbsp;Tuppence paketi açarken, "Hiçbiri değil," dedi. "Bu benim Francis Haviland'a düğün hediyem. Güzel, değil mi?"</p>

  <p>&nbsp;Tommy zarif gümüş sigara tabakasını Tuppence&rsquo;ın elinden alarak üzerindeki yazıyı okudu: <span class="t8">"Francis e, Tuppence'dan."</span></p>

  <p>&nbsp;Tabakayı açıp kapattı ve beğeniyle başını salladı.</p>

  <p>&nbsp;"Paranı etrafa saçıyorsun Tuppence," dedi. "Gelecek ay doğum günümde ben de kendime bundan bir tane, ama tabii altınını alacağım. Şu dünyada Tanrı&rsquo;nın yarattığı en işe yaramaz adamlardan biri olan ve hep de öyle kalan Francis Haviland için bu kadar parayı boşa harcamak gerçekten aptallık."</p>

  <p>&nbsp;"Savaşta onun şoförlüğünü yapmış olduğumu unutuyorsun. O zamanlar generaldi. Ah ne günlerdi onlar."</p>

  <p>&nbsp;Tommy, "Öyleydi," diye onayladı. "Hastanedeyken güzel kadınların gelip ellerimi okşadıklarını anımsıyorum. Ama onların hepsine düğün hediyesi yollamak aklıma bile gelmez. Ayrıca gelinin senin bu hediyenden pek hoşlanacağını da sanmıyorum, Tuppence."</p>

  <p>&nbsp;Tuppence bu sözleri duymazdan gelerek, "Ama cebe konmak için zarif ve ince bir tabaka değil mi?" diye sordu.</p>

  <p>&nbsp;Tommy tabakayı kendi cebine indirdi.</p>

  <p>&nbsp;"Tam bana göre," dedi başını sallayarak. "Bak, Albert akşam postasını getirdi. Hiç şüphesiz Perthshire düşesi değerli köpeği Peke'ini bulmak için yardımımızı istiyordur."</p>

  <p>&nbsp;Birlikte mektupları elden geçirdiler. Tommy birden mektuplardan birini elinde sallayarak, uzun bir ıslık çaldı.</p>

  <p>&nbsp;Heyecanla, "Üzerinde Rus pulu olan mavi bir zarf," dedi. "Şefin ne dediğini anımsıyor musun? Bu mektuplara dikkat etmemizi söylemişti."</p>

  <p>&nbsp;Tuppence, "Çok ilginç," dedi. "Sonunda bir şeyler oluyor. Aç bakalım içinde ne var. Domuz tüccarı demişti, değil mi? Bir dakika. Çay için süt aldırtmam gerekiyor. Bu sabah bırakmayı unutmuşlar. Albert'i alması için göndereceğim."</p>

  <p>&nbsp;Dışarı çıktı ve Albert'i gönderip geri döndü. Tommy elinde mavi bir kâğıtla onu bekliyordu.</p>

  <p>&nbsp;"Aynen düşündüğümüz gibi Tuppence," dedi. "Her şey tam da senin dediğin gibi."</p>

  <p>&nbsp;Tuppence mektubu Tommy'nin elinden alarak okudu.</p>

  <p>&nbsp;Mektup düzgün bir İngilizce ile yazılmıştı. Gregor Feodorsky isminde bir adam, karısı için endişeleniyor, ondan haber almak istiyordu. Dedektiflik Bürosu onu bulmak için hiçbir masraftan kaçınmamalıydı. Feodorsky ayrıca bir et krizinin tam ortasında oldukları için işlerinin yoğunluğunu bahane ederek, Rusya'dan ayrılamayacağını yazmıştı.</p>

  <p>&nbsp;Tuppence kâğıdı önündeki masanın üzerine bırakırken, "Bu mektubun ne anlama geldiğini gerçekten bilmek isterdim," diye mırıldandı.</p>

  <p>&nbsp;Tommy, "Bir tür şifre olmalı," dedi. "Bu bizi ilgilendirmez. Bizim görevimiz bu mektubu mümkün olan en kısa zamanda şefe iletmek. İyisi mi şimdi pulu ıslatıp çıkaralım. Bakalım altında 16 yazılı mı?"</p>

  <p>&nbsp;Tuppence, "Doğru," dedi. "Ama bence..."</p>

  <p>&nbsp;Tuppence cümlesini tamamlayamadan birden donakaldı. Onun ansızın susmasına şaşıran Tommy de başını kaldırdığında kapıyı neredeyse tamamen kaplayan iriyarı adamı görüp şaşırdı. Bu davetsiz misafir iri gövdeli, heybetli, yusyuvarlak kafalı, güçlü çene yapısı olan bir adamdı. Kırklı yaşların ortalarında gösteriyordu. Yabancı elinde şapkası odaya girerek, "Rahatsız ettiğim için özür dilerim," dedi. "Bekleme odası boştu, bu kapıyı da açık görünce doğruca içeriye girdim. Burası Blunt&rsquo;ın Uluslararası Dedektiflik Bürosu, değil mi?"</p>

  <p>&nbsp;"Evet öyle."</p>

  <p>&nbsp;"Siz de Bay Blunt olmalısınız? Bay Theodor Blunt?"</p>

  <p>&nbsp;"Evet, ben Bay Blunt'ım. Benimle görüşmek mi istiyorsunuz? Bu da sekreterim Miss Robinson."</p>

  <p>&nbsp;Tuppence kibar bir tavırla başını sallayarak selam verdi, ama hafifçe kıstığı gözleriyle adamı süzmeye devam ediyordu. Acaba bu yabancı ne kadar zamandır kapının önündeydi, konuşmalarının ne kadarını duyup görmüştü? Bu arada adamın konuşurken gözlerini Tommy'nin elindeki mavi mektuptan ayıramadığı da gözünden kaçmamıştı. Tommy'nin uyarıcı tondaki sert sesi onu bir an için düşüncelerinden ayırdı.</p>

  <p>&nbsp;"Miss Robinson lütfen not alır mısınız? Evet, şimdi lütfen benden sizin için ne yapmamı istediğinizi anlatın bana."</p>

  <p>&nbsp;Tuppence kalem ve defterine uzandı. İriyarı adam, haşin bir ses tonuyla konuşmaya başladı.</p>

  <p>&nbsp;"Adım Bower. Doktor Charles Bower. Hampstead'de yaşıyorum, muayenehanem de orada. Size gelmemin nedeni son günlerde çok tuhaf olaylarla karşılaşmış olmam Bay Blunt."</p>

  <p>&nbsp;"Evet, Doktor Bower, anlatın?"</p>

  <p>&nbsp;"Geçen hafta tam iki kez telefonla acil olarak hastaya çağırıldım. Ama sonradan her iki çağrının da sahte olduğu ortaya çıktı. Birinci olayda birinin bana çirkin bir şaka yapıyor olabileceğini düşündüm, ama ikincisinde eve döndüğüm zaman bazı özel belgelerimin yerlerinin değişmiş ve karıştırılmış olduklarını fark ettim. Sonra daha dikkatli araştırınca bunun ilk olmadığını öğrendim. Yazı masam iyice aranmış, karıştırılmış ve belgelerim aceleyle yerlerine konulmuştu."</p>

  <p>&nbsp;Doktor Bower bir an susarak Tommy'ye baktı.</p>

  <p>&nbsp;"Evet, Bay Blunt?"</p>

  <p>&nbsp;Genç adam gülerek, "Evet Doktor Bower?" diye yineledi.</p>

  <p>&nbsp;"Bu konuda ne düşünüyorsunuz?"</p>

  <p>&nbsp;"Önce gerçekleri öğrenmeliyim. Masanızda ne gibi belgeler vardı?"</p>

  <p>&nbsp;"Özel bazı belgeler."</p>

  <p>&nbsp;"Anlıyorum, ama bu özel belgelerin niteliklerini de bilmem gerekiyor. Yani sıradan bir hırsız ya da&nbsp; belirli bir kişi için ne ifade edebileceğini?"</p>

  <p>&nbsp;"Sıradan bir hırsız için hiçbir değeri olamaz, ama bazı pek bilinmeyen alkaloitler konusundaki notlarım, konu hakkında teknik bilgisi olan birisi için çok değerli olabilir. Son yıllarda bu konuda bazı önemli çalışmalarım oldu. Daha doğrusu üzerinde araştırma yaptığım bu alkaloitlerin bazılarının öldürücü zehirler olduğunu ve işin daha da kötüsü geride hiçbir iz bırakmadıklarını saptadım. Bilinen bir reaksiyon da göstermiyorlar."</p>

  <p>&nbsp;"Demek istediğiniz bu sırrın gereğinde bir hayli para kazandırabileceği mi?"</p>

  <p>&nbsp;"Vicdansız, ahlaksız birileri için, evet."</p>

  <p>&nbsp;"Peki, siz, kimden şüpheleniyorsunuz?"</p>

  <p>&nbsp;Doktor geniş omuzlarını silkti.</p>

  <p>&nbsp;"Anladığım kadarıyla evime dışarıdan zorla girilmemiş. Bu da bunu yapanın evdekilerden biri olduğunu gösteriyor, ama ben yine de böyle bir şeyin olabileceğine inanamıyorum, kaldı ki..." Bir an sustu ama sonra bu kez hüzünlü ama bir o kadar da ciddi bir sesle konuşmasına devarn etti. "Bay Blunt, bu konuyu tamamıyla sizin engin deneyiminize bırakmak istiyorum. Bu konuda polise başvurmaya cesaret edemedim, yanımda çalışan üç hizmetliden de eminim.</p>

  <p>&nbsp;Uzun yıllardır benim için çalışıyorlar ve bana son derece sadıklar. Ama yine de kim bilebilir ki? Onların dışında evimde yaşayan iki yeğenim var; Bertram ve Henry. Henry çok iyi bir çocuk, hiçbir zaman bir sorun yaratmadı, hem çok çalışkan, hem de zeki ve sorumluluk sahibi bir genç. Bertram ise maalesef tam tersi, çok farklı karakterde biri. Haşin, vahşi, müsrif ve serseri ruhlu bir çocuk."</p>

  <p>&nbsp;Tommy, 'Anlıyorum, demek yeğeniniz Bertram'ın bu olaya karışmış olabileceğinden şüpheleniyorsunuz?" dedi. "Ben bu konuda sizinle aynı fikirde değilim. Bence asıl şüphelenilmesi gereken iyi bir genç olduğunu söylediğiniz Henry."</p>

  <p>&nbsp;"İyi ama niye?"</p>

  <p>&nbsp;"Gelenekler. Eğilimler. Örnekler." Tommy elini anlamlı bir şekilde salladı. "Deneyimlerime dayanarak söyleyebilirim ki şüpheli görünen karakterler genellikle masumdur. Tabii bunun tam tersi de geçerli. Evet, bu kesin, ben Henry'den şüpheleniyorum."</p>

  <p>&nbsp;Tuppence araya girerek, "Çok affedersiniz Bay Blunt," dedi. "Sanırım doktor bu değerli belgelerin, şey yani bu tehlikeli alkaloitlere ilişkin notların masasında diğer kâğıtlarla beraber durduğunu söylemişlerdi, değil mi?"</p>

  <p>&nbsp;"Evet, sayın bayan, belgelerimin hepsini yazı masamda saklarım. Ama tabii önemli olanlar, yerini yalnızca benim bildiğim gizli bir çekmecede duruyorlardı. Bu yüzden de ellerine geçmemişti."</p>

  <p>&nbsp;Tommy, "Benden ne yapmamı istiyorsunuz Doktor Bower?" diye sordu. "Bu girişimlerin süreceğini mi düşünüyorsunuz?"</p>

  <p>&nbsp;"Aynen öyle Bay Blunt. Üstelik böyle düşünmek için nedenlerim de var. Daha bugün akşamüzeri, birkaç hafta önce Bournemouth'a gönderdiğim hastamdan bir telgraf aldım. Telgrafta hastamın durumunun ağır olduğu ve acilen beni görmek istediği yazıyordu.</p>

  <p>&nbsp;Tabii size de anlattığım bu olaylardan şüphelenip ben de söz konusu hastama telgraf çektim ve ondan böyle bir telgraf çekmemiş olduğunu ve son derece sağlıklı olduğunu belirten bir telgraf aldım. Bu da demek oluyor ki, beni yine evden uzaklaştırmak istediler. Dolayısıyla eğer bu oyuna gelmiş gibi yapar ve Bournemouth'a gidecekmişim gibi evden ayrılırsam, bu alçakları işbaşında yakalama şansımız olabilir. Bu kişi ya da kişiler hiç şüphesiz işe koyulmadan önce evdeki herkesin yatağına çekilmesini bekleyecektir. Sizden ricam Bay Blunt, bu gece saat on birde evimin önünde benimle buluşup, bu olayı birlikte ortaya çıkarmanız."</p>

  <p>&nbsp;"Adamları işbaşında yakalayabileceğimizi umuyorum." Tommy, elindeki kitap açacağını masanın üzerine vurdu. "Bu alçakları suçüstü yakalamak için yaptığınız plan olağanüstü görünüyor Doktor Bower. İşe yaramaması için hiçbir neden göremiyorum. Neyse, adresiniz neydi Doktor Bower?"</p>

  <p>&nbsp;"Larches Köşkü, Hangman Yolu. Korkarım oldukça ıssız bir bölge. Ama tepeden bakıldığında muhteşem bir manzarası var."</p>

  <p>&nbsp;Tommy, "Haklısınız," dedi.</p>

  <p>&nbsp;Konuk ayağa kalktı.</p>

  <p>&nbsp;"Öyleyse bu gece sizi bekliyorum, Bay Blunt. Larches Köşkü' nün dışında. On bire beş kala, garantiye almak için erken gidelim."</p>

  <p>&nbsp;Tommy ayağa kalkarken masanın üzerindeki düğmeye bastı. Aynı anda Albert, müşteriye kapıya kadar eşlik etmek üzere belirdi. Doktor yürürken belirgin şekilde aksıyordu, ama güçlü bedeni bu aksamayı gizleyebiliyordu.</p>

  <p>&nbsp;Tommy arkasından, "Başa çıkılması güç, kötü bir müşteri," diye mırıldandı. "Tuppence tatlım, sevgili asistanım, sen bu konuda ne düşünüyorsun?"</p>

  <p>&nbsp;"Yalnızca bir tek şey söyleyeceğim: Ayak oyunu!"</p>

  <p>&nbsp;"Ne?"</p>

  <p>&nbsp;"Ayak oyunu, dedim. Tuzak! Polisiye romanları boşuna okumadım ben, Tommy. Bütün bunlar kurgu. Bilinmeyen alkaloitler filan, daha önce hiç bu kadar uydurma bir öykü dinlememiştim."</p>

  <p>&nbsp;Tommy, "Bana da hiç inandırıcı gelmedi," dedi.</p>

  <p>&nbsp;"Gözlerini mavi mektuptan ayıramadığını fark ettin, değil mi? Tommy, bana kalırsa bu adam çeteden biri. Senin gerçek Bay Blunt olmadığını anladılar, bizi tuzağa düşürmeye çalışıyorlar."</p>

  <p>&nbsp;"Bu durumda," diyen Tommy yanındaki dolabı açarak oradaki kitapları dikkatlice inceledi. "Hangi role gireceğimizi seçmek çok kolay. Bu kez Okewood kardeşler olacağız." Ve devam etti. "Ben Desmond olmak istiyorum."</p>

  <p>&nbsp;Tuppence omzunu silkti.</p>

  <p>&nbsp;"Peki, canım, nasıl istersen. Ben de Francis olurum. Ne de olsa ikilinin akıllı olanı Francis. Desmond hep başını belaya sokar, Francis ise son dakikada bahçıvan, uşak ya da durum ne gerektiriyorsa o kılığa girip, durumu kurtarır."</p>

  <p>&nbsp;Tommy, "Ben farklı, süper bir Desmond olacağım. Larches Köşkü'ne gidince..."</p>

  <p>&nbsp;Tuppence birden atılarak, sözünü kesti. "Bu akşam Hampstead'e gitmeyeceksin, değil mi?"</p>

  <p>&nbsp;"Neden gitmeyeyim ki?"</p>

  <p>&nbsp;"Aferin sana. Demek kendi ayaklarınla, gözlerin kapalı tuzağa düşeceksin."</p>

  <p>&nbsp;"Hayır tatlım, hayır, tuzağa gözlerim açık düşeceğim. İkisinin arasında çok büyük fark var. Dostumuz Doktor Bower'a minik bir sürprizim var, çok şaşıracak."</p>

  <p>&nbsp;Tuppence, "Bu iş hiç hoşuma gitmiyor," diye mırıldandı. "Desmond'un şefinin sözünü dinlemeyip kendi başına iş yapmaya kalkıştığı zamanlarda başına neler geldiğini biliyorsun. Aldığımız emrin ne olduğunu da biliyorsun, değil mi? Talimatlar son derece açık. Gelen mektubu hemen şefe yollayıp, olup biteni de hemen beklemeden haber vermemiz gerekiyor.'"</p>

  <p>&nbsp;Tommy, "Tam olarak anlayamamışsın," dedi. "Eğer biri gelip de 16 numaralı mektubu sorarsa haber vermemiz gerekiyor. Soran olmadı ki!"</p>

  <p>&nbsp;"Kendini kandırma!"</p>

  <p>&nbsp;"Aldırma. Bu kez bu işi tek başıma halledeceğim. Hiç endişelenme Tuppence başıma bir şey gelmeyecek. Tepeden tırnağa zırhlanmış olacağım. İşin püf noktası, benim tetikte olacağım ve onların bunu bilmemeleri. Şefin bu gece iyi iş çıkardığım için sırtımı sıvazlayacağından eminim."</p>

  <p>&nbsp;Tuppence yeniden, "Yine de bu hiç hoşuma gitmedi," dedi. "O herif gorilden farksızdı."</p>

  <p>&nbsp;"Ah, benim mavi namlulu otomatiği hesaba katmıyorsun."</p>

  <p>&nbsp;Dış kapı açıldı ve Albert içeri girdi. Kapıyı arkasından kapattıktan sonra yanlarına yaklaştı ve elindeki zarfı uzattı.</p>

  <p>&nbsp;"Bir bey sizi görmek istiyor. Her zamanki gibi Scotland Yard'la konuştuğunuzu filan söylemeye çalıştım ama bana uzatmamamı, her şeyi bildiğini söyledi. Kendisinin zaten Scotland Yard'dan geldiğini de belirtti. Sonra da bir karta bir şeyler yazıp, bu zarfa koydu ve size yolladı."</p>

  <p>&nbsp;Tommy zarfı alıp açtı. Kartı okurken yüzünde hafif bir gülümseme belirdi.</p>

  <p>&nbsp;"O bey gerçeği söyleyerek seninle eğlenmiş Albert. Haydi, içeri al onu."</p>

  <p>&nbsp;Tommy kartı Tuppence'a uzattı. Kartın üzerinde Müfettiş Dymchurch yazılıydı. Altına da, "Marriot'nun arkadaşı," diye bir not eklenmişti.</p>

  <p>&nbsp;Bir dakika kadar sonra Scotland Yard'dan gelen müfettiş içeri girdi. Hemen hemen beden yapıları Marriot'yla aynıydı; kısa boylu tıknaz ve ablak suratlı, ama zeki, çevik aynı zamanda kurnaz bakışlı.</p>

  <p>&nbsp;Müfettiş içeri girerken neşeyle, "İyi akşamlar," dedi. "Marriot bir iş için Güney Wales'e gitti ama gitmeden önce benden size ve özellikle de bu büroya göz kulak olmamı istedi." Tommy'nin sözünü keseceğini fark ederek hızla konuya girdi. "Her şeyi biliyoruz. Bu bizim bölümümüzü ilgilendiren bir konu değil, karışmamamız gerekiyor. Ama son zamanlarda bazı şeylerin göründükleri gibi olmadığı ortaya çıktı. Etrafta bir şeyler dönüyor. Bugün akşamüstü buraya bir adam geldi, değil mi? Bu adamın size ne isim verdiğini ya da gerçek ismini bilmiyorum ama yine de onun hakkında bazı bilgilere sahibim var. Bu da daha fazlasını bilmeme yetiyor. Sizinle gece bir yerde buluşmak istediğini söylersem, yalan söylemiş olmam sanırım, öyle değil mi?"</p>

  <p>&nbsp;"Kesinlikle doğru."</p>

  <p>&nbsp;"Ben de öyle düşünmüştüm. Westerham Caddesi 16 numara, Finsbury Park. Adres bu muydu?"</p>

  <p>&nbsp;Tommy gülerek, "İşte burada yanıldınız," dedi. "Kesinlikle yanlış. Larches Köşkü Hampstead."</p>

  <p>&nbsp;Dymchurch belirgin şekilde şaşırmıştı. Bunu beklemediği açıktı.</p>

  <p>&nbsp;"Anlamıyorum," diye homurdandı. "Yeni bir yerleşim yeri ayarlamış olmalılar. Larches, Hampstead mı demiştiniz?"</p>

  <p>&nbsp;"Evet. Kendisiyle bu gece saat on birde orada buluşacağım."</p>

  <p>&nbsp;"Sakın bunu yapmayın."</p>

  <p>&nbsp;Tuppence birden atıldı.</p>

  <p>&nbsp;"Demiştim, değil mi?"</p>

  <p>&nbsp;Tommy kızardı.</p>

  <p>&nbsp;Gergin bir ifadeyle, "Müfettiş, eğer düşünüyorsanız ki."</p>

  <p>&nbsp;Müfettiş elini kaldırarak onun sözünü kesti.</p>

  <p>&nbsp;"Size ne düşündüğümü söyleyeyim Bay Blunt. Sizin bu gece saat on birde asıl bulunmanız gereken yer aslında burası, yani bu ofis."</p>

  <p>&nbsp;Tuppence hayretle, "Ne?" diye bağırdı.</p>

  <p>&nbsp;"Evet. Burası, bu ofis. Bunu nereden bildiğimi açıklayamam. Bazen bölümler birbirleriyle yardımlaşırlar. Neyse bugün şu ünlü "mavi" mektuplardan birini aldınız, değil mi? Adı hiç önemli değil ama o adam bu mektubun peşinde. Sizi şehrin en ıssız bölgesine, Hampstead'a gönderecek, yolda olduğunuzdan emin olunca da bu gece bina boş ve sessizken gelip ofisi iyice araştıracak."</p>

  <p>&nbsp;"İyi de mektubun burada olduğundan nasıl emin olabilir? Üzerimde de olabilir, ayrıca başka birine vermiş de olabilirim?"</p>

  <p>&nbsp;"Affedersiniz ama o bunu bilemez ki. Sizin gerçek Bay Blunt olmadığınızı anlamış olmalı, büyük olasılıkla sizin göstermelik olarak onun yerine getirilmiş biri olduğunuzu düşünüyordur. Bu durumda mavi mektubun sizin için bir özelliği olacağını bilemez. Yani o mektubu da diğerleri ile beraber, sıradan bir iş mektubu olarak dosyalayacağınızı düşünür."</p>

  <p>&nbsp;Tuppence, "Anlıyorum," dedi.</p>

  <p>&nbsp;"Zaten bizim de isteğimiz onun böyle düşünmesi! Onu bu akşam burada suçüstünde yakalayacağız."</p>

  <p>&nbsp;"Demek plan bu, öyle mi?"</p>

  <p>&nbsp;"Evet. Ömür boyu bir kez ele geçecek bir şans bu! Saat kaç bakalım? Altı. Buradan genellikle kaçta ayrılıyorsunuz?"</p>

  <p>&nbsp;"Altıya doğru."</p>

  <p>&nbsp;"Öyle ise buradan her zamanki gibi tam zamanında çıkmalısınız. Sonra da yeniden mümkün olduğunca erken, gizlice içeri gireriz. Gerçi on birden önce geleceklerini hiç sanmıyorum, ama olabilir de. Şimdi izin verirseniz dışarı çıkıp etrafa bir göz atayım. Bakalım burayı gözetleyen biri var mı?"</p>

  <p>&nbsp;Müfettiş Dymchurch dışarıya, çıkar çıkmaz Tommy ile Tuppence tartışmaya başladılar. Bu epeyce sürdü ve giderek kızıştı, iddialı bir hal aldı. Sonunda geri adım atan Tuppence oldu.</p>

  <p>&nbsp;"Peki, tamam, sen gidip dedektiflerle takılıp sahtekârları yakalarken ben de evimde hanım hanımcık oturuyor olacağım. Ama dur bak, genç adam, beni bu eğlenceden uzak tutmanın bedelini bir şekilde ödeyeceksin."</p>

  <p>&nbsp;Tam o sırada Dymchurch geri döndü.</p>

  <p>&nbsp;"Görünürlerde kimse yok, etraf temiz görünüyor," dedi. "Ama emin olamayız. Siz yine de normal zamanda çıkın buradan. Siz giderseniz onlar da burayı gözetlemekten vazgeçerler."</p>

  <p>&nbsp;Tommy, Albert'i çağırıp kapıları kilitlemesini emretti.</p>

  <p>&nbsp;Sonra dördü birlikte, arabanın her zaman durduğu yakındaki garaja gittiler. Arabayı Tuppence kullanıyor, Albert, onun yanında oturuyordu. Müfettiş ile Tommy ise arkadaydılar.</p>

  <p>&nbsp;Daha sonra yoğun trafiğin içinde takılıp kaldılar. Tuppence omzunun üstünden arkaya bakarak başını salladı. Tommy ve müfettiş arabanın sağ kapısını açarak Oxford Sokağının kalabalığına karıştılar. Bir ya da iki dakika sonra da Tuppence yola devam etti.</p>

  <p>&nbsp;Tommy ile müfettiş hızla Haleham Sokağı'na girdiler.</p>

  <p>&nbsp;Bu arada müfettiş, "Hemen içeriye girmemek daha doğru olacak," dedi. "Anahtarınız var, değil mi?"</p>

  <p>&nbsp;Tommy başıyla onayladı.</p>

  <p>&nbsp;"Bu arada bir şeyler atıştırmaya ne dersiniz? Gerçi daha erken ama karşıda küçük, şirin bir lokanta var. Pencerenin önündeki masaya otururuz. Böylece binayı da gözetlemiş oluruz."</p>

  <p>&nbsp;Müfettişin önerdiği lokantada birlikte oldukça iyi, hafif bir akşam yemeği yediler. Tommy, Müfettiş Dymchurch'ün iyi, hoşsohbet bir insan olduğunu düşünüyordu. İşi gereği yaşamının büyük bir kısmını casus kovalamakla geçirmişti. Dolayısıyla sıradan dinleyicileri hayran bırakacak çok öyküsü vardı ve anlattıkları Tommy'nin de fazlasıyla ilgisini çekmişti.</p>

  <p>&nbsp;Saatler sekizi gösterirken, Dymchurch artık o küçük lokantadan çıkarak büroya gitmelerini önerdi.</p>

  <p>&nbsp;"Hava bir hayli karardı," dedi. "Artık binaya kimse fark etmeden girebiliriz."</p>

  <p>&nbsp;Gerçekten de hava kararmıştı. Caddenin her iki tarafına baktılar, sonra hızla karşıya geçip, binanın antresine girdiler ve yavaşça merdivenlerden yukarı çıktılar. Tommy sessizce anahtarını deliğe soktu.</p>

  <p>&nbsp;Bunu yaptığı sırada Tommy arkasında Dymchurch'ün tam da beklediği gibi ıslık çaldığını duydu.</p>

  <p>&nbsp;Sert bir sesle, "Niçin ıslık çalıyorsunuz?" diye sordu.</p>

  <p>&nbsp;Dymchurch şaşkınlık içinde, "Ben çalmadım," dedi. "Ben de sizin çaldığınızı sandım."</p>

  <p>&nbsp;Tommy, '"İyi ama biri..." dediyse de sözünü tamamlayamadı.</p>

  <p>&nbsp;Kuvvetli kollar onu arkasından yakalamış, ağzına ve burnuna tatlı ve yapışkan bir nesne bastırılmıştı.</p>

  <p>&nbsp;Çaresizlik içinde çırpınıyordu. Kloroform işini yapmaya başlamıştı. Başı dönüyor, zemin ayaklarının altından kayıyor, duvarlar ise sanki etrafında dönüyordu. Sonra bir boğulma hissiyle birlikte kendini kaybetti...</p>

  <p>&nbsp;Kendine geldiğinde şiddetli bir acı duydu, ama bilinci ve gücü yerindeydi. Kloroform yalnızca koklatılmıştı. Ağzına bir tıkaç sokmuş, böylece bağırma olasılığını önlemişlerdi.</p>

  <p>&nbsp;Gözlerini açtığında pek kendinde olduğu söylenemezdi. Kendi ofisinde duvarın bir köşesine yaslanmış duruyordu. İki adam telaş içinde dolapları ve çekmeceleri karıştırıyor, boşaltıyor, etrafı altüst ediyorlardı. Bunları yaparken bir yandan da serbestçe küfrediyorlardı.</p>

  <p>&nbsp;"Lanet olsun, etrafın altını üstüne getirdik ama yok işte. Bu kahrolasıca yerde yok."</p>

  <p>&nbsp;Diğer adam, "Ama burada olmalı," diye homurdandı. "Üzerinde değil. Başka yerde de olması imkânsız."</p>

  <p>&nbsp;Adam konuşurken ister istemez iriyarı olanı, Tommy'ye doğru döndü. Tommy şaşkınlık içinde bu ikinci adamın Müfettiş Dymchurch'ün ta kendisi olduğunu gördü. Adam, Tommy'nin şaşkın yüzünü görünce sırıttı.</p>

  <p>&nbsp;"Şuraya bak, genç dostumuz uyanmış. Ama biraz şaşkın. Evet kesinlikle şaşkın. Aslında her şey o kadar basit ki. Burada bir terslik olduğundan, Uluslararası Dedektiflik Bürosu'nun olması gerektiği gibi bir yer olmadığından şüpheleniyorduk. Bu şüphemizde haklı olup olmadığımızı ortaya çıkarmaya gönüllü oldum. Eğer bu yeni Bay Blunt casus ise benden şüphelenebilirdi. Bundan dolayı buraya önce dostum Cari Bauer'i gönderdim. Cari denileni yaptı, görevi şüpheli davranmak ve inanılmaz bir öykü anlatmaktı. Sonra sahneye ben girdim. Güven sağlamak için de Müfettiş Marriot'nun ismini kullandım. Gerisi kolaydı."</p>

  <p>&nbsp;Adam güldü. Tommy o anda bir şeyler söyleyebilmek için canını verebilirdi, ama ağzındaki tıkaç bunu engelliyordu. Aslında yapmak istediği o kadar çok şey vardı ki, bunların çoğu da elleri ve ayaklarıyla ilgiliydi. Ama ne yazık ki ellerini de ayaklarını da sıkıca bağlamışlardı, kullanamıyordu.</p>

  <p>&nbsp;Onu asıl şaşırtan o anda karşısında ayakta duran adamdaki değişimdi. Müfettiş Dymchurch rolünde iken tipik bir İngilizdi. Halbuki o andaki davranışları ve tutumu onun iyi yetiştirilmiş, kusursuz ve aksansız İngilizce konuşan bir yabancı olduğunu hemen ele veriyordu.</p>

  <p>&nbsp;Sahte müfettiş haydut görünümlü arkadaşına dönerek, "Coggins dostum," dedi. "Şu senin hayat kurtarıcını al da esirimizin yanına geç. Ben ağzındaki tıkacı çıkaracağım. Bağırmanın sizin açınızdan çok büyük, cinayetle sonuçlanabilecek bir aptallık olacağının farkındasınız değil mi, sevgili dostum Bay Blunt? Bunu anladığınızdan eminim. Yaşınıza göre oldukça olgun ve akıllı olduğunuz kesin."</p>

  <p>&nbsp;Tıkacı kaba bir hareketle çıkarıp, kenara çekildi. Tommy çenesini oynatıp, dilini ağzında gezdirdi, iki kere yutkundu ve bir şey söylemeden sustu.</p>

  <p>&nbsp;Diğer adam, "Anlayışınızdan dolayı sizi kutlarım," dedi. "Durumun bilincindesiniz. Bize söyleyecek bir şeyiniz, yok mu?"</p>

  <p>&nbsp;Tommy, "Söyleyeceklerim bekleyebilir," dedi. "Beklemekten zarar gelmez."</p>

  <p>&nbsp;"Ah! Ama benim söyleyeceklerim bekleyemez Bay Blunt. Size basit bir soru Bay Blunt, mektup nerede?"</p>

  <p>&nbsp;Tommy neşeyle, "Bilmiyorum sevgili dostum," dedi. "Bende değil. Bunu siz de benim kadar iyi biliyorsunuz. Sizin yerinizde olsam aramaya devam ederdim. Arkadaşınız Coggins ile sizin saklambaç oynamanızı izlemek bana zevk veriyor."</p>

  <p>&nbsp;Adamın yüzü asıldı.</p>

  <p>&nbsp;"Küstahlık yaparak çok eğlendiğinizi sanıyorsunuz, değil mi Bay Blunt? Şuradaki dört köşe kutuyu görüyor musunuz? İçinde Coggins'in oyuncakları var. Biraz sülfirik asit... evet, sülfirik asit ve demir parçalan, ateşte kızdırılınca kıpkırmızı alev gibi olan demir parçalan..."</p>

  <p>&nbsp;Tommy hüzünle başını salladı.</p>

  <p>&nbsp;"Yanlış değerlendirme," diye mırıldandı. "Tuppence ile bu olayı yanlış tanıladık. Bu bir Clubfoot öyküsü değil. Tam Buldog Drummond'luk bir iş. Ve siz de benzersiz Cari Peterson'sunuz."</p>

  <p>&nbsp;Adam, "Ne saçmalıyorsunuz? Bütün bunların anlamı ne? diye homurdandı.</p>

  <p>&nbsp;Tommy, "Ah çok yazık," dedi. "Demek klasik polisiye öykülerinden haberiniz yok."</p>

  <p>&nbsp;"Aptal herif! İstediğimizi yapacak mısın yoksa Coggins'e oyuncaklarını hazırlamasını ve işe başlamasını mı söyleyeyim?"</p>

  <p>&nbsp;Tommy, "Bu kadar sabırsız olmayın," dedi. "Bana ne istediğinizi söylediğiniz takdirde dediğinizi yapacağımdan emin olabilirsiniz. Yoksa pirzola gibi kızartılmaktan ya da etlerimin dağlanmasından hoşlanacağımı mı sanıyorsunuz? Canımın yanmasını hiç istemem."</p>

  <p>&nbsp;Dymchurch, onu aşağılayan bakışlarla süzdü.</p>

  <p>&nbsp;"Tanrım, şu İngilizler ne ödlek oluyorlar."</p>

  <p>&nbsp;"Sağduyu, dostum, yalnızca sağduyu. Haydi, şimdi artık şu işkence edebiyatından vazgeçin de asıl konuya gelelim."</p>

  <p>&nbsp;"Mektubu istiyorum."</p>

  <p>&nbsp;"Size bende olmadığını söyledim."</p>

  <p>&nbsp;"Bunu biliyoruz, yani kimde olabileceğini biliyoruz. Mektup kızda."</p>

  <p>&nbsp;Tommy, "Haklı olabilirsiniz," dedi. "Arkadaşınız Cari odaya girince çantasına koymuş olabilir."</p>

  <p>&nbsp;"Demek inkâr etmiyorsunuz? İşte bu çok iyi. Şimdi hemen şu Tuppence denilen kıza bir not yazıp mektubu buraya getirmesini isteyeceksiniz."</p>

  <p>&nbsp;Tommy söze, "Bunu yapamam," diye başladıysa da cümlesini tamamlayamadı.</p>

  <p>&nbsp;"Ah, öyle mi? Yapamaz mısınız? Göreceğiz bakalım. Coggins!"</p>

  <p>&nbsp;Tommy, "Bu kadar acele etmeyin," dedi. "Cümlemin sonunu beklemediniz ki. Kollarım bağlıyken bunu yapamam diyecektim. Ne yazık ki dirseği veya burnu ile yazı yazabilen yetenekli tiplerden biri değilim."</p>

  <p>&nbsp;"Öyle ise yazacaksınız?"</p>

  <p>&nbsp;"Tabii. Bunu daha önceki davranışlarımla da belirtmemiş miydim? Ben uyumlu ve anlayışlı bir insanım. Hır çıkmasından hoşlanmam. Tabii Tuppence'a bir şey yapmayacaksınız, değil mi? Ona zarar gelmesini istemem. Ona bir şey yapmayacağınızı umuyorum. O çok iyi bir kız."</p>

  <p>&nbsp;Dymchurch, "Biz yalnızca mektubu istiyoruz," dedi ama yüzünde tuhaf sinsi bir gülümseme belirdi.</p>

  <p>&nbsp;Bir işaretiyle kaba, hantal Coggins hemen eğilip Tommy'nin iplerini çözdü. Tommy mutlulukla kollarım salladı.</p>

  <p>&nbsp;Sonra da neşeyle, "Böylesi çok daha iyi," dedi. "Acaba Coggins bana masanın üzerinden dolmakalemimi verebilir mi? Kalemin diğer ıvır zıvırla birlikte masamda olduğunu sanıyorum."</p>

  <p>&nbsp;Adam homurdanarak kalem ve bir de kâğıt getirdi. Dymchurch uyarırcasına, "Yazarken kullandığınız sözcüklere dikkat edin," dedi. "Bunu size bırakıyoruz, ama bir oyun oynamaya kalkışırsanız bunun tek bir sonu olabilir: Ölüm, hem de ağır ağır."</p>

  <p>&nbsp;Tommy, "Bu durumda," dedi. "Elimden gelenin en iyisini yapmaya çalışacağım."</p>

  <p>&nbsp;Birkaç dakika düşündükten sonra hızla bir şeyler karaladı.</p>

  <p>&nbsp;Ve mektubu tamamlayıp, uzatırken sordu.</p>

  <p>&nbsp;<span class="t8">Sevgili Tuppence,</span></p>

  <p>&nbsp;<span class="t8">Lütfen hemen buraya gel ve gelirken mavi mektubu</span></p>

  <p>&nbsp;<span class="t8">da yan</span><span class="t8">ı</span><span class="t8">nda getir. Hemen de</span><span class="t8">ş</span><span class="t8">ifre etmek istiyoruz.</span></p>

  <p>&nbsp;<span class="t8">Sevgilerimle Francis.</span></p>

  <p>&nbsp;Sahte müfettiş kaşlarını kaldırarak şüpheyle, "Francis mi?" diye sordu. "Sizi bu isimle mi çağırır?"</p>

  <p>&nbsp;Tommy, "Ben vaftiz edildiğim sırada siz orada olmadığınıza göre," dedi. "Bu ismin benim vaftiz adım olduğunu bilmemeniz doğal, tabii bundan emin de olamazsınız. Ama cebimden aldığınız sigara tabakasına bakarsanız gerçeği söylediğime ilişkin geçerli bir kanıt bulacaksınız."</p>

  <p>&nbsp;Adam masanın üstündeki tabakayı aldı ve üzerindeki yazıyı okudu.</p>

  <p>&nbsp;"Tuppence'dan Francis'e."</p>

  <p>&nbsp;Sonra sırıtarak tabakayı masanın üzerine bıraktı.</p>

  <p>&nbsp;"Böylesine duyarlı davranmanız hoşuma gitti. Tabii sizin açınızdan doğru olan da bu! Coggins lütfen bu mektubu dışarıda bekleyen Vassilly'ye ver. Şu anda dışarıda nöbet tutuyor. Hemen mektubu sahibine götürsün."</p>

  <p>&nbsp;Ondan sonraki yirmi dakika yavaş geçti. Bunu izleyen on dakika ise bir türlü geçmek bilmedi.</p>

  <p>&nbsp;Dymchurch sinirlerine hâkim olmakta zorluk çekiyor ve asık bir suratla odanın içinde dolaşıyordu. Bir ara hırsla Tommy'ye döndü.</p>

  <p>&nbsp;"Eğer aklınca bizi oyuna getirmeye çalıştıysan ..." diye homurdandı.</p>

  <p>&nbsp;Tommy, "Eğer yanımızda oyun kâğıdı olsaydı zaman geçirmek için <span class="t8">picquet (</span><span class="t8">İ</span><span class="t8">ki ki</span><span class="t8">ş</span><span class="t8">i aras</span><span class="t8">ı</span><span class="t8">nda otuz iki kâ</span><span class="t8">ğı</span><span class="t8">tla oynanan bir kâ</span><span class="t8">ğı</span><span class="t8">t oyunu.)</span> oynayabilirdik," diye mırıldandı. "Kadınlar böyledir işte, hep bekletirler. Umarım gelince küçük Tuppence'a kaba davranmazsınız?"</p>

  <p>&nbsp;Dymchurch, "Merak etme," dedi. "İkinizi de aynı yere göndermek için bir kolaylık düşüneceğiz birlikte."</p>

  <p>&nbsp;Tommy dişlerini sıkarak mırıldandı.</p>

  <p>&nbsp;"Sen öyle san, pis domuz."</p>

  <p>&nbsp;Birden bekleme odasında bir kıpırdanma oldu. Tommy'nin ilk defa gördüğü bir adam başını odaya uzatarak, Rusça bir şeyler söyledi.</p>

  <p>&nbsp;Dymchurch, "Güzel," dedi. "Kadın geliyor, hem de yalnız."</p>

  <p>&nbsp;Tommy bir an için yüreğinin endişeyle sıkıştığını hissetti. Aynı anda Tuppence&rsquo;ın sesi duyuldu.</p>

  <p>&nbsp;"Oh, buradasınız Müfettiş Dymchurch. Mektubu getirdim. Francis nerede?"</p>

  <p>&nbsp;Bu sözcüklerin ardından da odaya girdi. Vassilly hemen arkasından üzerine atlayarak eliyle ağzını kapattı. Dymchurch, Tuppence&rsquo;ın elinden çantasını kaparak heyecanla içini karıştırmaya başladı.</p>

  <p>&nbsp;Bir an sonra neşeyle mırıldanarak elinde Rus pullu mavi zarfı havaya kaldırdı. Coggins elinde olmayarak küçük bir sevinç çığlığı attı.</p>

  <p>&nbsp;Tam bu sevinç anında Tuppence&rsquo;ın odasına açılan kapı gürültülü bir şekilde açıldı ve Müfettiş Marriot ve iki adamı, ellerinde tabancalarıyla odaya daldılar.</p>

  <p>&nbsp;"Eller yukarı!"</p>

  <p>&nbsp;Kavga olmamıştı. İki adam gafil avlanmışlardı, karşı koymadılar. Dymchurch'ün otomatik tabancası masanın üzerindeydi, diğer ikisi ise silahsızdılar.</p>

  <p>&nbsp;Müfettiş Marriot, adamları kelepçelerken, "Çok iyi iş çıkardınız," dedi. "İleride çok daha iyilerini başaracağımızı umuyorum."</p>

  <p>&nbsp;Dymchurch hırsından bembeyaz olan yüzüyle Tuppence'a döndü. Onu hain bakışlarıyla süzüyordu.</p>

  <p>&nbsp;"Seni küçük şeytan," dedi. "Bunları çağıran sensin."</p>

  <p>&nbsp;Tuppence güldü.</p>

  <p>&nbsp;"Bunu tek başıma başardığım söylenemez. Bu akşam on altı numarayı gündeme getirdiğinizde, durumdan şüphelendiğimi itiraf etmeliyim. Ama asıl gizemi çözen Tommy'nin mektubu oldu. Müfettiş Marriot'ya telefon ettim; onun Albert'teki yedek anahtarı alıp büroya gelmesini sağladım ve ben de boş mavi zarfı alıp buraya geldim. Mektubu bugün sizden ayrıldıktan hemen sonra, aldığımız talimatlara uygun şekilde gereken yere götürüp teslim etmiştim."</p>

  <p>&nbsp;Bütün bu açıklamaların içinde bir tek sözcük adamın dikkatini çekmişti.</p>

  <p>&nbsp;"Tommy mi?" diye sordu.</p>

  <p>&nbsp;Bu arada bağlarından kurtulmuş olan Tommy de yanlarına geldi.</p>

  <p>&nbsp;Tuppence, "Aferin sana Francis kardeş," diyerek Tommy'nin ellerini avuçlarına aldı.</p>

  <p>&nbsp;Tommy de gülerek, Dymchurch'e döndü ve, "Size daha önce de söylediğim gibi sevgili dostum," dedi. "Gerçekten de klasik polisiye romanlarını okumalısınız."</p>

  <p>&nbsp;&nbsp;</p>

  <p><span class="t1">&nbsp;</span></p>
</body>
</html>
