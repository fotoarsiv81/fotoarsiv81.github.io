<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter5-3">
<div>
			<h2>Kamu yönetiminden işletme yönetimine</h2>
			<p>ABD kaynaklı sosyal bilim anlayışının siyaset bilimi ve kamu yönetimi disiplinleri üzerindeki etkisi en az sosyoloji ve psikoloji üzerindeki etkisi kadar köklü oldu. Esasen 1950’lerin başında birer disiplin olarak siyaset bilimi ve kamu yönetiminden bahsetmek mümkün değildi. Hatta kamu yöneti<span id="page215" title="215"></span>mi, siyaset bilimi, idare hukuku gibi dalları birbirinden ayırmak oldukça güçtü. Güçlük, “devlet” ve “idare” olgusunun bu üç disiplinin de konusu olmasından ve bu dalların birer disiplin olarak uzmanlaşmış olmamalarından kaynaklanmaktaydı.</p>
			<p>Bunlar arasından uzmanlaşarak bir disiplin halini alan kamu yönetimi, sadece akademik üretim açısından değil, incelemeleriyle devlet ve bürokrasinin örgütlenme mantığını etkileme kapasitesi bakımından da diğer disiplinlerden farklı bir yere sahiptir.</p>
			<p>Türkiye’de kamu yönetimi disiplininin kökenleri üzerine üretilen yazın, bu alanda Osmanlı’dan itibaren Kıta Avrupa’sı belirlenimli bir anlayışın ve hukuksal bir yaklaşımın hâkim olduğunu belirtmektedir. Aynı yazın 1950’lerde Amerikan yönetim anlayışının girişiyle geleneğin kesintiye uğradığı yorumunu yapmaktadır.<a class="si-noteref" href="#f313" id="backref_313">313</a> Örneğin, Koray Karasu, tek tek örgütlere değil sisteme ve devlet idaresine vurgu yapan Fransız kamu yönetimi anlayışının “kamusal”lığı öne çıkardığını ancak kamu yönetimi disiplinini belirleyen Amerikan kamu yönetimi yaklaşımının disiplini işletme yönetimiyle aynılaştırdığını ve böylece “kamusal”lığın yitirildiği belirtilmektedir.<a class="si-noteref" href="#f314" id="backref_314">314</a> Amerikan kamu yönetimin kamu idaresini özel idare gibi ele aldığı ve işletmeye yakınlaştırdığı düşüncesi, genel kabul gören bir tespittir.</p>
			<p>ABD’de savaş sonrası hızlanan disiplinlerarası uzmanlaşmayla birlikte, devletin bir bütün olarak incelenmesine zaten mesafeli olan bir ekol, bütünlük anlayışından daha da uzaklaşmıştı. Bu ülkenin siyasi geleneğinde önemli bir yeri olan ve sistemin devamının teminatlarından sayılan güçler <span id="page216" title="216"></span>ayrılığı ve “kontrol ve denge” (<em>checks and balances</em>) prensiplerine göre teşri ve idari işlevlerin katı biçimde ayrılması, kamu yönetimi anlayışını da belirlemişti. 20. yüzyılda artan refah devleti uygulamaları nedeniyle devletin sosyal sorumluluğunun ve dolayısıyla iş yükünün arttığı ileri sürülmekte; bu nedenle, yasama ve idare fonksiyonlarının ayrılmasının sadece siyaset felsefesi ilkelerinin değil nesnel koşulların da gereği olduğu savunulmaktaydı. Nermin Abadan, kamu yönetimindeki gelişmeleri ele aldığı 1956 tarihli makalesinde benzer bir yorum yapmaktaydı. “Modern devletlerin büyük çoğunluğunda âmme faaliyetlerin ağırlık merkezi kemiyet ve keyfiyet bakımından teşri uzvundan idare mekanizmasına kaymış bulunmaktadır,” diyen Abadan,<a class="si-noteref" href="#f315" id="backref_315">315</a> bürokrasinin üstlendiği görevlerin artışına dikkat çekmekteydi. Devletin sosyal sorumluluk alanlarının genişlemesiyle yükünün de arttığı doğru olmakla birlikte, kanun yapıcılığı bürokrasiden ayrı tutmayı savunan bu yaklaşımın temel sakıncası, bürokrasiyi de kapsayan idare mekanizmasını siyaset dışına çıkarmasıydı. Bir başka deyişle siyasetin konusu olmayan bir idare mekanizması, idareyi siyasetten uzaklaştırmaktaydı. Üstelik tamamen nesnel, siyaset üstü ve toplumsal sistemin dayandığı mantığı yansıtmayan bir idare mekanizmasından söz etmek oldukça tartışmalıdır. Bu yaklaşım egemen olması, kamu yönetimi disiplininin gelişimini etkilediği gibi, siyaset bilimi disiplinini de devleti incelemekten uzaklaştırdı.<a class="si-noteref" href="#f316" id="backref_316">316</a></p>
			<p>Amerikan kamu yönetimi disiplininin bir başka özelliği Güler’in vurguladığı gibi “devlet” kavramının yerine “örgüt” kavramını koymasıydı. Devlet kavramını parçalayarak idareyi soyutlayan bu yaklaşım, disiplini örgüt kuramının etki alanına sokmuştu.<a class="si-noteref" href="#f317" id="backref_317">317</a> Böylece idare mekanizması işletmecilik mantığıy<span id="page217" title="217"></span>la diğer örgütlerle aynı düzlemle ele alınmakta; kamu ya da özel ayrımı ortadan kaldırılmaktaydı. İşletmeci yaklaşımların kamu idaresine uygulanabilmesine kapı aralayan Amerikan kamu yönetimi disiplini, “verimliliğe” özel bir vurgu yapmakta ve idare mekanizmasını pratik etkinlik ölçütleriyle değerlendirmekteydi. Bu yönüyle, bir sosyal bilim disiplini olmaktan çok bir işletmeyi iyi çalışır hale getirmeyi amaçlayan teknikler bütününü andırmaktaydı. Böylece, Türkiye’de kamu yönetimi disiplinininde, özellikle örgüt ve metot, personel idaresi, planlama, bütçe tekniği, beşeri münasebetler gibi konuların araştırılmasında uygulama odaklı ve felsefi kuramsal bakıştan uzak bir anlayış hâkim olmaya başladı.</p>
			<p>Türkiye’de kamu yönetimi disiplininini ilk yıllarına bakıldığında iki gelişmenin dönüm noktası olarak tayin edilebileceği görülür: Birincisi 1952’de TODAİE’nin kurulmasıydı. İkincisiyse New York Üniversitesi’yle yapılan bir anlaşmayla, NYU ve SBF arasında ABD’li öğretim üyelerinin Türkiye’ye gelmesine ve SBF’den öğretim üyelerinin ABD’ye gitmesine olanak sağlanmasıydı. Bu iki önemli gelişme, disiplin üzerinde Amerikan kaynaklı yaklaşımın etki kanalları olarak işlev gördü.</p>
			<p>Kamu yönetiminin “çağdaşlaştırılması” kapsamında aynı süreçte gerçekleştirilen bir başka girişim SBF’den bir grup öğretim üyesinin Güney California Üniversitesi’nin Kamu Yönetimi Okulu’na gönderilmesiydi. MSA tarafından fonlanan bu girişimden yararlanan beş öğretim üyesi ABD’de on sekiz aylık bir eğitim aldı.<a class="si-noteref" href="#f318" id="backref_318">318</a> Bu tür akademik ziyaretler Amerikan kamu yönetimi ve siyaset bilimi disiplinlerinin temel teorik yaklaşımlarının, tartışmalarının ve konularının öğrenilmesi bakımından önemli bir deneyim yaratmaktaydı. Bu <span id="page218" title="218"></span>çalışmalar, “mukayeseli amme idaresi” alanının gelişimine de katkı koymaktaydı.<a class="si-noteref" href="#f319" id="backref_319">319</a> Özellikle teknik yardım programlarının kamu idaresinde teşkilat şemalarından personel rejimine kadar pek çok alanda yeniden yapılanma öngörmesi nedeniyle bu alanda yapılan çalışmalar önem taşımaktaydı.</p>
			<p>Amme İdaresi Enstitüsü’nün kuruluşu kamu yönetimi alanındaki ilk kapsamlı yenilikti. Enstitünün kurulması fikrini filizleyen Dünya Bankası’nın 1951 tarihli “The Economy of Turkey-An Analysis and Recommendations for a Development Program” (Türkiye Ekonomisi–Kalkınma Programı İçin Bir Analiz ve Öneriler) başlıklı raporuydu. Raporu hazırlayan kurulun başındaki ABD’li James M. Barker’a atfen rapor, Barker Raporu olarak adlandırılmaktadır. Raporda kamu yönetiminin iyileştirilmesi tavsiyesinde bulunulmuş; bu kapsamda kamu görevlilerinin yetiştirilmesi üzerinde durulmuş ve üniversitelerde yabancı uzmanların görüşlerini alarak öğrencilerin yanı sıra uygulamacıların da gereksinimlerini karşılamak üzere kamu yönetimiyle işletmecilik kürsü ya da bölümlerinin kurulması önerilmiştir.<a class="si-noteref" href="#f320" id="backref_320">320</a> Teknik yardım programları kapsamında yardımların etkin olarak kullanılmasını sağlayacak bir kamu idaresi reformu, azgelişmiş ülkelere yönelik kalkınmacı yaklaşımların benimsenmesiyle zaruri görülmeye başlanmıştı. Kamu yönetiminin iyileştirilmesi amacıyla bu yıllarda Latin Amerika başta olmak üzere dünyanın farklı coğrafyalarında benzer bölgesel enstitüler kuruldu. Örneğin memurları daha rasyonel esaslara göre yetiştirmek gayesiyle kurulan Brezilya’daki enstitü Latin Amerika’nın farklı ülkelerinden öğrenci kabul etmekteydi.<a class="si-noteref" href="#f321" id="backref_321">321</a> Türkiye’deki enstitü, Brezilya örneği izlenerek bölgesel bir eğitim kurumu olarak tasarlandı.</p>
			<p><span id="page219" title="219"></span>Amme idaresi enstitülerinin kuruluşunu yürüten Birleşmiş Milletler Teknik Yardım Teşkilatı’ydı. Teşkilata, ABD Milletlerarası İşbirliği İdaresi de yardım etmekteydi. TODAİE’nin kuruluşunu sağlayan anlaşmaysa 1952 tarihli Teknik Yardım Anlaşması’nın ek anlaşmasıdır. Anlaşmaya göre enstitünün başında biri BM tarafından, diğeri de Türkiye tarafından atanan iki eşyönetmen bulunacaktı. TODAİE’nin kuruluşunu takiben çok sayıda yabancı öğretim üyesi ve uzman Türkiye’ye geldi. Bu kişiler, sadece TODAİE’de değil, enstitünün bağlı bulunduğu SBF’de de öğretim ve araştırma görevleri üstlendi.</p>
			<p>Amme İdaresi Enstitüsü’nün eşyönetmenliğine Gunnar Heckscher’den sonra, ABD’de kamu yönetimi disiplinin önemli isimlerinden biri olarak görülen Marshall Dimock getirildi. Dimock’un bu görevi üstlenmesi Amme İdaresi Enstitüsü’ne verilen önemin bir göstergesi olarak yorumlanabilir. Esasen, enstitüye ilk aşamada biçilen bölgesel misyon göz önüne alındığında Dimock gibi bir ismin görevlendirilmesi daha fazla anlam kazanır. Amme İdaresi Enstitüsü bürokrat yetiştiren bir okul olarak tasarlandı. Üstelik bu okulun, sadece Türkiye’den değil başta Ortadoğu olmak üzere komşu coğrafyalardan gelecek parlak bürokrat adaylarının yetiştirileceği bir kurum olması düşünülmekteydi. Nitekim Mıhçıoğlu 1953-1957 arasında, 47 yabancı uyruklu öğrencinin enstitüye kayıt olduğunu belirtmektedir.<a class="si-noteref" href="#f322" id="backref_322">322</a> Bu öğrencilerden kaçının Türkiye’ye gelip eğitim aldığı belirsizdir ancak başlangıçta planlanandan çok daha az olduğu anlaşılıyor. Zaten bir süre sonra BM bursları kesilip de öğrencilerin gelişi zorlaştığı için enstitünün bölgesel niteliği ortadan kalktı. Başlangıçta tarif edilen bölgesel misyondan vazgeçilmesine Mıhçıoğlu’nun getirdiği açıklama, bölgede aynı nitelikte enstitülerin açılmış olmasıdır.<a class="si-noteref" href="#f323" id="backref_323">323</a> 1954’te Kahire’de ensti<span id="page220" title="220"></span>tü kurulması Mıhçıoğlu’nun açıklamasını destekler niteliktedir. Ancak henüz Türkiye’deki enstitü tam olarak faaliyete geçmeden kısa süre sonra Kahire’de bir benzerinin kurulması kendi başına ilginçti. Nermin Abadan’ın da belirttiği gibi Arap dünyasında Osmanlı geçmişi nedeniyle Türkiye’ye tepki duyuluyor olması Türkiye’nin bu tür bölgesel roller üstlenmesine engel olmuş olabilir.<a class="si-noteref" href="#f324" id="backref_324">324</a> Üstelik bu yıllarda kuvvetli olan antisömürgeci rüzgârın, milliyetçiliğe ve Arap sosyalizmi gibi deneyimlere altyapı hazırladığı düşünülürse Batı ittifakına fazlasıyla sadık Türkiye ile Arap dünyasının yollarının ayrılmakta olduğu görülecektir.</p>
			<p>Sonraki yıllarda Amme İdaresi Enstitüsü’nde yabancı eşyönetmenler bir istisnayla –1955-1956 döneminde görev yapan İngiliz George Evans-Vaughan dışında– ABD kökenli isimler arasından belirlendi. Bu kişiler sırasıyla; Marshall Dimock, Lynton K. Caldwell, Laurence L. Barber’di.<a class="si-noteref" href="#f325" id="backref_325">325</a> Öğretim üyeleri ve uzmanlar arasında da ABD’lilerin sayısı arttı.<a class="si-noteref" href="#f326" id="backref_326">326</a> Bunların bir kısmı SBF’de ders vererek veya araştırma faaliyetlerine katılarak kamu yönetimi eğitimi anlayışı üzerinde de etkili oldu.</p>
			<p>Amme İdaresi Enstitüsü sadece istihdam ettiği yabancı uzmanların kökenleri nedeniyle değil,  kamu yönetimi eğitimini tasarlama biçimiyle de Amerikan anlayışının Türkiye’ye taşınmasına –özellikle SBF’deki kamu yönetimi eğitimini etkileyerek– aracılık etmekteydi.<a class="si-noteref" href="#f327" id="backref_327">327</a> Nermin Abadan, TODAİE’nin <span id="page221" title="221"></span>başlangıçta bir tür sentez hüviyetine sahip olduğunu; işlevsel olarak Fransa’da yüksek bürokrat yetiştiren Ulusal İdarecilik Okulu (École National D’Administration) isimli okulla Amerikan kamu yönetimi anlayışının bileşimi biçiminde tasarlandığını söylemektedir.<a class="si-noteref" href="#f328" id="backref_328">328</a> Gerçekten de bu yıllarda ABD’de üniversitelere bağlı az sayıda kamu yönetimi okulu bulunmakla birlikte, Amme İdaresi Enstitüsü benzeri bir yapıya rastlanmamaktaydı. Üstelik yukarıda da belirtildiği gibi enstitü başlangıçta bölgesel bir eğitim kurumu olarak tasarlanmıştı. Ancak kısa sürede Türkiye’ye komşu ülkelerden öğrenci gelmesinden fiilen vazgeçildiği gibi, eğitim alan Türkiyeli öğrencilerin seviyesi de beklendiği gibi yüksek çıkmadı;<a class="si-noteref" href="#f329" id="backref_329">329</a> dolayısıyla Amme İdaresi Enstitüsü kuruluş aşamasındaki planların dışında bir yol izlemeye başladı. Ancak başlangıç aşamasında tarif edilen misyonun gerçekleştirilememesi, enstitünün, Amerikan kamu yönetimi disiplininin Türkiye’ye girişinde oynadığı rolün gözden kaçmasına yol açmamalıdır.</p>
			<p>Amme İdaresi Enstitüsü’nün kurulmasından sonra sadece eğitim faaliyetleri değil düzenlenen toplantı ve seminerlerle, yapılan çevirilerle<a class="si-noteref" href="#f330" id="backref_330">330</a> disiplin yeni bir yola girdi. Kuruluşundan kısa süre sonra enstitü, disiplin için büyük önem taşıyan Uluslararası Yönetim Bilimleri Kurultayı’nın 1953’te İstanbul’da toplanmasını sağladı. Kurultaya ABD’lilerin yanı sıra, Fransız Ulusal Yönetim Okulu’nun yönetmeni olan M. Henri Bourdeau de Fontenay da katıldı. Mıhçıoğlu’nun verdiği bilgiye göre, oturumlardan birinde, bir ülkenin dış ekonomik <span id="page222" title="222"></span>yardımla teknik yardımı kendi ekonomik gelişme programıyla eşgüdümlemek için kurabileceği örgüt ve alabileceği önlemlerin neler olabileceği üzerinde duruldu.<a class="si-noteref" href="#f331" id="backref_331">331</a> Bu konu, TODAİE’nin amacını ve Türkiye’de kamu yönetimi alanında yapılması istenen reformun mahiyetini ortaya koyması bakımından anlamlıdır. Toplantının dikkat çekici yönlerinden bir diğeriyse Mıhçıoğlu’nun şu önemli notunda gizlidir:</p>
			
			<blockquote>
			<p>Fransız görüşüyle Amerikan görüşünün üstü örtülü bir biçimde de olsa karşı karşıya geldiği bu toplantıda daha çok Fransa’nın ekinsel etkisi altında bulunan eski kuşak Türk öğretim üyeleri –bu arada özellikle Süheyp Derbil– Fransız ekini ile kurumlarına olan hayranlıklarını açıkça dile getirmekten çekinmemişlerdi.<a class="si-noteref" href="#f332" id="backref_332">332</a></p>
			</blockquote>
			
			<p>Üniversiteler Soğuk Savaş’la birlikte hızlı bir dönüşüm sürecine girmişken bu çatışmanın yaşanmaması beklenemezdi. Kıta Avrupa’sı yaklaşımını benimsemiş ve öğretmekte olan eski kuşakla, eğitimlerini çoğunlukla ABD’de yapmış ya da araştırma için ABD’ye giderek buradaki kamu yönetimi anlayışından etkilenmiş ve Türkiye’de disiplini bu yeni yola sokmaya çalışan genç kuşak arasındaki üstü örtük mücadele uzun süre devam etmiş olmalıdır.</p>
			<p>TODAİE’nin öncülük ettiği faaliyetler arasında, kamu görevlilerine eğitim verilmesinin yanı sıra üst düzey bürokratlara yönelik toplantılar düzenlenmesi de yer almaktaydı. Örneğin, 16 Nisan 1954’te bir “Beşeri Münasebetler” toplantısı düzenlendi. Farklı kurumlardan üst düzey bürokratların katıldığı toplantıda SBF’den Dekan Abadan, FOA’dan<a class="si-noteref" href="#f333" id="backref_333">333</a> <span id="page223" title="223"></span>Dayton’un yanı sıra TODAİE’den Dimock birer konuşma yaptı. Üst düzey yöneticiler için birkaç yıl sonra, 28-29 Mart 1957’de benzer bir eğitsel toplantı düzenlenecekti.</p>
			<p>Kamu yönetimi alanında Amerikan etkisini gözlemleyebilmek için bir başka kaynak ders programlarında veya derslerin içeriklerinde yapılan değişiklerdi. Türkiye’de hukuk ağırlıklı kamu yönetimi yaklaşımı dışına çıkılarak okutulan ilk ders Amme İdaresi Enstitüsü henüz eğitime başlamadan SBF’de eşyönetmen Gunnar Heckscher tarafından verilmişti. Bu derste hukuksal yaklaşımın dışına çıkılarak, ABD’de olduğu gibi idarenin hukuk dışı yönleri üzerinde durulması kamu yönetimi öğretimi açısından önemli bir yenilikti. Dersi veren Heckscher tarafından yazılan bir raporda derslerin dar anlamda kamu yönetimiyle kısıtlı tutulmayıp siyaset bilimi ve sosyolojiyi de kapsayan bir bakışla ele alınmasının gerekliliği üzerinde durulmuştu. Heckscher, böylece hukuksal yaklaşımın bir ölçüde yumuşatılmış olacağını da belirtilmişti.<a class="si-noteref" href="#f334" id="backref_334">334</a></p>
			<p>SBF’nin New York Üniversitesi’yle yaptığı anlaşma kamu yönetimi disiplininde Amerikan yaklaşımının etkili olmasına olanak sağlayan bir diğer önemli gelişmeydi. Bu anlaşma kapsamında ABD’li öğretim üyeleri Türkiye’ye geldi, Türkiye’den ise bir grup öğretim üyesi ABD’ye gitti. SBF’ye bu anlaşma kapsamında gelen öğretim üyeleri New York grubu olarak bilinmekteydi. Mıhçıoğlu bu gelişmeyi şöyle anlatmaktadır:</p>
			
			<blockquote>
			<p>(…) Siyasal Bilgiler Fakültesine karşı Amerika Birleşik Devletleri İkinci Büyük Savaş sonrasından bu yana yakın bir ilgi duymuştur. Birleşik Amerika SBF ile ilk ilişkisini TODAİE’ye bir yandan ilerde o alanda öğretim görevi üstlenecek genç eğitimcilerin oradaki üniversitelerde yetiştirilmesi, öte yandan Enstitü’ye Birleşmiş Milletler Örgütü aracılığıyla uzman ya da öğretim üyesi gönderme yoluyla kurmuş, ancak daha sonra bu Fakültenin doğrudan doğruya kendi öğretim izlencelerine kamu yönetimi alanında katkıda bulunmak üzere <span id="page224" title="224"></span>yeni bir girişim başlatmıştır. 1 Eylül 1954 günü yürürlüğe giren 77-212 sayılı teknik yardım sözleşmesiyle uygulanmaya başlayan bu girişim NYU (New York University) Projesi olarak adlandırılan işbirliği düzenlemesidir.<a class="si-noteref" href="#f335" id="backref_335">335</a></p>
			</blockquote>
			
			<p>1959’da sönümlenerek son bulan projenin FOA tarafından desteklenmesi, bu işbirliğinin salt üniversiteler arası bir değişim programı olarak düşünülmediğini, aynı zamanda hükümetlerarası bir işbirliği projesi olarak tasarlandığını göstermekteydi.<a class="si-noteref" href="#f336" id="backref_336">336</a></p>
			<p>Eğitim faaliyetleri dışında New York grubuyla<a class="si-noteref" href="#f337" id="backref_337">337</a> önemli çalışmalar da yapıldı.<a class="si-noteref" href="#f338" id="backref_338">338</a> Bunlardan biri Türk kamu yönetimi <span id="page225" title="225"></span>kaynakçasının oluşturulmasıydı. Kaynakçanın hazırlık çalışmalarında biri New York grubundan Albert L. Sturm, diğeri ise SBF’den Cemal Mıhçıoğlu olmak üzere iki kişi eşyönetmen olarak görev aldı. Bu kaynakça 1959’da <em>Türk Âmme İdaresi Bibliografyası 1928-1957</em> adıyla basıldı. Bir diğer ortak çalışma, Türkiye’de il yönetimi üzerine yapılan bir araştırmaydı. Araştırmanın sonuçları da <em>Kaza ve Vilayet İdaresi Üzerinde Bir Araştırma</em> başlığıyla ortak yayın olarak yayımlandı. Dikkat çekici bir başka ortak faaliyet, eğitsel nitelikli “kaymakamlar toplantıları”ydı. İlki 1957’nin Nisan ayında İzmir’de düzenlenen bu toplantıya gidilirken ICA’nın sağladığı arabalar kullanıldı. Daha sonra Antalya ve Samsun’da gerçekleştirilen bu toplantılarda New York grubundan öğretim üyeleri de kaymakamlara yönelik konuşmalar yaptı. İlginç girişimlerden biri, yine SBF-NYU işbirliğiyle kamu ve özel kesimin ihtiyacını karşılamak üzere Türkiye’de bir sekreterlik okulunun kurulmasıydı. ABD’li Anthony Lanza’nın başkanlığında yürütülen çalışmalarda Türkçeye uygun “klavye” geliştirilmesine de çalışıldı. Ankara’da kurulan ilk Sekreterlik Merkezi NYU, SBF, TODAİE’nin yanı sıra USAID ve Milli Eğitim Bakanlığı arasındaki işbirliğinin ortak ürünüydü. New York grubuyla “Türkiye’nin hükümet ve yönetim düzeni” konulu bir yayın üzerine çalışıldı ancak bu proje tamamlanamadı. Öte yandan kamu yönetimi öğretimi için “seçme yazılar” derlemesi yapılması planlanarak bu kapsamda pek çok yazı seçilip Türkçeye çevrildi. Kitabın önsözünde derlemeden, Batı’daki idari tecrübeyi öğrenme isteği uyandırması beklendiği belirtilmiştir. Ancak, örneğin Güler’in de dikkat çektiği gibi “Sovyet tipi” örgütlenme modeli kapsam dışı bırakılmıştı.<a class="si-noteref" href="#f339" id="backref_339">339</a> Yine ortak bir proje olarak kamu yönetimi ders kitabı yazımına girişildi ancak bu çalışma yarım kaldı.</p>
			<p><span id="page226" title="226"></span>New York grubunun esas işleviyse gerek yaptıkları yayınlarla gerekse ders programları ve müfredatların düzenlenmesiyle SBF’deki kamu yönetimi eğitimini yeniden yapılandırmak oldu. Bu çalışmaların bir ürünü olarak SBF’de “amme idaresi” dersi dışında “idari ameliyeler tahlili”, “personel idaresi” gibi derslerin verilmesine başlandı.</p>
			<p>Öte yandan New York grubuyla SBF’li öğretim üyeleri arasında bazı anlaşmazlıklar çıktı. Muhtemelen bu anlaşmazlıklar doğrudan olmasa bile dolaylı olarak ileride işbirliğinin sonlandırılmasına yol açan faktörlerin başında yer aldı. Anlaşmazlık konularından biri New York grubu öğretim üyelerinin ders vermek konusunda sergilediği isteksizlikti. ABD’lilerin kendi görevlerini fakülte için öğretim üyeleri yetiştirmek olarak gördüklerini aktaran Mıhçıoğlu, “Biraz da yabancı bir dille yapılan iletişimin kaçınılmaz bir sonucu olarak Türk öğretim üyeleri bunu ‘öğretim üyelerini yetiştirmek’ biçiminde algılıyor, arkalarından sert tepkiler gösteriyor, ‘hangi yetkiyle?’ diye soruyorlardı,”<a class="si-noteref" href="#f340" id="backref_340">340</a> diyerek sürtüşmenin nedenlerinden birini anlatmaktadır. Nermin Abadan da anılarında New York grubunun gelişiyle birlikte bir husumet baş gösterdiğini söylemekle birlikte, bunun daha çok ABD’li öğretim üyelerine çevirmenlik yapan asistanların ek ücret almasının yarattığı bir çekemezlik olduğunu öne sürmektedir.<a class="si-noteref" href="#f341" id="backref_341">341</a> Ancak Mıhçıoğlu’nun, gelenlerin nitelik bakımından üstün olmadığını, başka bir kültürel ortamda görev yapmanın gerektirdiği geniş bakış açısına sahip olmayan “taşralı” kişiler olduğunu söylemesi ve bunu o dönem bir araştırma kapsamında kendisine soru soran Amerikalılara da söylediğini anlatması<a class="si-noteref" href="#f342" id="backref_342">342</a> öğretim üyeleri arasında da sorun olduğunu göstermektedir. Mıhçıoğlu’nun bu öğretim üyelerinden bazılarının dışarıdan para edecek malları Türkiye’ye sokarak <span id="page227" title="227"></span>sattıklarını söylemesi de ilginçtir.<a class="si-noteref" href="#f343" id="backref_343">343</a> Bu konuda anlatılanlar, özellikle 1960’larda güç kazanmaya başlayacak ABD karşıtı duyguları tetikleyen, ABD’lilerin “burnu büyüklük yaptıkları”, “taşralı oldukları” ya da “para hırsıyla hareket ettikleri” gibi kanıların daha erken dönemden itibaren öğretim üyeleri arasında paylaşıldığını göstermektedir.</p>
			<p>Amerikan kamu yönetimi anlayışına yaklaşan SBF’deki eğitim 1957’de fiilen eğitim vermeye başlayan kamu yönetimi kürsüsünün kurulmasıyla önemli bir aşamaya ulaştı. Yabancı öğretim üyelerinin ders vermesi uygulaması ise 1959-1960’da sona erdirildi.</p>
			<p>1950’lerde İstanbul Üniversitesi’nde siyasal bilgiler fakültesi henüz kurulmamış olduğu için kamu yönetimine ilişkin söylenebilecekler daha kısıtlıdır. Bu yıllarda İstanbul Üniversitesi Hukuk Fakültesi ve İktisat Fakültesi’ndeki bazı gelişmeler üzerinde durarak ABD’nin disiplinin gelişimi üzerindeki etkisine ilişkin birkaç tespit yapılabilir.</p>
			<p>Vakur Versan, Columbia Üniversitesi School of Law (Hukuk Okulu) ile yapılan değişim anlaşmasıyla çok sayıda nitelikli öğretim üyesinin Türkiye’ye geldiğini, yine çok sayıda Türkiyeli akademisyenin ABD’ye gittiklerini söylemektedir. Bu programın masraflarınıysa Ford Vakfı üstlenmişti. Columbia’dan gelen öğretim üyelerinin uzmanlıkları hukuk ve kamu yönetimi gibi alanlardaydı. Ankara’da yaşanan sorunların benzeri burada da yaşandı. Versan, gelen ABD’lilere ve onların disiplin anlayışlarına karşı üniversite içerisinde bir direnç oluştuğunu şöyle anlatmaktadır:</p>
			
			<blockquote>
			<p>Bunları yaparken Türkiye’deki muhafazakâr hocaların mukavemetine rağmen bunu yaptık. Şimdi değişti. O zaman “Amerikalılardan öğrenecek ne var?” derlerdi. Mesela Amerikalılar o kadar yerleştirmek istediler ki, bu Business Administration. Kamu yönetimi dersleri koymak isterdik. <span id="page228" title="228"></span>Kamu yönetimi nedir? Zaten hukuk dersleri okunacak derlerdi. Anayasa ve idare hukuku okunduğu için başka bir şeye gerek yok derlerdi.<a class="si-noteref" href="#f344" id="backref_344">344</a></p>
			</blockquote>
			
			<p>Versan değişim programının yürütülememesinin ve sonuç olarak Ford Vakfı’nın programı finanse etmekten vazgeçmesinin nedeninin de bu mukavemet olduğunu belirtmektedir.<a class="si-noteref" href="#f345" id="backref_345">345</a></p>
			<p>İktisat Fakültesi’ndeyse mukavemet daha zayıftı. Versan’ın 1956’da çıkan <em>Amerika Birleşik Devletlerinde Kamu Yönetiminin Doğuşu ve Gelişmesi</em> adlı kitabı aynı fakültede ders kitabı olarak okutulmaktaydı.<a class="si-noteref" href="#f346" id="backref_346">346</a> İktisat Fakültesi’nde işletme de İşletme İktisadı Kürsüsü’nün 1930’larda kurulması dolayısıyla hızlı gelişmişti. Ancak ilk yıllarda kürsünün ders programı ve müfredatı işletmenin, muhasebe ve bilanço analizlerine yoğunlaştığını, henüz özel işletme odaklı Amerikan anlayışından uzak olduğunu göstermekteydi. Bu alanda Amerikan etkisine ileride kısaca değinilecektir.</p>
			</div>
			<div class="si-footnotes">
			<div class="si-footnote" id="f313"><a class="si-backref" href="#backref_313">313</a><span>. Birgül Ayman Güler, “Nesnesini Arayan Disiplin: Kamu Yönetimi”, <em>Amme İdaresi Dergisi</em>, Cilt 27, Sayı 4, Aralık 1994, s. 5-7. Ayrıca; Cahit Emre, “Yönetim Bilimi”, <em>Cumhuriyet Döneminde Türkiye’de Bilim “Sosyal Bilimler”-II</em> içinde (35-54),  Ankara, Türkiye Bilimler Akademisi, 1998, s. 39.</span></div>
			<div class="si-footnote" id="f314"><a class="si-backref" href="#backref_314">314</a><span>. Koray Karasu, “Kamu Yönetimi Disiplininin Kökenlerine İlişkin Bir Not”, <em>Hacettepe Üniversitesi 2. Kamu Yönetimi Forumu</em> içinde (225-242), Ankara, Hacettepe Üniversitesi İİBF Kamu Yönetimi Bölümü, Eylül 2004, Ankara, s. 225-242.</span></div>
			<div class="si-footnote" id="f315"><a class="si-backref" href="#backref_315">315</a><span>. Nermin Abadan, “Âmme İdaresinde Son Gelişmeler”, <em>AÜ Siyasal Bilgiler Fakültesi Dergisi</em>, Cilt 11, Sayı 3, Eylül 1956, s. 404.</span></div>
			<div class="si-footnote" id="f316"><a class="si-backref" href="#backref_316">316</a><span>. Bu noktaya işaret eden bir makalesi için bkz. “Nesnesini Arayan Disiplin: Kamu Yönetimi”, s. 6-7.</span></div>
			<div class="si-footnote" id="f317"><a class="si-backref" href="#backref_317">317</a><span>. Age, s. 7.</span></div>
			<div class="si-footnote" id="f318"><a class="si-backref" href="#backref_318">318</a><span>. Gidenler Prof. Bedri Gürsoy ile asistanlar Cumhur Ferman, Behiç Hazar, Erol Bilik ve Cemal Mıhçıoğlu’dur. Daha sonra giden grupta yer alan isimlerse şunlar olmuştur: Arif Payaslıoğlu, Fahir Armaoğlu, İlhan Unat, Suat Bilge. Ayrıca İstanbul Üniversitesi Hukuk ve İktisat fakültelerinden de gidenler olmuş. Bu bilgiyi veren Cemal Mıhçıoğlu, <em>Türkiye’de Çağdaş Kamu Yönetimi Öğretiminin Başlangıç Yılları</em>, Ankara, Ankara Üniversitesi Siyasal Bilgiler Fakültesi Yayınları, 1988, s. 6-7.</span></div>
			<div class="si-footnote" id="f319"><a class="si-backref" href="#backref_319">319</a><span>. Abadan, Amerikan Siyasi İlimler Derneği’nin hazırladığı bir raporda son yıllarda üzerinde en fazla durulan sahaların, milletlerarası münasebetler, mukayeseli devlet ve amme idaresi olarak sayıldığını aktarmaktadır. Bkz. “Âmme İdaresinde Son Gelişmeler”, s. 407.</span></div>
			<div class="si-footnote" id="f320"><a class="si-backref" href="#backref_320">320</a><span>. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 2.</span></div>
			<div class="si-footnote" id="f321"><a class="si-backref" href="#backref_321">321</a><span>. “Âmme İdaresinde Son Gelişmeler”, s. 420.</span></div>
			<div class="si-footnote" id="f322"><a class="si-backref" href="#backref_322">322</a><span>. <em>Türkiye’de Çağdaş Kamu Yönetimi Öğretiminin Başlangıç Yılları,</em> s. 26.</span></div>
			<div class="si-footnote" id="f323"><a class="si-backref" href="#backref_323">323</a><span>. Age, s. 26. Ayrıca Mıhçıoğlu’nun önsöz yazdığı bir kitapçıkta da benzer bir açıklamasına yer verilmiştir. Bkz. Institute of Public Administration for Turkey and the Middle East, <em>Institute of Public Administration for Turkey and the Middle East</em>, Ankara, Güzel İstanbul Press, 1966, s. 2.</span></div>
			<div class="si-footnote" id="f324"><a class="si-backref" href="#backref_324">324</a><span>. Nermin Abadan, “1950’lerde Türkiye’de Sosyal Bilimler ve ABD” konulu görüşme, İstanbul, 12 Kasım 2009.</span></div>
			<div class="si-footnote" id="f325"><a class="si-backref" href="#backref_325">325</a><span>. Bu bilgiler için bkz. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 138-139.</span></div>
			<div class="si-footnote" id="f326"><a class="si-backref" href="#backref_326">326</a><span>. Heckscher başkanlığında hiç ABD’li görev almazken, Dimock’la birlikte iki ABD’li; Lashley G. Harvey ve Joseph Kingsbury görev yapmıştır. Sonraki yıllarda görev alan ABD’liler ise Robert V. Presthus, Guthrie S. Birkhead’dir. Bkz. Age, s. 138-139.</span></div>
			<div class="si-footnote" id="f327"><a class="si-backref" href="#backref_327">327</a><span>. TODAİE’de 1953’te başlanan kamu yönetimi eğitimi idarenin pratik sorunlarını ele alan, çoğunlukla yabancı öğretim üyelerinin verdiği derslere dayanmıştır. Amme İdaresi Prensipleri dersini İsveçli Gunnar Heckscher, Personel Yönetimi dersini Kanadalı Leslie J. Rodger, Örgüt-Yöntem dersini Kanadalı Carl J. Lochnan, Devlet Muhasebesi dersini ise Hollandalı Jan H. Textor veriyordu. Görüldüğü üzere Avrupa’dan ve Kuzey Amerika’dan gelen öğretim üyeleri tarafından verilen dersler ABD’de izlenen kamu yönetimi eğitimi programına uygun olarak tasarlanmıştı.</span></div>
			<div class="si-footnote" id="f328"><a class="si-backref" href="#backref_328">328</a><span>. Abadan, “1950’lerde Türkiye’de Sosyal Bilimler ve ABD” konulu görüşme, İstanbul, 12 Kasım 2009.</span></div>
			<div class="si-footnote" id="f329"><a class="si-backref" href="#backref_329">329</a><span>. Abadan, işe yaramadığı düşünülen bürokratların eğitim için gönderildiğini söylemektedir. Bkz. Abadan -SBF Emekli Öğretim Üyesi- “1950’lerde Türkiye’de Sosyal Bilimler ve ABD” konulu görüşme, İstanbul, 12 Kasım 2009.</span></div>
			<div class="si-footnote" id="f330"><a class="si-backref" href="#backref_330">330</a><span>. Örneğin, Dimock’un bu yıllarda çevrilen kitapları, uzun yıllar Türkiye’de kamu yönetimi eğitiminde temel ders kitapları arasında yer almıştır.</span></div>
			<div class="si-footnote" id="f331"><a class="si-backref" href="#backref_331">331</a><span>. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 23.</span></div>
			<div class="si-footnote" id="f332"><a class="si-backref" href="#backref_332">332</a><span>. Age, s. 24.</span></div>
			<div class="si-footnote" id="f333"><a class="si-backref" href="#backref_333">333</a><span>. 1951’de Marshall Planı’nın sona ermesinden sonra ABD yardım teşkilatlanmasında değişikliğe gidilmiş ECA yerine MSA kurulmuştur. Daha sonra 1953’te FOA kurulmuştur. FOA’nın görevleri ICA adını taşıyan teşkilata devredilmiştir. Daha sonra 1961’da Rostow’un geliştirdiği kalkınma modelinin başlangıç aşamasındaki kalkınma planlaması faaliyetlerini de üstlenebileceği düşünülen USAID adlı teşkilat kurulmuştur.</span></div>
			<div class="si-footnote" id="f334"><a class="si-backref" href="#backref_334">334</a><span>. Age, s. 29-30.</span></div>
			<div class="si-footnote" id="f335"><a class="si-backref" href="#backref_335">335</a><span>. Age, s. 32.</span></div>
			<div class="si-footnote" id="f336"><a class="si-backref" href="#backref_336">336</a><span>. Yapılan anlaşmanın ilginç yanlarından biri NYU’dan SBF’ye “ayni yardım” sözü de verilmiş olmasıdır. Dekan Arık yaptığı konuşmada, anlaşma kapsamında fakülteye bol miktarda teksir malzemesi, kitap ve tedris malzemesi verileceğini müjdelemektedir (!). “Bu sayede, şiddetle hüküm süren teksir malzemesi darlığına, hatta yokluğuna rağmen, bu yıl da geçen yıllarda olduğu gibi, sizlere iyi ders notları dağıtmayı umuyoruz,” demektedir, bkz. Kemal Fikret Arık, “Prof. Dr. Ernest Jack’e Fahrî Siyasal Bilgiler Doktoru unvanı verilmesi münasebetiyle Fakülte Dekanı Prof. Dr. Kemâl Fikret Arık’ın yaptığı konuşma”, <em>AÜ Siyasal Bilgiler Fakültesi Dergisi,</em> Cilt 13, Sayı 1, Mart 1958, s. 1. Ancak bu yardımın NYU tarafından mı yoksa işbirliği projesinin finansmanına katkı koyan FOA tarafından mı yapıldığı açık değildir.</span></div>
			<div class="si-footnote" id="f337"><a class="si-backref" href="#backref_337">337</a><span>. Bu işbirliği kapsamında Türkiye’ye gelen öğretim üyelerinin kimler olduğu ve akademik nitelikleri hakkında geriye çok fazla bilgi kalmamıştır. Çeşitli kaynaklardan derlenen bilgiler, şu isimlerin bulunduğunu ortaya koymaktadır: Ernest Kurnow, Albert L. Sturm, G. H. Flanz, Albert Gorvine, John D. Millet, Donald C. Stone, Leonard D. White farklı dönemlerde grubun başkanlığını da yapmış olan Joseph McLean ile Adolfson, William Larsen, Smith, yine grubun başkanlığını yapmış olan King Stanford, Hyman, Heilman, Vasserman, Elwyn Mauck, Anthony Lanza, Edward Tutak, Jr. Bu simlerden bazılarının ilk adı ilgili kaynakta geçmemektedir. Bazılarının eserleri Türkçeye çevrilmiş ve SBF tarafından basılmıştır. Ayrıca, bu isimlerden Smith SBF’de Mukayeseli Devlet İdaresi, Wasselman İstatistik, Heilman ise Muhasebe dersini vermiştir. Ders veren bu isimlerden bahseden kaynaklar için bkz. Turhan Feyzioğlu, “Prof. Dr. Turhan Feyzioğlu’nun 1956-57 Ders Yılını Açılış Nutku”, <em>Forum</em>, Cilt 6, Sayı 66, 15 Aralık 1956, s. 11-13. İsimlerden bahseden diğer kaynaklar için Bkz. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 32-63 ve “Prof. Dr. Ernest Jack’e Fahrî Siyasal Bilgiler Doktoru unvanı verilmesi münasebetiyle Fakülte Dekanı Prof. Dr. Kemâl Fikret Arık’ın yaptığı konuşma”, s. 1-9. Arık’ın verdiği bilgiler arasında Smith’in New York Grubu’ndan olmakla birlikte, görev süresinin uzatılmasının Rockefeller tarafından sağlanan bir yardımla mümkün olduğu da belirtilmektedir. Age, s. 7.</span></div>
			<div class="si-footnote" id="f338"><a class="si-backref" href="#backref_338">338</a><span>. Mıhçıoğlu, kitabında birlikte çalıştığı New York grubuyla yapılan ortak işlerin neler olduğunu anlatmaktadır. Bkz. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 34-52.</span></div>
			<div class="si-footnote" id="f339"><a class="si-backref" href="#backref_339">339</a><span>. Derlemede yer verilen isimler ve konuların bir listesini veren Güler, Sovyet modelinin dışlandığına dikkat çekmektedir. Bkz. Birgül Ayman Güler, “1950’li Yıllarda Kamu Disiplini: Disiplinin Kuruluşu Nasıl Gerçekleştirilmişti?”, <em>Memleket Siyaset Yönetim</em>, Cilt 3, Sayı 7, 2008, s. 16-17.</span></div>
			<div class="si-footnote" id="f340"><a class="si-backref" href="#backref_340">340</a><span>. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 53.</span></div>
			<div class="si-footnote" id="f341"><a class="si-backref" href="#backref_341">341</a><span>. Nermin Abadan, <em>Kum Saatini İzlerken</em>, İstanbul, İletişim Yayınları, 1996, s. 183.</span></div>
			<div class="si-footnote" id="f342"><a class="si-backref" href="#backref_342">342</a><span>. <em>Türkiye’de Çağdaş Kamu Yönetimi Öğretiminin Başlangıç Yılları</em>, s. 53.</span></div>
			<div class="si-footnote" id="f343"><a class="si-backref" href="#backref_343">343</a><span>. Age, s. 54.</span></div>
			<div class="si-footnote" id="f344"><a class="si-backref" href="#backref_344">344</a><span>. Vakur Versan –İstanbul Üniversitesi Hukuk Fakültesi Emekli Öğretim Üyesi– “1950’lerde Türkiye’de Sosyal Bilimler ve ABD” konulu görüşme, İstanbul, Şubat 2010.</span></div>
			<div class="si-footnote" id="f345"><a class="si-backref" href="#backref_345">345</a><span>. Aynı görüşme.</span></div>
			<div class="si-footnote" id="f346"><a class="si-backref" href="#backref_346">346</a><span>. Aynı görüşme.</span></div>
			</div>
  </body>
</html>