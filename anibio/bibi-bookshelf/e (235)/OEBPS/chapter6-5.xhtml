<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter6-5">
<div>
			<h2>Ortadoğu’ya bakış: Antisömürgeciliğin evcilleştirilmesi mümkün mü?</h2>
			<p>Yukarıda değinildiği gibi, 1950’lerde Türkiye, özellikle İngiltere’nin talebiyle Ortadoğu’da aktif bir siyaset izlemeye başladı. <em>Forum</em> da özellikle 1950’lerin ikinci yarısında Ortadoğu’daki gelişmelere sayfalarında daha fazla yer vermeye başladı. Ortadoğu coğrafyası, antisömürgeci mücadelenin ve üçüncü yol deneyimlerinin yataklarından biriydi. Arap ay<span id="page301" title="301"></span>dınları bağımsızlık sonrası kalkınma sorunları üzerine dünya genelinde yapılan tartışmalarda kendi sözlerini söylüyor, konuyla ilgili tartışmalar alevlendikçe alevleniyordu. Ancak <em>Forum</em>’un Ortadoğu yazıları incelendiğinde bağımsızlık hassasiyetinden bahsedilse de antikapitalist kalkınma tartışmalarına neredeyse hiç değinmediği görülür. Halbuki tartışmalardan haberdar olunmaması mümkün değildi. Bu yazılardan çıkan sonuç, <em>Forum’</em>cuların Ortadoğu’ya reel politik yanı ağır basan bir gözle baktığıdır. Üstelik bu reel politik değerlendirmelerde Ortadoğu’daki karşı siyasi pozisyonlar hiç dikkate alınmadan Hür Dünya adına hayata geçirilen proje ve politikalar değerlendirilmekteydi. Bu bağlamda, örneğin Soğuk Savaş ittifak politikalarının bir ürünü olan Bağdat Paktı’na büyük önem atfedilmesi<a class="si-noteref" href="#f474" id="backref_474">474</a> ve İsrail’le ilişkilerin iyi tutulmasını telkin eden yazılar dikkat çekiciydi.</p>
			<p><em>Forum’</em>cular, Arap dünyasındaki yaygın Batı karşıtı tutumla empati kurmak bir yana, Batı’ya Ortadoğu’daki nüfuzunu yitirmemesi için tavsiyede bulunuyordu. <em>Forum</em>, örneğin Ortadoğu’da Sovyet etkisini artıran gelişmeler üzerine, bu coğrafyadaki sömürge karşıtı hissiyatın Batı tarafından anlaşılmasının zorunlu olduğunu savunmakta; Türkiye’nin bu hislerin doğru bir tercümesini yaparak Batılı dostlarını “müstemlekecilik siyasetinden ve bunun kalıntılarından vazgeçmeleri”<a class="si-noteref" href="#f475" id="backref_475">475</a> için uyarması gerektiğine işaret etmekteydi. Nitekim hükümetin, Batı’yı yanlıştan alıkoyacak uyarılar yapmak yerine, tersi bir yol izleyerek Türkiye’nin Arap kamuoyunda antipatik görünmesine yol açacak bir politika izlemesi eleştirilmekteydi. Örneğin Mısır ve Suriye’nin kısa süre <span id="page302" title="302"></span>için aynı devlet çatısı altında birleşmesini sağlayan Arap birliği tartışmaları konusunda <em>Forum</em>, birleşme, Türkiye’nin ve Batı’nın menfaatine uygun olmasa da aleyhine vaziyet almanın doğru olmadığını şöyle savunmaktaydı:</p>
			
			<blockquote>
			<p>Ancak bu demek değildir ki Başkan Nâsır bir kere açıkça milletlerarası komünizmin aleyhine vaziyet aldıktan sonra, ona Batı tarafından yardım edilmemelidir! Aksine, Batı, Kasım ile mücadelesinde tarafsız kalmakla beraber, Nâsır’a ekonomik yardımı geniş ölçüde arttırmalıdır. Zira Nâsır’ı tecrit edip düşürmek politikası çok tehlikelidir. Çünkü Arap Maşrikında Nâsırcılığın yerini alabilecek millî mahiyette hiçbir halk cereyanı mevcut değildir. Nâsır düştüğü takdirde, tamamen gözden düşmüş olan muhafazakârların değil; fakat ya Komünistler ve ondan daha az ihtimal olmakla beraber, (Nâsır’ın aksine) Batının sadece sömürgeciliğinin değil, fakat bütün medeniyetinin düşmanı olan Müslüman Kardeşler iktidarı alacaklardır.<a class="si-noteref" href="#f476" id="backref_476">476</a></p>
			</blockquote>
			
			<p><em>Forum</em>’un izlenmesi gereken politika konusundaki bu önerisi, ABD’nin Arap dünyasında Batı’ya düşman olmayan milliyetçiliği solun güçlenmesine alternatif olarak destekleme politikasıyla da örtüşmekteydi.</p>
			<p>Tüm bunlardan da anlaşılmaktadır ki; Türkiye’nin önemli aydınlarını bir araya getiren <em>Forum</em>, azgelişmiş ülke aydınlarıyla hiçbir şekilde düşünsel rezonans içine girmemiştir. Tersine, Türkiye’yi pek çok ülkede esen bağımsızlıkçı, çoğu durumda Batı karşıtı rüzgâra kapılmaktan koruyan Batı yandaşlığı bir övünç vesilesi olarak görülmekteydi. Aydın Yalçın’a göre, Doğu milletleri kendilerine yapılan yardım tekliflerine rağmen ABD başta olmak üzere Batı âlemine husumet duymaya devam ederken Türkiye, sırf reel politik kaygılarla değil “Batı’yla paylaşılan müşterek kıymetlerden” kaynaklanan gerekçelerle Batı kampında yer almaktaydı:</p>

			<blockquote>
			<p><span id="page303" title="303"></span>İşte bu sebepledir ki, Türk devrimciliği, bazı Asya ve Ortadoğu memleketlerinde olduğu gibi, gerilik ve irtica ile karışmış müfrit bir milliyetçilik hâline gelmemiştir; aynı zamanda devrimciliğin savunduğu batılılaşma ve sür’atli içtimaî değişme, bazı memleketlerde olduğu gibi aşırı ve tahripkâr bir solcu ihtilâl hâline inkılâp etmemiştir.<a class="si-noteref" href="#f477" id="backref_477">477</a></p>
			</blockquote>
			
			<p>Türkiye’nin Kemalizm sayesinde Batı’ya dost olarak kaldığını ve Kemalizmin “komünizmin panzehiri” olduğu yönündeki bu sözler önemlidir. Böylece, Kemalist aydınların algılarını yanı başlarındaki sosyalist ülkelerde yaşanan olumlu gelişmelere ya da Üçüncü Dünya ülkelerini bir araya getiren Bağlantısızlar Hareketi gibi girişimlere nasıl kapatabildiklerini anlamak mümkün olabilir. Bu ilgisizliğin bir diğer nedeni, kendisini her daim “Birinci Dünya”nın bir parçası olarak gören Türkiyeli aydının Ortadoğu’ya üstten bakan tavrıydı. Kuşkusuz, bu küçümseyici bakışın, geçmişte kendisini Osmanlı İmpatarloğu’nun merkeziyle özdeşleştirerek imparatorluğun Arap topraklarına tepeden bakan Osmanlı aydınlarından devralınan mirasla yakından ilgisi vardı. <em>Forum</em>’daki bu eğilimi tespit eden Necat Erder’in uyarısı bu bağlamda anlam kazanır:</p>
			
			<blockquote>
			<p>Türk aydını, kendisinde kuvvetle yerleşmiş olan arapları küçümseme kompleksini yenerek, bu milletlerin meselelerine karşı anlayış gösterir ve münevverlerinin fikirleri ve gayretleriyle ilgilenirse bunun çok müsbet yankıları olacağı muhakkaktır.<a class="si-noteref" href="#f478" id="backref_478">478</a></p>
			</blockquote>
			
			<p>Dış politika meleleleri arasında <em>Forum</em>’un özel önem verdiği konulardan bir diğeri ise ileride Türkiye’deki Amerikan <span id="page304" title="304"></span>karşıtlığının nedenlerinden birine dönüşecek Kıbrıs meselesiydi. <em>Forum</em>, Kıbrıs başlığında, gelişmeleri izleyen ve değerlendiren bir aydın dergisi olmanın ötesine geçerek, hükümete politika önerilerinde bulunan bir odak gibi davrandı. Hükümetin statüko korunamayacaksa adanın Türkiye’ye bırakılması tezini eleştiren <em>Forum</em>, adanın taksimi ve nüfus mübadelesine gidilmesiyle eşzamanlı olarak Türk ve Yunan askerî kuvvetlerinin adaya konuşlandırılmasını önerdi. <em>Forum</em>’un Kıbrıs’ta oluşturulacak askerî yapının İngiliz kuvvetlerini de kapsayacak bir kumandayla NATO’ya bağlanmasını ve hatta Bağdat Paktı antlaşmasıyla ilişkilendirilmesini önermiş olması da oldukça çarpıcıydı.<a class="si-noteref" href="#f479" id="backref_479">479</a> Önerileri çarpıcı kılan hem önerilen politikaların izleyen yıllarda büyük ölçüde uygulanmış olması, hem de <em>Forum</em>’un İngiltere’nin karşısında bağımsızlık mücadelesi veren Bağlantısızlar Hareketi’nin bir üyesi olan Kıbrıs’ı NATO’ya bağlamayı gündeme getirmiş olabilmesiydi. <em>Forum</em>’ un Kıbrıs yazılarında dikkat çeken bir husus, Türkiye’nin tezlerini desteklemeyen Batılı müttefiklerin bu politikaları nedeniyle eleştirilmemesiydi.<a class="si-noteref" href="#f480" id="backref_480">480</a> Kıbrıs konusundaki yazılar daha çok hükümete doğru politika konusunda yol göstermeyi amaçlamaktaydı. Tenkitler hükümet politikalarına yoğunlaşmış ve hükümetin görüşme masasında gündeme getirebileceği alternatif politika önerileri yapılmıştı.</p>
			</div>
			<div class="si-footnotes">
			<div class="si-footnote" id="f474"><a class="si-backref" href="#backref_474">474</a><span>. <em>Forum,</em> Bağdat Paktı girişimini desteklediği gibi, Suriye ve Mısır’ın pakta gösterdikleri tepkiyi Türkiye’nin rolü karşısında gösterilen bir tür “kıskançlık” olarak yorumlamıştır: “Türkiye’nin, zaten Yakın Doğu’nun önderi iken, bu kadar bariz bir şekilde önderliğini ilân eden bir hareketin, bu memleketlerde önder rolündekileri korkutacağı beklenebilirdi.” Bkz. “Türk-Irak Paktının akisleri”, <em>Forum</em>, Cilt 3, Sayı 25, 1 Nisan 1955, s. 7.</span></div>
			<div class="si-footnote" id="f475"><a class="si-backref" href="#backref_475">475</a><span>. “Ortadoğu Durumu”, <em>Forum</em>, Cilt 5, Sayı 51, 1 Mayıs 1956, s. 6.</span></div>
			<div class="si-footnote" id="f476"><a class="si-backref" href="#backref_476">476</a><span>. “Arap Dünyası”, <em>Forum</em>, Cilt 11, Sayı 121, 1 Nisan 1959, s. 8.</span></div>
			<div class="si-footnote" id="f477"><a class="si-backref" href="#backref_477">477</a><span>. Yalçın, bu “övgü”yü Türkiye üzerine ABD’nin ünlü düşünce kuruluşlarından Council on Foreign Relations’ta, Columbia Üniversitesi’nde ve Kanada’da yaptığı konuşmalarda dile getirmiştir. Bkz. Aydın Yalçın, “Türkiye’de Demokrasi”, <em>Forum</em>, Cilt 10, Sayı 119, 1 Mart 1959, s. 13.</span></div>
			<div class="si-footnote" id="f478"><a class="si-backref" href="#backref_478">478</a><span>. Necat Erder, “Aydınlar ve Dış Politika”, <em>Forum</em>, Cilt 4, Sayı 44, 15 Ocak 1956, s. 8.</span></div>
			<div class="si-footnote" id="f479"><a class="si-backref" href="#backref_479">479</a><span>. Bu önerileri sıralayan bir yazı için bkz. “Kıbrıs Meselesi ve Türk-Yunan Münasebetleri”, <em>Forum</em>, Cilt 4, Sayı 46, 15 Şubat 1956, s. 7-10.</span></div>
			<div class="si-footnote" id="f480"><a class="si-backref" href="#backref_480">480</a><span>. Oysa örneğin, Peyami Safa’nın çıkardığı 1950’lerin önemli fikir dergilerinden Türk Düşüncesi’nde Türkiye’nin Batılı müttefikleriyle kurduğu ilişkiler onaylanırken Kıbrıs meselesinin gündeme oturmasından itibaren müttefikleri sert bir dille eleştiren yazılar çıkmıştır: “Okuyucularımız unutmamışlardır: Ben bu sütunda birkaç defa, Kıbrısımızın tamamına kavuşmamız için, gerekirse NATO’dan çekilebileceğimizi vefasız müttefiklerimize bildirmemiz lâzım geldiğini yazmıştım.</span>
				<span>Avrupa ve Amerika yalnız bu dilden anlarlar. Açıkgöz Yunanistan bu tepeden inme tesir fırsatını kaçırmadı. Bizse İngiltere’ye bel bağladık ve ona güvenimizi resmen tekrarlayıp durduk.” Bu satırlar Safa’nın <em>Milliyet</em> gazetesindeki yazılarından derlenmiştir. Bkz. Peyami Safa, “Kıbrıs, Yine Kıbrıs, Daima Kıbrıs”, <em>Türk Düşüncesi</em>, Cilt 8/9, Sayı 15/16-48/49, Şubat-Mart 1958, s. 8.</span></div>
			</div>
  </body>
</html>