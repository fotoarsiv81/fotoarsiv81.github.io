<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter6-4">
<div>
			<h2><span id="page281" title="281"></span>Soğuk Savaş koşullarında Kemalist ile liberal sentez denemesi</h2>
			<p>II. Dünya Savaşı sonrası dönemde, radikalliği bizzat CHP iktidarı tarafından törpülenmeye başlanan modernleşme projesinin köklü atılımları büyük oranda son buldu. Cumhuriyet’in “radikal devrimler çağı” böylece kapansa da Batı modeli kapitalist modernleşme arzusu sürmekteydi. Savaş sonrası dönemde bu çerçevede iki ayaklı bir dönüşüm gerçekleştirildi. Birincisi, Batı tipi çok partili bir siyasal yapının kurulmasıydı. İkincisiyse dünya kapitalizminin uzun süre sonra ilk kez dışa açılmacı döneme girmesiyle birlikte Türkiye kapitalizminin de hızla iktisadi politikalarını değiştirerek yeni düzene entegrasyonunun sağlanmasıydı. ABD, Türkiye’yi uluslararası işbölümü içerisinde hammadde üreticisi olarak yer almaya yönlendirince Marshall Planı kapsamında verilen yardımlar sayesinde tarımsal modernizasyon hız kazandı.</p>
			<p>Türkiye değerlendirmelerinde çıkış noktası olarak bu iki yönlü değişim sürecini veri alan<em> Forum</em> çevresi, uygulama aşamasında karşılaşılan sorunları ele aldı; ancak aksaklıklara rağmen Batı modelinin takip edilmesinde ısrarcı olunmasını savundu. Böylece liberal demokrasi modelinin hayata geçirilmesiyle iktisadi liberalizasyon politikalarının eşzamanlı olarak gündeme geldiği bu yıllarda, önemli bir aydın desteğiyle liberal ideoloji Türkiye’de ilk kez hem retorik hem de pratik düzlemde başat ideoloji haline geldi.</p>
			<p>Siyasi alana bakıldığında <em>Forum</em>, Türkiye’nin geleceğini Batı tipi bir liberal demokrasinin her yönüyle tesis edilmesinde ve esas olarak Anglosakson dünyasına ait değerlerin Türkiye’de de güçlenmesinde görmekteydi. Bu nedenle Osmanlı ve Cumhuriyet döneminde Batılılaşma taraftarı olanları “kısmi Batılaşmacı”, “topyekûn Batılaşmacı” tasnifi içerisinde sınıflandıran Tunaya, <em>Forum</em>’u ikinci kategoriye yerleştirmiştir. Ancak Tunaya’nın, <em>Forum</em>’u tanımlarken tarihsel süreç içerisinde Batı’nın ve Batılılaşmanın, dünya ve Türkiye <span id="page282" title="282"></span>koşulları nedeniyle anlam değiştirdiğini dikkate almayan bir tasnif kullandığını belirtmek gerekir. Zira 1950’ler Türkiye’si, 19. yüzyılın geleneksel yapıdan arınmaya çalışan Osmanlı’sı ya da radikal reformlarla Osmanlı’dan olduğu kadar Doğulu yüzünden de uzaklaşmaya çalışan 1930’lar Türkiye’si değildi. 1950’ler dünyada Soğuk Savaş rüzgârlarının şiddetli estiği, “Batı”nın büyük ölçüde antikomünist kapitalist blokla özdeşleştirildiği bir dönemdi. Dolayısıyla 1950’lerde “topyekûn Batılılaşma” dendiğinde bunu sadece radikal modernleşme talebi olarak anlamak mümkün değildi. Dünyanın ve Türkiye’nin içinden geçmekte olduğu dönemin koşulları göz önüne alındığında, bu yıllarda bir ülke için Batı’ya eklemlenmek Soğuk Savaş’ın sistemler arası çatışma ortamında ABD önderliğindeki kutupta yerini almak anlamına da gelmekteydi. Kuşkusuz, böyle bir angajman, yüzyılı aşkın süredir ülkenin “modernleştirilmesi” anlamına gelen Batılılaşma ideolojisinden farklı bir ideolojik oryantasyon gerektirmekteydi.</p>
			<p><em>Forum</em> çevresine gelince, başta Aydın Yalçın olmak üzere bu çevrede yer alan isimler, Batı dünyasının tam bir parçası olmanın Soğuk Savaş’ın bir tarafı olmakla özdeşleştiğinin farkındaydı. Nitekim bu konuda hiç ketum davranılmadı: Türkiye’nin ABD liderliğindeki antikomünist Batı’nın bir parçası olması, <em>Forum</em>’da açık bir biçimde savunuldu. <em>Forum</em> bu anlamda, antikomünist bir Batıcılığın ve Anglosakson tipi liberalizmin birbirini beslediği bir siyasi-ideolojik hat geliştirdi. Daha önce benzer çizgiyi savunan yayınlardan farklı olarak –Hüseyin Cahit’in <em>Fikir Hareketleri</em> gibi– bu hat, <em>Forum </em>örneğinde entelektüel derinliliği ve çok yönlülüğüyle dikkat çeken bir aydın hareketine mal oldu.</p>
			<p>İdealleştirilmiş bir Anglosakson liberalizmi kurgusunu çeşitli veçheleriyle okuyucusuna aktarmaya çalışan <em>Forum</em> dergisi, bu ideale ulaşma yolunda Kemalizmi liberalizmle sentezlemeye çalıştı.<a class="si-noteref" href="#f448" id="backref_448">448</a> <em>Forum</em>’a göre bir yandan laiklik başta <span id="page283" title="283"></span>olmak üzere Atatürkçülüğü savunmak ve uygulamak, öte yandan liberal bir siyasi yapı tesis etmek mümkündü. <em>Forum</em> bu sentezleme çabasını formüle etmeye çalışırken kimi zaman biraz zorlayarak Atatürk’ün Gökalp’ten değil Prens Sabahattin’den etkilendiğini bile öne sürdü. Atatürk inkilaplarının fert karşısında “inhisarcı bir devlet teşkilatı” kurulmasına yorulamayacağını söyleyen <em>Forum</em>’a göre, Atatürk “gelenek aleyhtarı bir liberaldir”<a class="si-noteref" href="#f449" id="backref_449">449</a> ve Prens Sabahattin’in içtimai doktrini hürriyetçi bir düzen taraftarlığı şeklinde tefsir edilecek olursa Atatürk, totaliter bir içtimai düzen taraftarı olan Gökalp’in değil Prens Sabahattin’in tesiri altında kalmıştır.<a class="si-noteref" href="#f450" id="backref_450">450</a> Bu formülasyon, aydınlar arasındaki tartışmalara yanıt olarak, Atatürkçülüğün özgürlükçü bir düzenle çelişmediğini, tersine Atatürk devrimlerinin ve demokrasinin aynı anda savunulabileceğini iddia etmek için geliştirilmişti. Bu formülasyonun arkasında “Atatürk’ün totaliter bir içtimai doktrin taraftarı olmadığı” türü vurgularda kendisini belli eden, “Kemalizmin Soğuk Savaş antikomünizmiyle çelişmediği”, mesajı da yatmaktaydı.</p>
			<p><em>Forum</em>, zaman içinde geniş bir okumuş kesim tarafından takip edilen, eleştirileri siyaset sahasında ses getiren bir yayına dönüştükçe “manifesto” niteliği taşıyan başyazılarla durduğu noktayı açıklama gereği duydu. 1956’da, yani derginin üçüncü yılında yayımlanan “Biz Ne İstiyoruz?” başlıklı başyazı <em>Forum</em> çizgisinin yukarıda bahsedilen niteliğini şüpheye yer bırakmayacak şekilde ifade etti. Bu yazıdan da anlaşılacağı üzere <em>Forum</em>, liberalizmle uzlaştırılmış bir Kemalizmin, sosyalizm tehlikesinin yolunu tıkayacağını öne sürmekteydi. <span id="page284" title="284"></span>Klasik Kemalist halkçılıktan farklı olarak toplumsal çelişkilerin varlığını inkâr etmeyen bu Kemalizm yorumu, “ahenksizlikler”in çatışmasını değil, uzlaşmayla üstesinden gelinmesini sağlayacak reformist bir liberal yol önermekteydi:</p>
			
			<blockquote>
			<p>Sosyalizm karşısında tavır almak gerekirse temsil ettiğimiz cereyana sosyalist vasfı takılabileceğini sanmıyoruz. Hele bu doktrinin Marksist ve ihtilâlci koluyla tam bir anlaşmazlık içindeyiz. Cemiyet içindeki ahenksizliklerin, ihtilâl yoluyla, şiddet metodlarıyla, proleter diktatörlüğü kurarak, ortadan kaldırılabileceğine inanmıyoruz. Çok daha radikal içtimaî reformların muslihane yollarla tahakkuk ettirilebildiğinden ilham alarak, ferdî hürriyetleri ortadan kaldırmadan, ikna metoduyla, gönül rızasıyla ve tedricî bir şekilde içtimaî değişikliğe gidilmesine taraftarız.<a class="si-noteref" href="#f451" id="backref_451">451</a></p>
			</blockquote>
			
			<p><em>Forum</em> dergisine ilişkin değerlendirmesinde derginin, “Kemalizmin tam uygulanmasının sosyalizme kapıyı sıkıca kapatacağını,” savunduğunu söyleyen Yalçın Küçük, bu yaklaşımın <em>Forum</em>’u, “Kemalizmin tam uygulanmasıyla sosyalizme bir kapı açmak istiyor,” diyerek tanımladığı 1960’ların ünlü <em>Yön</em> dergisiyle karşı karşıya getirdiğini belirtmektedir.<a class="si-noteref" href="#f452" id="backref_452">452</a> Aslında <em>Forum</em> bu yönüyle Kemalizmin Türkiye’de komünizmi geçersizleştirdiğini savunan 1930’ların <em>Kadro</em> dergisine yakın bir çizgideydi. Ancak <em>Forum</em>, <em>Kadro</em>’nun tersine Türkiye’nin kendine özgü, içe kapanmacı bir yol izlemesini savunmak niyetinde değildi; Batı tipi liberalizmle uyumlulaşmış bir Kemalizm arayışındaydı. Aynı zamanda, böyle bir melezleşmeyi Türkiye’de komünizmin alternatifi olacağı için de savunmaktaydı:</p>
			
			<blockquote>
			<p>Atatürk inkılâbının hem sür’atli değişme, hem de ferdî hürriyeti ortadan kaldırmadan ikna metodu kullanarak <span id="page285" title="285"></span>devrimleri kökleştirme imkânlarını bahşetmesiyle, Türkiye’ de komünizme karşı gayet kuvvetli bir alternatif formül bulunduğuna kaniyiz. İnkilabımızın gerek sosyal gerekse siyasî ve iktisadî sahada meydana getirmeye çalıştığı sür’atli değişme hamlesi devam ettirilebilirse, içtimai cerayan olarak Türkiye’de komünizm için hiçbir istikbal olamıyacağına kaniyiz. Asya ve Afrika’nın diğer az gelişmiş memleketlerinde komünizm, temelli, sür’atli ve şümüllü bir gelişme ve değişme cereyanının en göze batar temsilcisi olduğu için, bu doktrin o memleketlerde oldukça kuvvet kazanabilmiştir.<a class="si-noteref" href="#f453" id="backref_453">453</a></p>
			</blockquote>
			
			<p>Bu alıntıda Soğuk Savaş taraflaşması bağlamında “Üçüncü Dünya” olarak adlandırılan kategoride yer alan Asya ve Afrika ülkelerine ilişkin değerlendirme de dikkat çekicidir. <em>Forum</em>, burada da görüldüğü gibi, azgelişmiş ülkelerde komünist hareketlerin güç kazanmasını, Atatürkçülük benzeri bir alternatif olmadığı için komünizmin hızlı gelişme ve değişmeyi temsil eden bir siyasi güce dönüşmesine bağlamaktaydı. Bu yaklaşım Kemalist aydınların, Üçüncü Dünya aydınlarının hararetle sürdürdüğü “bağımsızlık”, “kalkınma”, “azgelişmişlik” tartışmalarına ne kadar mesafeli durduklarının da bir göstergesiydi. Aşağıda daha fazla açılacak olan bu nokta, <em>Forum</em> aydınının ülkesini ve dünyayı yorumlarken <em>Kadro</em>’nun Kemalizme biçtiği “bağımsızlık peşinde koşan mazlum milletlere” yol gösterme misyonundan ne kadar uzak durduğunu da ortaya koymaktaydı.</p>
			<p><em>Forum</em> antikomünizmden de, Kemalist devrimlerden de ödün vermeden Türkiye’de demokratik bir siyasi yapının gelişmesini arzulamakta; siyasal liberalizme dayanan parlamenter demokrasinin her yönüyle işlemesi için öneriler getirmekte, aksi yönde etki ettiğini düşündüğü uygulamaları eleştirmekteydi. Özellikle DP yönetiminin baskıcı karakterinin ortaya çıkmasıyla birlikte <em>Forum</em>’da salt siyasi çoğulculuğun <span id="page286" title="286"></span>demokrasi için yeterli olmadığını; düşünce ve ifade özgürlüğü başta olmak üzere, hukuki güvenceleri olan bir demokrasi anlayışının yerleşmesi gerektiğini savunan çok sayıda yazı yayımlandı. Bu eleştiriler <em>Forum</em> çevresini DP’yle karşı karşıya getirirken dergide ABD başta olmak üzere Batı ülkelerindeki liberal demokrasi uygulamaları hükümete karşı yürütülen muhalefette temel dayanak olarak kullanılmaya başlandı.</p>
			<p>DP’nin tepki yaratan demeç ve uygulamaları gündeme geldikçe, ABD’de aynı başlıklarda ne kadar özgürlükçü bir yaklaşım sergilendiğine ilişkin örneklere başvurulmaktaydı. Örneğin hükümetin, kendisine muarız olarak gördüğü öğretim üyelerini bakanlık emrine alması, üniversite öğretim üyelerinin bazı açıklama ve eylemleri üzerine bu kişilerin siyaset yaptığı gerekçesiyle cezalandırılmalarını gündeme getirmesi tepkileri alevlendirdi. Hükümeti üniversiteleri baskı altında tutmakla eleştiren <em>Forum,</em> ABD ve İngiltere gibi ülkelerde üniversitede siyaset yapmanın destek gördüğünü, Türkiye’de yapılanların ancak Rusya ve Nazi Almanya’sında yaşandığını iddia etti.<a class="si-noteref" href="#f454" id="backref_454">454</a> Halbuki, <em>Forum</em>’un DP’ye yönelik eleştiri yazılarını Amerikan üniversitelerinin özgürlüğüne ilişkin örneklerle donattığı yıllarda, ABD’de çok sayıda öğretim üyesi sendika üyelikleri ya da komünistlerle ilişkili olduğu öne sürülen kuruluşların etkinliklerine katıldığı için kovuşturulmaktaydı. ABD’deki siyasal ve entelektüel tartışmalara sayfalarında yer veren <em>Forum</em>’un; önemli bir bölümü ABD ve İngiltere’de eğitim alan, dolayısıyla Anglosakson dünyasına hiç de yabancı olmayan <em>Forum</em> yazarlarının bu gelişmelerden haberdar olmadığını varsaymak pek mümkün değil. Bazı isimler ABD’de entelektüel hayatı boğan ideolojik ve fiziki baskıyı görmezden gelirken Aydın Yalçın gibi isimler ise bardağın dolu tarafına bakmayı yeğlemekteydi:</p>
			
			<blockquote>
			<p>Her sınıftan insanla yaptığımız temaslarda, gerek dünya içindeki içtimaî ve iktisadî müsavatsızlık, Amerika içinde <span id="page287" title="287"></span>muhtelif zümre ve sınıflar içindeki eşitsizlik, McCarthy hadisesiyle tezahür eden hürriyet hazımsızlığı ve toleransızlık, siyasî ve malî yolsuzluklar, iktisadî ve içtimaî sahadaki emniyetsizlik v.s. gibi zaafların hiçbir surette gizlenmediğini gördük. Gizlenmiyen ve açıkça tartışması yapılan bir kusurun daima düzeltilmesi yolu açıkdır.<a class="si-noteref" href="#f455" id="backref_455">455</a></p>
			</blockquote>
			
			<p>ABD’deki antikomünist kampanya, aydınlar başta olmak üzere Soğuk Savaş politikalarına onay vermeyen kesimleri sustururken, Yalçın’ın ABD’nin baskıcı uygulamalarla yüzleşerek hatalarını düzelttiğini iddia etmesi ilginçti. DP’ye ABD’nin Soğuk Savaş demokrasisini örnek olarak gösteren Aydın Yalçın gibi <em>Forum’</em>cular, kötü örnekleri ise Sovyetler Birliği’nden seçerek hükümeti kendi silahıyla yani antikomünizmle vurmaya çalışmaktaydı.<a class="si-noteref" href="#f456" id="backref_456">456</a></p>
			<p>Daha ilginç bir tavır, ABD’nin din ve laiklik bahsinde Türkiye’ye örnek gösterilmesiydi. İsmi sonraki yıllarda İslam dini üzerine yazdığı eleştirel kitaplarla gündeme gelecek olan İlhan Arsel, derginin iki sayısında yayımlanan “ABD Demokrasisinde Din ve Devlet Ayrılığı” başlıklı yazılarında,<a class="si-noteref" href="#f457" id="backref_457">457</a> ABD yüksek mahkemesinin verdiği kararlarla iki kuvveti birbirinden ayırdığını ve devlet okullarında zorunlu din dersine karşı çıktığını okurlarına anlatmaktaydı. Bu tür yazılarla, muhtemelen Türkiye’nin en yakın müttefiki ABD’de bile “laikliğe” verilen önem vurgulanarak hükümetin bu konuda hassas olması istenmekteydi. Halbuki muhafazakâr ve İslamcı kesim <span id="page288" title="288"></span>için din-devlet ilişkileri açısından Amerikan modelinin cazibesi, buralarda maneviyatın önemsendiğine ve radikal bir laisizm yorumundan uzak durulduğuna ilişkin görüşlerden kaynaklanmaktaydı. Görülen odur ki; Türkiye’de farklı kesimlerin kendi ABD’lerini tanımlama çabaları, kimi başlıklarda bu tür çelişkili tavırların sergilenmesine yol açmaktaydı. Daha önemlisi, bu durum kendi pozisyonlarını haklılaştırma çabası içindeki farklı kesimlerin meşruiyeti ABD’deki görüş ve uygulamalardan devşirmeye çalışmalarıydı.</p>
			<p>Türkiye’nin savaş sonrası içine girdiği dönüşüm sürecinin siyasi boyutuyla olduğu kadar iktisadi boyutuyla da yakından ilgilenen <em>Forum</em>, iki önemli iktisatçının, Aydın Yalçın ve Osman Okyar’ın yazılarıyla, hükümetin iktisat politikalarını yorumlamakta ve yeni politika önerileri getirmekteydi.</p>
			<p>Daha önce de belirtildiği gibi bu yıllarda savaştan yıkımla çıkmayan tek Batılı güç olarak kapitalist blokun liderliğini üstlenen ABD’nin önünde; biri Avrupa’nın yeniden kalkınması, diğeri ise sömürge yönetiminden kurtulan ülkelerin “kalkınma” arayışlarına yanıt verilmesi olmak üzere iki önemli gündem bulunmaktaydı. Savaşla birlikte 1930’ların korumacı politikaları büyük ölçüde son buldu. 1950’ler serbest ticaretin teşvik edildiği, uluslararası alanda ülkelerarası finansal ve ekonomik entegrasyonu sağlamaya dönük adımların atıldığı yıllar oldu. Öte yandan yeniden yapılanma ve kalkınma çabalarının devletin düzenleyici rolüne olan ihtiyacı artırdığı da görülmekteydi. Bu ihtiyaç 1950’lerin sonundan itibaren kendisini daha çok hissettirdi. Yine daha önce belirtildiği gibi ABD, özellikle mali ve teknik yardım yoluyla iktisadi politikalarına yön verdiği ülkelerin uluslararası işbölümündeki konumlarını da yeniden düzenlemekteydi. Türkiye’ye de bu işbölümü içerisinde Avrupa pazarına yönelik üretim yapacak bir tarım ülkesi olma görevi verildi.</p>
			<p><em>Forum</em> yazarlarının Türkiye’ye önerilen tarım ülkesi olma rolüne ciddi bir itirazları yoktu. 1950’lerin sonunda dünya kapitalizminin işleyişinde yeni bir paradigma değişikliği gündeme gelene kadar da Türkiye’nin azgelişmişlik soru<span id="page289" title="289"></span>nunu aşmasına yönelik alternatif bir iktisadi kalkınma önerisi getirilmedi. Türkiye’ye biçilen rolü ve bu rolün yerine getirilmesi için yapılan ABD’nin ve uluslararası kuruluşların yaptığı önerileri veri kabul eden <em>Forum</em> yazarları, ekonomik darboğaza girildikçe eleştiri oklarını Türkiye’ye biçilen bu rolün gerekliliklerini yerine getiremediği gerekçesiyle DP hükümetine yönelttiler.</p>
			<p><em>Forum</em> dergisinde iktisadi meseleleri ele alan yazarların neredeyse hepsi, piyasa koşullarında bir tür koordinasyon mekanizması ya da projeler bütünü şeklinde işleyecek bir planlama fikrini savunmaktaydı. İlk bakışta devletin piyasaya müdahalesini öngördüğü için liberal iktisat modeline aykırı görünebilecek bu tür bir planlamacılık, esasında piyasayı belli bir doğrultuya sokma ve etkin kılma anlamında kapitalist piyasacı anlayışa uygun bir araç olarak kullanılabilmekteydi.<a class="si-noteref" href="#f458" id="backref_458">458</a> Üstelik ABD’de Roosevelt’le başlayan <em>New Deal</em> politikalarının devamından yana güçlü bir eğilim, hemen savaş sonrasında da iktisat tartışmalarında ağırlığını hissettirmekteydi. İşte bu koşullarda, Türkiye’de “planlama” dendiğinde komünizm alerjisinin uyanması, <em>Forum</em> yazarları tarafından eleştirilmiş; konuyla ilgili yazılarda kapitalist planlama ile sosyalist planlama arasındaki farklar üzerinde durulmuştu. Aslında planlama, Dünya Bankası’nın savaş sonrası yeniden yapılanma faaliyetleri çerçevesinde ülkelerin uluslararası kapitalist işbölümüne uygun iktisadi yapı ve politikaları oluşturabilmeleri için gerekli gördüğü araçlardan biriydi. ABD’ nin Marshall Planı çerçevesinde sağladığı teknik yardım, tarım başta olmak üzere farklı sektörlerde kalkınma programları uygulanmasını gerektirirken devletin düzenleyici rolünü <span id="page290" title="290"></span>sıfırlamak mümkün değildi. Özellikle 1950’lerin ikinci yarısında bu gereklilikler daha fazla anlaşılmaya başlandı. <em>Forum</em>, DP’nin devlet müdahalesi ve planlama karşısında gösterdiği direnci aşmak için bu araçların herhangi bir ideolojik referansı olmadığını vurguladığı gibi, kapitalizmin birer tekniği olarak ideolojiler üstü olduklarını da iddia etmekteydi:</p>
			
			<blockquote>
			<p>Şu halde iktisadî kalkınma hamlemizde dar doktrinciliğe yer olmamalıdır. Liberalizm mi, yoksa sosyalizm ve devletçilik münakaşası, Türkiye’nin halihazırdaki meselelerinin hallinde derhal taraf tutulması gereken bir mesele değildir. Yukarki hadiselerden ve gelişmelerden çıkardığımız netice, devletin de hususî teşebbüsün de Türk ekonomisinde mühim yeri olduğu merkezindedir.<a class="si-noteref" href="#f459" id="backref_459">459</a></p>
			</blockquote>
			
			<p><em>Forum</em>’cular planlama kavramını duymaya bile tahammül edemeyen DP hükümetini, Soğuk Savaş’ın iktisadi alandaki zorunluluklarını ve liberal demokrasilerin “demokratik planlamacı” yaklaşımlarını anlamamakla suçladı. Hatta 1950’lerin sonuna doğru Sovyet modeli merkezî planlamanın çekiciliğinin artması ve Sovyetler Birliği’nin azgelişmiş ülkelerin kalkınmasına katkılarıyla prestij kazanması üzerine <em>Forum’</em>cular, Türkiye’deki planlama ve kalkınma faaliyetlerinin başarıya ulaşmasının komünizme karşı uluslararası mücadele için de önemli olduğunu vurgulamaya başladı.<a class="si-noteref" href="#f460" id="backref_460">460</a> Kaldı ki, büyük iktisadi zorluklar yaşayan Türkiye’de de planlama fikrinin çekici hale gelmesi, liberal plan modelinin ortada olmadığı koşullarda, sosyalist uygulamalara yönelik ilgiyi artırma tehlikesi barındırıyordu:</p>

			<blockquote>
			<p><span id="page291" title="291"></span>Piyasa sistemi içerisinde planlamanın uygulanabileceğini gösteremeyen bir idare ve plânlamaya inandırılamayan bir toplum, er ya da geç “komünist” ülkelerdeki planlı kalkınma modellerine ilgi duymaya başlayacaktır. <em>Forum</em>, antikomünizmin DP’nin yaptığı gibi polisiye önlemlerle değil, çok partili dönemle birlikte benimsenen demokrasi ideolojisinin planlama ideolojisiyle takviye edilmesine bağlı olarak başarı gösterebileceğini savunmaktadır.<a class="si-noteref" href="#f461" id="backref_461">461</a></p>
			</blockquote>
			
			<p>Bu esnada bürokrasi içerisinde de bir planlama ekibi oluşuyordu. 1958 devalüasyonu üzerine DP hükümetinin kredi talebiyle kapısını çaldığı OEEC, bu talebe karşılık bir planlama teşkilatı kurulmasını şart koştu. Böylece hükümet bazı somut adımlar atmak zorunda kaldı ve bir koordinasyon bakanlığı kuruldu.</p>
			<p>Bu kriz yıllarında hükümetin dışarıdan borç bulmak için sergilediği çaba hem hükümetin prestijini yok etmekte hem de içerideki kaygıları artırmaktaydı. Yaşanan kriz ve ağır borç yükünün nedenleri üzerinde duran <em>Forum</em> yazarları, sorunun temelde hükümetin yanlış uygulamalarından kaynaklandığını ileri sürmekteydi. <em>Forum</em>’a göre hükümetin hesapsızca yaptığı harcamalar, enflasyonist politikalar ve liberal dünyanın önerilerine kulaklarını tıkayarak planlama yapmaması yaşanan sıkıntıların en önemli nedenleriydi. Halbuki 1950’lerin sonuna gelindiğinde Türkiye sadece krizle boğuşan bir ülke değildi; bir yandan borçlarını çeviremeyecek ölçüde borçlandırıldığı ama daha önemlisi tarımsal kalkınma reçetesinin kalkınma sağlamadığı bir ekonomiydi. Üstelik sadece makro politikaların değil, daha mikro düzeydeki uygulamaların bile astarının yüzünden pahalı olduğu kısa sürede ortaya çıktı. Örneğin büyük umutlar bağlanarak ABD’den alınan traktörler yedek parça sorunları nedeniyle bir süre sonra atıl hale geldi.</p>
			<p><span id="page292" title="292"></span>1950’lerin sonunda Amerikan yardımlarına ve dış piyasalara tamamen bağımlı hale geldiği görülen bu Türkiye manzarası karşısında <em>Forum</em>’un, doktriner olmayan bir “bağımlılık” eleştirisi yapmaktan bile kaçınması dikkat çekiciydi. Bu yaklaşımın istisnası 15 Mayıs 1955’te yazılan bir yazıydı. Bu yazıda <em>Forum</em>, ABD’nin DP’den gelen kredi talebini geri çevirmesini ve gelişen tepkileri değerlendirirken hükümeti yabancı güçler ve yabancı sermaye konusunda uyarmaktaydı. Ancak bu yazıda bile hükümet uyarılırken savaş sonrasında ABD’nin de yönlendirmesiyle uygulanan ve dünya kapitalizmine entegrasyonun önünü açan liberal politikalar savunulmaktaydı:</p>
			
			<blockquote>
			<p>İşte bu sayede Türkiye millî emniyetini sağlamak ve iktisadi gelişmesini sür’atlendirmek için, tarihinin hiçbir devrinde sahip olmadığı müstesna imkânlara kavuştu. Bu devre birçok bakımlardan 1930’ların şartlarından ve zihniyetinden çok farklıydı. 1930’larda kıskançlıkla sarıldığımız millî hâkimiyet ve milliyetçilik telâkkilerimiz, o devrenin milletlerarası münasebetlerde hâkim olan ferdiyetçi ve infiratçı temayüllerine tamamen uyuyordu. (…) İktisadi ve askerî bakımdan bir tek devlete bağlı bulunmanın, siyasi, içtimai ve psikolojik bakımdan birçok mahzurlar doğurabileceğini, yakın tarihimiz ve dünya tarihi birçok misallerle bize hatırlatmalıdır. (…) Sonra yabancı sermaye hususunda da birçok avantajlarına rağmen yine de dikkatli ve ihtiyatlı olmak mecburiyetindeyiz.<a class="si-noteref" href="#f462" id="backref_462">462</a></p>
			</blockquote>
			
			<p>Ancak bıçak kemiğe dayandığında ve muvazene tamamen yitirildiğinde, yani bir zorunluluk durumunda yapılan bu uyarılar bir tarafa bırakılacak olursa <em>Forum</em> siyasi sahada olduğu gibi iktisadi sahada da Batı kapitalizmine tam boy entegrasyondan yana tavır almıştı. Bu nedenle Üçüncü Dünya aydınlarının sürdürdüğü ve 1960’lardan itibaren kuram<span id="page293" title="293"></span>sal çerçevesi güçlenecek olan bağımlılık eleştirilerine uzak durdu. Bu açıdan <em>Forum</em>’un en belirleyici özelliklerinden biri –örneğin <em>Kadro</em> dergisinde kuvvetli bir örneği görülen– “milli kalkınma” hassasiyetine sahip olmayışıydı. Öte yandan, aralarında Kemalist aydınların da bulunduğu yazar kadrosuna rağmen <em>Forum</em> çevresi, 1930’lardaki devletçi sanayileşme hamlesinden yola çıkarak türetilen “sanayileşme efsanesi”ne rağmen, sanayileşmeci bir kalkınma vurgusuna da sahip değildi. 1950’ler boyunca Türkiye’nin geleceğini ağır sanayi yerine ABD’nin önerdiği tarımsal kalkınmada gören <em>Forum’</em>cular, tarımsal modernizasyonun ülkenin kalkınmasını sağlamadığı ortaya çıktığında bile, bu politikayı kapsamlı bir eleştirinin konusu haline getirmediler. </p>
			<p><em>Forum</em>’un ferdiyetçiliği sosyal dengeyi sağlamak üzere piyasaya sınırlı devlet müdahalesiyle ve bazı sosyal haklarla telif eden liberalizm yorumu, Batı Avrupa’da savaş sonrasına damgasını vuran refah devletçi sosyal demokrat çizgiye oldukça yakındı. Özellikle İngiliz İşçi Partisi’nin güç kazanmasından sonra Avrupa’da etkisini daha güçlü bir biçimde hissettiren bu çizgi, aynı zamanda keskin bir antikomünizmle harmanlanmıştı. Savaş sonrasında Avrupa’nın pek çok ülkesinde güçlenen komünist harekete karşı sistem içerisinden çıkarılabilen en güçlü alternatif olan refah devletçi sosyal demokrasinin ilkeleri, <em>Forum</em> çevresinin siyasi, iktisadi ve ideolojik duruşuyla örtüşmekteydi.</p>
			<p>Sosyal haklar başlığında <em>Forum</em>’da çıkan yazılarda sendikal hakların genişletilmesi istenmekte ve DP hükümeti sendikal örgütlenmenin önünü kesmek ve grev hakkını tanımamakla eleştirmekteydi. Ancak emek gündemiyle ilgili yazılarda dahi antikapitalist bir tutuma ya da sosyalist ülkelerdeki uygulamaların olumlu yanlarına ilişkin bir değiniye rastlanmamaktaydı. Tersine sosyalist blok her konuda alabildiğine eleştirilmekteydi. Üstelik <em>Forum</em>, Türkiye’nin kapitalist blokta yer almasını tereddütsüz olumlamaktaydı. Örneğin Türkiye’nin Atlantik Paktı’na sadece düşman karşısında duyulan korku nedeniyle değil, “Batı medeniyetinin müşterek kıymet <span id="page294" title="294"></span>ve idealleri”ne samimi bağlılığı nedeniyle de üye olmak istediğini ileri sürmekteydi. Siyasal hakların kullanılması konusunda demokrat, sosyal meselelerde refah uygulamalarını savunan, ideolojik alanda antikomünist olan bu çizgi, Soğuk Savaş’ın tipik Avrupa sosyal demokrasisine yakındı.</p>
			<p>Öte yandan, sendikal örgütlenme ve grev başta olmak üzere sosyal hakların genişletilmesi gereğini dile getiren yazılar, bu yıllarda devlet gözetimi ve yönlendirmesi altında sosyal sınıfları bir araya getirmeyi öngören korporatist uygulamaların mantığına da uygundu. Nitekim <em>Forum</em>’da yayımlanan ve büyük bir kısmı Cahit Talas’ın kaleminden çıkan yazılarda sosyal hakların genişletilmesi talep edilirken, öne sürülen savlar sendikaların yararlı olduğu,<a class="si-noteref" href="#f463" id="backref_463">463</a> doktriner eğilimleri olmayan sendikacılığın sistemin işleyişine katkı yaptığı ve sendikaların sınıflar arası çatışmayı önleyerek “sosyal barış”a hizmet ettikleri şeklindeydi:</p>
			
			<blockquote>
			<p>Filhakika Türkiye sendikalizmi bugün muhtelif doktrinlerin tesirinden tamamiyle masundur ve işçilerle cemiyetin diğer kategorileri arasında şiddetli mücadelelere müncer olabilecek ve işçilerin zaman ve enerjilerini israfa göterebilecek doktrin ve derin fikir ayrılıkları mevcut değildir. Türkiye sendikalizmi için ekonomik sistemlerin münakaşası bahis mevzuu olmamakta, hususî teşebbüs üzerine müstenit bir iktisadî sistem içinde işçinin de hayat seviyesini devamlı bir şekilde islâh edebileceği kabul edilmekte ve emek gibi sermayenin de muayyen haklara sahip olduğuna inanılmaktadır.<a class="si-noteref" href="#f464" id="backref_464">464</a></p>
			</blockquote>

			<p><span id="page295" title="295"></span>Talas bu alıntıda da görüldüğü üzere, sendikal hakları genişletmeyen, işçilere grev hakkı tanımayan DP hükümetine sendikaların radikal sistem değişikliği talebi olmadığı sürece meşru olduklarını kanıtlama gayretindeydi. Ancak bilindiği gibi, bu eleştiriler ya da Türkiye’nin Batılı müttefiklerinin bu alanda güttükleri politikaların örnek gösterilmesi hükümetin bu konudaki tutumunu çok fazla değiştirmeyecekti.</p>
			<p>Talas’ın yaklaşımını Aydın Yalçın’ın “sınıf” ve “sınıf çatışması” kavramları etrafında yürüttüğü tartışma tamamlamaktaydı. Bu konudaki yazılarıyla Yalçın, <em>Forum</em> çevresinin, 1930’lar Kemalizminin sınıf meselesine ilişkin yaklaşımından ve bu yaklaşımı yeniden üreten DP politikalarından ne derece uzaklaştığını ortaya koymaktaydı. Yalçın’ın görüşleri, aynı zamanda, liberal modernleşmeci aydınların, sınıf mücadeleleri ve bunların kontrol altında tutulması konusunda Batı’da yapılan tartışmaları takip ettiğini ve bu tartışmalar sırasında ortaya çıkan yaklaşımları arkaik bir sınıf inkârcılığına tercih ettiklerini göstermekteydi. <em>Forum</em>’da yayımlanan “İçtimaî Sınıflar Meselesi” başlıklı makalesinde Yalçın, sınıfların varlığını da, sınıf çatışmasının varlığını da reddetmiyordu; hatta, “Sınıflara birer âmme organı mahiyeti vererek onları devlet bünyesi içine ithal etmek istemiştir,” dediği faşizmi eleştiriyordu.<a class="si-noteref" href="#f465" id="backref_465">465</a> Yalçın’a göre liberal demokrasilerde esas olan sınıf değiştirmenin mümkün olması, yani Marksistlerin sınıfsal kastlaşma iddiasının boş çıkması; sınıf çelişkisinin keskinleşeceği öngörüsünde bulunan Marksist görüşe rağmen orta sınıfların kabarması ve devletin yine Marksistlerin iddalarının tersine bir sınıfın, bir zümrenin organı olmamasıydı.<a class="si-noteref" href="#f466" id="backref_466">466</a></p>
			<p>Sadece sosyal haklar ve sınıf çatışması başlıklarında değil, genel olarak “sol” hareketlerin ülke siyasetindeki yeri konusunda da <em>Forum</em>, özellikle DP hükümetine antikomünist mücadelenin daha esnek ve incelikli yöntemlerle sürdürüle<span id="page296" title="296"></span>bileceğini mütemadiyen anlatmaya çalışıyordu. Solculuk türleri arasında bir ayrıma gidilmesi gerektiğini söyleyen <em>Forum</em>, antisovyetik bir sosyalist ya da sosyal demokrat hareketin gelişmesine izin verilmesi gerektiği görüşündeydi:</p>
			
			<blockquote>
			<p>Halbuki Anglosakson memleketleriyle şimal memleketlerinde, sosyalizm demokratik gelenek ve müesseseleri kuvvetle benimsemiş olan bir cereyan olmasıyla, komünizmden keskin hatlarla ayrılmış bulunmaktadır. Hatta bu memleketlerde komünizmin mücadele ettiği en baş düşman, kapitalizmi temsil eden partilerden ziyade, sosyalist ve işçi partileridir. (…)Türkiye’de “solculuk” cereyanı, komünist diktatörlüğüne taraftar Rus Bolşevizmine itaatkâr olanların teşkil ettiği zümre ile hürriyetçi ve demokratik müesseselere sadık sosyalist fikirli solcular arasında belirli bir ayırma yapamadığı için büyük bir zihnî kargaşalık ve huzursuzluk kaynağı olmuştur.<a class="si-noteref" href="#f467" id="backref_467">467</a></p>
			</blockquote>
			
			<p>Bu alıntıdan anlaşıldığı kadarıyla, her türlü solculuğun aynı kefeye konularak bastırılmasını eleştiren <em>Forum</em>, bu katı politikanın kendisi gibi grupların yürüttüğü muhalefetin önünü kapatmasından da şikâyetçiydi.</p>
			<p>Sovyetik ve Sovyetik olmayan sol arasında bir ayrım gözetilmesi gerektiğini savunan <em>Forum’</em>cular, Avrupa sosyal demokrasisi ve ABD demokratlarının antikomünist mücadeleye katkısının farkındaydı. Bunu göremeyen siyasi iktidarı bir başlıkta daha Soğuk Savaş gereksinimlerinin gerektirdiği esnekliği sağlayamamakla suçluyorlardı. Bu konuda en açık eleştirilerse ABD’de gazetecilik eğitimini tamamlayarak Türkiye’ye dönen Bülent Ecevit’ten gelmekteydi:</p>
			
			<blockquote>
			<p>İkinci Dünya Harbi sonlarına kadar aşırı solcu kalmış, hatta memleketlerinin menfaatlerini hiçe sayarcasına Sov<span id="page297" title="297"></span>yet Rusya’ya yakınlık göstermiş birçok İngiliz ve Amerikan aydınının, İkinci Dünya Harbi sona erip de Sovyet Rusya en hayalci gözlere bile gerçek benliğiyle görününce, o güne kadar tuttukları yolu bırakıvermiş, ve Komünizmin de, Sovyet Rusya’nın da baş düşmanı hâline gelmiş olmalarıdır. O kadar ki bugün İngiliz ve Amerikan hükümetlerinin propaganda servisleri, komünist aleyhdarı propagandalarında, en çok, harp sonlarına kadar komünist oldukları bilinen bu aydınlardan, bu şair ve yazarlardan faydalanmaktadır. (…)Fakat bizde yaşıyan polis devleti düzeni, aydınlar için böyle bir dönüşü çok güçleştirmekte, denilebilir ki imkânsız bile kılmaktadır. Bir aydın, gençliğinde bir defa ırmağın sol kıyısına geçti mi, hemen arkasındaki bütün köprüler yıkılıvermekte, alnına dövülen “solcu” damgası ömrü boyunca silinmemektedir.<a class="si-noteref" href="#f468" id="backref_468">468</a></p>
			</blockquote>
			
			<p>Aynı sayıda ABD’li eski komünist, yeni antikomünist Sydney Hook’un “Moskova Tasfiyelerinin İçyüzü” başlıklı bir yazısının yayımlanmış olması da manidardı. Ecevit’in görüşlerini, Hook’un pozisyonundan daha iyi açıklayacak çok az örnek bulunabilirdi.</p>
			<p><em>Forum</em> kültürel Soğuk Savaş’ın öne çıkan isim ve eserleriyle tartışma başlıklarını yorumlayan yazılara da yer verdi. Bunlar arasında Şerif Mardin’in ABD ve Avrupa’da akade<span id="page298" title="298"></span>mik yazına da sirayet eden yeni görüş ve kuramlara dair yazıları ilgi çekiciydi. Bu yönüyle Mardin, iç siyasete odaklanan yazarlardan farklı olarak, kültürel Soğuk Savaş tartışmalarını Türkiyeli okura aktaran isimlerin başında gelmekteydi. Örneğin Ortega y Gasset’nin, kitle kuşkuculuğuna yorulan tezlerini özetleyen bir yazı kaleme alarak, bu yıllarda yeniden alevlenen “demokrasi” ve “kitle” tartışmasına dair kendi düşüncelerini ifade etti. Gasset’nin görüşlerinin antidemokratik bir zihniyetin tezahürü olmadığını savunan Mardin kısaca, demokrasinin bu soruna çözüm üretebileceğini, yapılması gerekenin ferdiyetçiliğin yeniden inşası olduğunu söylüyordu.<a class="si-noteref" href="#f469" id="backref_469">469</a> Daniel Bell’in, kapitalizmin ulaştığı kalkınmışlık düzeyinin sosyalizmi gereksizleştirdiği iddiasına dayanarak ortaya attığı “ideolojilerin sonu” savını ve bu sav etrafında süregiden tartışmaları aktaran da yine Mardin’di. Öte yandan Mardin, <em>Forum</em> sayfalarında Sovyet taraftarlığı nedeniyle Soğuk Savaşçı liberal aydınların hedefindeki Jean Paul Sartre’ı benzer iddialarla eleştirmekteydi. Mardin, Sartre gibi entelektüelleri, şahsiyetlerinden feda etmekle, Moskova’nın icraatlarına göz yumarak insanlığını unutmakla suçlamaktaydı. Böylece Sartre karşıtı kampanyanın Türkiye ayağı da eksik kalmamış oluyordu.<a class="si-noteref" href="#f470" id="backref_470">470</a> Mardin’in Sovyetler Birliği’ni doğrudan eleştirdiği yazıları da yayımlandı. Hruşçov’un de-Stalinizasyon politikalarının miladı olarak kabul edilen ünlü 20. Kongre konuşmasını ele aldığı yazısı buna örnektir. Ancak <em>Forum</em>’un, her tür yeni gelişme karşısında Sovyetlerin değişmediğini kanıtlamaya çalışan tavrına, Mardin de bu yazısıyla katıldı ve ünlü konuşmanın Sovyet dış politikasında bir değişiklik yaratmayacağını öne sürdü.<a class="si-noteref" href="#f471" id="backref_471">471</a></p>
			<p><span id="page299" title="299"></span>Bu tavır Soğuk Savaş boyunca Sovyetlerin kimi adımlarını dikkatle izleyerek yeni politikalar öneren ve geliştiren ABD’li ve Avrupalı siyasetçi ve aydınların yaklaşımından farklıydı. <em>Forum</em> her ne kadar esnek olmayan Soğuk Savaş politikaları nedeniyle dönemin hükümetini eleştiriyor olsa da dergi çevresinin katı antisovyetizmi bazı gelişmelere kendilerinin de at gözlüğüyle bakmasına yol açmaktaydı. Sovyetler Birliği söz konusu olduğunda Mardin gibi, Batı akademisinin İslam-Doğu toplumlarına dair ürettiği modernleşmeci Şarkiyatçı varsayımları eleştiren bir isim bile, su katılmamış bir şarkiyatçılık yapabiliyordu. Mardin ünlü Soğuk Savaşçılardan Arthur Koestler’in bir kitabı üzerine yazdığı yazısında bunun açık bir örneğini vermekteydi:</p>
			
			<blockquote>
			<p>Bu misallerin en tüyler ürpertici tarafı Avrupa’nın bu güzide idealistlerinin Stalin’in Asyaî tehcir makinesine kurban edilmiş olmalarıdır. Sanki ortazamanlardan kalma bir şark otokratı Avrupa rasyonalizm ve hümanizmasının en seçkin temsilcilerini, kan akıtılması üzerine müesses kendi sisteminin ağları içine çekmeye yarayan bir büyü icad etmiş.<a class="si-noteref" href="#f472" id="backref_472">472</a></p>
			</blockquote>
			
			<p><em>Forum</em>’da Soğuk Savaş ortamında boy veren entelektüel eğilimleri yakından izleyen ve okuyucularıyla paylaşan bir diğer isim Aydın Yalçın’dı. İktisatçı olan Yalçın, Mardin’den farklı olarak daha çok iktisadi başlıklardaki tartışmaları takip ediyordu. ABD’li kalkınma kuramcılarının hâkim olduğu kalkınma literatüründen yararlanan –Rustow ve Myrdal gibi isimlere birçok kez referans vermekteydi– Yalçın, serbest piyasa liberalizmine olan inancı ve takıntı düzeyindeki antikomünizmiyle tanınan Hayek gibi liberal muhafazakâr isimlerden etkilendi. Ancak Yalçın, her tür planlama girişimini totalitarizme davet çıkarmak olarak itham eden Hayek’in bu <span id="page300" title="300"></span>konudaki görüşlerinden ziyade ferdiyetçilik anlayışını benimsemişti. Yalçın, Hayek’in ferdiyetçiliğini, Descartes’tan esinlenen rasyonalist atomist Kıta Avrupa’sı ferdiyetçiliğine karşı; din, ahlak ve gelenek bağlarıyla, müşterek kıymetler, âdet ve örfle birbirine bağlı Anglosakson ferdiyetçiliğinin ifadesi olarak gördü ve benimsedi.<a class="si-noteref" href="#f473" id="backref_473">473</a> Yalçın, görüşlerini ifade ederken çatışmacılıktan uzak duran uzlaşmacı ferdiyetçiliğin erdeminden dem vurmaktaydı. Liberalizme uzlaşmacı hüviyetini kazandırdığını söylediği müşterek kıymetlerin işlevine vurgu yapan Yalçın, Soğuk Savaş liberalizminin muhafazakâr kanadına yakın görüşler savunuyordu.</p>
			<p><em>Forum</em>’un yayın çizgisini büyük oranda belirleyen Yalçın ya da dünyadaki tartışmaları yakından takip ederek Türkiye’ye aktaran Mardin gibi isimler, Türkiye’de Soğuk Savaş atmosferi içerisinde modernleşmeci çizginin liberal-muhafazakâr bir renk almasında etkili oldu. Bu çizgi Batıcı, ferdiyetçi, muhafazakâr ve antikomünistti. 1960’larda modernleşmeci kesim içerisinde sol Kemalist yaklaşımın ayrışmaya başlamasıyla 1950’lerdeki Batıcı modernleşmeci aydın çevresinin ideolojik kompozisyonu da farklılaştı. Sonraki yıllarda bu farkılılaşmanın izlenebildiği bir veçhe de Batı dışı toplumların antikapitalist arayışları konusundaki görüş ayrılıkları olacaktı.</p>
			</div>
			<div class="si-footnotes">
			<div class="si-footnote" id="f448"><a class="si-backref" href="#backref_448">448</a><span>. <em>Forum</em>’un liberal demokrasi taraftarı olduğunu, iç siyasette Kemalist ilke ve inkılapları desteklediğini söyleyen Beriş de derginin çizgisini benzer bir sentez biçiminde açıklamaktadır. Bkz. Hamit Emrah Beriş, “Kemalist-Liberal Sentez Çabası: Forum Dergisi”, <em>Modern Türkiye’de Siyasî Düşünce Cilt 7: Liberalizm</em> içinde (530-540), s. 530-540.</span></div>
			<div class="si-footnote" id="f449"><a class="si-backref" href="#backref_449">449</a><span>. “Üçüncü Yıla Girerken Geriye ve İleriye Bakış”, <em>Forum</em>, Cilt 5, Sayı 49, 1 Nisan 1956, s. 2.</span></div>
			<div class="si-footnote" id="f450"><a class="si-backref" href="#backref_450">450</a><span>. “Devrimler ve Demokrasi Meselemiz”, <em>Forum</em>, Cilt 5, Sayı 59, 1 Eylül 1956, s. 2. Ayrıca, bkz. Cemal Mıhçıoğlu, “Amerika’da Fikir Hürriyeti, Üniversite ve Siyaset”, <em>Forum</em>, Cilt 5, Sayı 49, 1 Nisan 1956, s. 7-8.</span></div>
			<div class="si-footnote" id="f451"><a class="si-backref" href="#backref_451">451</a><span>. “Biz Ne İstiyoruz?”, <em>Forum</em>, Cilt 5, Sayı 60, 15 Eylül 1956, s. 2.</span></div>
			<div class="si-footnote" id="f452"><a class="si-backref" href="#backref_452">452</a><span>. Yalçın Küçük, <em>Aydın Üzerine Tezler-5 (1830-1980)</em>, Ankara, Tekin Yayınevi, 1988, s. 594.</span></div>
			<div class="si-footnote" id="f453"><a class="si-backref" href="#backref_453">453</a><span>. “Biz Ne İstiyoruz?”, <em>Forum</em>, Cilt 5, Sayı 60, 15 Eylül 1956, s. 2.</span></div>
			<div class="si-footnote" id="f454"><a class="si-backref" href="#backref_454">454</a><span>. “Üniversite Açılırken”, <em>Forum</em>, Cilt 2, Sayı 15, 1 Kasım 1954, s. 2-3.</span></div>
			<div class="si-footnote" id="f455"><a class="si-backref" href="#backref_455">455</a><span>. Aydın Yalçın, “Amerika ve Hür Dünya Liderliği”, <em>Forum</em>, Cilt 2, Sayı 15, 1 Kasım 1954, s. 8.</span></div>
			<div class="si-footnote" id="f456"><a class="si-backref" href="#backref_456">456</a><span>. Dönemin önemli tartışmalarından biri olan “hâkim teminatı” konusunda bir okuyucunun mektubuna yanıt veren Feyzioğlu’nun, “Yukarıdaki fikir doğru olsa idi Demir Perde gerisindeki birçok memleketlerde bazı ana hürriyetlerin İngiltere’de olduğundan daha iyi korunması icab ederdi. Çünkü totaliter memleketlerin çoğunda, lâfzen ‘hürriyetleri koruyan kanun’lar vardır. Fakat mahkemeler bir partinin âletidir,” yönündeki sözü bu yaklaşımın bir örneğidir. “Okurların Forumu: Turhan Feyzioğlu’nun Notu”, <em>Forum</em>, Cilt 2, Sayı 25, 1 Nisan 1955, s. 15.</span></div>
			<div class="si-footnote" id="f457"><a class="si-backref" href="#backref_457">457</a><span>. İlhan Arsel, “Amerikan Demokrasisinde Din ve Devlet Ayrılığı”, <em>Forum</em>, Cilt 5, Sayı 50, 15 Nisan 1956, s. 15-16; “Amerikan Demokrasisinde Din ve Devlet Ayrılığı”, <em>Forum</em>, Cilt 5, Sayı 51, 1 Mayıs 1956, s. 11-12.</span></div>
			<div class="si-footnote" id="f458"><a class="si-backref" href="#backref_458">458</a><span>. DP hükümetinden planlama yapmasını isteyen Forumcular, planlamanın “komünist işi olduğu” iddialarının doğru olmadığını belirtmiştir: “Bu mahiyette bir plân bütün demokratik ve liberal memleketlerde, artık harcıâlem haline gelmiştir. Bu memleketlerde devlet idaresi ve iktisadî icraatta erişilen bu merhalenin en mühim sebebi ilmî araştırmaların neticelerine hürmetin artık normal itiyadlar haline gelmiş olmasıdır.” Aydın Yalçın, “Millî İktisadî Bütçe Anlayışı ve İktisadî Meselelerimiz”, <em>Forum</em>, Cilt 2, Sayı 22, 15 Şubat 1955, s. 12.</span></div>
			<div class="si-footnote" id="f459"><a class="si-backref" href="#backref_459">459</a><span>. Aydın Yalçın, “İktisadî Gelişmemizin Özellikleri”, <em>Forum</em>, Cilt 2, Sayı 23, 1 Mart 1955, s. 9.</span></div>
			<div class="si-footnote" id="f460"><a class="si-backref" href="#backref_460">460</a><span>. Bu açıdan, Mümtaz Soysal’ın şu satırları açıklayıcıdır: “Türkiye’nin iki blok arasındaki çekişmede ‘ideolojik bakımdan stratejik’ rol oynadığını unutmamalıdır. Gelişen memleketlerin gitgide daha çok Sovyet örneğindeki çekiciliğe doğru yöneldikleri bir devirde, Türkiye Batı dünyasının Doğu’daki ‘ideolojik satış vitrini’ olarak çok önemli bir rol oynayabilir.” Mümtaz Soysal, “ABD’nin Dış Siyasetindeki Yeni Gelişmeler ve Türkiye”, <em>Forum</em>, Cilt 12, Sayı 138, 15 Aralık 1959, s. 6-9.</span></div>
			<div class="si-footnote" id="f461"><a class="si-backref" href="#backref_461">461</a><span>. Ali Somel, “Türkiye’de 1960’lardan 1970’lere Planlama Efsanesi”, Ömer Laçiner (Ed.) <em>Modern Türkiye’de Siyasi Düşünce, Cilt 9: Dönemler ve Zihniyetler</em> içinde (319-333) İstanbul, İletişim Yayınları, 2009, s. 322-323.</span></div>
			<div class="si-footnote" id="f462"><a class="si-backref" href="#backref_462">462</a><span>. “Dış Yardım İhtiyacımız”, <em>Forum</em>, Cilt 3, Sayı 28, 15 Mayıs 1955, s. 3.</span></div>
			<div class="si-footnote" id="f463"><a class="si-backref" href="#backref_463">463</a><span>. “Geri kalmış bir zihniyetin tesirlerini bertaraf ederek sosyal barış ve adaletin tahakkukunda ve işçi ve işveren münasebetlerinin tanziminde sendikaları tahammül edilen değil fakat icra organlarının işbirliği yapacakları başıca müessese olarak kabul edelim. Sendikaların işbirliği sağlanmaksızın bugün sanayide o kadar düşük olan işçi verimini artırmanın imkânsız olduğunu tekrara lüzum var mı?” “Sendikalara Tahammülsüzlük mü?”, <em>Forum</em>, Cilt 2, Sayı 23, 1 Mart 1955, s. 7.</span></div>
			<div class="si-footnote" id="f464"><a class="si-backref" href="#backref_464">464</a><span>. Cahit Talas, “Sendikalarımızın Gelişmesindeki Duraklama”, <em>Forum</em>, Cilt 2, Sayı 18, 15 Aralık 1954, s. 11.</span></div>
			<div class="si-footnote" id="f465"><a class="si-backref" href="#backref_465">465</a><span>. Aydın Yalçın, “İçtimaî Sınıflar Meselesi”, <em>İstanbul Üniversitesi İktisat Fakültesi Mecmuası</em>, Yıl 8, Sayı, 1946-1947, s. 7.</span></div>
			<div class="si-footnote" id="f466"><a class="si-backref" href="#backref_466">466</a><span>. Age, s. 3-45.</span></div>
			<div class="si-footnote" id="f467"><a class="si-backref" href="#backref_467">467</a><span>. “Solculuk Korkusu”, <em>Forum</em>, Cilt 2, Sayı 25, 1 Nisan 1955, s. 4-5.</span></div>
			<div class="si-footnote" id="f468"><a class="si-backref" href="#backref_468">468</a><span>. Bülent Ecevit, “Güvenlik, Hürriyet ve Kültür”, <em>Forum</em>, Cilt 5, Sayı 50, 15 Nisan 1950, s. 7. Ecevit’in solcuların dönmesine müsaade edilmesi şeklinde tercüme edilebilecek bu dikkat çekici sözlerine Diyarbakır’dan Ahmed Arif’in bir okuyucu mektubuyla yanıt vermesiyle mesele ilginç bir boyuta taşınmıştır. Arif, Ecevit’in kastettiğini düşündüğü birkaç kişinin adını saydıktan sonra şöyle demektedir: “Bunlar ve benzerleri hakkındaki bilgimiz de tek yönlü ve kahramanlarının çıkarına ortaya sürülen yayıntılar. Eh F.B.İ. olsun, İntelligence Service olsun kolay ekmek vermezler elbette adama. Bizim Ceza Kanunumuzda da ilginç, ek maddeler var. Bilir sanırım Sayın Bülent Ecevit.” Arif, aynı yazısında bazı kişilerinin çıkarları yüzünden “döndüklerini” hatırlatmaktadır. Bkz. Okurların Forumu köşesinde; Ahmed Arif, “Bülent Ecevit ve Solcular”, <em>Forum</em>, Cilt 5, Sayı, 51, 1 Mayıs 1956, s. 20-21. Ecevit ise Arif’e verdiği yanıtta “İngiltere ve Amerika’yı, en müfrit görüşlerin bile insanı ekmeğinden etmediği iki memleket olarak” tanıdığını söylemekte ve Arif’e karşı çıkmaktadır. “Okurların Forumu” köşesinde kaleme aldığı makale için bkz. Bülent Ecevit,  “Güvenlik, Hürriyet ve Kültür”, <em>Forum</em>, Cilt 5, Sayı 52, 15 Mayıs 1956, s. 15.</span></div>
			<div class="si-footnote" id="f469"><a class="si-backref" href="#backref_469">469</a><span>. Şerif Mardin, “Kütle ve Demokrasi Eğitimi”, <em>Forum</em>, Cilt 2, Sayı 20, 15 Ocak 1955, s. 7-8.</span></div>
			<div class="si-footnote" id="f470"><a class="si-backref" href="#backref_470">470</a><span>. Bu konudaki iki yazısı için bkz. Mardin, Şerif. “‘Les Mandarins’ ve Fransız Aydını”, <em>Forum</em>, Cilt 2, Sayı 23, 1 Mart 1955, s.19-20 ve Şerif Mardin, “Yine Sartre Hakkında”, <em>Forum</em>, Cilt 2, Sayı 34, 15 Ağustos 1955, s. 22.</span></div>
			<div class="si-footnote" id="f471"><a class="si-backref" href="#backref_471">471</a><span>. <em>Forum</em> ısrarla ve ABD’nin çevreleme politikası olarak bilinen politika değişikliğine rağmen, Sovyetlerin dış politikasında herhangi bir değişiklik olmadığını işliyor. Mardin’in ilgili yazısı için bkz. Şerif Mardin, “Sovyet Siyasî Düşüncesinde Bir Yenilik var mı?”, <em>Forum</em>, Cilt 4, Sayı 48, 15 Mart 1956, s. 9-10.</span></div>
			<div class="si-footnote" id="f472"><a class="si-backref" href="#backref_472">472</a><span>. Şerif Mardin, “Koestler Diyor ki…” <em>Forum</em>, Cilt 6, Sayı 66, 15 Aralık 1956, s. 22.</span></div>
			<div class="si-footnote" id="f473"><a class="si-backref" href="#backref_473">473</a><span>. Yalçın bu görüşlerini Tektaş Ağaoğlu tarafından gönderilen bir okur mektubuna verdiği yanıtta dile getirmektedir. Bkz. “Okurların Forumu”, <em>Forum</em>, Cilt 3, Sayı 32, 15 Temmuz 1955, s. 17.</span></div>
			</div>
  </body>
</html>