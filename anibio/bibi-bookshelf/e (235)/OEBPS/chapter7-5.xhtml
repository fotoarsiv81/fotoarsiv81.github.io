<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter7-5">
<div>
			<h2>Kapitalist demokrasi ve İslamcılar</h2>
			<p>İslamcı düşüncenin ABD’yle etkileşiminde antikomünizm kilit önemde olmakla birlikte, demokrasi kavramının bir fikir köprüsü olarak işlevi de gözardı edilemez. Demokrasi tartışması, bu yıllarda hem Soğuk Savaş ideolojik mücadelesi bağlamında, hem de Türkiye siyasal yapısındaki dönüşüm nedeniyle sürekli gündemdeydi. İslamcı düşünürlerin, söz konusu dönemde demokrasi kavramını sıkça kullanması da bir yandan dünyada süregiden ideolojiler savaşında İslamcılığa bir konum kazandırırken, diğer yandan içeride Kemalist devlet mekanizmasına karşı mücadelede ellerini kuvvetlendirmekteydi. Bu yüzden dönemin İslamcı yayınlarında demokrasi, hürriyet, fert kavramlarına sık rastlanmakta, bu kavramların İslamcıların dünya görüşleri çerçevesinde tanımlanmasına çalışıldığı görülmekteydi. Sistemli, bütünsel bir tanımlama çabasından bahsetmek mümkün olmasa da söz konusu kavramların kullanılma biçimi, İslamcı ideolojinin bu kavramlara yüklediği anlamları tartışmayı mümkün kılmaktadır. Ancak bu sorgulamaya başlamadan önce sosyalist ya da sol düşünce söz konusu olduğunda hürriyetlerin <span id="page342" title="342"></span>rafa kalkmasının hararetle ve son derece faşizan bir üslupla savunulabildiği hatırlatılmalıdır.<a class="si-noteref" href="#f550" id="backref_550">550</a> Bu da İslamcı ideolojinin bu kavramlara yüklediği anlamın peşinen antikomünizmle sınırlandığını göstermekteydi.</p>
			<p>Öncelikle “demokrasi ve özgürlük tartışmasının” İslamcılar için tamamen yeni olmadığını, bir geçmişi olduğunu belirtmek gerekir. Osmanlı İslamcılığına dönüldüğünde iktidarın kaynağı olarak halkın rolüne işaret eden “meşrutiyet” kavramının, “demokrasi” tartışmasına bir arka plan oluşturduğundan söz edilebilir. Bu dönemde meşrutiyet savunusu, öncelikle Batı’nın yakaladığı üstünlüğün, siyasal özgürlüklerin genişletilmesi ve iktidarın paylaşılması ilkeleriyle bağlantılı olduğu fikrine dayanmaktaydı. Bir diğer deyişle Meşrutiyet’in ilanı ve benzeri reformlar, Batı gibi olarak, yeniden güçlüler ligine katılmanın zaruri yolu olarak görülmekteydi.</p>
			<p>Cumhuriyet dönemindeyse demokrasi kavramına başvuran İslamcılar, kavramı, “liberal” bir içerikle, otoriteye karşı dinsel serbestiyet talebini öne çıkararak kullandı. Ancak pek çok örnekte bunun bir “negatif özgürlük” talebi değil, devlet yönetiminin dinselleştirilmesi talebi olduğu gözlemlenmekteydi. İlginç bir diğer noktaysa metinlerdeki belirgin fert vurgusuydu.<a class="si-noteref" href="#f551" id="backref_551">551</a> Bu vurguya rağmen, İslamcıların Kemalist merkeze karşı dillendirdiği, manevi değer ve geleneklerine bağlı milletin egemenliği düşüncesi, Batı düşüncesindeki rasyonel, çıkar odaklı “birey” fikriyle ve bireysel hürriyet anlayışıyla örtüşmemekteydi.</p>
			<p><span id="page343" title="343"></span>Bu uyuşmazlığın nedenlerinden biri, özellikle Türkiye sağı tarafından benimsenen “millet” tanımlamasının içerdiği bütünlük vurgusuydu. Dönemin İslamcılığının, milliyetçilikle ortak noktası, millet<a class="si-noteref" href="#f552" id="backref_552">552</a> olarak tarif edilen mütedeyyin, geleneklerine bağlı, “sınıfsız toplum”<a class="si-noteref" href="#f553" id="backref_553">553</a> devletin varlığına tabi olduğu fikriydi. Bir diğer nedens ise İslamcı ideolojinin cemaat merkezli toplum kurgusuydu. Bireyler, cemaat ilişkileri içindeki rolleriyle tanımlanırken cemaate uyum mutlak değer olarak kabul görmekteydi. Bu ikinci özelliğin birinciyle çelişkili olması beklenir. Ancak ulusun bir Müslüman birliği, bir ümmet olarak kurgulanmasıyla, yani millet fikriyle bu çelişki aşılmaktaydı. Şerif Mardin de İslam’da kişiye yapılan vurgunun, bireye Batılı anlamda bir değer biçilmesinden kaynaklanmadığını, kişisel yükümlülük bağlarıyla vücut bulan bir cemaat anlayışına dayandığını söylerken benzer bir noktaya işaret etmektedir. Mardin’e göre Batılı anlamda toplum bir mekanizmayken, İslam’da kişisel yükümlülük bağlarıyla vücut bulan bir cemaat vardır. İslamcı gelenek bireylerin özgürlük sahasını cemaatin ortak yararıyla sınırlandırmakta, cemaatin varlığı için gereksinilen kuralların, dayanışma kültürünün bireye yüklediği ödevleri ön plana çıkarmaktaydı.</p>
			<p>Bu yaklaşım her tür gelenek bağından özgürleşen bireyin ve bireyselleşmenin reddiydi ama bireyciliğin reddi değildi. Mustafa Erdoğan, İslam-birey ilişkisinin inançsal temeliy<span id="page344" title="344"></span>le ilgili olarak Kuran’ın, sorumlu bireyi muhatap aldığını belirtmekte ve, “İslam’da topluma ve toplumsal varlığa önem verildiği doğru olmakla birlikte, bu onun kişiden çok toplumu gözettiği veya amaçladığı anlamına gelmez,”<a class="si-noteref" href="#f554" id="backref_554">554</a> demektedir. İslamcı ideolojinin, aynı zamanda inanç dünyasında da temellenmiş olan hiyerarşik cemaat kurgusu ve sosyal eşitsizlikleri yardımlaşma mekanizmasıyla sürdürülebilir kılmaya dönük sosyoekonomik yaklaşımı, kişinin verili sosyoekonomik koşullarını verili kabul etmekteye dayanmaktaydı. Diğer yandan, özellikle ticaret sahasında girişimciliği ve zenginleşmeyi teşvik eden bir söylem İslamcılar arasında genel kabul görmektedir. Dolayısıyla İslamcı ideolojide bireysel çıkar ideolojisini reddeden bir “kamusallık” kaygısından veya “kamusal çıkar” anlayışından söz etmek mümkün değildir. <em>Homo economicus</em>’un zekâtla süslendiği bu bireycilik anlayışı, sosyal gereksinimlerin karşılanmasında, dayanışmacı kültür ve İslam’ın öngördüğü yardımlaşma biçimleri dışında, herhangi bir otoriteyi sorumlu görmez. Dahası, çoğunlukla eşitsizliklerin Tanrı düzeni olarak doğallaştırıldığı ve rıza gösterip göstermemenin kullar için bir sınav olarak sunulduğu gözlenir.<a class="si-noteref" href="#f555" id="backref_555">555</a></p>
			<p>Eşitlik fikrine duydukları soğuklukla birlikte düşünüldüğünde, bireye dair bu teorik felsefi tutum,<a class="si-noteref" href="#f556" id="backref_556">556</a> İslamcıları si<span id="page345" title="345"></span>yasi sosyal düzeyde kamu otoritesine sorumluluk yükleyen sosyal adaletçi bir konumdan uzak tutmuştur. Bunun bir sonucu olarak, bu yıllarda Kemalist merkeze karşı yürütülen muhalefet, sosyal eleştiriden neredeyse bütünüyle yoksun biçimde sürdürülmekteydi. CHP iktidarının uygulamalarını demokrasi ve hürriyetler üzerinden sürekli yeren İslamcı yayınların, II. Dünya Savaşı’nın hemen ardından halkta büyük bir hoşnutsuzluk yaratan ekonomik buhranlara, derin yoksulluğa, artan eşitsizliklere birkaç istisnai değini dışında eğilmemiş olmaları dikkat çekiciydi.<a class="si-noteref" href="#f557" id="backref_557">557</a> Halbuki savaş yıllarında ve sonrasında pahalılık, yokluk ve salgın hastalıklarla boğuşan büyük kitlelerin yanı başında istifçilik, karaborsacılıkla zenginleşen bir kesim türemişti. Ancak gittikçe daha görünür hale gelen toplumsal eşitsizlikler, İslamcı muhalefetin görüş alanının dışında kaldı. Hatta İslam davası varken halkın yoksulluğu önemsemediği ileri sürüldü.<a class="si-noteref" href="#f558" id="backref_558">558</a> Bu çerçeveden türeyen demokrasi anlayışında, siyasi yapının içinden çıktığı toplumsal ilişkilerin muvazenesizliğine karşı bir sosyal dü<span id="page346" title="346"></span>zenleme mantığı öngörülmez. Tartışmanın derinleştirildiği ender durumlarda İslamcıların, “sa’y ve sermaye arasında çarpışma yerine muvazene” arzularını dile getirdikleri ve liberal “kanun önünde eşitlik” ilkesine gönderme yaptıkları gözlenir.<a class="si-noteref" href="#f559" id="backref_559">559</a> Ancak demokrasi tartışmanın arkasındaki pragmatik zihniyet, halk hâkimiyeti fikrinin kafa sayısıyla eşitlenmesi ile açığa çıkar:</p>
			
			<blockquote>
			<p>Demokrasi, halk hâkimiyetidir. Bu da ekseriyetin iradesidir. Binaenaleyh her siyasi ve içtimai müessese bu ekseriyetin mahsulü ve onun küçük mikyasta bir haritası olmak gerektir. Aksi takdirde demokrasi ancak bin ankadır. Halk, en aşağı yüzde doksan beş dindardır. Müslümandır. Serbest ve sırf bir mihver etrafında yapılacak umumi bir yoklama, bu söz götürmez hakikati derhal meydana çıkaracaktır.<a class="si-noteref" href="#f560" id="backref_560">560</a></p>
			</blockquote>
			
			<p>Ömer Rıza Doğrul’un çıkardığı ve gündelik hayata dair dinî bilgiler veren <em>Selâmet</em> dergisiyse yoksulluğa değinmek bir yana kazançla ilgili dinî öğütler vermeyi yeğlemekteydi. “Erken Uyanmak ve Rızk Peşinde Koşmak Hakkında” ve “Ticaret Ahlakına ve Prensiplerine Dair” başlıklı yazılar buna örnekti.<a class="si-noteref" href="#f561" id="backref_561">561</a></p>
			<p>İslamcıların antikapitalist duyarlılıklarla yakından uzaktan ilgili olmamaları ya da retorik düzeyde de olsa sosyal adaletsizlikleri gündeme getirmemeleri, Türkiye’nin kapita<span id="page347" title="347"></span>list uluslararası yapıya eklemlenme çabalarına ya da ABD telkiniyle uygulanan liberal iktisat politikalarına, cılız dahi olsa ses çıkarmadıklarını açıklar. Çağlar Keyder, <em>Türkiye’de Devlet ve Sınıflar</em> başlıklı çalışmasında 1950’ler Türkiye’sinde muhalefet platformunun iki temel direğinden birinin devlet müdahalesi karşısında pazarı savunan iktisadi özgürlük, diğerinin siyasi baskı ve merkezin ideolojik tecavüzü karşısında mahalli gelenekleri savunan din özgürlüğü olduğunu söyler.<a class="si-noteref" href="#f562" id="backref_562">562</a> Bu tasnif üzerinden bakıldığında İslamcı muhalefet ikinci alandaki ana muhalefet odağıyken birinci alandaki tezleri de sessizlik içinde benimsemekteydi. Bu açıdan liberal, toplum-devlet ilişkilerini kurgulayışı açısından ise otoriterdi.</p>
			<p>İktisadi sahada devlet müdahalesini savunması ve sosyalizm ile İslamiyet arasında bir köprü kurmaya çalışması nedeniyle Nureddin Topçu, bu genel yaklaşımın dışına çıkabilen, özgün bir isimdi. 1939’dan itibaren çıkarmaya başladığı <em>Hareket </em>dergisinde devlet müdahaleciliğini savunan ve sonraki yıllarda “İslam sosyalizmi” kavramını kullanan Topçu, 1950’ler düşünce dünyasını etkileyen isimlerden biriydi. 1950’lerde nüvelerini ortaya koyduğu fikir sistemi, Topçu’yu dönemin İslamcılarından ayırsa da antikomünizmi hâkim İslamcı eğilimle buluşturmaktaydı. Bir siyasi ideolojiden ziyade mistik bir din anlayışına yaklaşan Topçu düşüncesi, hem antimateryalizmi nedeniyle felsefi düzeyde,<a class="si-noteref" href="#f563" id="backref_563">563</a> hem de milliyetçiliği nedeniyle siyasi düzeyde antikomünistti. Güçlü devlet vurgusu faşizan bir ton taşıyordu: “Topluluk ancak devlet olduğu zaman, yani kendinde bir kuvvet, hâkimiyet halinde belirdiği zaman manevî bir varlık değerini kazanır.”<a class="si-noteref" href="#f564" id="backref_564">564</a> Topçu’nun İslamiyet’le sosyalizmi bağdaştırma çabasıyla tam olarak neyi kastettiğini anlayabilmek için bu konudaki <span id="page348" title="348"></span>görüşlerinin belirginleştiği 1960’ları beklemek gerekir. Topçu’ya göre kapitalizmin de, Marksizmin de Anadolu halkı için anlamı yoktu.<a class="si-noteref" href="#f565" id="backref_565">565</a> Savunduğu sistem, devletin, sermaye temerküzünü ve servetin küçük bir kesimin ellerinde yoğunlaşmasını engellediği küçük üreticiler kapitalizmiydi.<a class="si-noteref" href="#f566" id="backref_566">566</a></p>
			<p>1950’lerde İslamcı düşüncenin sosyal eşitlik talebinden uzak durmak bir yana, bu tür taleplerde bulunanları “Moskova yanlılığı” ile suçlayarak kriminalize etmesi, Türkiye sosyalist hareketinin devlet baskısı altında başını kaldıramayacak kadar zayıf oluşundan kaynaklanmaktaydı. Bu durum bir süre sonra değişecekti. Örneğin 1960’lardan itibaren solun toplumsal etkisi artınca Necmettin Erbakan’ın liderliğini yaptığı İslamcı çizgideki Milli Görüş Hareketi, kalkınma ve sosyal adalet talebine sahip çıkmaya başladı. 1950’lerde Ortadoğu’da da Türkiye’den farklı olarak antikapitalist vurguları kuvvetli İslamcı düşünürlerin, sosyalist hareketin eleştirel dilini benimsediği görülmekteydi. Bu düşünürlerden biri Seyyid Kutub’du. Kutub’un düşüncelerini “sosyalist bağlamda” inceleyen Yasin Aktay, bu söylemin solun dilini kullanmasının iki önemli nedenine işaret eder. Bunlardan biri, sömürgeci Batı’ya karşı verilen kurtuluş mücadelesinde İslamcı hareketin oynadığı roldü. İkincisi ise İslamcılığın yoksul kitlelere seslenen solla rekabet içerisinde olmasıydı.<a class="si-noteref" href="#f567" id="backref_567">567</a> Aktay, bu rekabetten dolayı solun dilini kullanan Kutub’un, buna rağmen sosyalizme prim vermediğini, hatta sosyalizmin toplumsal etkisini daraltmaya çalıştığını vurgulamakta<span id="page349" title="349"></span>dır.<a class="si-noteref" href="#f568" id="backref_568">568</a> Aynı dönemde Marksizme referans veren Ali Şeriati’nin de sosyalist hareketin ve antiemperyalist siyasetin güçlü olduğu İran’da görüşleriyle geniş bir çevreyi etkilemekteydi.</p>
			<p>Ortadoğu’da İslamcı düşünürlerin yürüttüğü tartışmalarla kıyaslandığında, Türkiye’deki İslamcı ideolojinin Batı’yla uyumlu ve kapitalizmle barışık çizgisi dikkat çekiciydi. Bu farklılaşmanın arka planı üzerinde kafa yorulacaksa Türkiye’nin hiçbir dönem sömürgeleştirilmemiş olması ve Türkiye solunun bu yıllardaki zayıflığı belirleyici etkenler olarak göz önünde bulundurulmalıdır.</p>
			</div>
			<div class="si-footnotes">
			<div class="si-footnote" id="f550"><a class="si-backref" href="#backref_550">550</a><span>. Büyük Doğu’da küçük bir köşede Muhbir imzasıyla yayımlanan bir yazıda <em>Marko paşa, Gün, Ses, Yığın</em> gibi dergiler çıkarıldığı bildirilmiş, bunlara karşı harekete geçilmesi çağrısı yapılmıştır: “Biz kendimize düşen vazifeyi yerine getirmeğe çalışırken, bu mevzuda, devletin, milletin, hükûmetin, gençiliğin ve halkın vazifelerini görmek istiyoruz.” Muhbir, “Komünistler”, <em>Büyük Doğu</em>, Yıl 2, Cilt 3, Sayı 58, 13 Aralık 1946, s. 9.</span></div>
			<div class="si-footnote" id="f551"><a class="si-backref" href="#backref_551">551</a><span>. İslamcı yayınlarda bu bakışın pek çok örneği ile karşılaşılabilir. Örneğin, İslâm dergisinin ilk sayısında, derginin yayın amacını ve çizgisine de sergileyen bir yazıda şöyle bir deklarasyon yapılmıştır: “Devletlerin, milletleri ve hepsinin üstünde bütün beşeriyetin kurtuluşu ‘fert’lerin kurtuluşuna bağlıdır. Mes’ut bir istikbal, hakikî bir sulh ancak fertlerin manevî hayatlarında yapılacak bir değişiklik ile mümkün olabilecektir.”, “Muasır Dünya ve İslâmiyet”, <em>İslâm</em>, Cilt 1, Sayı 1, Nisan 1956, s. 3-4.</span></div>
			<div class="si-footnote" id="f552"><a class="si-backref" href="#backref_552">552</a><span>. Nuray Mert, bu yıllarda İslamcılığın milli kimlik oluşturma sürecinde yer aldığını söylemektedir: “Ellili yıllarda gelişmeye başlayan ve İslâmcılıkla birlikte tüm diğer sağ söylem ve politikaların düşünsel temelini oluşturan, muhafazakâr düşünce ve siyasal söylem, öncelikle dinî sembollerle yer veren alternatif bir millî kimlik ve milliyetçilik üreterek, seküler ulus kimlik oluşturmak konusundaki önünü açmıştır. Bu bir yandan ulus devlete sadakati dinî unsurlarla pekiştirirken, diğer yandan ulusal kimliği dindarlaştırmıştır.” Nuray Mert, “Türkiye İslâmcılığına Tarihsel Bir Bakış”, <em>Modern Türkiye’de Siyasi Düşünce Cilt 6: İslamcılık</em> içinde (411-419), s. 414.</span></div>
			<div class="si-footnote" id="f553"><a class="si-backref" href="#backref_553">553</a><span>. Bu yaklaşıma bir örnek: “Halbuki İslamda bu kabil Paşazade, Emirzade, veyahut Beyzade gibi sınıfı mümtaz yoktur. İslamiyet böyle bir sınıf tanımaz. Garp telekkisi gibi bir sınıf yoktur. Daima halka doğru inmeği, hakka gitmeği emreder. Halka inen zaten hakka doğru gitmeği kabul etmiş demektir. Hakka halk kapısından girilir. Halkı iltizam, hakka iltizamdır. Çünkü: Hak, halk kitlesine nazırdır. Haksız ‘Halk’ olmaz. Halka riayet, hakka riayettir”, “İslam Ahlakı Notları: 3”, <em>İslâm Dünyası </em>(Taceddin Öney), Cilt 1, Sayı 3, 18 Nisan 1947, s. 2.</span></div>
			<div class="si-footnote" id="f554"><a class="si-backref" href="#backref_554">554</a><span>. Mustafa Erdoğan, “Liberalizm ve İslâm”, <em>Modern Türkiye’de Siyasi Düşünce Cilt 7: Liberalizm</em> içinde (444-451), s. 447- 448.</span></div>
			<div class="si-footnote" id="f555"><a class="si-backref" href="#backref_555">555</a><span>. Örneğin <em>Büyük Doğu</em> dergisinde Mehmet Vehbi Çelik tarafından yazılan bir yazıda şöyle denilmektedir: “İnsanlardan bazısının zengin ve bazısının fakir, bazısının akıllı ve bazısının ahmak, bazısının şerefli ve bazısının düşkün yaratılmasındaki hikmet, herkesin bulunduğu hale rıza gösterip göstermeyeceğini tesbit etmek; ve zenginin fakire, akıllının ahmağa, şereflinin de düşküne nasıl muamele edeceğini tesbit etmek; ve zenginin fakire, akıllının ahmağa, şereflinin de düşküne nasıl muamele edeceğini belirtmektir. (…) insanların hepsi zengin olsa iş görecek kimse kalmaz. Hepsi fakir olsa görecek iş bulunmaz.” Mehmet Vehbi Çelik, “İnsan”, <em>Büyük Doğu</em>, Yıl 6, Sayı 17, 3 Şubat 1950, s. 6.</span>
				<span>Yine <em>Büyük Doğu</em> dergisinde işçilere grev hakkı verilmesine karşı çıkılmaktadır, bkz. “Grev” <em>Büyük Doğu</em>, Yıl 6, Sayı 18, 10 Şubat 1950, s. 8. Öte yandan yine <em>Büyük Doğu</em> dergisinde ekonomik sorunlara deyinen yazılarda bunalımların kaynağı olarak devletçilik siyaseti gösterilmektedir. Bir örnek için bkz. Kazım Nami Duru, “Her şeyden Evvel Ekmek!..”, <em>Büyük Doğu</em>, Yıl 1, Cilt 2, Sayı 40, 2 Temmuz 1946, s. 3.</span></div>
			<div class="si-footnote" id="f556"><a class="si-backref" href="#backref_556">556</a><span>. İslam’ın bir din olarak liberalizmin önemli bir ayağını oluşturan “doğal insan hakları” kuramına yaklaşımı, bu hakların Tanrı tarafından verildiği şeklindedir. O halde insan doğası açısından bakıldığında doğal haklar olarak adlandırılması mümkün olmakla birlikte bu haklar aynı zamanda öncelikle tanrısal bir boyutu ve niteliği olan şeylerdir. Amerikan Bağımsızlık Bildirgesi “Biz aşağıda imzası bulunan insanlar aşağıda sözünü edeceğim temel insan haklarının insana Tanrı tarafından verilen vazgeçilmez, devredilmez haklar olduklarını kabul ediyoruz” sözleriyle başlar. Ahmet Arslan, “İslâm ve Liberal Demokrasi”, <em>Modern Türkiye’de Siyasi Düşünce Cilt 7: Liberalizm</em> içinde (432-443), s. 433.</span></div>
			<div class="si-footnote" id="f557"><a class="si-backref" href="#backref_557">557</a><span>. Bu dönem DP’ye destek veren ve dolayısıyla CHP’ye muhalefet etmeye başlayan <em>Cumhuriyet</em> gazetesinin eleştirilerinin ağırlıklı bir bölümünü savaş sırasında ve şavaşı takip eden dönemde yaşanan yoksulluk, artan hayat pahalılığı, yeniden patlama yapan verem gibi hastalıklar; diğer tarafta vurgunculuk, karaborsacılıkla toplumun küçük bir kesiminin hızla zenginleşmesi teşkil etmektedir. Ayrıca, Asım Karaömerlioğlu, “Türkiye’de Çok-Partili Demokrasiye Dönüşün Toplumsal Dinamikleri”, <em>Toplum ve Bilim</em>, 2006, Sayı 106, s. 179-189.</span></div>
			<div class="si-footnote" id="f558"><a class="si-backref" href="#backref_558">558</a><span>. <em>Sebilürreşad</em>’ın başmuharriri Eşref Edib’e göre göre din davasının yanında bu sosyal sorunların lafı bile olmazdı: “Memleketin muhtelif yerlerinden gelen birçok Demokrat Milletvekillerile görüştüm. İçim ferahladı.(…) Bir Demokrat Milletvekili birkaç kişi huzurunda dedi ki:</span>
				<span>“Köylüler bize ne dedi bilir misiniz. Biz açız, sefaletteyiz, çoluğumuz çocuğumuz gıdasızlıktan bitkin bir haldedir. Fakat bunlardan ziyade bizim gücümüze giden, bizi müteessir eden şey, camilerimizden, minarelerimizden ‘Allahuekber’i kaldırmaları, ‘Lailahe illallah’ yerine ‘Yoktur tapacak’ı koymalarıdır.” Eşref Edib. “Yeni Gelen Milletvekilleriyle Mülakat”, <em>Sebilürreşad</em>, Cilt 4, Sayı 79, Mayıs 1950, s. 51.</span></div>
			<div class="si-footnote" id="f559"><a class="si-backref" href="#backref_559">559</a><span>. Emek ve demokrasinin bir arada tartışıldığı istisnai yazılardan birinde liberal eşitlik anlayışının temeli olan “kanun önünde eşitlik” ilkesi temel alınarak eşitlik sorununa yaklaşılmaktadır: “Demokrasi bir görüşle adalet ve hak; emekle karşı karşıyadır. Dünya demokrasisi de bu davayı önder tutmak yolundadır. İslamiyet, say ve sermaye arasında çarpışmayı değil, muvazeneyi aramaktadır. Herkes say derecesinde hak alır. Fakirle varlıklı, kanunu cephelerde müsavidir. Allahın yanında da tekvacılar üstündür. Ne servet, fakire tecavüze, ve ne de varlıklı fakiri köle etmeğe hakkı vardır.” Tahir Harimî Balcıoğlu, “Dünyada Tek Bir Tehlike: Allahsız Yaşamağa İnanmak-2”, <em>Sebilürreşad</em>, Cilt 1, Sayı 13, Eylül 1948, s. 203.</span></div>
			<div class="si-footnote" id="f560"><a class="si-backref" href="#backref_560">560</a><span>. “Sözün özü”, <em>Sebilürreşad</em>, Cilt 1, Sayı 5, Haziran 1948, s. 67.</span></div>
			<div class="si-footnote" id="f561"><a class="si-backref" href="#backref_561">561</a><span>. “Erken Uyanmak ve Rızk Peşinde Koşmak Hakkında”, <em>Selâmet</em>, Sayı 29, 5 Aralık 1947, s. 9, 16 ; “Ticaret Ahlakına ve Prensiplerine Dair”, <em>Selâmet</em>, Sayı 32, 26 Aralık 1947, s. 9, 16.</span></div>
			<div class="si-footnote" id="f562"><a class="si-backref" href="#backref_562">562</a><span>. Çağlar Keyder, <em>Türkiye’de Devlet ve Sınıflar</em>, İstanbul, İletişim Yayınları, 1995, s. 164.</span></div>
			<div class="si-footnote" id="f563"><a class="si-backref" href="#backref_563">563</a><span>. Bkz. Mehmet D. Doğan, “Nurettin Topçu”,  <em>Modern Türkiye’de Siyasi Düşünce Cilt 6: İslâmcılık</em> içinde (438-450), s. 441.</span></div>
			<div class="si-footnote" id="f564"><a class="si-backref" href="#backref_564">564</a><span>. Nurettin Topçu, “Devlette İrade”, <em>Hareket</em>, Sayı 21, Kasım 1948.</span></div>
			<div class="si-footnote" id="f565"><a class="si-backref" href="#backref_565">565</a><span>. Bkz. Sadettin Elibol, “Muhalif Bir Düşünce Okulu: <em>Hareket</em> Dergisi”, <em>Modern Türkiye’de Siyasi Düşünce Cilt 5: Muhafazakârlık</em> içinde (267-273), s. 271.</span></div>
			<div class="si-footnote" id="f566"><a class="si-backref" href="#backref_566">566</a><span>. “Aslında bu program, her şeyden önce kültürel dayalı (değişmez) millî şahsiyet ile (değişen) iktisat arasında uyumu öngörür. Daha doğrusu, ilkinin ikinciyi belirlemesini temel alır. Bu nedenle de ruhçu bir nitelik taşır. Bu bağlamda; gerekli kişisel mülkiyeti tanır, onun büyük kısmını devlete toplar, üretim ve tüketimi denetler, ticaret hayatını düzenler, sınırsız kazanç hırsını kışkırtan büyük sanayiye izin vermez, küçük sanayiyi özendirir.” Age, s. 272.</span></div>
			<div class="si-footnote" id="f567"><a class="si-backref" href="#backref_567">567</a><span>. Yasin Aktay, “Soğuk Savaş Dönemi Arap İslamcılığında Sol ve Sosyalist Bağlam”, <em>İslâmiyat</em>, Cilt 5, Sayı 2, 2002, s. 50-51.</span></div>
			<div class="si-footnote" id="f568"><a class="si-backref" href="#backref_568">568</a><span>. Age, s. 51-52.</span></div>
			</div>
  </body>
</html>