<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter3-4">
<div>
			<h2>Avrupa kültür seferi</h2>
			<p>Kültürel Soğuk Savaş’ın kritik başlığı, Avrupalı aydınlar arasında sosyalizme duyulan sempati geriletilirken ABD’nin zihinleri ve gönülleri kazanabilmesiydi. Soğuk Savaş’ın ilerle<span id="page136" title="136"></span>yen safhalarında bu başlıkta verilen mücadele Birinci Dünya dışındaki ülke aydınlarını da kapsayacak şekilde genişletildi. Ancak Avrupa bu bağlamda dünyanın geri kalan bölgeleriyle kıyaslandığında bir özgünlüğe sahipti. Buradaki pratiğin incelenmesi, Avrupa’nın geniş bir coğrafyayla sömürgecilikten kaynaklanan kültürel bağları nedeniyle dünya genelindeki kültürel mücadeleyi anlayabilmek açısından önem taşıyordu. Örneğin Fransa’da, Soğuk Savaş boyunca aydınlar arasında yaşanan bölünme ve ortaya atılan tezler, Fransa’nın dünya çapında bir kültürel merkez olması nedeniyle pek çok ülke aydınını, bu arada Türkiye aydınlarını da etkilemekteydi. Böylece Soğuk Savaş’ta Avrupa fikirle, kitapla, müzikle, resimle, heykelle, vb. verilen bir mücadelenin sahası haline geldi.</p>
			<p>ABD’nin en büyük yardımcısı, Avrupa’daki girişimlerinin tutacağı toprağı işleyen antikomünist birikimdi. Soğuk Savaş’tan önce piyasaya çıkan totalitarizm eleştirileri, antikomünist metinler ABD’li ve Avrupalı aydınlara sosyalizmin günahlarını anlatmaya başlamıştı bile. Bu açıdan, örneğin George Orwell’in kültürel savaştaki müstesna yeri bilinmektedir. Kendisini sosyalist olarak tanımlayan, İspanya İçsavaşı’nda komünistlerle diğer sol gruplar arasındaki sürtüşmeden komünizme dair büyük bir nefret üreten, Britanya’nın Burma’daki sömürge idaresinin eski bir memuru, ölümünden önce Sovyetlere sempati duyanlar da aralarında olmak üzere riskli bulduğu tüm isimleri Gizli Servis’e ihbar eden<a class="si-noteref" href="#f163" id="backref_163">163</a> Orwell, çalkantılı bir kişisel yaşam sürdü. Etkili ancak tartışmalı metinlere imza attı. <em>1984</em>’te anlattığı distopyasının Sovyetler Birliği değil ABD olduğunu ileri sürenler oldu. Bu iddiaya dayanak olarak Orwell’in savaştan sonra ABD’deki gelişmelerin kendisini korkuttuğunu söylemesi gösterildi. Ancak <span id="page137" title="137"></span>Orwell’in ABD hakkında düşünceleri bir yana, kitapları Sovyetlere karşı mücadelenin kült metinleri haline getirildi. <em>Hayvan Çiftliği</em>’nin basit ve vülger antikolektivizmi ve antisovyetizmi göz önüne alındığında Orwell’in ihanete uğradığı söylenemez.</p>
			<p>Sovyetler Birliği’ne karşı keskin eleştirileriyle savaş öncesinden itibaren sivrilmeye başlayan Arthur Koestler ise bir dönem Almanya’da komünist parti saflarına katılmıştı.<a class="si-noteref" href="#f164" id="backref_164">164</a> Koestler’in Moskova mahkemelerinden esinlenerek yazdığı antitotaliter romanı <em>Gün Ortasında Karanlık</em> 1941 yılında yayımlandıktan kısa süre sonra ABD’de basıldı ve geniş bir okur kitlesi kazandı.</p>
			<p>Fransa’daki kültürel Soğuk Savaş, Sovyetler Birliği’ne sempati duyanlarla antisovyetik olanlar arasında uzun yıllar sürecek bir çekişmenin içine soktu. Bu yıllarda Fransa’da antikomünizmin en etkili ismi kuşkusuz Raymond Aron’du. Aron, Avrupa’da Hayek’in popülerleşmesini sağlayan ve planlama düşüncesine savaş açan kavgacı bir Soğuk Savaş aydınıydı. Bu nedenle ABD’de de iyi bilinen ve takip edilen az sayıdaki Avrupalı isimden biriydi. Aron, Fransız entelektüelleri arasında Sovyetler Birliği’ne karşı beslenen sempatiye başından itibaren alerji duydu; Sovyetleri totaliter bir rejim olmakla suçladı, bu ülkeyi savunan aydınlarıysa totalitarizmi aklamakla itham etti. Aron’un eleştirileri Sovyetler Birliği’ndeki pratik uygulamalarla da sınırlı değildi; devrim, proletarya gibi “mit”lerin gerçek dünyada karşılığı olmadığını savunuyordu. 1955’te basılan <em>Aydınların Afyonu</em> adlı kitabının ilk basımına yazdığı önsözde hedefinin doğrudan komünistler olmadığını, komünist olmadıkları halde proletaryaya zarar vereceği endişesiyle Sovyetler Birliği’ni eleştirmemek<span id="page138" title="138"></span>te direnen aydınlar olduğunu söylüyordu.<a class="si-noteref" href="#f165" id="backref_165">165</a> Aron’un bu sözleriyle kastettiği kişilerden biri, belki de ilki, Fransa’nın en etkili dergilerinden birini çıkaran ve dünya çapında bir üne sahip olan Jean Paul Sartre’dı. Sartre, antisovyetik olmayan tavrı nedeniyle Soğuk Savaş boyunca karşı cephenin saldırılarını göğüslemek durumunda kaldı. Sartre dışında ünlü varoluşçulardan Maurice Merleau-Ponty de uzun süre saldırıların hedefinde oldu. Ancak Merleau-Ponty 1950’lerin başında eski pozisyonunu terk etti. Fransa’da entelektüel dünyayı ikiye bölen Soğuk Savaş, ideolojik mücadelede Sartre’ın karşısına Andre Gidé gibi isimleri ve uzun süre dostluk ilişkisi geliştirdiği Albert Camus’yü çıkardı.</p>
			<p>İtalya’da antisovyetizmin öncülüğünü yapan kişi, İtalyan Komünist Partisi’nden 1920’lerin sonunda ayrılan ve Stalin’i ağır biçimde eleştiren Ignazio Silone oldu. Hakkında 1919’dan 1930’a kadar gizli faşist polise ihbarcı olarak yardım ettiği söylentileri de olan Silone, 1930’da İsviçre’ye kaçtı ancak savaş sona erince ülkesine geri dönerek İtalyan Sosyalist Partisi’nden milletvekili seçildi. <em>Fontamara</em> ile <em>Ekmek ve Şarap</em> gibi kitapları İtalya’ya ayak basan ABD ordusu tarafından ülke çapında yaygın olarak dağıtıldı. Aydınların önemli bir bölümünün İtalyan Komünist Partisi’ne yakınlık duyduğu İtalya, komünizm karşıtı mücadelede ABD’nin en çok önem verdiği Avrupa ülkelerinden biriydi. Bu nedenle İtalya kısa süre içerisinde komünizme karşı savaş hedefiyle örgütlenen gizli Gladio örgütünün merkez ülkesi haline geldi.</p>
			<p>Washington’un kafasını en fazla meşgul eden ve çok geçmeden kültürel Soğuk Savaş’ın merkez üssü haline getirilecek olan şehir Berlin’di. Müttefikler arasında bölünmüş olan Berlin savaşın bitimiyle birlikte Sovyetler Birliği ve ABD liderliğindeki Batı bloku arasında deyim yerindeyse dişe diş bir mücadeleye sahne oldu. Bu çerçevede, ABD kontrolündeki böl<span id="page139" title="139"></span>gede oluşturulan ABD’nin Almanya Yüksek Komisyonu (HICOG-U.S. High Commission for Germany) başta Alman basının yeniden yapılandırılması<a class="si-noteref" href="#f166" id="backref_166">166</a> olmak üzere tüm Batı Almanya’nın politik, sosyal ve kültürel hayatını yeni baştan düzenlemeye koyuldu.</p>
			<p>Bu yıllarda Almanya’nın Batı bölgesinde gittikçe daha sert bir antikomünist çizgiye kayan Alman Sosyal Demokrat Partisi (SDP) ve bazı sendikaların işbirliğiyle sosyalist bloka duyulan sempatinin kırılması için yoğun bir antikomünist kampanya yürütülmekteydi. Ancak Bertolt Brecht,<a class="si-noteref" href="#f167" id="backref_167">167</a> Karl Korsch ve George Lukács gibi önemli sanatçı ve düşünürlere ev sahipliği yapan Doğu bölgesi, uzun süre entelektüel çekiciliğini korumayı sürdürdü.</p>
			<p>Atlantik ötesini Avrupa aydın çevrelerine bağlayan ilişkiler ağı, daha çok dönemin ünlü dergilerinin etrafında kurulmuştu. Almanya’da <em>Partisan Review</em> dergisinin temsilciliğini Mervin Lasky yapmaktaydı. Lasky’nin ABD’de “sol antikomünistler” olarak nam salan isimlerle sıkı ilişkileri vardı. Bu ilişki ağı içinde yukarıda sayılan isimler dışında Oxford’dan Isaiah Berlin’i, besteci Nicolas Nabokov’u ve siyasi olarak merkezde duran ve Yeni Düzen politikalarının destekleyicisi olarak bilinen Bertrand Russell, Malcolm Muggeridge ve Stephen Spender gibi kişileri saymak gerekir.<a class="si-noteref" href="#f168" id="backref_168">168</a></p>
			<p><span id="page140" title="140"></span>1950’ye gelindiğinde bu ağın kurumsallaştırılması ve böylece etkinliğini artırmasına yönelik bir plan geliştirildi. Bir grup CCF, yani kültürel Soğuk Savaş’ın bir cephe örgütüne dönüşecek olan oluşum üzerine çalışmaya başladı. Berlin’de düzenlenen, dönemin ünlü filozofları Benedetto Croce, John Dewey, Karl Jaspers, Jacques Maritain ve Bertrand Russell gibi isimlerin katıldığı bir toplantının ardından CCF resmen kuruldu.<a class="si-noteref" href="#f169" id="backref_169">169</a> CCF’nin uzun yıllar Lasky üzerinden CIA tarafından finanse edildiği çok daha sonra ortaya çıkacaktı.<a class="si-noteref" href="#f170" id="backref_170">170</a></p>
			<p>Şunu da belirtmek gerekir ki; Avrupa’da aydınlar arasında Sovyet karşıtlığı ve totalitarizm tartışmalarından beslenen antikomünizm, doğrudan ABD yandaşlığına tedavül etmedi. Özellikle ABD’deki dev kültür endüstrisi ve bunun son derece niteliksiz, tüketime yönelik ürünleri yüksek kültür düşkünü Avrupalı aydınları rahatsız etmeyi sürdürmekteydi. Hatta denebilir ki, bu ürünlerin Avrupa’ya pazarlanması Avrupa’nın Amerikanlaşma kâbusunu depreştirmekteydi. ABD’nin yarattığı güncel kültürel yozlaşmanın yanı sıra ABD’nin kültürel olarak zayıf, geri bir ülke olduğu inancı da aydınlar arasında yaygın biçimde paylaşılan bir kanaatti. Örneğin Fransa, kültürel antiamerikancılığın güçlü olması nedeniyle, Soğuk Savaş boyunca ABD’ye en az sempati duyan Avrupa ülkelerinden biri olarak kalmaya devam etti.</p>
			<p>Bu gerçekten hareket eden, ikisi de ABD Yüksek Komisyonu’nun halkla ilişkiler görevlisi olarak Berlin’de bulunan <span id="page141" title="141"></span>Michael Josselson ve Nicolas Nabokov<a class="si-noteref" href="#f171" id="backref_171">171</a> gözü kör bir antikomünist kampanya yürütmek yerine, Avrupalıların ABD’yi hor gören antiamerikancılıklarıyla mücadele etmeyi faaliyetlerinin temel felsefesi olarak gördüler. Ancak bunun için öncelikle sert bir antikomünist mücadeleden yana olan isimleri ikna etmeleri ya da onların çıkardıkları engelleri aşmaları gerekti.<a class="si-noteref" href="#f172" id="backref_172">172</a> Bu ekip, özellikle Berlin’deki kültürel etkinlikleri ABD’nin yüksek kültürün yabancısı olmadığını Avrupalılara kanıtlamak üzere yeniden düzenlemeye girişti.</p>
			<p>Bu yeni anlayış, kitlelere değil entelektüellere seslenmekte, kaba bir antikomünizm yerine inceltilmiş, elitleştirilmiş bir kültürel rekabet öngörmekteydi. Ancak bu yeni politikayı boşa çıkartmaya çalışırcasına işlemeye devam eden McCarthy’ci hezeyan, Avrupalı aydınların kalplerini ve akıllarını kazanmayı tahmin edilenden de zahmetli bir iş haline getirdi. 1950’lerin ikinci yarısına kadar McCarthy’ciliğin etkisinin azalması, ılımlıların şahin antikomünistlere baskın çıkması mümkün olmadı. Bu yıllarda Avrupa’da baş gösteren gelişmelerse komünistlerin hareket alanını daraltmak ve ideolojik etkilerini sınırlandırmak bakımından sağ muhafazakâr bir antikomünizmden daha etkili olanın antikomünist sol ya da sosyal demokrasi olduğunu gösterdi. İngiltere’de İşçi Partisi’nin güç kazanması, Fransa, Almanya ve İtalya’da sosyal demokratların bir zamanlar komünistlerin güç topladığı toplumsal alanı kapatmaya başlaması ve Avrupa’da, ABD’ye daha olumlu bakan bir siyasal atmosferin oluşmaya başla<span id="page142" title="142"></span>ması ideolojik mücadelede ABD’nin üstünlük kurmasını kolaylaştıracaktı.</p>
			</div>
			<div class="si-footnotes">
			<div class="si-footnote" id="f163"><a class="si-backref" href="#backref_163">163</a><span>. Penguen Classics’in yayımladığı ve Orwell’in politik metinlerinin bir kısmını bir araya toplayan <em>Orwell and Politics</em>’in giriş bölümünü yazan Timothy Garton Ash,  Orwell’in isimleri not ettiği defterini Gizli Servis’e vermediğini, elindeki isim listesini demokratik soldakileri Sovyetlerin propaganda saldırısından korumakla görevli Dışişleri Bakanlığı’na bağlı Bilgi ve Araştırma Bölümü’ne verdiğini belirtiyor. George Orwell, <em>Orwell and Politics</em>, New York, Penguin Classics, 2001, s. 17.</span></div>
			<div class="si-footnote" id="f164"><a class="si-backref" href="#backref_164">164</a><span>. Aralarında Koestler ve Spender’in olduğu isimlerin yıllar sonra kendilerini hangi duyguların komünist parti saflarına doğru sürüklediğini anlatan otobiyografik metinleri <em>Mağlup Olan İlah</em> isimli kitapta toplanmıştır. Kitap yayımlandığı zamandan itibaren büyük ilgi toplamış, Soğuk Savaş’ın en önemli yazılı ürünlerinden birine dönüşmüştür. Bkz. Richard H. Crossman (Ed.), <em>The God That Failed</em>, New York, Columbia University Press, 2001.</span></div>
			<div class="si-footnote" id="f165"><a class="si-backref" href="#backref_165">165</a><span>. Aron, kitabının 1955’teki ilk basımına yazdığı önsözü alıntılamaktadır. Bkz. Raymond Aron, <em>The Opium of The Intellectuals</em>, New York, The Norton Library, 1962, s. 9-15.</span></div>
			<div class="si-footnote" id="f166"><a class="si-backref" href="#backref_166">166</a><span>. ABD kontrolündeki bölgesinde HICOG tekrar basılacak olan gazetelere büyük bir titizlikle lisans dağıtmıştır. Demokratik basını destekleme gerekçesiyle başta Sosyal Demokrat Parti’ye yakın gazeteler olmak üzere pek çok yayına önemli ölçüde para yardımı yapılmıştır. HICOG’un kontrolü altında Nazilerden arındırma hedefiyle başlayan yaşamı yeniden yapılandırma misyonu bir süre sonra Nazilerle bağlantılı bazı unsurların aklanmasıyla birlikte ABD içinden tepki almaya başlar. Ancak Nazilerden arındırma önceliğiyle başlayan faaliyet, kısa süre sonra Demokratik Almanya’nın varlığı ve Batı Almanya’daki sol güçlerin etkinliği nedeniyle komünistlerin güç kazanmasının önlenmesine dönüşmüştür. Almanya’nın ABD kontrolü altındaki bu tür faaliyetleri Berghahn, kültürel Soğuk Savaş çerçevesinde anlatmaktadır. R. Volker Berghahn, <em>America and the Intellectual Cold Wars in Europe: Shepard Stone Between Philanthropy, Academy, and Diplomacy</em>, Princeton and Oxford, Princeton University Press, 2001.</span></div>
			<div class="si-footnote" id="f167"><a class="si-backref" href="#backref_167">167</a><span>. ABD’de HUAC’ın önüne çıkan Bertolt Brecht bir gün sonra Avrupa’ya geçmiştir. Brecht, HUAC sorgusu sırasında giydiği tulumla, içtiği puroyla, yaptığı şakalarla kendisini soruşturan senatörleri çileden çıkarmıştı.</span></div>
			<div class="si-footnote" id="f168"><a class="si-backref" href="#backref_168">168</a><span>. Age, s. 127-128.</span></div>
			<div class="si-footnote" id="f169"><a class="si-backref" href="#backref_169">169</a><span>. Kongrenin kurulduğu gün Kuzey Kore, Güney’e doğru ilerlemeye başlar, Sovyetler Birliği’nin de Batı Almanya’ya saldıracağı söylentisi yayılır, hatta bazı katılımcılar hayatlarından endişe etmeye başlar. <em>Totalitarianism: The Inner History of the Cold War</em>, s. 90.</span></div>
			<div class="si-footnote" id="f170"><a class="si-backref" href="#backref_170">170</a><span>. Peter Coleman, <em>The Liberal Conspiracy: The Congress for Cultural Freedom and the Struggle for the Mind of Postwar Europe</em>, New York, Free Press, 1989, s. 5-7.</span>
				<span>CCF’nin ABD ayağı olarak görülen Kültürel Özgürlük için Amerikan Komitesi’nin  (ACCF- American Committee for Cultural Freedom) tarihi biraz daha eskiye gitmektedir. ACCF, 1930’larda Hook ve Dewey öncülüğünde entelektüeller üzerindeki Sovyet etkisini kırmak üzere kurulmuş ancak savaş zamanında çalışmaları sekteye uğramıştı. Savaş sonrasında yeniden canlandırılmış olsa da Avrupa’daki faaliyetlerle resmî bağı kurulmamıştır.</span></div>
			<div class="si-footnote" id="f171"><a class="si-backref" href="#backref_171">171</a><span>. Josselson, Almanya’daki antikomünist Baltık diasporasının bir üyesidir. Besteci Nabokov ise, 1933’te ABD’ye kaçan bir Beyaz Rus’tur. Nabokov’un etkileyici kişiliğinin yanı sıra derin kültürel birikimi onu Berlin’deki kültürel mücadelenin en değerli isimlerinden biri haline getirecektir. Josselson ve Nabokov’un faaliyetleri için bkz. Frances Stonor Saunders, <em>The Cultural Cold War: The CIA and the World of Arts and Letters</em>, New York, New York Press, 2000.</span></div>
			<div class="si-footnote" id="f172"><a class="si-backref" href="#backref_172">172</a><span>. İlk karşılaştıkları engel Koestler olacaktır. Koestler’in komünistlere ve Sartre’cılara karşı boy gösterilmek üzere CCF kongresinin 1951’de Paris’te yapılması teklifini reddeden Nabokov, Koestler’i küstürmüşse de CCF’nin etkinliklerini “Koestler’leştirmek” yerine, “entelektüelleştirmek” ve “kültürelleştirmek” yönünde ilk çetin engeli de böylece aşmıştır. <em>America and the Intellectual Cold Wars in Europe: Shepard Stone Between Philanthropy, Academy, and Diplomacy</em>, s. 133.</span></div>
			</div>
  </body>
</html>