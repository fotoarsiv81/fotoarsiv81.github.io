<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter3-5">
<div>
			<h2>Soğuk Savaş mücadelesinde sosyal bilimler</h2>
			<p>ABD’nin içeride ve dışarıda inşa ettiği Soğuk Savaş hegemonyasının bir ayağı da Amerikan üniversitelerinin ve sosyal bilimlerinin, bu hegemonyanın ihtiyaçlarına yanıt üretecek biçimde yapılandırılması ve kısa sürede ABD dışında da akademik üretimi belirlemeye başlamasıydı. Savaşın ardından akademik araştırmalara ayrılan muazzam kaynaklar, Avrupa üniversitelerinin gerilediği koşullarda, bu ülkedeki akademik üretimin oluşan boşluğu doldurmaya başlamasına olanak sağladı. Bu dönemin akademik üretimini belirleyen genel çerçeve, Anglosakson ampirisizminin etkisi altında, karşılaştırmalı siyaset gibi ABD hegemonyasıyla birlikte gelişen alanların parlak bir çıkış yaptığı ve sınıf tahliline alternatif analizlerin yaygın kabul gördüğü bir sosyal bilim pratiğine işaret etmekteydi.</p>
			<p>Soğuk Savaş yıllarında Amerikan sosyal bilimlerin üstlendiği yeni rolleri ve bu rollere uygun yeni metodolojik tercihleri anlamak için <em>The American Soldier</em> (Amerikan Askeri) başlıklı araştırma iyi bir örnektir. Bu araştırma, ordu tarafından büyük bir maddi kaynak sağlanarak sipariş edildi ve 1949’da tamamlanarak yayımlandı. Yayımlandığı andan itibaren ilgiyle karşılanan bu dört ciltlik çalışma, daha sonraki sosyal bilim üretimini de etkileyen yenilikler getiriyordu. Öncelikle, fen bilimlerinin yararlılığına karşın sadece “laf ebeliği” olarak görülen kuramsal yaklaşımlar yerine, fon kazandıran veri derleme ve işleme faaliyetlerine yönelinmesi, sosyal bilimlerin de somut fayda sağlayabileceğini gösterdi. Bu durum, sipariş usulü ampirik sosyal bilim araştırmaları yaparak para kazanan bir akademik anlayışı güçlendirdi. Böylece savaştan sonraki yıllarda yaygın anketlere ve bu anketlerden çıkan sonuçların sunumuna dayanan <em>The American Soldier</em>’da da görüldüğü gibi sosyal bilimleri istatistiğin işgaline açıldı. Davranışsalcı, am<span id="page143" title="143"></span>pirik bir bilim anlayışının hüküm sürmeye başladığı bu dönemde insan bilimlerinin daha fazla niceliksel ve deneyci olması gerektiği fikri hızla yaygınlaşmaya başladı. Özellikle sosyolojide kendisini daha açık biçimde hissettiren bu metodolojik değişimle birlikte Chicago Okulu’nun ünlü vaka analizi tekniği bile kıyıya itildi. Bunun yerini “büyük teoriler”e burun kıvıran, niceliksel analize ve anket veya deneylere yer açan bir yöntem almaya başladı.</p>
			<p>“Bu gelişmeleri tetikleyen nedir?” sorusunun yanıtlarından biri, başta ABD ordusu olmak üzere çeşitli devlet kurumlarının sosyolojik ve psikolojik araştırmalara daha fazla kaynak aktarmaya başlamasıydı. Aslında Roosevelt’in Yeni Düzen politikalarıyla birlikte devlet, sosyal alanı daha iyi anlamak ve uygun müdahalelerde bulunmak üzere sosyal bilimciler istihdam etmişti. Savaş sonrasındaki gelişmeler bir anlamıyla bu ilişkinin bir devamıydı. Devletten akan fonların yanı sıra, daha önce özel şirketler aracılığıyla yapılan bazı anketlerin ya da kamuoyu araştırmalarının üniversiteler eliyle yapılmaya başlanması, sosyal bilimcileri ölçüm uzmanlarına dönüştürdü. Tek tek disiplinlerin içyapısını da etkileyen bu gelişmeler, örneğin psikoloji disiplininde uygulamalı psikoloji alt dalının gelişmesine ve sosyal psikolojinin hızla yapılanmasına yol açtı.</p>
			<p>Bu gelişmeleri hızlandıran bir başka faktör Rockefeller, Ford, Carniege gibi vakıfların sosyal bilimlere özel bir alaka göstermeye başlamasıydı. Rockefeller Vakfı’nın yüzyılın başından itibaren sosyal bilimlerle ilgilendiği bilinmektedir. “Politik alan” ile “sivil alan” arasında aracı rolü oynama iddiasındaki Rockefeller Vakfı’nın sosyal bilimlere ilgi göstermesinin nedeni, ABD’de yaşanan sosyal çalkantıları analiz etme ve “düzeni sağlama” çabalarına katkıda bulunma isteğiydi.<a class="si-noteref" href="#f173" id="backref_173">173</a> Fisher’in de belirttiği gibi bu yıllarda egemen sınıflar, teknik <span id="page144" title="144"></span>uzman olarak nitelenebilecek aydınlara ihtiyaç duymaktaydı. Sosyal bilimciler özellikle bilimsel nesnellik iddiasıyla bu rolü üstendi. Böylece sosyal sorunların yoğun olduğu bir dönemde “sosyal kontrol” mekanizmalarının etkili işlemesi için gerekli bilgi üretimi sağlanabildi. Bu amaçla sosyal bilimlere daha fazla kaynak aktarmaya başlayan Rockefeller Vakfı’nın desteklediği Sosyal Bilimler Araştırma Konseyi (SSRC-Social Science Research Council) Soğuk Savaş’ın ilk yıllarından itibaren sosyal bilimlerin yeniden yapılanmasında kritik bir rol oynadı. Yeni sosyal bilim anlayışının öngörme yoluyla “insan davranışlarının kontrolü”<a class="si-noteref" href="#f174" id="backref_174">174</a> amacına dayandığı düşünülürse vakıfların kuruluş felsefelerini belirleyen “statükoyu koruma amacı”yla yeni dönemin ihtiyaçları arasındaki örtüşme daha açık görülür.</p>
			<p>Savaş sonrasında SSRC örneğini takiben, ABD’nin en prestijli üniversitelerinde ampirik çalışmalar yapmak üzere birbiri ardına araştırma merkezleri kuruldu. Harvard’daki Sosyoloji Bölümü’nün başına Talcott Parsons getirilerek burası Sosyal İlişkiler Bölümü’ne dönüştürüldü. Kurulan Sosyal Araştırma Laboratuvarı’nın (Social Research Labouratory) başına ise <em>The American Soldier</em> araştırmasının yöneten Samuel Stouffer atandı. Columbia Üniversitesi’nde Robert Merton ve Paul Lazarsfeld’in belirleyiciliği hızla arttı ve Uygulamalı Sosyal Araştırma Bürosu (Bureau of Applied Social Research) Sosyoloji Bölümü’ne entegre edildi. 1947’de Ulusal Düşünce Araştırma Merkezi’ne (National Opinion Research Center) ev sahipliği yapan Chicago, sosyolojideki dönüşümle birlikte bu disiplinde uzun yıllara dayanan üstünlüğünü de yitirdi.</p>
			<p>Sosyoloji ve siyaset bilimi özelinde, bu aynı zamanda Weber sosyolojisinin yükseliş yıllarıydı. Marksizmin hızla marjinalleştirilmesiyle beraber sınıfsal analiz ve tarihsel materyalizm bir kenara itilirken toplumsal tabakalaşma, mo<span id="page145" title="145"></span>dernleşme ve meşruiyet gibi önemli başlıklarda Weber düşüncesi bir yıldız gibi parlamaya başladı. Weber’i ABD’ye tanıtan da dönemin Amerikan sosyolojisini neredeyse tek başına belirleyen Talcott Parsons’du. Weberyan yaklaşımın en fazla belirlediği alanlardan biriyse Soğuk Savaş ihtiyaçlarıyla doğrudan belirlenen bölge çalışmalarıydı. Weber’in “yorumlayıcı yöntemi” farklı coğrafya ve toplumların incelenmesini kendilerine özgü kültürel kodlarının çözümlenmesine bağlayarak bölge çalışmalarında ve karşılaştırmalı siyaset gibi alanlarda etkili oldu.</p>
			<p>Savaş sonrasının bir diğer önemli gelişmesiyse sosyal bilimlere ilgi göstermeye başlayan Ford Vakfı’nın aktardığı devasa kaynakla kısa sürede üniversitelerin sosyal bilim araştırmalarının en büyük fon sağlayıcısı haline gelmesiydi.</p>
			<p>Bu dönemde vakıf fonlarından en fazla yararlanan sosyal bilim disiplinleri sosyoloji, psikoloji ve antropolojiydi. Ancak başta Rockefeller olmak üzere vakıflar, her disiplinin kendi içinde çalışma yürütmesi yerine, yeni araştırma konuları ve metodunun da gerektirdiği disiplinlerarası çalışmayı teşvik etmekteydi; araştırma merkezlerinin işleyişinde ve fon kullanımında disiplinlerarasılık aranan bir nitelik oldu. Böylece bir yandan farklı tekniklerin kullanılmasında uzman kişiler büyük projeler etrafında bir araya getirilmekte, diğer yandan da “davranış”ın çok boyutlu bir analizini yapmak mümkün hale gelmekteydi.</p>
			<p>Yukarıda da açıklandığı gibi Soğuk Savaş dönemi sosyal bilimlerinde davranışsalcılığın yükselişi, gerek devletin çeşitli birimlerinin gerekse başlıca fon kaynağı haline gelen vakıfların bu tür araştırmalara yarattığı taleple yakından ilişkiliydi. Bu talep zamanla akademinin dışında yarı akademik araştırma yapan, karar vericilere yol göstermeyi amaçlayan uygulamaya dayalı politika üretmek üzere oluşturulan “düşünce kuruluşları”nın popülerleşmesine ve gittikçe daha fazla sosyal bilimciyi çekmesine yol açtı. Bu düşünce kuruluşlarının çatısı altında aynı masa etrafında yan yana gelen sosyal bilimciyle müşteri devlet ülkenin temel sorunlarına çare ara<span id="page146" title="146"></span>maya koyuldu. Masaya konulan konular organize suçlardan siyasal radikalizme, Üçüncü Dünya’daki devrimci hareketlerden Sovyetler Birliği’nin ekonomik gelişimine kadar ABD’nin içeride ve dışarıda politika geliştirirken bilgi sahibi olmak istediği farklı başlıkları kapsamaktaydı.</p>
			<p>Akademisyenleri, uzmanları ve devlet görevlilerini yan yana getiren bu tür büyük çaplı projeler, Soğuk Savaş’ta muteber hale gelen sosyal bilim anlayışını net olarak ortaya koymaktadır. Örneğin bu tür projelerden biri olan ve 1950’de başlatılan “Project Troy” ABD Dışişleri Bakanlığı tarafından finanse edilmekte, Harvard ve MIT tarafından yönetilmekteydi. Troy, Sovyetler Birliği ve Doğu Avrupa’ya yönelik elektronik propaganda kampanyasını koordine etmeyi amaçlamaktaydı. Bu proje, psikoloji ve iletişim gibi Soğuk Savaş boyunca önemini koruyacak olan iki alanı kapsıyordu. Davranışsalcı sosyal bilimcilerin de dahil olduğu projenin sonuç metninden Robin şunları aktarıyor:</p>
			
			<blockquote>
			<p>İnsanların kalplerine ve akıllarına seslenecek olan stratejik silahlar hızlı ve toptan imha sağlamaz fakat can alıcı noktanın yavaş yavaş erozyona uğramasını sağlarlar. (…) Radyo dalgalarını “komünizme hakaretle” doldurmak yerine, rapor, “bizim çizgimiz daha ziyade ‘Stalinizm Marksizmin belli ideallerine ihanet etmiştir’” şeklinde olmalı demektedir.<a class="si-noteref" href="#f175" id="backref_175">175</a></p>
			</blockquote>
			
			<p>Atom bombasının eşdeğeri psikolojik bir süperbomba icat etme peşindeki “Project Troy” akademisyenlerinin, savaş terminolojisini bu kadar içselleştirmiş olmaları da dikkat çekiciydi.</p>
			<p>Savaş ve sosyal bilimler dendiğinde akla ilk olarak, ABD’nin ünlü düşünce kuruluşlarından biri olan RAND gelmektedir. RAND bünyesinde çalışan ekonomistler, savaş yıllarında lojistik planlamasında gösterdikleri yararlılıktan son<span id="page147" title="147"></span>ra, Soğuk Savaş operasyonlarına katkılarını “oyun teorisi”yle yaptı. Stratejik karar vermenin matematiksel bir simülasyonu olarak görülebilecek oyun teorisi RAND’ın davranışsalcı okula ve ABD’nin yeni askerî akademik müessesine en önemli katkısıydı. Oyun teorisi ABD’nin hâkim liberal felsefesiyle de uyumluydu. Kendi çıkarları peşinde koşarken tüm koşulları değerlendirerek karar veren rasyonel birey varsayımı, özellikle 1960’lardan itibaren siyaset bilimi, psikoloji ve uluslararası ilişkiler alanlarını derinden etkiledi.</p>
			<p>1950’lerin ABD’sinde sosyal bilimlerin konu, içerik, metot açısından ele alındığında Soğuk Savaş ideolojisinden bağımsız düşünülmesinin ve analiz edilmesinin mümkün olmadığı sonucu çıkarılabilir. Bu yıllarda akademi, geleneksel felsefi ve metodolojik tutumuyla yeni koşulların gerektirdiği yaklaşımları harmanladı. Her şeyden önce, toplumdaki sorunları bir anomali olarak değerlendiren ve her türlü radikalizmi hastalık olarak teşhis eden bir paradigma belirleyiciliğini artırdı.</p>
			<p>Soğuk Savaş sosyal bilimlerinin “Amerikanlaştırılması” genellikle dönemin pozitivist amprisizminin getirdiği “moral değerlerden arındırılmış saf bilim anlayışının”, akademiyi, Soğuk Savaş’ın ideolojik cephesine sürmesine bağlanmaktadır. Aslında bir yandan, Yeni Düzen politikalarına üniversitelerin katkı yapmasıyla başlayan ancak savaştan sonra devletin Soğuk Savaş politikalarına, ordunun ihtiyaçlarına ya da şirketlerin taleplerine yönelik bilgi üretimiyle süren bir dışa açılma süreci yaşanmaktaydı. Diğer yandan da ürettiği teknik dille kendisini toplumdan soyutlama eğilimi akademik olmanın kriteri haline gelmekteydi. Aslında çelişik gibi görünen bu iki eğilim, 1950’ler boyunca birbirini beslemeyi sürdürdü. Nesnel bilim anlayışı, etik duruştan arındırılmış saf bilim söylemi Amerikan değerleri olarak kodlanan şeyin tartışılmasını, sorgulanmasını imkânsızlaştırmaktaydı. Bilimin ideolojiden arındırılmasından ziyade, Soğuk Savaş ideolojisi çerçevesinde Amerikan değerlerinin dokunulmaz ilan edilmesi söz konusuydu.</p>
			<p><span id="page148" title="148"></span>Bilim felsefesi alanına bakıldığında, örneğin, 1930’lardan itibaren ABD’de etkili olmaya başlayan Viyana Çevresi’nin mantıkçı pozitivizminin “bilimsellik” iddiasıyla 1950’lerin sonunda bu grubun bir bölümünün RAND’a çalışması arasında göz ardı edilemeyecek bir bağlantı vardı. İdeoloji ve siyasetten arındırılmış bilim felsefesi, bilime teknisist bakış, bu kesimi Soğuk Savaş ideolojisine hizmet eder bir noktaya getirmişti.<a class="si-noteref" href="#f176" id="backref_176">176</a> Halbuki aynı süreçte Viyana Okulu’nun uzmanlaşmayı aşmayı amaçlayan “birleşik bilim” anlayışı, tam da bu ideolojik ortamın etkisiyle hızla gözden düşmekteydi.<a class="si-noteref" href="#f177" id="backref_177">177</a> Özellikle Soğuk Savaş gibi taraflaşmalarda ideolojik kaygı gütmediği iddia edilen “bilimci” yaklaşım, çoğunlukla, parayı elinde tutanın ve ihtiyaç duyulan altyapıyı sağlayabilenin çıkarlarına hizmet etmekle sonuçlanmaktaydı.</p>
			<p>Bilim felsefesini doğrudan ilgilendiren “değerler tartışması” Amerikan sosyal bilimlerinin daha bütünsel bir resmini çekebilmek için ihtiyaç duyulan parçayı tamamlamaktadır. Viyana Çevresi özelinde bahsedildiği gibi, bir yandan ABD’de pozitivist ampirik gelenek çerçevesinde, her türlü siyasi ve ideolojik tartışmadan azade bilim yapılabileceği iddia edilirken diğer taraftan bilimin “gerçeği” ortaya çıkarmaya yetmeyeceği, insanın doğasında “bilinemez kötülükler” barındırdığı <span id="page149" title="149"></span>savları dillendirilmekteydi.<a class="si-noteref" href="#f178" id="backref_178">178</a> Bu “bilinemez kötülükler” ve “şeytanlıklar” karşısında üstü örtük olarak ABD’nin muhafazakâr değerlerine sığınılması vazedilmekteydi. Bu iddialar, komünizmin şeytanileştirildiği ve komünizme karşı mücadelenin mistikleştirildiği ve dinselleştirildiği toplumsal atmosfere uygun düşüyordu.</p>
			<p>Kullandıkları teknik dille akademik bir altkültür yaratan ve altsınıflardan uzak duran biliminsanları, karşılarında çoğunlukla kitlelere hitap etmekte zorluk çekmeyen entelektüel düşmanı bir siyaset buldu. Daha önce de belirtildiği gibi McCarthy’nin aydınları, sanatçıları, bürokratları ve biliminsanlarını karşısına alıp saatlerce sorgulaması ve küçük düşürmeye çalışması entelektüel düşmanlığını besliyordu. Ancak yaşananların tüm günahlarını McCarthy’ci sağcılığa kesmek de doğru değildi. Ellen Schrecker’in McCarthy’ciliğin üniversitelere yansımasını ayrıntılı biçimde ortaya koyduğu çalışmasında belirttiği gibi, kendilerini “bilime adamış” akademisyenlerin yanı başında, bir zamanlar komünist parti üyesi ya da sempatizanı olmuş ya da sadece sendikaya üye olmuş biliminsanları, sırf bu nedenle soruşturma komisyonlarının önüne çıkıyorlardı. Üstelik üniversite yönetimleri “komünist olmanın akademide bulunmanın kriterlerine uygun olmadığına” hükmedince bu akademisyenlerin birçoğu işlerini kaybetti. Üniversitelerde yürütülen cadı avının yarattığı tahribatın boyutlarını tespit etmenin çok zor olduğunu söyleyen Schrecker, yaşananların ne kadar derin etkileri olabileceğini şöyle anlatıyor:</p>
			
			<blockquote>
			<p>Marksizm ve uygulayıcıları tamamen yok edilmediyse de marjinalize edildiler. Siyasi statükoya getirilen açık eleştiriler ortadan kayboldu. (…) Anekdotlar çok fazla fakat Amerikan akademisyenlerinin kendilerini ne kadar sansürlediklerini tam olarak belirlemek mümkün değil. Yazılma<span id="page150" title="150"></span>yan kitapları, öğretilmeyen dersleri ve gerçekleştirilmeyen araştırmaları ölçecek bir ölçü yok.<a class="si-noteref" href="#f179" id="backref_179">179</a></p>
			</blockquote>
			
			<p>Özet olarak; özellikle Kore Savaşı’nın başlamasıyla birlikte Amerikan toplumunun yayılmacı bir düşmanın dünyayı ele geçirdiğine ve bu düşmanın içeriye sızarak ülkeyi ele geçirmeye çalıştığına inandırılması kolaylaştı. Korkunun esir aldığı toplumu silkelemesi gereken aydınlar da sürece dolaylı ya da açık destek verince ABD’deki fikir iklimi 1945 öncesiyle kıyaslanamayacak ölçüde değişti. Bu yıllarda, aynı zamanda aydın kitle ayrışması da yukarıda anlatılan nedenlerle derinleşti. 1950’ler Amerikan düşünce hayatını ve özel olarak sosyal bilimleri anlamak için Soğuk Savaş’ın belirlediği bir ideolojik ortam içerisinde gündeme gelen totalitarizm tartışmalarını, kitle hareketlerine duyulan güvensizliği, elit siyaset kuramının artan etkisini ve antientelektüel rüzgârı mutlaka göz önünde bulundurmak gerekir. Netice olarak, fikir hayatında ve sosyal bilimlerde belirleyici olan sürekli bir istikrar arayışıydı.</p>
			<p>Düşünce dünyasındaki bu dalgaların Türkiye’ye simetrik olarak yansıdığını söylemek mümkün değildir. Genel olarak denilebilir ki; Türkiye’deki düşünce dünyasını anlayabilmek için Avrupa’daki tartışmaları takip etme gerekliliği ortadan kalkmadı. Ancak Avrupa’da faşizm deneyiminin yarattığı karamsarlığın ve savaşın yol açtığı yıkımının yaşlı kıtanın entelektüel gücünü sarması karşısında, iyimserlik ve güvenle dolu yeni dünya gücü olarak ABD bilim, sanat ve fikir alanında yeni bir hegemonya kurmaktaydı. Bu hegemonyanın inşa sürecinin ilk etkileri çok geçmeden Türkiye’ye de ulaştı. ABD’yle artan kültürel alışveriş, entelektüel etkileşim ve akademik bağların güçlenmesi bu sürecin önünü açtı.</p>
			</div>
			<div class="si-footnotes">
			<div class="si-footnote" id="f173"><a class="si-backref" href="#backref_173">173</a><span>. Donald Fisher, “The Role of Philanthropic Foundations in the Reproduction an Production of Hegemony: Rockefeller Foundations and the Social Sciences”, <em>Sociology</em>, Cilt 17, Sayı 2, 1983, s. 206-233.</span></div>
			<div class="si-footnote" id="f174"><a class="si-backref" href="#backref_174">174</a><span>. Robert Bennister, <em>Sociology and Scientism: The American Quest for Objectivity, 1880-1940</em>, Chapel Hill, University of North Carolina Press, 1987, s. 6.</span></div>
			<div class="si-footnote" id="f175"><a class="si-backref" href="#backref_175">175</a><span>. <em>The Making of the Cold War Enemy: Culture and Politics in the Military-Intellectual Complex</em>, s. 45.</span></div>
			<div class="si-footnote" id="f176"><a class="si-backref" href="#backref_176">176</a><span>. George Reisch, <em>How the Cold War Transformed Philosophy of Science, To the Icy Slopes of Logic, Cambridge: Cambridge University Press, 2005</em>, s. 344-368.</span></div>
			<div class="si-footnote" id="f177"><a class="si-backref" href="#backref_177">177</a><span>. Viyana Çevresi özet olarak, metafiziğe karşı açtıkları savaşta mantıksal rasyonalizmle ampirisizmi birleştiren bir yöntem geliştirmiştir. Aynı çevrenin bir başka iddiasıysa ortak bir dilin geliştirilmesiyle “birleşmiş bilimi” mümkün kılmaktır. Avrupa’da yükselen faşizm Viyana Çevresi’ni de diğer Avrupalı biliminsanları gibi ABD’ye gitmeye zorlayınca tartışmalar da buraya taşınır. Burada uzun yıllar bilim felsefesi tartışmalarını belirleyecek olan Viyana Çevresi, II. Dünya Savaşı’nın sonundan itibaren etkisizleşmeye, hatta dışlanmaya başlanacaktır. Viyana Çevresi’nin ABD’de yükseliş ve düşüşü üzerine bir çalışma yapan Reisch bu itibar kaybını ABD’deki yeni entelektüel rüzgârla ilişkilendirmektedir. Reisch’a göre savaş sonrası ABD’de akademilerindeki artan uzmanlaşma aşkı, birleşmiş bir bilim projesinin zeminini aşındırmıştır. Her türlü kolektivizme duyulan tepki, bireycilik övgüsü de tabloya eklendiğinde Viyana Çevresi Soğuk Savaş Amerika’sını işgal eden antikomünist, antikolektivist, bilim karşıtı havanın ağır basmasıyla kendisini dışarıda buluvermiştir. Age, s. 20.</span></div>
			<div class="si-footnote" id="f178"><a class="si-backref" href="#backref_178">178</a><span>. Age, s. 159-164.</span></div>
			<div class="si-footnote" id="f179"><a class="si-backref" href="#backref_179">179</a><span>. <em>No Ivory Tower, McCarthyism&amp;The Universities</em>, s. 339.</span></div>
			</div>
  </body>
</html>