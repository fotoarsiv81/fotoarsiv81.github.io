<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter4-1">
<div>
			<h2>Osmanlı-Türkiye çalışmaları: Başarılı modernleşme örneği olarak Türkiye</h2>
			<p>Bölge çalışmalarının yaygınlaşmaya başlamasıyla birlikte Türkiye de Batı dışı toplumlara gösterilen ilgiden payına düşeni aldı. Osmanlı İmparatorluğu’nun külleri üzerinde kurulduğu halde kısa sürede Batı’yı model alarak inşa edilen Türkiye Cumhuriyeti, II. Dünya Savaşı’nın ardından çok partili sisteme geçerken Soğuk Savaş taraflaşmasında kapitalist bloka dahil olmak konusunda tereddüt göstermedi. Bu özellikleri nedeniyle Türkiye, modernleşme kuramcıları tarafından ayrıksı bir “başarı” öyküsü olarak görüldü ve çeşitli araştırmalara konu oldu. Ayrıca, Truman Doktrini ve Marshall Planı kapsamında bir dizi yardım programından yararlanıyor oluşu, programların başarıyla yürütülebilmesi için Türkiye’ nin yakından incelenmesini gerektiriyordu.<a class="si-noteref" href="#f203" id="backref_203">203</a> Türkiye konusundaki araştırmalara itki veren bir diğer gelişme, özellikle 1940’ların sonundan itibaren İngiltere’yle ABD’nin Türkiye’ye Ortadoğu’daki bölgesel gelişmeler kapsamında yeni roller verilmesini tartışmalarıydı.</p>
			<p>Özellikle 1950’lerin ortasında Amerikan akademisinin yoğun olarak ilgilenmeye başladığı coğrafyalardan biri Orta<span id="page165" title="165"></span>doğu’ydu. Savaş yıllarında “düşman ülkeleri” incelemek üzere kurulan Stratejik Hizmetler Ofisi ile Savaş Enformasyon Ofisi bünyesinde; savaşın hemen ertesindeyse aralarında Library of Congress’in de bulunduğu kurumlarda Ortadoğu konusundaki birikimin temelleri atıldı.<a class="si-noteref" href="#f204" id="backref_204">204</a> Özellikle Sosyal Bilimler Araştırma Konseyi’ne bağlı olarak çalışan Yakındoğu ve Ortadoğu Komitesi’yle (Committee on the Near and Middle East) UCLA, Princeton, Chicago ve Harvard gibi üniversitelerde kurulan Ortadoğu merkezleri kısa sürede bölge hakkında temel bilginin ötesine geçilmesini sağladı.<a class="si-noteref" href="#f205" id="backref_205">205</a></p>
			<p>Aynı yıllarda Osmanlı-Türkiye çalışmalarına da ilgi artmaktaydı. Bu ilgi büyük ölçüde, Batı yanlısı istikrarlı bir siyasi sisteme sahip olan Türkiye’yle çalkantılı siyasi durumuyla endişe yaratan Arap Ortadoğu’su arasındaki tezattan esinlenmekteydi. Bu dönemde yapılan araştırmalarda Türkiye’nin ayrıksı durumunun kökenleri sorgulanırken Arap dünyasındaki antisömürgeci ve Batı karşıtı “sorunlu” tavrın nedenleri ortaya konulmaya çalışıldı. Böyle bir sorgulama biçiminin kendisi bile Ortadoğu’ya Batı’nın dış politika gözlükleriyle bakıldığının bir göstergesiydi. Bu yıllarda Türkiye istikrarlı bir müttefik olmakla kalmayıp Batı dışı dünyanın en başarılı modernleşme örneklerinden biri olarak değerlendirilmekteydi. Modernleşme perspektifiyle yapılan analizlerde öncelikle Türkiye toplumunda gelenekselden moderne geçiş dinamiklerinin nasıl işlediği anlaşılmaya çalışıldı.<a class="si-noteref" href="#f206" id="backref_206">206</a> Ancak Türkiye’nin “başarısı”nın kaynakları üzerine üretilen yazın, diğer ülkelere önerilecek modernleşme modelinin standartlaşmasını sağlamaktan uzaktı. Çoğunlukla modernleşmenin amacı <span id="page166" title="166"></span>ve araçları konusunda yeni sorular sorulmasına yol açıyordu. Citino, Osmanlı tarih yazımının Soğuk Savaş modernleşmeciliğine nasıl esin kaynağı olduğunu tartıştığı makalesinde Türkiye’ye gösterilen ilgiyi şöyle açıklamaktadır:</p>
			
			<blockquote>
			<p>Osmanlı-Türk tarihi ABD’nin “üçüncü dünya” politikaları için dersler içeriyordu. Bu dersler açık değildi ancak, derslerin şifrelerini çözmeye dönük çabalar kalkınmanın doğası ve amacı hakkında temel soruların sorulmasına neden oluyordu. Ekonomik ve politik reform arasında ilişki neydi? Antikomünist istikrar veya liberal demokrasi nihai amaç mıydı ve hangisi diğerinin önkoşuluydu?<a class="si-noteref" href="#f207" id="backref_207">207</a></p>
			</blockquote>
			
			<p>Osmanlı tarihi üzerine yapılan araştırmaların, Arap Ortadoğu’sunun “geri kalmışlığı”nı açıklamaya yardımcı olacağı düşünülmekteydi. Nitekim bu bağlamda savaş sonrası yaygınlık kazanan tez, 1848 tarihli Osmanlı Toprak Kanunu’nun başarısız olmasının, güncel sorunların başlıca nedeni olduğuydu. Toprakta özel mülkiyet rejiminin sağlıklı biçimde kurulamamış olması, sorunların kaynağı olarak belirlenirken ABD tarafından Ortadoğu ülkelerine sunulan iktisadi gelişme modelinde toprak reformunun gerçekleştirilmesi önemli bir öğe olarak yer buluyordu. Nitekim aynı yıllarda mecliste tartışılan bir kanun teklifi vesilesiyle Türkiye’de de “toprak reformu” tartışması yapılmaktaydı. Toprak mülkiyetinin ve bölüşümün tartışıldığı bir dönemde Türkiye’nin kırsal yapısı üzerine çok sayıda çalışma yapılması da dikkat çekicidir.<a class="si-noteref" href="#f208" id="backref_208">208</a></p>
			<p><span id="page167" title="167"></span>Modernleşme kuramına göre toprak reformu ve tarımda kapitalistleşme, kalkınmanın önemli tetikleyicilerinden biridir. Öte yandan siyasi istikrarın sağlanması açısından da kırsal dönüşümün büyük önem taşıdığı düşünülmektedir. Ancak bu yıllarda tezleri popülerlik kazanan bazı modernleşmecilere göre yoksul ve topraksız köylülük bir istikrarsızlık kaynağıydı. Kırsal sınıflara duyulan güvensizliği açık biçimde ifade eden isimlerden biri Samuel Huntington’dı. Çin Devrimi ve Latin Amerika’daki toplumsal hareketlerde kırdaki yoksulların, topraksız köylülerin oynadığı rolü göz önünde bulunduran Huntington, statükonun sağlanması açısından kentlileşmenin önemine dikkat çekmekteydi.<a class="si-noteref" href="#f209" id="backref_209">209</a> Kentlileşme kadar, kırda kapitalist ilişkilerin egemen kılınması da köylülüğün arkaik, feodal yapıya baş kaldırmasının önüne geçebilecek bir dönüşüm olarak görülmekte ve desteklenmekteydi. Huntington’ın bu tartışmalı tezleri kısa sürede konuyla ilgili yazını belirlemeye başladı.</p>
			<p>Yoksul köylülüğün siyasi ve sosyal etkisi konusundaki bu olumsuz yaklaşımlara karşın, bir tarım ülkesi olan Türkiye’de köylülüğün siyasi sistem üzerinde bambaşka bir etkide bulunduğu gözlemlenmekteydi. Diğer pek çok ülkeye kıyasla Türkiye toprakta küçük mülkiyetin yaygın olduğu bir ülkeydi. Üstelik mülkiyet sahibi Türk köylüsü CHP’ye karşı yeni kurulan DP’yi destekleyerek çok partili hayata geçişte kritik bir rol oynamıştı. Çok partili hayata geçilmesi Türkiye’nin siyasi sistem reformunu Batı’yı örnek alarak gerçekleştirdiğinin göstergesi olarak memnuniyetle karşılandı.<a class="si-noteref" href="#f210" id="backref_210">210</a></p>
			<p>Çok partili siyasi sistemin kurulmasıyla “diktatörlükten demokrasiye” geçen Türkiye’nin, ekonomide “buluğ çağı dev<span id="page168" title="168"></span>letçiliği”ni<a class="si-noteref" href="#f211" id="backref_211">211</a> geride bırakmasının işareti olarak görülen liberal politikalar izlenmesi ülkenin doğru yolda ilerlediğine yönelik yorumları kuvvetlendirdi. Özellikle 1947 devalüasyonuyla tepe noktasına ulaşan iktisadi liberalizasyon ve uluslararası kapitalist sisteme entegrasyon süreçleri, Türkiye’nin önündeki son pürüzden de kurtulduğuna yorulmakta ve memnuniyetle karşılanmaktaydı. </p>
			<p>Çok partili sisteme kendiliğinden geçen, liberal iktisat politikalarını büyük bir kararlılıkla uygulamaya geçiren Türkiye’nin modernleşmeciler gözünde bir başka artısı, ülkedeki güçlü antikomünizmdi. Antisovyetik tutumlarını her vesileyle dışa vuran siyaset sınıfı, komünistlere karşı yürütülen 1951 tevkifatı, sendikalar ve sol siyasi partilere gösterilen tahammülsüzlük savaş sonrası dönemde sergilenen amansız antikomünizmin birkaç örneğiydi. Bu örnekler, Türkiye’nin Ortadoğu’daki Batı karşıtı, hatta Sovyetlere meyleden atmosferin dışında kaldığını gösteriyordu. Türkiye bu özellikleriyle modernleşme kuramcıları arasında merak uyandırıyordu. Bruce Cumings, bölge çalışmalarını ele aldığı makalesinde Ford Vakfı’nın ülke analizleri yazdırma projesi kapsamında, Dankwart Rustow’a “demokrasiye doğru sarsıntısız ilerlemesi” ve “komünizmin çekiciliğine” karşı bağışıklığı nedeniyle “Yakındoğu’da özel bir örnek” olarak görülen Türkiye hakkında bir ülke çalışması yapmasını önerdiğini yazar.<a class="si-noteref" href="#f212" id="backref_212">212</a> Rustow, bu öneriyle doğrudan ilişkili olup olmadığı bilinmese de aynı doğrultuda Türkiye ile Japonya’yı karşılaştırmalı olarak inceleyen bir çalışma hazırladı. Ayrıca <em>Islam and the West</em> (İslam ve Batı) başlıklı kitabın “Politics and Islam in Modern Turkey” (Modern Türkiye’de Siyaset ve İslam)<a class="si-noteref" href="#f213" id="backref_213">213</a> baş<span id="page169" title="169"></span>lıklı bölümü de Rustow’un kaleminden çıktı. Rustow’un <em>The Appeal of Communism to Islamic Peoples</em> (Müslüman Halklar Arasında Komünizmin Cazibesi) başlıklı bir broşür<a class="si-noteref" href="#f214" id="backref_214">214</a> yazdığı ve burada Bolşeviklerle Türkiye ilişkilerini ele aldığı bilinmektedir.<a class="si-noteref" href="#f215" id="backref_215">215</a></p>
			<p>Türkiye doğumlu Rustow, 1950’lerde Osmanlı ve Türkiye araştırmaları söz konusu olduğunda akla gelen birkaç isimden biriydi ve pek çok kişi ve kurumla ilişki içerisindeydi. Onun da yer aldığı, Yakındoğu Araştırmaları Komitesi (Committee on Near East Studies)<a class="si-noteref" href="#f216" id="backref_216">216</a> Türkiye araştırmaları açısından öncü bazı çalışmalara imza attı.<a class="si-noteref" href="#f217" id="backref_217">217</a> Bu yıllarda Osmanlı-Türkiye araştırmalarında öne çıkan bir başka kuruluş, Dış İlişkiler Konseyi’ydi (Council on Foreign Relations). Konseyin ağır topu Harold Bowen ile birlikte kaleme aldığı <em>Islamic Society and the West</em> (İslam Toplumu ve Batı) başlıklı kitabıyla tanınan İngiliz H.A.R. Gibb, konsey çalışmaları üzerinde belirleyici olmuş, yazdığı kitap pek çok sosyal bilimci için başvuru kaynaklarından biri haline gelmiştir. Ortadoğu ve Türkiye araştırmalarının bir diğer önemli ismiyse 1962’de yayımlanan <em>Modern Türkiye’nin Doğuşu</em> kitabıyla ve daha önce Osmanlı arşivleri ve İslam hakkındaki çalışmalarıyla bilinen Bernard Lewis’ti.</p>
			<p><span id="page170" title="170"></span>ABD’de modernleşmecilerin gözde alanlarından biri haline gelen Osmanlı-Türkiye araştırmalarında yanıtı aranan temel sorulardan biri, “Türkiye’nin istisnai bir örnek mi yoksa genellenebilir bir model mi?” olduğuydu. CFR tarihçileri ve sosyal bilimcileri Türkiye’nin bir “model” olarak görülebileceğinde ısrarcıydı.<a class="si-noteref" href="#f218" id="backref_218">218</a> Modernleşen Türkiye’nin Batı blokuna mesafeli Ortadoğu ülkelerine emsal teşkil edebileceği düşüncesi genel kabul görünce bu kez de, “Türkiye’nin hangi tarihsel özellikleri sayesinde var olan modernleşmeci yapısını kazandığı” sorusuna yanıt arayan çalışmalar yapılmaya başlandı.</p>
			<p>Osmanlı reform hareketleriyle Kemalist devrimler arasındaki sürekliliğe vurgu yapan Rustow, Kemalist devrimlerin geçmişten radikal bir “kopuş” sağladığı tezine karşı “süreklilik” tezini ilk işleyen isimlerden biriydi. Rustow gibi önemli bir isim tarafından dile getirilmiş olsa da süreklilik tezi konusunda bir uzlaşmaya varıldığı söylenemez. Buna karşın, Kemalizmin ülkeyi kararlı bir biçimde modernleşme yoluna soktuğu ve Mustafa Kemal başta olmak üzere bu sürecin mimarı olan kadronun zihniyet dünyasının ve uygulamalarının incelenmesi gerektiği konusunda bir fikir birliğinden söz edilebilir. Gilman, modernleşme kuramıyla ilgili kitabında Mustafa Kemal’den, modernleşmeyi bir ulus inşası anlamında kullanan ilk kişi olarak bahsetmektedir.<a class="si-noteref" href="#f219" id="backref_219">219</a> Gilman’ın ifadesi modernleşme kuramcıları arasında da taraftar bulan Mustafa Kemal algısını yansıtmaktadır. Kemalist Türkiye, savaş sonrasında uygulanan liberal ekonomik politikalar sayesinde modernleşme kuramcılarının gözündeki en sorunlu yanı olan “devletçilik”ten de arınmaya başlayınca, Mustafa Kemal’in otoriterliği Türkiye’nin başarılı modernleşmesinin ve kuvvetli antikomünizminin temeli olarak ilan edildi.</p>
			<p>Sosyal dinamiklerin harekete geçtiği ve sosyalist hareketlerin güç kazandığı 1960’lara kadar Türkiye sorunsuz bir <span id="page171" title="171"></span>modernleşme örneği olarak görüldü. Bu imaj ilk kez 27 Mayıs Darbesi’yle sarsıldı. Ancak darbe yönetimi Türkiye’nin Batı ittifakıyla ilişkilerinde rota değişikliğine gitmediği sürece bu tür otoriter yönelimler Türkiye hakkındaki değerlendirmeleri radikal biçimde değiştirmedi. Zaten hükümetin çeşitli uygulamaları istikrarsızlık kaynağı haline geldikçe ordunun sistemdeki istikrar sağlayıcı rolü daha fazla ilgi çekiyordu.<a class="si-noteref" href="#f220" id="backref_220">220</a> Nihayet ordu darbesi gerçekleştiğinde Türkiye demokrasisinin bu başarısızlığının modernleşmeci Türkiye uzmanlarında hayal kırıklığına yol açmadığı söylenemez. Ancak kısa sürede ABD dış politikasının, düzeni demokrasinin önüne koyan eğilimleri ve otoriter modernleşmeciliğin yükselişi doğrultusunda ordunun bir modernleştirici aktör olarak ne tür avantajlara sahip olduğu üzerine yazılıp çizilmeye başlandı.<a class="si-noteref" href="#f221" id="backref_221">221</a></p>
			<p>Bu yıllarda askerî kadrolar kadar sivil bürokrasi de modernleşme kuramcılarının ilgisini çekiyordu. Özellikle Osmanlı bürokrasisi üzerine yapılan çalışmalara Weberyan anlamda “yasal ussal otoritenin” gelişimini takip edebilmek açısından ihtiyaç duyuluyordu.<a class="si-noteref" href="#f222" id="backref_222">222</a> Böylece geleneksel imparatorluk yapısının modern bir devlete dönüşüm sürecinde etkili olan olgular ve kurumsal yenilikler incelenebildi.</p>
			<p>Türkiye araştırmalarında birinci elden yapılan değerlendirmeleri izleyen ABD’li sosyal bilimcilerin takip ettikleri isimlerin başında Kemal Karpat ve Şerif Mardin geliyordu. Karpat ve Mardin özellikle 1960’lardan itibaren ABD’de Türkiye konusunda yapılan çalışmaları belirleyen isimler oldu. Onların öncülüğünde seküler modernleşmenin gele<span id="page172" title="172"></span>neksel topluma dayattığı reformların istikrarı bozucu niteliği, gelenekselin direnişi ve nihayet altüst oluşlara yol açmayan geleneksel modernlik imkânı modernleşme kuramcıları arasında da daha fazla tartışılmaya başlandı. Ancak bu tartışmanın Türkiye tarih yazımına etkisini açıklayabilmek için 1960’ların sonundaki akademik üretime yoğunlaşmak gerekir. Daha önce bu iki Türkiyeli isme ek olarak, çok sayıda ABD’li ve Avrupalı akademisyenin yarattığı bir külliyattan söz etmek gerekir.<a class="si-noteref" href="#f223" id="backref_223">223</a></p>
			</div>
			<div class="si-footnotes">
			<div class="si-footnote" id="f203"><a class="si-backref" href="#backref_203">203</a><span>. Türkiye, Yunanistan ve İran gibi ülkeler Soğuk Savaş’la birlikte Amerikan kamuoyunun ilgi alanına girmiştir. Türkiye denildiğinde ABD akademisinde akla gelen isimlerden biri olan Lewis V. Thomas, Richard N. Frye ile birlikte Türkiye ve İran üzerine ABD’lileri aydınlatmak üzere kaleme alınmış bir kitap yayımlamıştır. <em>The United States and Turkey and Iran</em> başlıklı kitabın Sumner Welles’in yazdığı giriş kısmında kitabın amacı şu şekilde ifade edilmiştir: “Bu kitabı yazarak, Thomas ve Frye, Amerikan kamuoyunun, ABD’nin güvenliği için birdenbire büyük öneme sahip hale gelen bu iki eski ulusun tarihi, ekonomisi, siyasi ve stratejik sorunlarıyla doğalarını daha iyi bilmelerini mümkün kılan büyük bir iş yapmışlardır.” Age, s. 12. Kitap Soğuk Savaş, ABD’nin güvenlik ihtiyaçları ve ülke araştırmalarının nasıl iç içe geçmiş olduğunun bir örneğidir.</span></div>
			<div class="si-footnote" id="f204"><a class="si-backref" href="#backref_204">204</a><span>. Dankwart A. Rustow, “Middle East”, Lucian W. Pye (Ed.) <em>Political Science and Area Studies</em>, Rivals or Partners? içinde (170-180), Bloomington&amp;London, Indiana University Press, 1975, s. 174.</span></div>
			<div class="si-footnote" id="f205"><a class="si-backref" href="#backref_205">205</a><span>. Age, s. 174.</span></div>
			<div class="si-footnote" id="f206"><a class="si-backref" href="#backref_206">206</a><span>. Bu bağlamda dönemin en bilinen kitabı Lerner tarafından yazılmıştır. Bkz. Daniel Lerner, <em>The Passing</em> of T<em>raditional Society: Modernizing the Middle East</em>, London, Free Press of Glencoe, 1958. Lerner, araştırmasının bir kısmını Türkiye’de yürütmüştür.</span></div>
			<div class="si-footnote" id="f207"><a class="si-backref" href="#backref_207">207</a><span>. Nathan J. Citino, “The Ottoman Legacy in Cold War Modernization”, <em>International Journal of Middle East Studies</em>, Sayı 40, 2008, s. 580.</span></div>
			<div class="si-footnote" id="f208"><a class="si-backref" href="#backref_208">208</a><span>. 1950 ve 1960’lar boyunca modernleşmeci ekole yakın ya da bu ekolü etkileyen iktisadi araştırmalar yayımlanmıştır. Birkaç önemli örneği: Frederick W. Frey ve Diğerleri, “Rural Development Research Project, 10-part multilith”, Massachusetts: M.I.T. Center for International Studies, 1967; Robert W. Kerwin, “Etatism in Turkey”. Hugh G. J. Aitken (Ed.) <em>The State and Economic Growth</em> içinde (97-114), New York, 1959; Arthur Paul Stirling, <em>Turkish Village</em>, New York, Willey, 1966; Max Weston Thornburg, <em>Turkey:</em> <em>An Economic Appraisal</em>, New York, The Twentieth Century Fund, 1949; Barbara Helling ve George Helling. <em>Rural Turkey - A New Socio-Statistical Appraisal</em>, İstanbul, İstanbul Üniversitesi İktisat Fakültesi, 1958.</span></div>
			<div class="si-footnote" id="f209"><a class="si-backref" href="#backref_209">209</a><span>. Huntington’un görüşlerini aktaran <em>The Empire’s New Clothes Paradigm Lost and Regained</em>, s. 43.</span></div>
			<div class="si-footnote" id="f210"><a class="si-backref" href="#backref_210">210</a><span>. Nitekim aynı modernleşmeci çevreler 1960 darbesini Türkiye’nin modernleşme çabaları bağlamında desteklemiştir.</span></div>
			<div class="si-footnote" id="f211"><a class="si-backref" href="#backref_211">211</a><span>. Max Thornburg’un raporu, “The Ottoman Legacy in Cold War Modernization”, s. 586.</span></div>
			<div class="si-footnote" id="f212"><a class="si-backref" href="#backref_212">212</a><span>. Bruce Cumings, “Boundary Displacement: Area Studies and International Studies during and after the Cold War”, <em>Bulletin of Concerned Asian Studies</em>, Cilt 29, Sayı 1, 1997. <a href="http://www.mtholyoke.edu/acad/intrel/cumings2.htm">http://www.mtholyoke.edu/acad/intrel/cumings2.htm</a>  (en son erişim tarihi: 1 Aralık 2009).</span></div>
			<div class="si-footnote" id="f213"><a class="si-backref" href="#backref_213">213</a><span>. Dankwart A. Rustow, “Politics and Islam in Modern Turkey (1920-1955)” makalesinin aynı basımı, R. Frye (Ed.) <em>Islam and The West</em> içinde (69-107), Lahey, Mlouton, 1957.</span></div>
			<div class="si-footnote" id="f214"><a class="si-backref" href="#backref_214">214</a><span>. Bkz. Dankwart A. Rustow, <em>The Appeal of Communism  to Islamic Peoples</em>, Washington, D.C., Brookings Institution, 1965.</span></div>
			<div class="si-footnote" id="f215"><a class="si-backref" href="#backref_215">215</a><span>. Türkiye bir Ortadoğu ülkesi olarak, İslam kimliğiyle ele alınmıştır. Ayrıca 1950’ler boyunca laik Türkiye’de İslami canlanış ilgi çekmiş, konuyla ilgili olarak çok sayıda inceleme yayımlanmıştır. Bu incelemelerin bir kısmı Türkiye’de bir süre yaşayan Howard Reed’a aittir. Reed, ilahiyat fakültesi ve imam hatip okullarıyla ilgili broşürler de yazmıştır. Ayrıca Bernard Lewis, Dankwart Rustow, Uriel Heyd, Paul Stirling gibi isimler de 1940’ların ikinci yarısından itibaren başlayan İslami yükselişle ilgili makaleler yayımlamıştır.</span></div>
			<div class="si-footnote" id="f216"><a class="si-backref" href="#backref_216">216</a><span>. Komite, Sosyal Bilimler Araştırma Konseyi-Amerikan Öğrenilen Toplumlar Konseyi’ne (Social Science Research Council-Amerikan Council of Learned Societies) bağlıdır. Rustow ayrıca MESA kurucularındandır.</span></div>
			<div class="si-footnote" id="f217"><a class="si-backref" href="#backref_217">217</a><span>. John Kingsley Birge’nin Türkiye bölge çalışmalarına giriş amaçlı çalışması bu komiteye sunulmuştur. Birge bir süre Türkiye’de bulunmuş ve ders vermiştir. Kitabı ABD’deki Türkiye araştırmalarının öncü çalışmalarından biridir. John Kingsley Birge, <em>A Guide to Turkish Area Study,</em> Washington, Committee on Near Eastern Studies, American Council of Learned Societies, 1949.</span></div>
			<div class="si-footnote" id="f218"><a class="si-backref" href="#backref_218">218</a><span>. “The Ottoman Legacy in Cold War Modernization”, s. 588.</span></div>
			<div class="si-footnote" id="f219"><a class="si-backref" href="#backref_219">219</a><span>. <em>Mandarins of the Future</em>, s. 30-35.</span></div>
			<div class="si-footnote" id="f220"><a class="si-backref" href="#backref_220">220</a><span>. Türkiye’de de ordunun rolü gittikçe daha fazla ilgi çeker olmuştur. Bu ilgiyi kanıtlayan bir çalışma için bkz. Dankwart A. Rustow, “The Army and the Founding of the Turkish Republic”, <em>World Politics</em>, Cilt 11, Sayı 4, Temmuz 1959, s. 513-552.</span></div>
			<div class="si-footnote" id="f221"><a class="si-backref" href="#backref_221">221</a><span>. Bu yaklaşımın tipik bir örneği için bkz. Daniel Lerner ve Richard D. Robinson. “Swords and Ploughshares: The Turkish Army as a Modernizing Force”, <em>World Politics</em>, Cilt 13, Sayı 1, Ekim 1960, s. 19-44.</span></div>
			<div class="si-footnote" id="f222"><a class="si-backref" href="#backref_222">222</a><span>. “The Ottoman Legacy in Cold War Modernization”, s. 591.</span></div>
			<div class="si-footnote" id="f223"><a class="si-backref" href="#backref_223">223</a><span>. İslam konusunda Richard N. Frye, Howard A. Reed ve Gotthard Jäschke; Türkiye tarihi hakkındaki genel kaynaklar olarak Bernard Lewis, Geoffrey Lewis, Roderic H. Davison, Edouard Engelhardt, Fay Kirby; çok partili hayata geçiş konusunda Kemal Karpat; modernleşme paradigması kapsamında Daniel Lerner ve Dankwart A. Rustow; ekonomi konusunda Zvi Yehuda Hershlag; yönetici sınıflar ve köylülük konusunda Frederick W. Frey; düşünce dünyası ve siyasi ideoloji Uriel Heyd ve sonraki yıllarda Şerif Mardin, Ernest Edmondson Ramsaur, Walter F. Weiker. Ward ve Rustow’un derlediği Japonya ve Türkiye modernleşmesinin ele alındığı kitapta farklı alanlardaki eserleri kapsayan bir Türkiye bibliyograyfası verilmiştir. Ayrıca, eserlerin yararlılıklarına dair notlar da düşülmüştür. Bkz. Robert E. Ward ve Dankwart A. Rustow. <em>Political Modernization in Japan and Turkey,</em> Princeton, N.J., Princeton University Press, 1964, s. 477-485.</span></div>
			</div>
  </body>
</html>