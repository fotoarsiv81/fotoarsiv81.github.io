<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Türkiye’nin Soğuk Savaş Düşünce Hayatı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:04f79a9e-338e-4b92-b67d-ae96b2af8166"/>
	</head>
	<body id="chapter3-1">
<div>
			<h2>1930’lardan 1950’lere ABD’de ideolojik dönüşüm</h2>
			<p>1930’larda acımasız bir açlık ve işsizlik dalgası yaratan kriz, birkaç yıl içinde yeni bir toplumsal hareketlilik yaratarak en azından siyasi olarak nefes alınabilen bir döneme kapı aralamıştı. 1930’larda yükselmeye başlayan sistem dışı muhalefet ve örgütlenme dalgasını besleyen birden çok kaynak vardı. Bu kaynaklardan biri, özellikle büyük kentlerde yaşayanların hayatlarını çekilmez hale getiren ekonomik buhrana gösterilen tepkiydi. Kitlesel işten çıkarmalara,<a class="si-noteref" href="#f113" id="backref_113">113</a> maaşların erimesine, kıtlıklara yol açan buhrana karşı bir direnç oluşturmak isteyen Amerikan işçi sınıfı 1930’larda sendikaların saflarını daha büyük bir öfkeyle doldurmaya başlamıştı. İşçi sınıfı hareketinin tarihi Amerikan kapitalizmi kadar eski olan bir ülkede krize verilen ilk tepkinin örgütlenme olması doğaldı.</p>
			<p>Sendikal örgütlülük, ekonomik buhranın yol açtığı sıkıntılara duyulan öfkenin yanı sıra sendikalarda etkili olmaya başlayan radikal bir gücün, Amerikan Komünist Partisi’nin etkisiyle de sistem için tehlike çanlarının çalmasına neden <span id="page104" title="104"></span>olmaktaydı. Özellikle Sanayi Örgütleri Kongresi (CIO) içinde Amerikan Komünist Partisi’nin artan etkisi sendikal faaliyetlerin radikalleşmesini de beraberinde getirdi. Komünist Parti bu yıllarda bir ara CIO’nun toplam örgütlülüğünün yüzde yirmisini oluşturan sendikalarda hâkim durumdaydı. Daha da önemlisi New York, Illinois, California gibi önemli eyaletlerdeki CIO şehir konseyleri büyük oranda Komünist Parti’nin elindeydi. Büyükşehirlerdeki işçi hareketleri içindeki bu ağırlık partinin ülke çapında, özellikle aydınlar arasındaki prestijinin kaynaklarından biri haline gelmişti.</p>
			<p>Siyasi gelişmeler bağlamından bakıldığında I. Dünya Savaşı’nın son yıllarında güç kazanmaya başlayan, başta aydınlar olmak üzere birçok toplumsal kesimi etkileyen savaş karşıtı hareketin, 1910’ların ikinci yarısını ABD tarihinin keskin siyasi mücadelelerle anılan bir dönemi haline getirdiği belirtilmelidir. Pasivistlerden, savaşı emperyalist sistemin bir paylaşım mücadelesi olarak gören çeşitli sol gruplara kadar geniş bir yelpazeyi içine alan bu savaş karşıtlığı, 1930’larda olgunluk dönemini yaşayacak olan aydınların siyasi düşüncelerini önemli oranda şekillendirdi.</p>
			<p>Ancak aynı dönem ABD tarihinde yeni bir sağ yükselişe ve sonraki yıllarda sol hareketlere karşı mücadelede sivrilen politikacılara esin kaynağı olacak bir dizi uygulamaya da tanıklık edilmekteydi. ABD halkının, kendi ülkelerinin I. Dünya Savaşı’na katılmasına gönülsüz olması nedeniyle ilk başta olumlu bir ortamda boy veren savaş karşıtı hareket için koşullar, Woodrow Wilson’un ABD’yi savaşa sokmaya hazırlanmasıyla hızla değişti. Savaşa çocuklarını, yakınlarını, sevgililerini göndermek istemeyenlerin, büyük kapitalist ülkelerarasındaki çarpışmada halkların herhangi bir çıkarı olmadığını düşünenlere daha fazla kulak vermeye başlamasıyla siyasileşen savaş karşıtı duruş, Wilson’un savaşa katılma kararıyla birlikte, ABD’yi arkadan vurmakla itham edilmeye başlanacaktı. Siyasi atmosferdeki bu değişim savaş karşıtı tüm etkinliklerin şiddetle bastırılmasına, savaş karşıtı siyasi faaliyet yürütenlerin kovuşturulmasına ve cezalandırılması<span id="page105" title="105"></span>na yol açtı. Devletin bu tutumunu aktif olarak destekleyen, hatta ABD’yi arkadan vurduğuna inandıkları savaş karşıtlarını, başta Alman göçmenleri hedef alarak<a class="si-noteref" href="#f114" id="backref_114">114</a> bizzat cezalandırmaya başlayan yeni sağ hareketin boy vermesiyle birlikte ülkede bir anda politizasyonun yükseldiği birkaç yıllık bir ara döneme girilmişti. Dalga fazla yükselemeden sönümlenmişse de bu kısa dönemde verilen mücadeleyle politikleşen, savaş karşıtı imza toplayan, gösteriler düzenleyen, konser salonlarını dolduranlar, 1930’lara önemli bir siyasi birikim devretmiş oldular.</p>
			<p>Esasen 20. yüzyılın ilk yarısı o kadar büyük sarsıntılara, travmatik olaylara tanıklık etmiştir ki, bu dönemde belirmeye başlayan arayış, eskiye duyulan öfke ve bunlarla güçlenen toplumsal hareketler sadece ABD’de değil, dünyanın diğer coğrafyalarında da statükoyu sarsmaya başlamıştı. Yüzyılın başında patlak veren ve cephelerde, cephe gerisinde milyonlarca insanın ölümüne yol açan bir dünya savaşı ve bu savaşa baş kaldırarak gerçekleştirilen Bolşevik Devrimi; 1930’larda dünyayı saran ekonomik buhran ve eşzamanlı olarak yükselmeye başlayan faşist hareketler... Tüm bu sarsıntıların Yeni Dünya’da hissedilmeye başlandığı düşünülürse ABD’de bir kuşağın hızla radikalleşmesinin nedenleri daha iyi anlaşılabilir.</p>
			<p>Ancak bu radikalleşmenin doruk noktalarından biri, ABD halkını Avrupa’da yaşananlara ilk kez doğrudan tepki vermeye ve müdahale etmeye sevkedecek kadar etkileyen olay, 1930’ların ortasında dünya tarihinin belki de en geniş çaplı ve tutkulu uluslararası dayanışma eylemlerine yol açan <span id="page106" title="106"></span>İspanya İçsavaşı oldu. ABD’de de içsavaşta Franco’ya karşı savaşan cumhuriyetçileri desteklemek için büyük yardım kampanyaları organize edildi. Cepheye gidip cumhuriyetçilerin saflarında bizzat çarpışmak için gönüllü olan ABD vatandaşlarının, uluslararası ilişkileri güçlü olan Amerikan Komünist Partisi’ne başvurmaya başladıkları görülüyordu. Yüz kişilik ilk gönüllü birliği 1936’nın sonunda İspanya’ya gitmek için New York’tan yola çıktı. Savaş boyunca üç bin ABD’li İspanya’ya ayak basacak, gidenlerin yarısı geri dönemeyecekti.<a class="si-noteref" href="#f115" id="backref_115">115</a></p>
			<p>İspanya, İtalya ve Almanya’da faşizmin siyasi ve toplumsal etkisinin yarattığı tepkiyle politikleşen bu kuşak,<a class="si-noteref" href="#f116" id="backref_116">116</a> faşizmin önüne geçemeyen liberal demokrasinin erdemlerini de sorgulamaya başlamıştı.<a class="si-noteref" href="#f117" id="backref_117">117</a> Faşizm karşısında kötü bir siyasi sınav verilmesinin yanı sıra kapitalizmin krizinin yarattığı büyük hoşnutsuzluk radikal düzen değişikliği taleplerine ilgiyi artırdı.</p>
			<p>Kapitalizmin sunduğu geleceğe umut bağlamaktan vazgeçen aydın kuşağının, ABD’deki liberal geleneği sorgulayarak içine girdikleri düşünsel macera, bazıları için gittikçe <span id="page107" title="107"></span>daha radikal toplumsal projelere ilgi duymakla sonuçlandı. Bunlardan pek azı, komünist hareketin saflarına katılırken önemli bir bölümü radikal bir dönüşümün nasıl sağlanabileceğine ilişkin arayışlarını uzun yıllar sürdürdü. Böyle bir ortamda aydınlar arasında Sovyetler Birliği’ndeki gelişmelere daha fazla ilgi duyulması bu dönemin dikkat çekici ama şaşırtıcı olmayan bir gelişmesiydi.</p>
			<p>Sovyetler Birliği’ne gösterilen ilgi, İtalya’da Mussolini, Almanya’da Hitler liderliğinde faşist hareketlerin güç kazanmaya başlamasıyla birlikte büyük oranda sempatiye evrildi. Özellikle İspanya İçsavaşı’nda Franco’ya karşı cumhuriyetçilere yardım gönderen tek ülkenin Sovyetler Birliği olması, ABD’li aydınların Sovyetlere karşı derin bir minnettarlık ve takdir duymasına yol açtı. Sovyetler Birliği’nin aktif tarafgirliğine karşın Avrupalı güçlerin Franco’ya göz kırpan “tarafsızlık”ları ve Roosevelt liderliğindeki ABD hükümetinin tüm çağrılara rağmen tarafsızlık politikasını değiştirmemesi bu aydınlar tarafından faşizme karşı mücadelede kapitalist ülkelere güven duyulamayacağının bir göstergesi olarak kabul edilmişti.</p>
			<p>Eskisine göre sola daha sıcak bakmakla birlikte eleştirileri ve çözüm projeleri birbirinden oldukça farklılaşan bir aydın kuşağını, aynı politik çatı altında birleştiren deneyim, faşizm karşıtı cephe örgütlenmeleriydi. Merkezinde komünistlerin durduğu halk cephesi ya da demokratik cephe olarak hayata geçirilen bu ittifak politikası, Avrupa’da olduğu gibi ABD’de de farklı kesimleri yan yana getiren bir örgütlenme deneyimi yarattı. 1930’ların sonlarına doğru etkili olan politikanın 1940’ların ortalarına gelindiğinde güç kaybettiği görülmekteydi.</p>
			<p>Değişim her şeyden önce maddiydi. II. Dünya Savaşı Avrupa’da milyonlarca ölü, milyonlarca göçmen, değişen sınırlar, bombalanmış şehirler, işsizlik ve açlık bırakarak sona ermişti. Avrupa’nın hemen yanı başındaki Sovyetler Birliği’nin yalnız insan kaybı 20 milyonun üzerindeydi. Yüzyıl <span id="page108" title="108"></span>başında Avrupa’nın parlayan yıldızı olarak görülen Almanya, faşizme beşiklik etmenin yarattığı dehşet ve suçluluk duygusuyla ve tamamen yıkılmış şehirleriyle “tarihin sıfır yılı”nı<a class="si-noteref" href="#f118" id="backref_118">118</a> yaşamaktaydı. Avrupa’yı molozlar içerisinde bırakan savaş, Atlantik’in öte yakasında kendisini tarihinde hiç olmadığı kadar muzaffer hisseden, yeni misyonlara hazırlanan bir dünya gücüne yükselme olanağı yarattı.<a class="si-noteref" href="#f119" id="backref_119">119</a> Gerçekten de savaşın bitiminde ABD’de her alanda bir iyimserlik dalgasının hâkim olduğu gözlemlenebiliyordu. Bir kez, Avrupa’daki savaşa son anda dahil olan ABD verdiği az sayıda kayba rağmen büyük kazançlar elde etmişti; Almanya’nın yarısı elinde sayılırdı, Japonya’da tam denetim kurmuştu. ABD yönetimi, savaşın bitiminde, teslim olacağını bildirdiği halde Japonya’nın iki şehrini atom bombasıyla vurmuş, teknolojisinin üstünlüğünü tüm dünyaya kanıtlamış ve rakiplerine gözdağı vermişti. Savaş boyunca ekonomik kayıplar vermek bir yana savaşın tedarikçisi olarak içeride bir süredir uygulanan Keynesyen Yeni Düzen politikalarının da yardımıyla bunalım dönemini tamamen unutturacak bir refaha kavuştu. Ancak savaşın sonu gelse de ABD için kazanç evresinin sonu görünmemekteydi; ABD birkaç yılda Avrupa’daki yıkımı kendisi için ekonomik bir kazanca dönüştürecek mekanizmaları kurmaya hazırlanıyordu.</p>
			<p>1945’te ABD halkı kendi ülkesini işte böyle bir tablo içerisinde görüyordu. Aydınlar, Avrupa’daki karamsarlıktan paylarına düşeni alsa da ekonomik buhran sırasındaki çöküntünün yerini refah dönemine bırakmasıyla duyulan rahatlama bu cenaha da sirayet etmekteydi. Bu iyimserlik, ABD’li aydınlarda Roosevelt döneminde içeride uygulanan müdahaleci politikaların savaş sonrasında devam etmesine dönük bir beklenti yarattı. Uluslararası gelişmeleri yakından <span id="page109" title="109"></span>takip eden aydınlar, dış politikada moral değerlerle hareket edilmesini, dünyanın yıkım görmüş yerlerinin onarılmasında ABD’nin aktif rol almasını ve faşizmin ardından başta Sovyetler Birliği olmak üzere müttefiklerle iyi ilişkiler kurulmasını teşvik eden yazılar yazıyorlardı.</p>
			<p>Ancak herhalde aralarında 1945’ten sadece birkaç yıl sonra içeride ve dışarıda koşulların ne kadar kökten değişeceğini tahmin edebilen bulunmuyordu. Çok değil, henüz 1940’ların son yıllarında, içeride her yere sızan ve nihai olarak devleti ortadan kaldırmayı amaçlayan yıkıcı güçlere; dışarıda ise “şeytan” diye tanımlanan Sovyetler Birliği’nin dünyayı ele geçirme planlarına ilişkin yeni ifşaatlar yapan gazete manşetleriyle sarsılan bir toplum yaratıldı.</p>
			<p>Toplumu büyük ölçüde ele geçiren bu paranoyak ruh halinin hâkim kılınması açısından 1946-1948 dönemi kritik önemdeydi. 1946’dan itibaren Soğuk Savaş’ın gerektirdiği siyasi, ideolojik toplumsal yeniden yapılanma çerçevesinde yeni adımlar atıldı. 1948 yılı geldiğinde insanlar ya yeni düşmanın yapabileceklerine ilişkin korku senaryolarıyla ikna edilmiş ya da büyük oranda susturulmuşlardı. Dolayısıyla antikomünist saldırganlığın simge ismi haline gelen Senatör McCarthy taarruza geçmeden çok önce toplumu ve aydınları bu darbeler karşısında hassas hale getiren bir ikna ve şiddet dönemi yaşandığı göz önünde bulundurulmalıdır.</p>
			<p>ABD bir yandan içyapısının farklı öğelerini Soğuk Savaş eleğinden geçirirken aynı süreçte, özellikle devlet kademelerinde sürdürülen dışa açılma tartışmaları bir neticeye ulaştırılmaktaydı. Böylece ABD, Avrupa’dan başlamak üzere savaş sonrası dünya düzenine doğrudan müdahale etmeye dönük tedbirleri almaya başlamıştı.</p>
			
			</div>
			<div class="si-footnotes">
			<div class="si-footnote" id="f113"><a class="si-backref" href="#backref_113">113</a><span>. Kitlesel işten çıkarmaları Zinn şu örneklerle anlatıyor: “1929 yılının bahar aylarında 128 bin işçi çalıştıran Ford Motor Fabrikası’nın işçi sayısı 1931’de 37 bine düştü. 1930 yılının sonunda New England’daki 128 bin tekstil işçisinin neredeyse yarısı işten çıkarılmıştı.” Howard Zinn, <em>A People’s History of the United States</em>, New York, Harper Collins Publishers, 2003, s. 387.</span></div>
			<div class="si-footnote" id="f114"><a class="si-backref" href="#backref_114">114</a><span>. Bu dönem Alman kökenli ABD’lilerden yeni bir düşman yaratıldığını söyleyen Bennett, ABD’lilerin yeni düşmandan duydukları korkuyla Almanların yiyecekleri zehirlediğine, tıbbi malzemelere zarar verdiğine inandıklarını söylüyor. Dahası bu yıllarda devlet okullarındaki Almanca dersleri kaldırılıyor; Alman isimleri değiştiriliyor; restoranlardaki Alman yiyecekleri mönülerden kayboluyor; Alman shepherd cinsi köpeğin adı Alsatian shepherd oluyor; Almanca çıkan gazeteler sokaklarda yakılıyor; Wagner, Schubert, Beethoven müzikal organizasyonlarda çalınmaz oluyor ve pek tabii ki Alman kökenlilere yönelik saldırılar artıyor. David Harry Bennett, <em>The Party of Fear: From Nativist Movements to the New Right in American History</em>, University of North Carolina Press, 1988, s. 184.</span></div>
			<div class="si-footnote" id="f115"><a class="si-backref" href="#backref_115">115</a><span>. Harvey Klehr, <em>The Heyday of American Communism, The Depression Decade</em>, New York, Basic Books, Inc., Publishers, 1984, s. 219.</span></div>
			<div class="si-footnote" id="f116"><a class="si-backref" href="#backref_116">116</a><span>. Faşizmin yükselişiyle beraber hızla sola kayan kuşak içerisinde Yahudiler özel bir grup oluşturmuştur. Özellikle Almanya’da Yahudiler için yaşamı çekilmez hale getiren antisemitizm, ABD’deki Yahudiler arasında antifaşist eğilimi bilemiştir. Faşizm karşısında pasif bir politika benimseyen Batı Avrupa ülkelerine ve ABD’ye tepki duyan bu kesimler arasında Sovyetler Birliği’ne dönük sempatinin yaygınlaşmaya başlaması, ABD entelektüel hayatı üzerinde de etkide bulunmuştur. Savaş başladığında Avrupa’dan kaçarak ABD’ye sığınan Yahudilerin sayısı hızla artarken solun entelektüel tabanı da genişlemiştir. Aralarında dünya çapında yazarların, sanatçıların, aydınların bulunduğu Yahudi göçüyle ABD’de, sol, tarihinin en kuvvetli dönemini yaşamıştır.</span></div>
			<div class="si-footnote" id="f117"><a class="si-backref" href="#backref_117">117</a><span>. Bu entelektüellerden biri olan Edmund Wilson’un fikirlerindeki dönüşüm, okumuş yazmış kesimin düşüncelerinde yaşanan kırılmanın en iyi örneklerinden biridir. Wilson, bu yıllarda ABD’nin özgürlükçü aydınları arasında en prestijli dergilerden biri olarak rağbet gören <em>The New Republic</em>’in editörüyken bir arkadaşına yazdığı mektupta, ülkenin farklı yerlerini bir süredir dolaştığını, ekonomik krizin etkilerini gözlemlediğini, komünistlerin verdiği mücadeleyi izlediğini ve liberalizmin geleceği konusunda kaygılı olduğunu anlatır. 1931’in ilk aylarında yazdığı “İlericilere Bir Sesleniş” (An Appeal to Progressives) başlıklı yazısında liberalizmin yaşadığı psikolojik krizin, ekonomik sıkıntılardan daha sakatlayıcı olduğunu ve liberalizmin neredeyse iflas ettiğini belirtir. Age, s. 77.</span></div>
			<div class="si-footnote" id="f118"><a class="si-backref" href="#backref_118">118</a><span>. Roberto Rosselini’nin unutulmaz filmi <em>Almanya Yıl Sıfır</em>, 3. Reich’in molozları içerisinde hayata tutunmaya çalışan insanları anlatır.</span></div>
			<div class="si-footnote" id="f119"><a class="si-backref" href="#backref_119">119</a><span>. ABD’nin muzaffer hali Türkiye’de bu güce duyulan hayranlığın nedenlerinden biridir.</span></div>
			</div>
  </body>
</html>