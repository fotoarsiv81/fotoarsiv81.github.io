<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bülent Somay <span class="calibre2">Şarkı Okuma Kitabı Ses ve Sözle Denemeler</span></p>
<p class="calibre1">1956‘da İstanbul'da doğdu. 1972'de girdiği Boğaziçi Üniversitesinden 1981 yılında, Ingiliz Edebiyatı dalında lisansüstü derecesiyle ayrıldı. 1982-83 yıllarında Montreal Mc-Gill Üniversitesi’nde bilimkurgu alanında çalıştı. 1983'ten bu yana <span class="calibre3">Akıntıya Karşı, Zemin</span>, <span class="calibre3">Birikim, Demokrat</span> ve <span class="calibre3">Defter dergilerinde</span> deneme ve makaleleri yayımlandı. 1984-95 yılları arasında Mozaik Müzik Topluluğu'nun bir üyesi olarak, 1995'ten sonra ise bağımsız olarak müzik çalışmalarını sürdürdü. Metis Yayınlarında fantazi ve bilimkurgu edebiyatı alanında editörlük yaptı. 1986-94 yılları arasında yazdığı siyasi makalelerini topladığı <span class="calibre3">Geriye Kalan Devrimdir </span>(1997), <span class="calibre3">Şarkı Okuma Kitabı</span> (2000, 2009), <span class="calibre3">Tarihin Bilinçdı-şı</span> (2004), <span class="calibre3">Bir Şeyler Eksik</span> (2007) ve <span class="calibre3">Çokbilmiş Özne</span> (2008) adlı kitapları Metis Yayınları arasından çıktı. Somay halen İstanbul Bilgi Üniversitesi Kültüre! İncelemeler Yüksek Lisans Programı direktörü olarak çalışmaktadır.</p>
<p class="calibre1">Metis Yayınları</p>
<p class="calibre1">İpek Sokak 5, 34433 Beyoğlu, İstanbul Tel: 212 2454696 Faks: 212 2454519 e-posta: <a href="mailto:info@metiskitap.com">info@metiskitap.com</a> <a href="http://www.metiskitap.com">www.metiskitap.com</a></p>
<p class="calibre1">Şarkı Okuma Kitabı Ses ve Sözle Denemeler Bülent Somay</p>
<p class="calibre1">© Bülent Somay, 1999 © Metis Yayınları, 1999, 2009</p>
<p class="calibre1">İlk Basım: Nisan 1999 Üçüncü Basım: Kasım 2010</p>
<p class="calibre1">Bu kitapta yer alan yazılardan "Kırılgan" ilk kez, <span class="calibre3">Defter</span> 5, 1988 Yaz sayısında, "Herkes Sevdiğini Öldürür" <span class="calibre3">Defter</span> 29, 1997 Kış sayısında, Eklerde yer alan "Güzel" ve "İntikam" yazıları ise <span class="calibre3">Radikal</span> gazetesi "Açıklamalı Kavramlar Sözlüğü" köşesinde yayımlandı.</p>
<p class="calibre1">Notalar: Ayşe Tütüncü Kapak Tasarımı: Ezgi Keskinsoy</p>
<p class="calibre1">Dizgi ve Baskı Öncesi Hazırlık: Metis Yayıncılık Ltd.</p>
<p class="calibre1">Baskı ve Cilt: Yaylacık Matbaacılık Ltd.</p>
<p class="calibre1">Fatih Sanayi Sitesi No. 12/197-203 Topkapı, İstanbul Tel: 212 5678003</p>
<p class="calibre1">ISBN-13: 978-975-342-268-0</p>
<p class="calibre1"><span class="calibre2">Bülent Somay</span></p>
<p class="calibre1"><a id="bookmark0"></a><span class="calibre2">Şarkı Okuma Kitabı</span></p>
<p class="calibre1"><a id="bookmark1"></a><span class="calibre2">SES VE SÖZLE DENEMELER</span></p>
<p class="calibre1"><span class="calibre2">Genişletilmiş tekrar basım</span></p>
<p class="calibre1"><a id="bookmark2"></a><span class="calibre2">metis</span></p>
<p class="calibre1"><a id="bookmark3"></a><span class="calibre2">İçindekiler</span></p>
<p class="calibre1">ikinci Basıma Önsöz 11</p>
<p class="calibre1"></p>
<p class="calibre1">Giriş: Ses ve Söz 13</p>
<p class="calibre1"></p>
<p class="calibre1">Tufandan Sonra Ne Olacak? 23</p>
<p class="calibre1"></p>
<p class="calibre1">Suzanne'in Aynası 33</p>
<p class="calibre1"></p>
<p class="calibre1">Niçin Şarkı Söylüyorum? 45</p>
<p class="calibre1"></p>
<p class="calibre1">Kırılgan/On Yıl Sonra 57</p>
<p class="calibre1"></p>
<p class="calibre1">Benim İktidarım Kimin Özgürlüğü? 71</p>
<p class="calibre1"></p>
<p class="calibre1">Unutmazsak Dayanabiliriz 87</p>
<p class="calibre1"></p>
<p class="calibre1">Ortalamanın iktidarı 97</p>
<p class="calibre1"></p>
<p class="calibre1">"Herkes Sevdiğini Öldürür” 109</p>
<p class="calibre1"></p>
<p class="calibre1"><span class="calibre2">EKLER</span></p>
<p class="calibre1"></p>
<p class="calibre1">1. Chelsea Oteli No: 2   123</p>
<p class="calibre1"></p>
<p class="calibre1">2. Sanki Yıllar Geçti Nancy 126</p>
<p class="calibre1"></p>
<p class="calibre1">3. “Herkes Sevdiğini Öldürür" 128</p>
<p class="calibre1"></p>
<p class="calibre1">4. intikam 129</p>
<p class="calibre1"></p>
<p class="calibre1">5. Kıyamet Sureleri 131</p>
<p class="calibre1">Bir gün gelirsen buralara, Jane için ya da bana </p>
<p class="calibre1">Düşmanın uykuda olacak, kadınıysa özgür</p>
<p class="calibre1"></p>
<p class="calibre1">-LEONARD COHEN</p><div class="calibre4"><div class="calibre4"><img src="main-1.png" alt="" class="calibre5"/></div></div>
<p class="calibre1"><a id="bookmark4"></a><span class="calibre2">ikinci Basıma Önsöz</span></p>
<p class="calibre1"><span class="calibre3">Şarkı Okuma Kitabim</span> bitirdiğimde, bitirdiğim şeyin tam olarak ne olduğundan emin değildim. Kitap 1988'de İskender Savaşır'ın bir isteğine <span class="calibre3">("Fragiîe</span> hakkında bir şeyler yazsana <span class="calibre3">Defter</span>'") esprili bir yanıt verme gayretiyle başlamış, 1999’da müzisyen yanımla yazar yanımı (bu hiç anlaşamayan düşman kardeşleri) uzlaştırmak gibi iddialı bir projeye dönüşmüştü, 1999’da kafamdaki kitap, içindeki sekiz denemeye denk düşen sekiz şarkının tarafımdan yorumlanmış (yani hem okuduğum, hem de <span class="calibre3">okuduğum)</span> hallerini de içeren bir ki-tap/CD olarak yayımlanacaktı. Ama o zamanlar "entelektüel mülkiyet" kavramına belki de hak ettiğinden fazla önem verdiğim için, sekiz şarkının da telif haklarını almaya çalıştım ve Peter Gabriel şarkılarına sıra gelince (diğerleri sorun çıkarmamıştı) duvara çarp™ tim. <span class="calibre3">Realworld</span>, Gabriel'ın kurduğu ve "Üçüncü Dünya" ülkelerinin otantik müziklerini Batılı kayıt ve yorum olanaklarıyla ele alıp dünya piyasasına süren, "Dünya Müziği" denilen (ve şimdilerde modası epeyce geçmiş olan) türün mimarlarından biri olan şirket, Peter Gabriel şarkılarının yorumlanmasına izin vermiyordu! "Batılı" olmadığım yüzüme bir kez daha çarpılmıştı. "Onlar", "bizi" yorumlayabiliyordu, ama "biz", "onları” yorumlayamıyorduk. Hatta "onlar" <span class="calibre3">her şeyi</span> yorumlayabiliyorlardı (örneğin Gabriel Cohen’in <span class="calibre3">Suzan-ne</span>'ini yorumlamıştı), ama ben, örneğin <span class="calibre3">Wallflower'ı</span> yorumlayanı!-yordum. Haddimi bilme konusunda bir ders daha almış olarak projeden vazgeçtim (şarkıların yalnızca bir kısmını kitaba eklemek fikri cazip gelmemişti) ve şarkıları yalnızca "okuduğum" haliyle yayımlamayı seçtim.</p>
<p class="calibre1">On yıl sonra <span class="calibre3">Şarkı Okuma Kitabim</span> yeniden yayımlamak fikri gündeme geldiğinde, kitabın "eksik" bir şey olduğu konusundaki hissiyatım depreşti. Ama artık aynı telif hakkı toplama macerasına girmek (ve eksik kayıtları tamamlamak) fikri heyecanını yitirmişti benim için. Gene de "eksiklik" duygusu sürüyordu. Bunun üzerine "okumayı" biraz daha ileri götürmeye, başka birçok yazımda/kitabımda bir gölge, bir tehdit, bir iç kararması olarak değinip geçtiğim bir konuyla doğrudan yüzleşmeye karar verdim. "Kıyamet Sureleri" (ki bir değil iki Leonard Cohen şarkısının okunmasından oluşuyor) böyle ortaya çıktı. Biraz <span class="calibre3">Everybody Knows,</span> biraz <span class="calibre3">The Future, </span>bir tutam <span class="calibre3">Anthem,</span> bir sıkımlık William Butler Yeats, Adomo'ya geç kalmış bir saygı duruşu ve birazcık da <span class="calibre3">Şen Bilim</span>. Aşureyi severim. Ayrıca, herhalde hemen fark edilmiştir, denemenin adında da dolaysız bir Nâzım Hikmet göndermesi var:</p>
<p class="calibre1">Yedi kat yerin altından uğultular geliyor.</p>
<p class="calibre1">Çok alâmetler belirdi, vakit tamamdır.</p>
<p class="calibre1">Haram sevaboldu, sevap haramdır.</p>
<p class="calibre1">1988'de, ”Kırılgan<sup class="calibre6">,,</sup>ı yazdığım sıralarda, Mozaik ile <span class="calibre3">Çook Alametler Belirdi</span> albümünü de yayımlamıştık. Albüme adını veren parça enstrümantaldi, ama sonunda (gene aşure yaklaşımıyla) T. S. Eli-ot, Brecht, Nâzım, Goethe ve Bob Dylan’dan alınmış sözler bir kolaj halinde müziğin altma yayılıyordu. Tabii ki Nâzım’dan da yukarıda alıntıladığım dizeler. Görüldüğü gibi, ikinci basıma yaptığım bu ekte de o imkânsız çabadan, yani müzisyen yanımla yazar yanımı uzlaştırma çabasından vazgeçmedim.</p>
<p class="calibre1"><span class="calibre3">Şarkı Okuma Kitabim</span> (eski ve yeni halleriyle) "şarkı okuma" maceramda tartışmasız bir yeri olan ve bu yıl "eksikler listeme" eklenen babam İbrahim Somay'a adıyorum.</p>
<p class="calibre1"><a id="bookmark5"></a><span class="calibre2">Giriş: Ses ve Söz</span></p>
<p class="calibre1">BİR BAHAR GÜNÜYDÜ. Parkta dolaşıyordum. Âşıktım; sevgilim beni terk etmişti. Falcı kadın yanından geçerken "bakayım falına, söy-leyim kısmetini," dedi. Reddetme şansım yoktu. Elimi açtım, kadın baktı. Açıkçası ben falcının yüzümdeki mutsuz ve kendine acıyan ifadeden durumumu tahmin edeceğini, bu tahmininden hareketle "şu kadar zamanda sevgilin sana dönecek/' filan gibi bir şeyler söyleyeceğini umuyordum. Böyle zamanlarda insan ümitlenmek için her bahaneyi kullanabilir. Ama kadın önce adımı sordu, sonra elime baktı, baktı ve "Bülent, sen ses ya da sözle ilgili bir iş yapıyorsun," dedi. Eğer "şarkıcısın, müzikle uğraşıyorsun," dese, uzun saçlarıma bakıp tahmin yürüttü diyecektim. "Yazarsın," dese, kılık kıyafetimden bir "entel" sanatçı olduğuma hükmetti, resim/sinema/yazı arasında (o saçlarla tiyatroculuk pek yapılamaz) üçte bir ihtimalle atış yaptı diye düşünecektim. Ama kadının seçtiği kelimeler beni o anda tavlayıverdi. Falcı ikide iki tutturmuştu daha ilk anda: Gerçekten de ben hem sesle, hem sözle uğraşıyorum. Falın gerisi ise kimseyi ilgilendirmez.</p>
<p class="calibre1">Çok küçük yaştan beri şarkı söylüyorum; neredeyse otuz yıldan beri. Yakın zamanlara kadar kötü bir şarkıcı olduğumu vehmederdim, şimdilerde ise iyi bir şarkıcı olduğumu vehmediyorum, içerik değişse de bu "ses" işinde insan hep vehimlere mahkûm: Kitabî tanımına pek uygun bir Oidipus kompleksim vardır. Babam küçük yaştan beri beni iyi bir şarkıcı olmadığıma inandırmaya gayret etmişti, ben de inanmıştım. Son zamanlarda o bile beğeniyor şarkı söylememi.</p>
<p class="calibre1">Söz işine gelince: İlkokulda kompozisyonumun pek harika olduğunu sanmıyorum. Ama yaşım ilerledikçe, konuşmayı pek sevmeme rağmen bazı şeylerin konuşarak, yüksek sesle anlatılamayacağım öğrendim, yazmaya başladım. Barthes’m tabiriyle "yazı'nın büyüsüne" kapılmam üniversiteye başladığım yıllara dayanır. O zamandan beri "sÖz"le de uğraşıyorum. Bu iki uğraşı (ses ve sözü) birleştirmeye kalkınca insan şarkı yazarı olabiliyor mesela.</p>
<p class="calibre1">Ancak bu kitapta derdim, şarkı yazmaktan ziyade şarkı okumakla ilgili: "okuma"nm her iki anlamında da. Eskiden "şarkı okumadın klasik Türk müziğine özgü bir faaliyet olduğunu zannederdim. Biz "Batılı" müzik yapanlar "şarkı söylerdik"; örneğin, Zeki Müren ya da Müzeyyen Senar "şarkı okurdu". Modernleşmeci, Batıcı geleneğe uygun olarak, bu "şarkı okuma" ifadesi, içinde hafif bir aşağılama dozu da barındırırdı mutlaka. Şimdi "şarkı söyleme" ve "şarkı okuma<sup class="calibre6">11</sup> kavramlarını birbirinden ayırmakta güçlük çekiyorum artık. Galiba ben de "şarkı okuyorum" ve bu yüzden de daha banal hissetmiyorum kendimi. "Söylemek" daha ziyade sözle ilgili bir fiil: Söz söylenir. "Okumak" ise daha çokanlamlı: Kitap okunur, şiir okunur (yüksek sesle), masal okunur (yüksek sesle), şarkı okunur, hatta insanın canına okunur. Artık şarkılarımı okuyorum.</p>
<p class="calibre1">Ama kelimenin diğer anlamında da şarkı okudum ben hep: Hiçbir zaman <span class="calibre3">sözlerini okumadığım</span>, ne dediğini, meramını anlamadığım şarkıları "okumaya" yanaşmadım. Bir dönem Şili şarkıları söylediğimde de, İspanyolca bilmememe rağmen, şarkı sözlerinin ne anlama geldiğini araştırdım, İspanyolca bilenlere tercüme ettirdim, şarkı sözlerinin iki dilli (İspanyolca/İngilizce) baskılarını bulmaya çalıştım; hatta bu yolla epeyce bir İspanyolca öğrendim sayılır. Hayatımda bir kez Fransızca şarkı söylemeye kalktım: Jacques Brel'in <span class="calibre3">Les Bourgeois'</span>smı. Onda da sevgili Hür Yumer'i şarkı sözlerinin başına oturtup günler boyu şarkıyı çözdürdüm, tek tek cümleleri açıklattım, tekrar tekrar telaffuz ettirdim. <span class="calibre3">Les Bourgeois</span> benim için iki kaybın şarkısıdır o günden beri; yalnızca Brel'in değil, Hür'ün de yokluğunun şarkısı.</p>
<p class="calibre1">Yani kısacası, benim için "şarkı sözü" müziğin bir aksesuarı olmadı hiçbir zaman. Söz ve müzik daima bir bütündü. Sözünü anlamadan müziği de yeterince takdir edemeyeceğimi bildim hep. Nasıl olmasın ki: Küçük yaşlarımdan beri müzikte kahramanlarım Bob Dylan ve Leonard Cohen'di: İkisi de şarkı yazarı <span class="calibre3">ve</span> şair. Onları örnek alarak başladım şarkı söylemeye. Ama Cohen şarkıları söylediğimde bir yandan da Cohen'in şarkı olmamış şiirlerini okuyordum. Hele Cohen'i hepimiz için "Cohen" yapan şarkının, <span class="calibre3">Suzanne' </span>in aslında "Suzanne Takes You Down" adlı bir şiir olduğunu, 1966' da, <span class="calibre3">Parasites of Heaven</span> (Cennetin Asalakları) adlı kitapta yayımlandığını, Cohen'in bir gün Montreal-New York arası bir şehirlerarası telefon konuşmasında Judy Collins'e şiirini okurken telefon başında şarkıyı bestelediğini öğrendiğimde diyecek bir şey kalmamıştı artık. Şarkı sözü şiirdi: Özel bir şiir türü ama gene de şiir. O yüzden şiir gibi okunmayı, şiir gibi yaşanmayı <span class="calibre3">da</span> hak ediyordu.</p>
<p class="calibre1">Ancak hem şiirin sınırlı, kendine özgü kuralları olan bir türü, hem de şiirden fazla bir şey. Yoksa oldukça tanınmış (ya da tanınmaya başlamış) bir şair olan Cohen ne diye bir de şarkıcılık/şarkı yazarlığı macerasına girsindi ki? Eğer insanlara söyleyecek bir şeyiniz olduğuna inanıyorsanız, yazarsınız. Ancak beyaz üzerinde siyahın sınırlı bir ikna ediciliği, sınırlı bir gücü vardır. Bu güç de genellikle okumaya alışkın, söz'ün büyüsüne kapılmaya hazır insanlar üzerinde etkilidir. Oysa şarkı iki dillidir, sözüyle ve sesiyle kavrar, ikna etmeye çalışmaz ama ağza, zihne takılır. On dört yaşında dinlenen bir şarkı bazen otuzlarında yakalar insanı, esir alır, kendine bağlar, kendini yaşatır.</p>
<p class="calibre1">Sizi bir kere bir yerinizden yakalamış olan bir şarkı, bir zaman aralığından sonra yeniden karşınıza çıktığında yaşayacağınız kavuşma sevinci, eski bir dostla en umulmadık bir zamanda yeniden karşılaşmanın sevincini hiç aratmaz. Her şey ne kadar tanıdık, ne kadar yenidir. Duyduğunuz her dize, her melodi parçacığı sizi bir yandan gerilere götürürken, bir yandan da o güne kadar hiç düşünmediğiniz yeni, farklı anlamlar kazanır. Hele yeniden duyduğunuz, şarkının yeni, farklı bir yorumuysa.</p>
<p class="calibre1">1988 sonlarıydı sanıyorum. Kendime yeni bir Victor Jara kaseti almıştım. Korsan çoğaltılmış, üzeri elle yazılmış bir kaset. İçinde daha önce duymadığım birkaç şarkı vardı. Eve geldim, kaseti kaset-çalara koydum ve bilgisayarımın başına geçip çalışmaya başladım. Birdenbire, yeni başlayan bir şarkıda eski bir dosta rastlayıverdim. Pete Seeger'in neredeyse on beş yıldır tanıdığım, söylediğim bir şarkısı, <span class="calibre3">Little Boxes</span> ("Küçük Kutular"), bu kez Jara'nm sesinden, İspanyolca olarak karşıma çıkmıştı: <span class="calibre3">Las Casitas del Pueblo Alto </span>("Yukarı Mahallenin Evcikleri"). Seeger bu şarkıda birbirinin aynısı binlerce küçük eve tıkılmış, birbirinin aynısı hayatlar yaşayan, birbirinin aynısı okullara gidip birbirinin aynısı insanlarla evlenen ve sonunda birbirinin aynısı çocuklar yetiştiren Amerikan orta sınıfıyla, "Amerikan Hayat Tarzı"yla dalgasını geçer. Jara'mn bunu o sırada "Küçük Amerika" olma yolundaki Şili'ye uyarlaması hiç de şaşırtıcı değildi aslında. Şaşırtıcı olan, benimsediğim, kendime ait kıldığımı sandığım bir şarkıyı, neredeyse yirmi yıl geriden başka birinin, ölü bir adamın söylüyor olmasıydı. Demek ki Jara da benim gibi <span class="calibre3">Little Boxes</span>'ı dinlemiş, gülmüş, benimsemiş ve benim yapamadığım kadar kendisine ait kılmıştı; kendi dilinde yeniden yazarak. Kıskançlığın ve hasetin işlemediği, geçersizleştiği anlar vardır. Nadir ve değerli anlardır bunlar. İşte bu da o anlardan biriydi. Jara'yı kıskan(a)madım. Oturup bir şarkı yazdım bu tesadüf üzerine. Hâlâ, yazdığım en iyi birkaç şarkıdan biri olduğunu düşünürüm.</p>
<p class="calibre1">Kıssadan hisse: Şarkı da şiir gibi "tercüme edilebilir". Bir kültürden diğerine sıçrayabilir, ve eğer gerçekten iyi bir şarkıysa değerinden bir şey kaybetmez; tersine kazanır. Sınırları hiç yokmuş gibi aşabilir şarkının gücü, bizi mesafelerin, yılların ve bazen (yukarıdaki anıda olduğu gibi) ölümün ötesinden birbirimize bağlar.</p>
<p class="calibre1">Şiir ve şarkı sözünün farklı "raconları" ve farklı tüketilişleri var mutlaka. Bu farklı raconlar da müzikle şiirin farklı faaliyet ve üretim alanları olarak sınırlanmış olmasından doğuyor. Toplumsal iş-bölümünden yalnızca iktisat metinlerinde bahsedecek değiliz ya; işte burada da karşımızda. Toplumsal işbölümü insan faaliyeti alanları arasına bir duvar çeker, bir faaliyeti, bir üretimi diğerine kapatır. Her alan kendi kurallarını, kendi "raconunu", kendi yeniden üretim koşullarım oluşturur, artık "dışarıdan" gelecek müdahalelere tahammül edilemez. Böylece bir yandan dev bir müzik sanayii oluşup müzisyenleri ve müzisyen adaylarını dev değirmen taşları gibi öğütmeye, ya yok etmeye ya da budayarak ortalamaya uydurmaya, sıradanlaştırmaya başlar; bir yandan da sanayileşebilecek kadar yaygm bir tüketici kitlesi olmayan şiir, kendine jüriler, yarışmalar, özel yayın organları ve Ödüllerden kurulu seçkinci bir lonca sistemi üretin Şiirle müzik arasında duruyorsanız, tercihiniz kırk katırla kırk satır arasındadır: Ya daha popüler olduğu için <span class="calibre2">sanayileşmiş, </span>ka-pitalistleşmiş olan müzik alanına girip "serbesl <span class="calibre2">piyasa" </span>koşullarına kurban gideceksiniz, ya da pre-kapitalist lonca <span class="calibre2">sistemi </span>içinde kalan şiirin alanına kapanıp, bir gün seçkinlerin <span class="calibre2">kaymak tabakasının </span>gözüne gireceğiniz ânı bekleyeceksiniz.</p>
<p class="calibre1">Leonard Cohen tam da bunu yapmayı reddettiği için her zaman benim bir numaralı kahramanım oldu. Yoksa Kanada gibi bir ülkenin bir numaralı çağdaş şairi olmak, hatta ABD’de de edebi enteli-jensiyamn kaymak tabakasına dahil olmak işten bile değildi onun için. Oysa Cohen kalktı bir şarkı yazarı oldu, şarkı söyledi. Bunu yaparken de bir sürii düşman kazandı: Müzik piyasası onu çok uzun bir süre kabul etmedi, sınırda bekletti. Cazcılar onu "basit" olmakla, rockçular "sıkıcı" olmakla suçladı. Bunların büyük çoğunluğu da Cohen'in sözlerini dinleyip o söz ve o müzik arasındaki ince, karmaşık bağlantıyı anlamaya çalışmadı. Çünkü tam da o bağlantı, kendi alanına kapanmış sanat türlerinin varlığı için bir tehdit oluşturuyordu. Gene de Cohen'in direnişi hepimize bir şeyler kazandırdı. Son on yıl içinde bir sürü pop ve rock "yıldızının" bir araya gelip Cohen şarkılarından oluşan iki "ustaya saygı" albümü hazırlamış olması (/'ra <span class="calibre3">Yo ur Fan</span> ve <span class="calibre3">Tower ofSong),</span> hepimiz için bir zafer sayılmalı.</p>
<p class="calibre1">Şiir ve şarkı arasındaki bu "metinlerarasılığı", bu çapraz referanslar sistemini anlamaya ve çözmeye çalışmak, benim için her zaman "metnin büyüsü"nden bir adım ötede bir uğraş oldu. Şarkı sözlerini birer şiir, özel de olsa bir tür şiir olarak tasarlayan bir şarkı yazarı olmak, bu soruna müzik tarafından yaklaşmanın bir göstergesi. Diğer açı, yani "yazı"mn tarafından yola çıkıp müziği içine doğru çeken bir çaba daha seyrek görülen bir şey. En azından ben bugüne kadar böyle bir çabaya rastlamadım. Sanıyorum yapmak istediğim tam da bu: Şarkıyı "yazı''mn alanına çekmek, yazının büyüsüyle şarkının büyüsünü, sözü ve sesi bir de bu açıdan hemhal etmek.</p>
<p class="calibre1">Bu kitapta yapmaya çalıştığım şey, bazı şarkıları alıp çözümlemek ya da açıklamak değil. Şarkı kendisi için vardır, açıklaması da olmamalıdır. Sözü ve sesi kendini iletmeye yetmiyorsa, bir dış yardım onu yeterli kılmaz bu işte, belki daha da uzaklaştırır dinleyeninden. Burada üzerine yazdığım, kendi "okumalarımı" yazıya döktüğüm şarkıları açıklamak ya da anlatmak istemiyorum. Onların her biri hayatım boyunca tekrar tekrar okuduğum ve "okuduğum" şarkılar. Hepsi de kendimi kurmamda ve yeniden kurmamda bir yere sahip. Hepsi bana hayatım(ız)la ilgili sorular sordu. Ben de onlara</p>
<p class="calibre1">cevap vermek için epey zaman harcadım.</p>
<p class="calibre1">Örneğin, Victor Jara bir gün bana, "Niçin şarkı söylüyorsun?" diye sordu <span class="calibre3">Manifiesto'da.</span> Hâlâ tatminkâr bir cevap verebilmiş değilim bu soruya. Cohen kendimi hangi aynada görüp tanıdığımı sordu <span class="calibre3">Suzanne'</span>de. Sting "Sevdiğin şeyi öldürmeye mecbur musun ille de?" dedi <span class="calibre3">Moon Över Bourbon Street'</span>de. Peter Gabriel ise "Neden bir taraf seçemiyorsun artık?" diye sordu <span class="calibre3">Here Comes the Flood'da. </span>Bu soruları başka sözlerle soran başka kişiler, başka metinler de vardır mutlaka; ama bir şarkı sana bir soru soruyorsa bir cevap vermek zorunda hissedersin kendini - ya da o şarkıyı bir daha dinlemezsin. Ben o şarkıları "okuyordum", bu yüzden de bir daha dinlememe şansım hiç olmadı. Israrla, yorulmadan sordular sorularını; bazen ısrarla, bazen bezgin cevaplamaya uğraştım ben de.</p>
<p class="calibre1">Şimdi yapmak istediğim, size o şarkıları nasıl "okuduğumu" anlatmaya çalışmak. Şarkılar bana ne sordu, ben nasıl cevaplar vermeye çalıştım. Kuşkusuz bu "okumalar" <span class="calibre3">benim</span> okumalarım. Yazarlarının meramının ne olduğu hakkında bir iddiam yok. Eğer Cohen çıkıp "Ben <span class="calibre3">Famous Blue Raincoat'ta.</span> kıskançlıktan değil ihanetten bahsediyordum," derse diyecek bir sözüm yok. Keza, Peter Gabriel da <span class="calibre3">Here Comes the Flood'</span>da gerçekten "sera etkisinden", yaklaşan su baskını tehlikesinden söz ediyor olabilir. Yakamdan tutup "bunları da nereden çıkardın?" diye sorabilir. Gerçi bunlara verilebilecek bir cevap var: Merhum Isaac Asimov bir üniversitede bilimkurgu üzerine bir konferansa katılmış. Konuşmacılardan biri Asimov’ un yapıtları üzerine konuşurken de salonda dinleyici olarak bulunuyormuş. Konuşma bittikten sonra konuşmacının yanma yaklaşıp <span class="calibre3">"Vakıf Üçlemesi</span> konusundaki yorumlarınıza katılmıyorum," demiş. Konuşmacı pek de ilgilenmeden, "Yaaa," diye cevap vermiş. Bunun üzerine hafifçe sinirlenen Asimov, "Ama ben Isaac Asimov'um," deyince de konuşmacı, "Peki bu size en doğru yorumu yapma hakkını veriyor mu?" diye sormuş. Çenesi düşüklüğüyle ve hazırcevaplığıyla ünlü Asimov, buna verecek bir cevap bulamadığını itiraf ediyor.</p>
<p class="calibre1">Belki bu kadar da abartmamak gerek: Yazar da her okur kadar kendi "okumasını" yapma hakkına sahip en azından. Üstelik metni daha iyi tanıdığı da bir gerçek; bu da ona bir avantaj sağlıyor olabilir. Ama o kadar. Her metin kuramsal olarak sonsuz okumayı içinde barındırır; herkes kendi okumasını yapma hakkına sahip. Benim de amacım size kendi okumalarımı dayatmak değil. Bu okumalardan çıkarsadığım soruları paylaşmak istiyorum yalnızca. İsterseniz "Bu şarkılardan o sorular çıkmaz," diyebilirsiniz. Ama bu da o soruların gerçekliğini azaltmaz. Şöyle ya da böyle bana sorulmuş, benim kendime sorduğum, size sorduğum sorular bunlar. Hayatımın önemli bir bölümü de bunlara cevap arayarak geçti. Bazı cevap önerilerim var, bazı konularda ise cevap vermeye kalkışmıyorum bile. O yüzden açıkta, cevapsız kalmış sorular görürseniz bana kızmayın; bana yardım edin, belki sizin vereceğiniz cevap benim yıllardır çevresinde dolaşıp da bir türlü göremediğim cevaptır. Yanlış da olsa cevaplar vermeye çalışmak, sorulan hiç sormamaktan daha iyi.</p>
<p class="calibre1">Bu şarkıları nasıl seçtiğim ise apayrı bir konu. Bazılarını seçmeme şansım yoktu. <span class="calibre3">Suzanne</span>, <span class="calibre3">Famous Blue Raincoat</span>, <span class="calibre3">Manifiesto\</span> bunlar çok küçük yaştan beri zaten yakamı bırakmayan şarkılar. <span class="calibre3">Wor-king Class Hero</span>, eski olmasına rağmen benim 1980'lerde keşfettiğim bir şarkı, üstelik 1970'lerde bir kez duyduğumda da (utançla itiraf edeyim) onu bir Bob Dylan şarkısı sanmıştım. Sting ve Peter Gabriel şarkılarının hepsiyle 1980'ler boyunca tanıştım. Daha doğrusu uzunca bir süre tanışmamak için gayret ettimse de başarısız oldum. 1980’lerin başında gidebileceğim halde burun kıvırıp gitmediğim Police'in Montreal konseri ve Peter Gabriefın televizyonda bir kez izleyip nefret ettiğim "Perspective" video klipi bu iki şarkıcı hakkında büyük bir önyargı oluşturmuştu herhalde bende. 1985'e kadar ikisini de sevmemekte direndim; hem de (kulakları çınlasın.) Serdar Ateşer'in bütün çabalarına rağmen. Ama Serdar yılmadı. Bir gün onun evinde otururken, kulağım boş bulunmuş olmalı, pikapta çalan parçadan pek hoşlandığımı fark ettim. Yaklaşıp baktığımda Peter Gabriel adım gördüm. Şarkı <span class="calibre3">Mother of Violence'</span>tı; hâlâ severek dinlediğim ve "okuduğum" parçalardan biri. Doğrusu kendimden utandım: Demek ki "sevmeyen" kulağım ya da yüreğim değil, önyargılarımmış. Ama sonra da bunu itiraf ettim Serdar'a. Gabriel ile böyle barıştık işte. Sting de <span class="calibre3">The Dream of the Blue Turtles ı</span> yaparak gönlümü aldı. Bir kere sevmeye başlayınca, geriye dönüp Poliçe’! de sevmek, hatta bugünkü Sting'den çok daha fazla sevmek mümkün olabiliyordu artık.</p>
<p class="calibre1">Bugün Gabriel bir şarkı yazarı olarak benim için çok Önemli. Benim için giderek anlamsızlaşan, her türlü yenilikten ve "altüst edicilikten" uzaklaşan rock müzik sanayiine hâlâ kulaklarımı tıkamamış olmamın temel nedenlerinden biri. Sting için ise aynı şeyi söylemem o kadar kolay değil. Gene de Sting, şarkılarını söylemekten en çok haz aldığım şarkıcıların başında geliyor, çünkü o bir "şarkıcı bestecisi". Besteleri daima şarkıcının performansı ön planda tutularak yapılmış, söylemesi şarkıcıyı mutlu ediyor. Kuşkusuz bazı şarkılarının fazlasıyla dolaysız, "kör kör parmağım gözüne" olduğu söylenebilir. Nitekim <span class="calibre3">Fragile</span> böyle bir şarkı, zaten tam da bu nedenle burada yer alıyor. Şiddete karşı fazla dolaysız, kolaycı bir çare önerdiği için. Bunun karşısında ise gene Sting'in <span class="calibre3">Moon Över Bourbon Street i</span> var, gene şiddetle ilgili, ama bu kez daha karmaşık ve derin bir okumayı çağırdığı için.</p>
<p class="calibre1">Seçtiğim tüm şarkılar ortak temalar içermeseler de, aynı civarlarda dolaşıyor: aşk ve ölüm; sevgi ve şiddet; dayanışma ve ihanet; teslimiyet ve umut. Bir de, hepsini söylemiş, "okumuş" olmam bir şarttı benim için. Kuşkusuz bu çok katı bir şart değil: İlle de bir konserde, seyirci karşısında, "resmi" bir biçimde söylemiş olma şartı koşmadım kendime. Örneğin <span class="calibre3">Wallflower'\</span> ve <span class="calibre3">Fragile'</span>ı hiç seyirci karşısında söylemedim, bir ara <span class="calibre3">Fragile'</span>m geri vokallerini yaptım yalnızca. <span class="calibre3">Suzanne'</span>i de herhangi bir konserde söylemiş olduğumu hatırlamıyorum. Önemli olan, bu şarkıların her birinin benim "şarkı okuma" maceramda bir yer tutmuş olmasıydı.</p>
<p class="calibre1">Geldik teşekkürler kısmına: Bu kitap benim için çok kişisel bir çalışma oldu; neredeyse bir çeyrek otobiyografi. Bu yüzden gerçek teşekkürlerimin tümünü sıralamaya hiç kalkışmıyorum. Ama, söz babında: Yıldırım Türker hem çevirileriyle, hem de kimi zaman yerin dibine batırarak, kimi zaman da överek yazı sürecimde hep yanımda oldu. Semih Sökmen böyle "tuhaf" bir projeye kalkışabil-mem için gerekli cesareti verdi. Müge Gürsoy Sökmen; burada yazdığım her şeyi neredeyse yirmi beş yıldır tartışıyoruz onunla - kitap baskıya giderken hâlâ bitirememiştik. Meltem Ahıska da çevirileri ve eleştirileriyle -"yazı" ile kurduğum her ilişkide Meltem zaten hep var- yanımdaydı. Tuna Erdem son anda çıkagelip, en sevdiğim şarkı için (.<span class="calibre3">Famous Blue Raincoat)</span> en tatsız denemeyi ("Benim İktidarım Kimin Özgürlüğü?") yazmış olma faciasından kurtardı beni. Ses babında: Mozaik'te yıllarca birlikte çalıştığım arkadaşlarım, Timuçin Gürer, Mehmet "Kuzu" Taygun, Saruhan Erim, Ümit Kıvanç, Serdar Ateşer, Sumru Ağıryürüyen, sağ olun. Akm Eldes, Emre Karabulut, Hakan Açıkalm, Şuayip Yeltan, siz de. İbrahim Somay (babam olur kendisi) müziği ölesiye sevmenin ne olduğunu gösterdi bana. Ayşe Tütüncü, <span class="calibre3">sine qua non</span>. Müzisyen olmayı bana o öğretti, daha iyi bir müzisyen, daha iyi bir insan, daha iyi bir şarkıcı olmamı sağladı: ama zaten onun piyanosu bir dilsizi bile şarkıcı yapabilir. Son olarak, beni daha on dört yaşındayken Cohen ile tanıştıran, belki de bu kitapta bir kısmını özetlemeye çalıştığım maceranın başlamasına neden olan kişi, o zamanlar "ağabeyim", şimdilerde dostum, Erol Balkan: Sana da çok teşekkürler.</p>
<p class="calibre1"><span class="calibre2">TUFANDAN SONRA NE OLACAK?</span></p>
<p class="calibre1">Here Comes the Flood. Peter Gabriel, <span class="calibre3">Peter Gabriel l<sub class="calibre7">r</sub></span> 1977</p>
<p class="calibre1"><span class="calibre2">When the night shovvs</span></p>
<p class="calibre1"><span class="calibre2">The signals grow on radios</span></p>
<p class="calibre1"><span class="calibre2">Ail the strange things</span></p>
<p class="calibre1"><span class="calibre2">They come and go as early warnings</span></p>
<p class="calibre1"><span class="calibre2">The stranded starfish have no place to hide</span></p>
<p class="calibre1"><span class="calibre2">Stili vvaitîng for the svvollen Easter tide</span></p>
<p class="calibre1"><span class="calibre2">There's no point İn direction</span></p>
<p class="calibre1"><span class="calibre2">We cannot even choose a side</span></p>
<p class="calibre1"><span class="calibre2">l took the old track</span></p>
<p class="calibre1"><span class="calibre2">The hollovv shoulder across the vvaters On the tali cliffs</span></p>
<p class="calibre1"><span class="calibre2">They were getting older, sons and daughters The jaded undervvorld was riding high Waves of steel hurled metal at the sky And when the nail sunk in the cloud The rain was warm and soaked the crowd</span></p>
<p class="calibre1"><span class="calibre2">Lord, here comes the flood We will say goodbye to flesh and biood If again the seas are silent İn any stili al ive</span></p>
<p class="calibre1"><span class="calibre2">İt will be those who gave their island To survive</span></p>
<p class="calibre1"><span class="calibre2">Drink up dreamers, you're running dry</span></p>
<p class="calibre1"><span class="calibre2">When the flood calls</span></p>
<p class="calibre1"><span class="calibre2">You have no home you have no walls</span></p>
<p class="calibre1"><span class="calibre2">(n the thundercrash</span></p>
<p class="calibre1"><span class="calibre2">You're thousand minds vvithin a flash</span></p>
<p class="calibre1"><span class="calibre2">Don't be afraid to cry at what you see</span></p>
<p class="calibre1"><span class="calibre2">The actor's gone, there's only you and me</span></p>
<p class="calibre1"><span class="calibre2">And if we break before the dawn</span></p>
<p class="calibre1"><span class="calibre2">They'll use up what we used to be</span></p>
<p class="calibre1"><span class="calibre2">Gece çökünce usulca Sinyaller yükselir radyolarda Bir sürü tuhaf şey girer çıkar Sanki ilk uyanlar</span></p>
<p class="calibre1"><span class="calibre2">Karaya vurmuş deniz yıldızları yuvasız kaldı Hâlâ beklemekte Paskalyada suların kabarmasını Yön almanın anlamı ne Bir taraf seçemiyoruz bile</span></p>
<p class="calibre1"><span class="calibre2">Bildik yollara düştüm</span></p>
<p class="calibre1"><span class="calibre2">Suların ötesine dolanan boş yamaçlar</span></p>
<p class="calibre1"><span class="calibre2">Yüksek kayalıklarda</span></p>
<p class="calibre1"><span class="calibre2">Yaşlanıyordu kız ve erkek evlatlar</span></p>
<p class="calibre1"><span class="calibre2">Bezgin dip dünya tıkırında</span></p>
<p class="calibre1"><span class="calibre2">Çelik dalgalar metal püskürtüyor semaya</span></p>
<p class="calibre1"><span class="calibre2">Neden sonra saplanınca çivi buluta</span></p>
<p class="calibre1"><span class="calibre2">Itık yağmur ıslattı, yağdı kalabalığa</span></p>
<p class="calibre1"><span class="calibre2">Tanrım, işte göründü tufan Ete kemiğe veda etmeye kalmadı zaman Denizler durulacaksa bir gün eğer Kimi yaşayanlarda</span></p>
<p class="calibre1"><span class="calibre2">Onlar da adalarını rehin verenler olacak Hayatta kalmaya</span></p>
<p class="calibre1"><span class="calibre2">Dikin kafaya, için düşçüler, ağzınız diliniz başladı kurumaya</span></p>
<p class="calibre1"><span class="calibre2">Tufan çalınca kapınızı Aramayın artık evinizi, duvarınızı Yıldırım çaktığında Bin kişi olursunuz bir çırpıda Çekinmeyin ağlayın gördüklerinize Oyuncu çekildi, kaldık işte biz bize Şafak sökmeden yıkılacak olursak Harcarlar ne olmuşsak geçmişte</span></p>
<p class="calibre1"><span class="calibre3">Çeviren: Yıldırım Türker</span></p><div class="calibre4"><div class="calibre4"><img src="main-2.png" alt="" class="calibre8"/></div></div>
<p class="calibre1">PETER GABRIEL’IN ikide bir geri döndüğü, bir türlü uzaklaşamadığı bir şarkı <span class="calibre3">Here Comes the Flood</span>. 1977’de yayımladığı ilk solo albümünde "rock" bir parça olarak yer almış, kısa bir süre sonra Robert Fripp’le birlikte, bu kez oldukça "new age" bir yorumla yeniden kaydedilmişti. Son yıllarda ise <span class="calibre3">S hakin' the Tree</span> derlemesinde son derece sade bir şarkı, bir piyano eşliğinde bir ses olarak çıktı karşıma. Gabrlel’ın bu kadar ısrarla tekrarladığı bu şarkının hikmeti ne olabilir diye düşündüğümde beni kavrayıveren dizeler şunlar oldu:</p>
<p class="calibre1"><span class="calibre2">There's no point in direction </span></p>
<p class="calibre1"><span class="calibre2">We cannot even choose a side</span></p>
<p class="calibre1"></p>
<p class="calibre1"><span class="calibre2">Yön almanın anlamı ne</span></p>
<p class="calibre1"><span class="calibre2">Bir taraf seçemiyoruz bile</span></p>
<p class="calibre1"></p>
<p class="calibre1">Gabrierın Fripp'le yaptığı kayıtta geri planda "sera etkisinden", suların yükselip sahil şeritlerini örteceği tehlikesinden söz eden bir bilimadamımn konuşmaları vardı. Bu da Gabrierın "Tufan" kavramını bir metafor olarak değil, gerçek bir tehdit, bir olgu olarak gördüğü kuşkusunu (hatta endişesini) uyandırmıştı bende. <span class="calibre3">Flood</span>, basit bir yeşilci manifesto olamayacak kadar karmaşık, çokkatmanlı ve derinliği olan bir şarkı gibi gelmişti bana hep. Son kayıt, o kendi yankılarında kaybolan piyanonun eşliğinde kendini fazla zorlamadan, fazla haykırmadan, yumuşak bir teslimiyetle söylenen yorum, bu düşüncemi pekiştirdi: Tufan, su tufanı değil.</p>
<p class="calibre1">Peki biz yön duygumuzu ne zaman kaybettik? Neden bir taraf bile seçemiyoruz artık? Gabrierın "Tufan" metaforunun kabaca, içinde yaşadığımız "1968 sonrası" dönemine atıfta bulunduğunu varsayarak başlamak istiyorum. Kuşkusuz bu muhtemel okumalardan yalnızca biri. Tüm bir 20. yüzyıl, tüm bir modem çağ, tüm insanlık tarihi de kastediliyor olabilir. Ama benim için yaklaşan tufan, yalnızca kan, ateş ve savaşı, doğal dengenin yokoluşunu değil, bir umudun da giderek yok olmaya yüz tutmasını, en azından sarsılmasını içeriyor. Marx'm ve daha sonra Rosa Luxemburg'un "Ya sosyalizm ya da barbarlık içinde yokoluş" diye ifade ettikleri iki seçenekli geleceğin, giderek bir gerçekliğe dönüşmesini içeriyor. "Yoksa bu seçim çoktan yapıldı, insanlık barbarlık içinde yokoluşu seçti de biz mi farkında değiliz" kuşkusunu akla getiriyor.</p>
<p class="calibre1">İşte bu "Tufan öncesi" durumda yitiriyoruz yön duygumuzu ve taraf seçebilme yeteneğimizi. Yirminci yüzyıl başlarında işler böyle miydi ya? Çekincelerle de olsa taraflar belliydi. Savaşa karşıydık. Totaliter yanlarından kuşku duysak da Bolşeviklerle beraberdik. Grevleri destekliyorduk. Genel grevleri daha da destekliyorduk. Modemist yazarları seviyorduk: Mann ve Joyce aklımıza girmişti bir kere. Woolf tan hiç kuşkumuz yoktu.</p>
<p class="calibre1">1940'larda bile safımız belliydi hâlâ. Stalinist değildik gerçi, ama Stalingrad direnişi bizimdi. Berlin duvarını sevmedik, ama Sovyet birliklerinin Berlin'e girişi bizi sevindirmedi desek yalan. Fransız Direnişi'ne gönül verdik. Yüzde yüz inanmasak da Sartre'la birlikte Fransız komünistlerini destekledik. Potsdam Konferansı onların olsundu, biz Che'yi ve Fidel'i bekliyorduk. Uzun Yürüyüş’te yürüdük, Ho Amca'yla birlikte savaştık. Paris sokaklarında barikatlardaydık. Ohio'da içimizden dördünü Öldürdüklerinde yas tuttuk. Che için, Biko için, Deniz için, Mahir için de yas tuttuk, öfkelendik, bilendik.</p>
<p class="calibre1">Sonra ne olduysa oldu, tarafımızı o kadar iyi seçememeye başladık galiba. Hava sislendi, biz kurt değildik, gözlerimiz yaşardı, bulutlandı. 70’lerde hâlâ yüzyıl başından gelen dalganın eteklerinde, ataletle ilerliyorduk, ama hangi safta olduğumuzu bilmiyorduk artık. Grevler bazen stok tüketme grevleriydi, sendika kimi zaman mafya. "Savaşa hayır" demek bazen "dünya düzeni kollayıcılarının" düzenini sürdürmekten başka işe yaramayabiliyordu. "Ulusların kendi kaderini tayin hakkı", peki, ama ulusun kendisi kimdi, o ulusun içinden kim çiziyordu kaderi? Dünün komünistleri bugünün düzen kollayıcılarıydı. Kimimiz Dayanışmaya, "yeniden yapılanmaca taraf olmaya niyetlendik bir-iki yıl boyunca, ama Dayanışma liderleri yeni bir polis devletinin başına, yeniden yapılanma da yeni ve bu defa da antikomünist bir totaliter düzene doğru koşuverdi.</p>
<p class="calibre1">Ulusal bağımsızlıkçılar ulusu dünyaya kapayıp hiçbir dış müdahale olmadan rahatça sömürmek ve ezmek istiyorlardı artık. Devrimden hiçbir umudu olmayan sendika yöneticileri kendilerine bir iktidar ve gelir konumu bulmanın hesabmdaydı. Komünistler ya nostaljik olmuştu ya da sol-liberal. Laiklerle köktendinciler birbirini yerken hangi tarafta olmak isterdiniz? Laikler yalnız laik değil totaliter iken, köktendinciler ise yalnızca köktendinci değil kurtu-luşçu, selametçi bir söylemden izler taşıyan bir yerdeyken ne yapabilirdiniz? "Hür teşebbüs<sup class="calibre6">M</sup>ün nasıl bir aldatmaca olduğunu, sömürünün köklerinin özel mülkiyet/toplumsal işbölümü düzeninin bağrında yattığını biliyordunuz. Ama ya tek alternatif verimsiz, baskıcı ve dolaylı yoldan yine de sömürücü bir devletçilik ise?</p>
<p class="calibre1">İşte tufan yaklaşıyor, ve yönün bir anlamı kalmıyor; bir taraf bile seçemiyoruz artık!</p>
<p class="calibre1">Kelimeler tıpkı <span class="calibre3">Alice Harikalar Diyarında'&amp;&amp;</span> olduğu gibi, biz ne anlama gelmelerini istersek o anlama geliyor. <span class="calibre3">Biz</span> demem lafın gelişi aslında: Kelimeler üzerinde iktidarı olanlar biz değiliz ne de olsa. Kelimeleri, o kendi varlıkları olan, zapturapt altına alınması imkânsız olan varlıkları başkaları kafeslere koymaya çalışıyor, biz ise izliyoruz çaresizce. "İdeolojiler ölüyor", yerini resmi ve yarı-resmi tarihler, öyküler, öcüler, tehditler alıyor. Düşünce sistemleri çatırdayıp çöküyor, sözler etrafa dağılıyor; Foucault'nun deyişiyle "sözlere ve şeylere harç tutmuyor". Kelimeler bir gün bu, bir gün şu anlama geliyor. Hiçbir anlamda fazla kalmıyor (kelimeler zaptedil-mezdir), ama birbirimizi anlamamıza da izin verilmiyor böylece.</p>
<p class="calibre1">Dildeki kesinlikler yok oluyor (bu çok kötü bir şey değil belki de), dildeki uzlaşmalar, geçici mutabakatlar da belirsizleşiyor (işte bu çok kötü!). Ortada ne acıyı ifade edebilecek, ne de umudu söze dökebilecek bir dil kalıyor. Bize kalan da adımızı yüksek sesle söyleyip susmak oluyor. Adımızı biliyoruz, ama adımızın ne anlama geldiğini bilmiyoruz artık. Neyin ve kimin karşısında "ben" olduğumuzu bilmiyoruz. Bir zamanın karşıtlıkları, uzayda birbirine ne değen ne de paralel olan doğrular gibi, birbiriyle ilgisiz farklılıklardan ibaret kalıyor. Kimden yanayız? Kim bizden yana? Bu soruların cevaplarını verebildiğimiz zamanlar, bir dayanışma umudu taşıyabilirdik, birbirimizi arayıp bulabilir, umudu farklı öncüllerle de olsa bir arada inşa etmeye çalışabilirdik. Şimdi ise dayanışmadan umudu kesme yolundayız. Çünkü bize dayatılan, zorla kabul ettirilen dil, bizi üzerinde mutabakat sağlayamayacağımız seçenekler arasına sıkıştırıyor. Seçenekler gerçek değil, dil ise tasarlanmamış, öznesi olmayan bir yalanı yeniden ve yeniden türetmeye yarıyor yalnızca.</p>
<p class="calibre1">"Anneni mi daha çok seviyorsun babanı mı?" çözümsüzlüğüyle karşı karşıya kalan çocuk gibiyiz. Bu soru, bizi belki de hayatımızın ilk ihanetine ya da ilk çaresiz kaçışma zorlayan bu açmaz, artık yetişkinliğimizde de karşımıza çıkacak. Ve bu sorunun bir yanıtı yok: ihanetten başka.</p>
<p class="calibre1">"Ya o, ya bu" yaşadığımız dünyanın temel kuralı olduğunda yön belirsizleşir, taraf seçme imkânı kalmaz; taraf seçmek ihanetle özdeşleşir. Bir greve karşı durmak bizim için daima ihanet olmuştur, ama "sarı" bir grevin yanında olmak da daha az bir ihanet mi? Aklın yerine zorla imam koymaya çalışan köktendinciliğe yandaş çıkmak, aydınlanmacı geçmişimize ihanettir mutlaka, ama laik/ceber-rut devletin yanında olduğumuzda (ya da ondan medet umduğumuzda) Güney Amerika'da gerillalarla birlikte savaşan ve ölen rahiplere yazık etmiyor muyuz?</p>
<p class="calibre1">Dil ve "söz” bizlerin egemenlik alanından çıkıp devletin ve devlet kontrollü medyanın dağınık, kuralsız ama gene de kesin egemenliğine gireli beri, elimizde iki seçenekli sorular var yalnızca. Seçeneklerin ikisi de bizim tercihimiz değil, ikisi de gerçek değil. Bunların elimizdeki yegâne seçenekler olduğunu kabul ettiğimiz sürece de ihanetten başka şansımız kalmayacak. İşte bu yüzden dayanışma umudumuz giderek tükeniyor, işte bu yüzden tufan kapımızda.</p>
<p class="calibre1">(Burada bir parantez açmadan edemeyeceğim: Yazının başından beri biz, biz deyip duruyorum. Kuşkusuz Murat Belge'nin Alt-husser’le bir söyleşisini aktarırken hikâye ettiği o müthiş som, Alt-husser’in o Fransız aksanlı İngilizcesiyle sorduğu "U iz ös?" yani "Biz kimiz?" sorusu devrede burada. Althusser'in tüm o parlak teorik sorgu!ayıcılığına rağmen, yıllar boyu sadık bir partili olarak sor(a)madığı, ancak ruhunu parçalayıp akıldışmın karanlığına sığındıktan, karısını öldürüp okulunu yakmaya kalkıştıktan sonra sorabildiği o soru: Cevap ise şarkıda gizli:</p>
<p class="calibre1"><span class="calibre2">Don't be afraid to cry at what you see The actor's gone, there's only you and me And if we bre ak before the dawn They'li use up what we used to be</span></p>
<p class="calibre1"><span class="calibre2">Çekinmeyin ağlayın gördüklerinize Oyuncu çekildi, kaldık işte biz bize Şafak sökmeden yıkılacak olursak Harcarlar ne olmuşsak geçmişte</span></p>
<p class="calibre1">"Biz", oyuncular çekildikten sonra geriye kim kalıyorsa ondan ibaret.)</p>
<p class="calibre1">Ne yapabiliriz? Belki de tek şansımız, "ya o/ya bu" açmazından "yalnızca o değil/bu da" diyalektiğine geçmekte, bunun için de yitirdiğimiz dili ve sözleri yeniden ele geçirmekte. Birbirini kesinlikle dışlayan, birbirine değmeyen, aslında çoğu kez karşıt bile olmayan seçeneklerin arasında sıkışmayı reddetmekte. Annemi ya da babamı seviyorum demeyi reddedip, sevgiyi ikili tercihler dünyasına sıkıştıran soruyu, söylemi ve dili kabullenmemekte. Üçüncü ve n'in-ci tercihi inşa etmekte. Bize sunulan ikili seçeneklerin tanımladığı dili ve dünyayı almakta, içermekte, -reddetmekte ve başka bir dile, başka bir dünyaya geçmekte. Çünkü o zaman, sevdiklerimizden en az birine ihanet etme zorunluluğunun yerini, sevgiyi bir tercihe indirgeyen, bir sevgiyi diğeriyle ille de çeliştiren kuruludüzeni sorgulama cesareti ve öfkesi alabilir; üstelik bunu sevdiklerimizle birlikte yapma şansını da yeniden yakalayabiliriz.</p>
<p class="calibre1">Örnekleri artırabiliriz böyle düşününce: Özgürlüğü laik/ceber-rut devlete karşı da, onun köktendinci/ceberrut muhalefetine karşı da aynı kararlılıkta savunmayı hayal etmeye başlayabiliriz. Mülkün tek tek şahısların mı yoksa bu şahısların örgütlü baskı gücünün, yani devletin mi elinde olduğunu pek de önemsemeden, üretenlerin üretimi yönetmesini hayal etmeye başlayabiliriz. Çocukların ana-baba evinde ya da cemaat elinde mi, yoksa devlet okullarında mı ruh hastası yapılacağı seçeneklerini bir kenara bırakıp, onların özgür bireyler olarak topluluğa katılmalarının yollarını düşle-yebiliriz.</p>
<p class="calibre1">Düşleyebiliriz, çünkü yaklaşan tufan yalnızca bir felaket değil: Biz düşçülere can verecek aynı zamanda. 20. yüzyılın bu son onyıl-larında kupkuru kalmış olan, sözlerimiz ve hayallerimiz elimizden alınarak sıradanlığa ya da akıldışıhğa zorlanmış olan bizleri yeniden diriltecek. İlle de yeni düşler vermesi bile gerekmiyor bize. Eski düşlerimizi yeni sözlerle yeniden kurmamıza olanak versin yeter.</p>
<p class="calibre1">Ancak bu da bedelsiz olacak bir şey değil: Bu son yıllar sözlerimizi, umutlarımızı ve dayanışma ruhumuzu çekip aldı, karşılığında birer de ada sundu bizlere. Kendi "bireyliğimizin dokunulmazlık örtüsünü birdenbire çok kıymetli kıldı. "Anneni mi daha çok seviyorsun babanı mı?" sorusu karşısında ihanet etme yerine kaçıp saklanma, kapılarını kapama, gemilerini yakma olanağı verdi. Bu "ada" nın tek bir bedeli vardı, o da ruhumuzdu, birbirimizdi. Ruhumuz, diğerlerinin içinden geçip de "ben"i kurdukları kapıdan başka nedir ki zaten?</p>
<p class="calibre1">Şimdi belki de hayallerimizi yeniden sulayıp diriltebiliriz. Ama bunun da bir bedeli var. Bize sunulan "ada"yı, diğerlerinin yokluğunda, aynalar yerine boş duvara bakarak el yordamıyla kurduğumuz ve çevresini dikenli tellerle ördüğümüz "ben"imizi feda etmeyi göze almamız gerek. Adamızı feda etmeye hazır olduğumuz an, tufan üstümüzü dost bir yorgan gibi örtecek, kuruyan dudaklarımızı ıslatacak, düşlerimize hayat verecek. Adasına sarılıp kalanların içinde ise denizler durulmayacak bir daha:</p>
<p class="calibre1"><span class="calibre2">If again the seas are silent</span></p>
<p class="calibre1"><span class="calibre2">İn any stili al ive</span></p>
<p class="calibre1"><span class="calibre2">İt will be those who gave their island</span></p>
<p class="calibre1"><span class="calibre2">To survive</span></p>
<p class="calibre1"><span class="calibre2">Drink up dreamers, you're running dry</span></p>
<p class="calibre1"><span class="calibre2">Denizler durulacaksa bir gün eğer</span></p>
<p class="calibre1"><span class="calibre2">Kimi yaşayanlarda</span></p>
<p class="calibre1"><span class="calibre2">Onlar da adalarını rehin verenler olacak</span></p>
<p class="calibre1"><span class="calibre2">Hayatta kalmaya</span></p>
<p class="calibre1"><span class="calibre2">Dikin kafaya, için düşçüler, ağzınız diliniz başladı kurumaya</span></p>
<p class="calibre1"><span class="calibre2">SUZANNE'İN AYNASI</span></p>
<p class="calibre1"><a id="bookmark6"></a>Suzanne.</p>
<p class="calibre1">Leonard Cohen,</p>
<p class="calibre1"><span class="calibre3">Songs of Leonard Cohen,</span> 1965</p>
<p class="calibre1"><span class="calibre2">Suzanne takes you down to her place near the river</span></p>
<p class="calibre1"><span class="calibre2">You can hear the boats go by you can spend the night beside her</span></p>
<p class="calibre1"><span class="calibre2">And you know that she's half-crazy but that's why you want to be there</span></p>
<p class="calibre1"><span class="calibre2">And she feeds you tea and oranges that come ail the way from China</span></p>
<p class="calibre1"><span class="calibre2">And just when you mean to teli her that you have no love to give her</span></p>
<p class="calibre1"><span class="calibre2">She gets you on her vvavelength and she lets the river answer</span></p>
<p class="calibre1"><span class="calibre2">That you’ve alvvays been her iover</span></p>
<p class="calibre1"><span class="calibre2">And you want to travel with her, and you want to travel blind</span></p>
<p class="calibre1"><span class="calibre2">And you know that she will trust you</span></p>
<p class="calibre1"><span class="calibre2">For you've touched her perfect body with your mind</span></p>
<p class="calibre1"><span class="calibre2">Jesus was a saiior vvhen he waiked upon the vvater And he spent a long time vvatching from his lonely wooden tower And vvhen he knew for certain that only drowning men could see him He said "Ali men shall be sailors then, until the sea shall free them"</span></p>
<p class="calibre1"><span class="calibre2">Oh, but he himself vvas broken, long before the sky vvould open Forsaken, almost humarı, he sank beneath your vvisdom like a stone And you want to travel with him<sub class="calibre7">r</sub> and you want to travel blind And you think that maybe you'll trust him For he's touched your perfect body with his mind</span></p>
<p class="calibre1"><span class="calibre2">Now Suzanne takes your hand and she leads you to the river And she's vvearing rags and feathers from Salvation Army counters And the sun pours down like honey on our lady of the harbour And she shovvs you vvhere to look among the garbage and the flovvers There are heroes in the seavveed, there are children in the morning They are leaning out for love, they will lean that way forever While Suzanne holds the mirror</span></p>
<p class="calibre1"><span class="calibre2">And you want to travel with her, and you want to travel blind</span></p>
<p class="calibre1"><span class="calibre2">And you know that you can trust her</span></p>
<p class="calibre1"><span class="calibre2">For she's touched your perfect body with her mind</span></p>
<p class="calibre1"><span class="calibre2">Suzanne seni alır götürür nehir kıyısındaki evine Geçen gemileri duyarsın, onunla geçirmek istersin geceyi Biraz kaçıktır bilirsin, ama zaten bu yüzden orada değil misin Suzanne sana ta Çin'den gelen çay ve portakallar sunar Ve tam ona verecek aşkın olmadığını söyleyeceğin zaman Dalga boyuna alır seni ve bırakır cevabı nehir versin Sen zaten ezelden beri onun sevgilisiydin</span></p>
<p class="calibre1"><span class="calibre2">Onunla yola çıkmak istersin işte o zaman, gözünü bile kırpmadan</span></p>
<p class="calibre1"><span class="calibre2">Ve bilirsin ki güvenecektir sana</span></p>
<p class="calibre1"><span class="calibre2">Çünkü zihnin dokunmuştur onun kusursuz vücuduna</span></p>
<p class="calibre1"><span class="calibre2">Isa bir denizciydi suların üstünde yürüdüğünde</span></p>
<p class="calibre1"><span class="calibre2">Çok vakitler geçirdi seyrederek yapayalnız tahta kulesinde</span></p>
<p class="calibre1"><span class="calibre2">Ve ne zaman ki anladı onu yalnız boğulanların gördüğünü</span></p>
<p class="calibre1"><span class="calibre2">Buyurdu: Denizci olsun tüm insanlar, deniz onları serbest bırakana kadar</span></p>
<p class="calibre1"><span class="calibre2">Ama kırılmıştı bir kere, gökyüzü ona açılmadan çok önce</span></p>
<p class="calibre1"><span class="calibre2">Terk edilmişti neredeyse bir insan gibi, batıp gitti bir taş gibi</span></p>
<p class="calibre1"><span class="calibre2">aklının derinliğine</span></p>
<p class="calibre1"><span class="calibre2">Onunla yola çıkmak istersin işte o zaman, gözünü bile kırpmadan Ve belki de güvenebilirsin ona</span></p>
<p class="calibre1"><span class="calibre2">Çünkü zihniyle dokunmuştur senin kusursuz vücuduna Suzanne elinden tutar ve nehre götürür seni</span></p>
<p class="calibre1"><span class="calibre2">Selamet Ordusu tezgâhından alınmış paçavra ve tüylerdendir elbisesi Ve güneş bai gibi süzülür liman azızemizin üstüne Ve Suzanne sana bakacağın yeri gösterir, çöpler ve çiçekler arasında Yosunlar içinde kahramanlar, sabah vakti çocuklar vardır Aşkı tutmaya uzanırlar hepsi, ve böyie uzanacaklar daha Suzanne aynasını tuttukça</span></p>
<p class="calibre1"><span class="calibre2">Onunla yola çıkmak istersin işte o zaman, gözünü bile kırpmadan</span></p>
<p class="calibre1"><span class="calibre2">Ve bilirsin ki güvenebilirsin ona</span></p>
<p class="calibre1"><span class="calibre2">Çünkü zihniyle dokunmuştur senin kusursuz vücuduna</span></p>
<p class="calibre1"><span class="calibre3">Çeviren: Meltem Ahtska-Bülent Somay</span></p><div class="calibre4"><img src="main-3.png" alt="" class="calibre9"/></div>
<p class="calibre1">BENİM <span class="calibre3">Suzanne</span> ile tanışıklığım hayli eskiye dayanıyor. Yanlış anlaşılmasın, o sıralarda İngilizcem bir Cohen şarkısını anlamaya yetecek düzeyde filan değildi. O yüzden <span class="calibre3">Suzanne</span>'i yalnızca dinledim, "okumadım". Ancak kısa bir zaman sonra İngilizce bilen "ağabeylerin" yardımıyla şarkının bugün de bana çok hayati gelen dizelerinin Türkçesini çıkarmış, bunlardan bir anlam inşa etmeye çalışmaya başlamıştım bile:</p>
<p class="calibre1"><span class="calibre2">And she shows you where to look Among the garbage and the flowers There are heroes in the seavveed There are children in the morning They are Jeaning out for love And they will lean that way forever While Suzanne holds the mirror</span></p>
<p class="calibre1"><span class="calibre2">Ve [Suzanne] sana bakacağın yeri gösterir Çöpler ve çiçekler arasında Yosunlar içinde kahramanlar Sabah vakti çocuklar vardır *    Aşkı tutmaya uzanırlar hepsi</span></p>
<p class="calibre1"><span class="calibre2">Ve böyle uzanacaklar daha Suzanne aynasını tuttukça</span></p>
<p class="calibre1">Bir erkek yarı deli bir kadının tuttuğu aynaya bakıyor ve - ne görüyordu? Çöpler, çiçekler, yosunlar içinde, dibe çökmüş ölü kahramanlar ve sevgi peşinde çocuklar. Bunların hepsi de Montreal'de, St. Laurent nehrinin kıyısında oluyordu. On iki yıl geçti. Montreal'e</p>
<p class="calibre1">gittim. Yaptığım ilk işlerden biri St. Deniş caddesi boyunca yürüyüp "Eski" Montreal'e, nehir kıyısına inmek oldu. Cohen'in anılarını, Suzanne hakkında söylediklerini okumuştum, "olayın nerede geçtiğini” aşağı yukarı biliyordum yani. Sahilde yürüdüm. Gemiler geçiyordu. St. Laurent gri-kahverengi, bulanık bir akarsuydu önümde. Suzanne'in yaşadığı evi bulmaya çalışmak beyhude olacaktı. Muhtemelen ellisini geçmişti Suzanne, belki hâlâ paçavralar ve tüylerden bir elbise giyiyordu, ama güneş saçlarına bal gibi süzülmüyordu herhalde. Hatta onu görsem bile, Montreal sokaklarında sıkça rastladığım, yaşam amacını ve yönünü yitirmiş, bitmiş bir filmin son jeneriği gibi sokaklardan akan, bir kesekâğıdı içinde viskisiyle dolaşan "yaşlılar"dan biri olacaktı benim için. Onu bulsaydım bile, bana da bir ayna tutmasını beklemek küstahlık olurdu mutlaka, en azından şımarıklık.</p>
<p class="calibre1">Sahilde kahramanlarımı, çocuklarımı, çöplerimi ve çiçeklerimi bulamadan kös kös geri döndüm o gün.</p>
<p class="calibre1">On dört yaşımda iken bu "ayna"mn ne anlama geldiğini pek anlamamıştım. Kendimi tanımak için duvardaki aynaların yeteceğini sanıyordum. Derken (yirmi yaşlarında filan olmalıyım) <span class="calibre3">Kapital<sup class="calibre6">1</sup></span> de genellikle atlanılan bir dipnotla karşılaştım. Şöyle diyordu Marx: "İnsan dünyaya elinde bir aynayla, ya da 'ben benim' ifadesiyle yetinen Fichte'ci bir filozof olarak gelmediğine göre, kendisini başka insanlarda görür ve tanır." Cohen'den Marx'a, <span class="calibre3">Suzanne</span> den <span class="calibre3">Kapital' </span>e uzanan bir çizgide, "kendini bilme"nin ilk ipuçlarını aldım. Montreal'de ise tam ihtiyacım olduğu anda bir ayna bulamamanın kırıklığını yaşadım.</p>
<p class="calibre1">Niçin bir aynaya ihtiyacımız var? Niçin (Fichte'ci bir filozof gibi olmasa da), örneğin bir Zen bilgesi gibi, bir Budist rahip gibi kendi içimize bakarak kendimizi tanıyamıyoruz? Yoga, meditas-yon, tüm bunlar kendimize tuttuğumuz aynalar değil mi aslında? Niçin kendi (cinsel) kimliğimizi "bilmemiz" için karşı cinsten (ya da aynı cinsten) bir "öteki"ye bakmamız gerek ille de?</p>
<p class="calibre1">Bu sorulara cevap vermek herhalde tüm bir ömür alacak iyimser bir tahminle. Ama sanırım bazı ipuçları var elimde. Örneğin: "Kendimi bilmek" dediğim zaman tekil bir özne/nesne’den, "kendim" den bahsediyorum. Oysa bu yanlış. "Kendim"den ziyade "kendile-rim"den bahsetmeliyim. Ruhumuzun topografyasını çıkarmaya ilk kalkışan Freud bile, "ben" dediğimiz şeyi bir yandan ikiye (bilinç/ bilinçdışı), başka bir yandan da üçe (id/ego/süperego) bölmüştü. Artık "ben” dediğimiz zaman, böyle bir kalabalık adına konuştuğumuzun farkında olmak zorundaydık. Jung’a göre işler daha da karışık. Kolektif bilinç/kolektif bilinçdışı ayrışmasından tutun benlik/ gölge ikiliğine, anima/animus (dişi yan/erkek yan) farklılığına kadar bir kalabalık yaşıyor o "ben" dediğimiz şeyde. Bunların her biri diğerlerinden bir dereceye kadar haberdar; özne olan, bilinçli anlarımızda konuşan "ben" ise en iyi ihtimalle bir mutabakat "benliği". Daha büyük ihtimalle ise benliğimizin birçok yönü o "konuşan ben"de temsil bile edilmiyor.</p>
<p class="calibre1">Göz kendini göremez. Bir sürü "ben" bir araya gelerek "benlik"i oluşturduğuna göre, ve gören ve algılayan "benlik" de kendi parçalarını tek tek algılayamayacağına göre, kendi benliğimizin bileşenlerini ancak başkalarında görebiliriz, başkalarında tanıyabiliriz. Ancak başkalarının tuttuğu aynada gördüğümüz "ben”leri zaman içinde tanır ve bu tanımanın bilgisine sahip olarak "kendi"mizi zihinsel somut bir varlık olarak yeniden kurarız. Üstelik bu yeniden kurma eylemi hiç bitmeyecektir de: Her yeni ayna ve onun gösterdiği her yeni ben, yeni bir bütüne işaret eder. Sil baştan yaparız, kendimizi yeniden yazarız.</p>
<p class="calibre1">Suzanne aynasında ne göstermişti Cohen'e? Montreal'li orta sınıf Yahudi bir ailenin entelektüel çocuğu, gitar çalar, şarkı söyler, şiir yazar, "yakışıklı değil çirkindir, ama müziği vardır" (bu son bilgiler için bkz. Ek 1: <span class="calibre3">Chelsea Hotel</span> #2). Cohen bunları biliyordu mutlaka, onun aynada gördükleri çöpler ve çiçeklerdi, dipteki yosunlar arasındaki ölü kahramanlar ve sevgiye susamış çocuklardı.</p>
<p class="calibre1">Hangimiz aynı çöpleri ve çiçekleri, aynı ölü kahramanları ve sevgiye susamış çocukları benliğimizin karanlık koridorlarında aramaya çıkmadık ki? Ama boşunaydı arayış: ta ki bir Suzanne gelip bize aynasını tutana kadar. Ve işte aşk da burada başlıyor galiba. Bir kadın, bir erkek, bir "öteki" çıkıp, bize varlığından haberdar olmadığımız, kuşku bile duymadığımız bir "ben"imizi aynasında gösterdiğinde, o "ben"e, kendimizdeki yeniye, hayret verici, şaşırtıcı olana âşık oluyoruz. Yeterince narsisist isek işler burada kalabilir. Ama eğer narsisizmimiz hastalık raddesine varmamışsa, o "ben" üzerinden aynaya, aynayı tutana âşık oluyoruz.</p>
<p class="calibre1">Kendinde "beni sevin" diye çırpınan bir çocuk olduğunu gören erkek ya da kadın; kendinde gündelik hayatın sıradanlıklarının, boğuntusunun ve ürkekliğinin ötesinde bir kahraman keşfeden kişi; bir yandan çöplüğe dönmüş, şiddet ve ihanetle dolu bilinçdışını, öte yandan en sıradan ve bezgin anında bile güzel olabileceğini fark eden insan: Kendilerine ayna tutan "öteki"ye âşık olmaktan başka ne gelir ki bunların elinden? İşte bu yüzden tam sen Suzanne'e "Sana verecek aşkım yok" demeye niyetlendiğin zaman Suzanne,</p>
<p class="calibre1"><span class="calibre2">... gets you on her wavelength and she lets the river ansvver</span></p>
<p class="calibre1"><span class="calibre2">That you've alvvays been her lover</span></p>
<p class="calibre1"><span class="calibre2">Dalga boyuna alır seni ve bırakır cevabı nehir versin Sen zaten ezelden beri onun sevgilisiydin</span></p>
<p class="calibre1">Cohen bize Suzanne'in aynasından söz edeli otuz yıldan fazla olmuş. Benim St. Laurent kıyısında Suzanne'i arayıp da bulamamamın ise bir on beş yılı var. Ama o hayal kırıklığı, yeni bir kapının açılışıydı belki de: Çok erken yaşlarda önemli metinlerle tanışmanın büyük bir riski vardır. Tanıştığınız şey çok uzun süre yalnızca bir "metin" olarak kalır. Yirmisine gelip hâlâ bir Beyaz Atlı Prens bekleyen bir kız çocuğu ya da öpülüp uyandırılacak bir Uyuyan Güzel arayan bir oğlan çocuğu olmaktan kurtulamayabiliriz uzun süre. Aynayı tutacak olanın yalnızca Suzanne olduğunu sandım ben de yıllarca. Ancak Suzanne'i bulamadığım, onun <span class="calibre3">benim için</span> var olmadığını keşfettiğim zaman iki şeyi fark ettim: Birincisi, ayna bir metin değil gerçekti ve ancak gerçek insanlarda bulabilecektim onu; İkincisi ise ayna bendim ve ancak gerçek insanlara ayna tutmayı, ayna olmayı başarabildiğim zaman çember tamamlanacaktı.</p>
<p class="calibre1">Herkesin bir ya da birçok aynaya ihtiyacı var. Ama herkes kendisi de bir ayna olmayı becerebilmek zorunda mutlaka. Gündelik hayatın tekdüzeliği içinde birbirimize tuttuğumuz aynalar hep aynı şeyi gösteriyor. Kendisinin sakar olduğunu sanan birine her gün "sen sakarsın" dediğimizde, onu sakar yapıyoruz; oysa onun, kendisinin zarif de olabileceğini görmeye ihtiyacı var mutlaka. Bir tek ayna bile ona bunu gösterse, Fred Astaire ya da Grace Kelly kadar zarif olabilecek. Ama bizler için zahmetsiz olan, zaten ortada olanı, sıradan olanı tekrarlamak; o yüzden de o kişiye hep sakar, sakil ya-nmı gösteriyoruz, onu sakil kılıyoruz, sakarlığında kilitliyoruz. Üstelik bu sıradanlık aynaları her gün kendini yeniden üretiyor ve kendi yeniden üretim koşullarını hazırlıyor. Çünkü paralel bu aynalar. Birbirimize paralel aynalar tutuyoruz, ve görüntü mükerrerleşiyor, sonsuza dek kendisini tekrarlayıp gidiyor. Karşımızdakini sonsuza kadar kendine güvensiz gösteren aynamız bize de sonsuza kadar ürkek ve kaba birini gösteriyor; kendimizi tanımakta güçlük çekmiyoruz hiç.</p>
<p class="calibre1">Oysa aynalardan birinin yönünü bile değiştirsek işler değişebilir. Woody Ailen’ın filmleri bir örnek olabilir bu konuda. <span class="calibre3">Bananast</span>a "bir şeyler eksik" deyip duran Louise Lasser'dan başlayarak (ve belki de <span class="calibre3">Annie Hail'da</span> Diane Keaton'la doruğuna ulaşarak) tüm Woody Ailen kadınları, ona sakil, sakar, beceriksiz, ürkek ve komik bir biçimde kendini beğenmiş bir erkek gösterirler aynalarında. Ailen<sup class="calibre6">T</sup>m filmlerinde çizdiği tüm karakterler de bu ayna görüntüsüne uygundur, kendini üretir; her yeni Ailen filminde bu özellikler biraz daha vurgulanır, derinleşir. Kendisinin de oynadığı son filmlerinden <span class="calibre3">Mighty Aphrodite'dz</span> ise, işe tam da bu özelliklerle başlayan Ailen, filmin sonunda ilk kez (tüm Ailen filmleri ve karakterleri içinde ilk kez!) kendine güvenen ve yatakta hiç de sakil ve beceriksiz olmayan bir erkeğe dönüşür. Çünkü cırtlak sesli küçük fahişe Mira Sor-vino, ona "böyle de olabileceğini" göstermiştir aynasında.</p>
<p class="calibre1">Ya da, isterseniz Cohen’in terimlerine geri dönelim; onun "kusursuz vücuduna zihniyle dokunmuştur":</p>
<p class="calibre1"><span class="calibre2">And you want to travel with her, and you want to travel blind</span></p>
<p class="calibre1"><span class="calibre2">And you know that you can trust her</span></p>
<p class="calibre1"><span class="calibre2">For she's touched your perfect body with her mind</span></p>
<p class="calibre1"><span class="calibre2">Onunla yola çıkmak istersin işte o zaman, gözünü bile kırpmadan</span></p>
<p class="calibre1"><span class="calibre2">Ve bilirsin ki güvenebilirsin ona</span></p>
<p class="calibre1"><span class="calibre2">Çünkü zihniyle dokunmuştur senin kusursuz vücuduna</span></p>
<p class="calibre1">Suzanne'in bir ayna metaforu olduğunu anladığımda bile (şarkıyı ilk dinleyişimden, hatta söyleyişimden, yıllarca sonraydı bu), şu "kusursuz vücuda zihinle dokunmak" muammasını hâlâ çözememiş, olsa olsa bazı ipuçları bulmuştum. Biriyle gözünü bile kırpmadan, korü körüne yola çıkmaya gönüllü olmak aşktı, bunu anlamış-tim; güven meselesi de oldukça anlaşılır görünüyordu, ama "kusursuz vücuda dokunan zihin" de ne oluyordu? Derken, bu sorunun cevabının bana çok daha önceleri, Moliere’in <span class="calibre3">Don Juari</span>mı okuduğumda verildiğini, ama benim kalın kafamın o zamanlar bunu kavramaktan çok uzak olduğunu fark ettim.</p>
<p class="calibre1">Don Juan, o yattığı her kadına âşık olan, her kadını bir dünya güzeli olarak gören efsanevi kişilik, o kadınların kusursuz vücutlarına zihniyle dokunuyordu işte. Onlara kendilerini daha önce hiç görmedikleri gibi, olabileceklerine inanmadıkları gibi gösteren bir aynaydı Don Juan. Ama bu olumlu yönü görmem mümkün değildi o zamanlar. Çünkü Don Juan aynı zamanda şeytandı, "öteki"ydi, göl-gemdi benim. Hepimizin, her erkeğin içinde "uygarlaşırken" bir kenara itilen, üzeri çizilen, utançla en karanlık hücrelere kilitlenen hayvan/şeytandı. Tam da o "hayvanı" bir kafese kapatarak uygar, kibar, modern, ölçülü ve hesaplı erkekler olmaya çabaladığımız için, bambaşka hayvanlar, korku, şiddet ve ihanet hayvanları en ummadığımız anlarda serbest kah veriyordu içimizde. Kurduğumuz sıradan, gündelik, paralel aynalar dünyasını başımıza yıkıveriyordu birdenbire.</p>
<p class="calibre1">Don Juan bir arketipti: Tüm kadınlara kendilerini dünyanın en güzel, en çekici kadını olarak gösteren bir ayna. Kadınlar o yüzden Don Juan'a âşık oluyordu hep. Çünkü o tüm kadınlara âşık oluyordu. Biz "düzgün" erkekler de Don Juan'a âşık olan kadınlara bakıp, biz varken o şeytana bu kadar kolayca kapılıveren kadınlarda da bir şeytan olduğuna hükmediyorduk.</p>
<p class="calibre1">O zaman yapılması gereken ne? Don Juan olmak mı?</p>
<p class="calibre1">Kendine ayna arayan bizler, birer Don Juan olamayız; arketip olunamaz çünkü. Ama içimizdeki Don Juan'la, gölgemizle, uygar, ölçülü, hesaplı ve acı çekme riskini en aza indirmiş bireyler olurken tasfiye ettiğimiz o şeytanla yüzleşebiliriz. T. S. Eliot, <span class="calibre3">Çorak Ülke</span>' nin son bölümünde karşımıza Sanskritçe bir üçleme çıkarır: <span class="calibre3">D atta -Dayadhvam - Damyata.</span> Yani: Ver - Duygudaş Ol - Kontrol Et. İçimizdeki gölgeye, şeytana nasıl davranmamız gerektiğinin bir kılavuzudur bu sanki. Ona teslim olmamız, duygusunu paylaşmamız ve sonunda da kontrol altına almamız gerekir. Bu yüzleşmeyi becere-bildiğimizde içimizdeki Don Juan'm zincirlerini çözmüş ve böyle-ce kendimizi de özgürleştirmiş olacağız.</p>
<p class="calibre1">Don Juan yalnızca erkekler için bir arketip. Ya kadınlar? Karşısındakine kendisini sandığından başka türlü gösteren, onun içindeki şaşırtıcı, yeni ve güzel olanı yansıtan bir ayna arketipi yok mu kadınlar için? Ne yazık ki edebiyat büyük ölçüde erkeklerin arazisi, bir sürü çok iyi kadın yazarın varlığına rağmen hâlâ böyle bu. Ama belki de böyle bir ayna arketipini bir erkek yazarda bulmak mümkün. Kocaman bir çember çizerek vardığım bu nokta beni yine Cohen’e getiriyor. Bu kez başka bir şarkıya, <span class="calibre3">ît Seems So Long Ago, Nancy'yz</span> (bkz. Ek 2):</p>
<p class="calibre1"><span class="calibre2">İt seems so long ago<sub class="calibre7">r</sub> none of us was strong Nancy wore green stockings and she slept with everyone She never said she'd wait for us although she was alone I think she fell in love for us in nineteensixtyone İn nineteensixtyone</span></p>
<p class="calibre1"><span class="calibre2">Sanki yıllar geçti, güçlü değildik hiçbirimiz Nancy yeşil çoraplar giyer yatardı hepimizle Yapayalnızdı ama beklerim demedi hiç bize Bindokuzyüzaltmışbirde bizim adımıza âşık oldu galiba Bindokuzyüzaltmışbir yılında</span></p>
<p class="calibre1">İşte hepimizle yatan, yeşil çoraplar giyen, yalnız olmasına karşın bizi beklemeyen, "gizem hanesi"ne girmeye korktuğumuz ve sonunda kafasına bir 45'lik dayayıp sessizce çekip giden bir kadın. Hepimizin adına âşık oluyor o yıl. Ve biz, gecenin boşluğunda kendimizi üşümüş ve uyuşmuş hissederken, onun özgür sesini duyuyoruz. Geldiğimize seviniyor Nancy.</p>
<p class="calibre1">Suzanne’den bir adım daha ileriye gidebilir miyiz Nancy ile? Onun yalnızlığı bize bir şey öğretebilir: İçimizdeki çocukları ve kahramanları, çöpleri ve çiçekleri bilmemiz, ancak başkalarının adına âşık olmayı becerdiğimizde mümkün olacak.</p><div class="calibre4"><div class="calibre4"><img src="main-4.png" alt="" class="calibre10"/></div></div>
<p class="calibre1"><span class="calibre2">NİÇİN ŞARKI SÖYLÜYORUM?</span></p>
<p class="calibre1">Manifiesto.</p>
<p class="calibre1">Victor Jara<sub class="calibre7">r</sub> <span class="calibre3">Manifiesto,</span> 1967</p>
<p class="calibre1"><span class="calibre2">Yo no canto por cantar, ni por tener buena voz Canto porque la guitarra tîene sentido y razön Trene corazön de tıerra y alas de palomı'ta Es como el agua bendita, santigua glorias y penas Aqıri se encajö mi canto<sub class="calibre7">r</sub> como dîjiera Violeta Guitarra trabajadora con olor a primavera</span></p>
<p class="calibre1"><span class="calibre2">Que no es guitarra de ricos ni cosa que se parezca Mi canto es de los andamios para alcanzar las estrellas Que el canto tiene sentido cuando palpita en las venas Del que morirâ cantando las verdades verdaderas No las lisonjas fugaces ni las famas extranjeras Sino el canto de una lonja hasta el fondo de la tierra</span></p>
<p class="calibre1"><span class="calibre2">Ahi donde llega todo y donde todo comienza</span></p>
<p class="calibre1"><span class="calibre2">Canto que has sido valiente siempre sera cancion nueva</span></p>
<p class="calibre1"><span class="calibre2">Laf olsun diye, güzel sesim duyulsun diye şarkı söylemem Şarkı söylerim, çünkü gitarımın hissi ve aklı var Topraktan bir yüreği ve güvercin kanatları var Tıpkı kutsal su gibi, kutsar şerefi ve acıyı Şarkım amacını bulmuştur, Violeta'nın diyeceği gibi Çalışkandır gitarım, bahar kokar</span></p>
<p class="calibre1"><span class="calibre2">Gitarım ne zenginlerin malı, ne de yardakçılarının Şarkım yıldızlara ulaşmak için bir iskele Bir şarkının ancak, en gerçek gerçeklerin şarkısını Söyleyerek ölenlerin damarında attığı zaman anlamı vardır Ne gelgeç dalkavukluklar, ne yabancı ülkelerde şöhret Yalnızca toprağın derinine inercesine uzun bir ülkenin şarkısı</span></p>
<p class="calibre1"><span class="calibre2">Orada, herkesin toplandığı ve her şeyin başladığı yerde Yüreği olan bir şarkı var; sonsuza dek yaşayacak yeni şarkı</span></p><div class="calibre4"><div class="calibre4"><img src="main-5.png" alt="" class="calibre11"/></div></div>
<p class="calibre1">11 EYLÜL 1972. Türkiye’deki 12 Eylül 1980 darbesiyle tarih olarak böyle bir akrabalığı var Şili'deki Pinochet darbesinin - sekiz yılı bir yana bırakırsak, bir günlük bir fark yalnızca. 12 Eylül’ü hissetmeye başlamamız ise 1980 başlarında Kenan Evren'i kara Pinochet gözlükleriyle görmemize dayanır. "Bir şeyler olacak" mesajını ilk kez o fotoğrafla almıştık. Oldu da netekim.</p>
<p class="calibre1">Daha bu "11-12 Eylül" akrabalığı kurulmadan önce de Şili'yi bir tür kader ortağı gibi görmüştük. 1970'lerin ortalarında TİP'in konuğu olarak gelen üç Şilili müzisyenin (Violeta Parra’nm oğlu ve kızı -Angel ve Isabel Parra- ve Patricio Castillo) verdiği konser müzikle ilgilenenlerimizin yüzünü Şili’ye çevirdi. "Nueva Canciön"la (Yeni Şarkı) tanıştık. Yeni Türkü 70'lerin sonunda kurulduğunda adını oradan aldı. <span class="calibre3">El Pueblo Unido Jamâs Serâ Vencido</span> (Birleşen Halk Yenilmez) ve <span class="calibre3">Venceremos</span> (Kazanacağız) hepimizin dilinde dolaşıyordu. Mitinglerde o marşlarla yürüyorduk; <span class="calibre3">Venceremos'</span>un sözlerini Türkçeye çevirmiştik bile.</p>
<p class="calibre1">Gene de Victor Jara ile en son tanıştım ben. Quilapayun ve Inti Illimani, müziklerinin daha radikal tınlamasından olsa gerek, gündemimizi daha fazla kaplamıştı başlarda. Sonra Jara geldi: <span class="calibre3">Te Recu-erdo Amanda</span> (Seni Hatırlıyorum Amanda), <span class="calibre3">Cuando Voy al Trabajo </span>(İşe Giderken), <span class="calibre3">Canto Libre</span> (Özgür Şarkı) ve <span class="calibre3">La Plegaria a un Lab-rador</span> (Bir İşçiye Dua). Bu son şarkının nasıl darbeden hemen sonra Şili devlet radyosunda çalışan bir teknisyen tarafından korsan olarak yayma sokulduğunun öyküsünü dinleyip çocuklar gibi sevinmiştik. Jara: 1 Pinochet: 0! Ne yazık ki oyunun o raundunu Pi-nochet kazandı. Şili Stadyumu'nda önce parmaklarını kırdılar Ja-ra'nın gitar çalamasm diye, sonra da vurdular. Ama en sonunda savaşı kazanan Pinochet olmadı galiba. Ben hâlâ <span class="calibre3">La Plegaria a un Labrador'u</span> söylüyorum. Pinochet'nin bugünlerde ne yaptığını bileniniz var mı? Şili'nin bir tatil kasabasına yerleşmiş çirkin resimler mi yapıyordur o da?<a id="footnote1"></a><sup class="calibre6"><a href="#bookmark7">1</a></sup></p>
<p class="calibre1"><span class="calibre3">Manifiesto</span> (Manifesto) benim daha sonraları tanıdığım Jara şarkılarından biri. Yazılışı biraz farklı da olsa, "manifesto" anlamına geldiğini tahmin etmek zor değildi. Ama o günlerde İspanyolcası yoktu hiçbirimizin. "Söz” meçhuldü. Yalnızca sesi dinliyor ve etkileniyorduk. Sonra bir gün Jara şarkılarının iki-dilli (İspanyolca/İngilizce) bir basımını buldum. <span class="calibre3">Manifiesto</span>'yu okuduğumda da, Jara' mn bana önemli, hatta hayati bir soru sorduğunu fark ettim: Neden şarkı söylüyorsun?</p>
<p class="calibre1"><span class="calibre2">Yo no canto por cantar, ni por tener buena voz</span></p>
<p class="calibre1"><span class="calibre2">Canto porque la guitarra tiene sentido y razon</span></p>
<p class="calibre1"><span class="calibre2">Laf olsun diye, güzel sesim duyulsun diye şarkı söylemem Şarkı söylerim, çünkü gitarımın hissi ve aklı var</span></p>
<p class="calibre1">O sıralarda müzisyen olmak gibi bir iddiam yoktu. Gitar çalar şarkı söylerdim, bu da sosyalist arkadaşlarım arasında pek hoş kar-şılanmazdı. Daha sosyalizmin bir tür millicilik sanıldığı, katışıksız antiemperyalizmle karıştırıldığı bir devirdeydik. Sosyalist dediğin saz çalardı, türkü söylerdi, bilemedin marş. Şilili sosyalistler saz çalamazdı tabii; onlar gitar çalar, "Nueva Canciön" söylerdi, bilemedin marş. Buradan da önce Şilili ya da Türkiyeli, sonra sosyalist olduğumuz sonucu çıkıyordu ki benim aklım bu mantığa hiç basmamıştır. Biraz da inadına, gitarımı elimden bırakmadım hiç.</p>
<p class="calibre1">Ama neden şarkı söylüyordum, neden gitar çalıyordum? Kaçmaktan kovalamaya fırsat bulamadığımız o günlerde bu soruyu sorma şansım olmadı.</p>
<p class="calibre1">Zaman geçip otuzlarımın başında müzisyen olmaya bu defa adamakıllı karar verince, soruyu sormak da kaçınılmaz oldu. Bugün ve burada cevaplamak zordur böyle soruları. O yüzden geçmişe baktım: Neden başlamıştım şarkı söylemeye? Apaçık ortada bir cevap vardı ve bu da benim hiç hoşuma gitmiyordu. Soruyu erteledim. Bir süre sonra soruma geri döndüğümde aynı cevap beni bekliyordu. Kaçacak yer kalmadığı için kabul ettim: Jara'nm <span class="calibre3">Manifıes-to'dsL</span> reddettiği ne kadar neden varsa, onların hepsi için başlamıştım şarkı söylemeye - belki biri hariç; bu yolla zenginlerin gözüne girmeyi, para kazanmayı, zengin olmayı hiç hayal etmemiştim. Hatta zenginlik fantazilerim hep müziğe daha fazla zaman ayırabilmek, kendime daha iyi enstrümanlar alabilmek, şarkılarımı mali kaygılar olmadan kaydedebilmek içindi. Ama o kadar.</p>
<p class="calibre1">Gitarı ilk elime alışımın nedeni belliydi: Sınıf arkadaşlarımdan yaşça ve cüssece epey küçüktüm, iyi bir öğrenciydim ama bu bir avantajdan ziyade dezavantajdı zaten. En önemlisi, kızlar benimle hiç ilgilenmiyorlardı - oysa ben kazık kadar erkek olmuştum artık. Sevilmek ve ilgi görmek istiyordum. Gitar çalıp şarkı söylemeye başladım. Eh, bu biraz popüler olmama hizmet etti lisenin son ve üniversitenin ilk yıllarında. Ama en haince beklentilerimin aksine, bu yolla tek bir kız bile tavlayamadım. Hatta tam tersi bir sonuç aldım denilebilir: Romantik ateş başı gecelerinde ben gitar çalıp şarkı söylemekle meşgulken, elleri boş arkadaşlarım göz koyduğum kızları tavlıyorlardı, bense seyrediyordum.</p>
<p class="calibre1">Derken, ne zaman olduğunu bilmiyorum ama bir değişiklik oldu. Gitar çalıp şarkı söylemek bir anda kendisi için bir amaç haline geldi. Beni bu noktaya getiren gitarım mıydı acaba? 1970 yılında İspanyol malı el yapımı bir gitarım olmuştu. 1974'te ise bir THY uçağının kargo bölümünde gitarımın sapını kırmayı başardılar. Benim için yarı ölüm gibi bir şey oldu bu. Gitar genellikle bir kadın olarak algılanır, ama erkek bir yanı da vardır. Sapı kırık bir gitar, ister istemez erkeğin iğdiş edilme korkusunu kurcalıyor, iktidarsızlık hissi veriyor. Gitarımı tamir etmek için günler harcayıp benim için o sırada pek önemli olan tatilimin bir kısmını feda ettiğimde, gitarla aramda özel bir ilişki kurulmuştu artık. Çoğu kez o beni kendi istediği yerlere götürüyordu. 1976-77 yıllarında, o zamana kadar pek meraklısı olduğum senfonik rock'm ve Dylan-Cohen-Simon baladlarının yanı sıra Latin Amerika şarkıları da çalmaya/söylemeye başlamamın nedeni ne olabilirdi yoksa? Evet, o yıllarda hem devrimci olup hem de gitar çalmak kolay değildi. "Kültür emperyalizminin oyununa gelme" suçlaması hemen kapının önünde bekliyordu. Gitarın özgür, başına buyruk bir silah olduğunu, hiçbir emperyalizmin tapulu malı olmadığını kanıtlamanın bir yoluydu Şilili "nueva can-ciön"cular; bir de Woody Guthrie’nin gitarının üzerine yazdığı <span class="calibre3">"This machine kills fascistsV'</span> ("Bu alet faşist öldürür!") ibaresi. (Gerçi o sıralarda Pete Seeger'ın banjosuna Woody'ye alternatif olarak yazdığı <span class="calibre3">"This machine surrounds hate and forces it to surrender" -</span> "Bu alet nefreti kuşatır ve teslim olmak zorunda bırakır!" ibaresi bana daha çok hitap ediyordu ama ne yapalım...) Her neyse, Latin Amerika şarkıları çalmak gitar çalmanın bir gerekçesi sayılabiliyordu o zamanlar; en azından gitar çalmayı "suç" mertebesinden "kabahat" mertebesine indiriyordu. Ama ben gene de bu kadar oportünist olduğumu sanmıyorum: Beni elimden tutup Şili'ye götüren gitarımdı. Çünkü gitarımın hissi ve aklı vardı/</p>
<p class="calibre1">Bir gitarın "hissinin ve aklının olması" ne demek olabilir? Sonuç olarak, bir zanaatkârın elinde (daha da beteri bir fabrikada) iyi ya da kötü biçimlenmiş birkaç kilo çam ağacından, bir parça abanoz ya da gülağacmdan, bir-iki parça metalden, biraz misina ve ipekten, birkaç gram da kemikten söz ediyoruz. Haydi diyelim ki iyi bir zanaatkâr bu malzemeye bir ruh katabilir, ama her şey bundan ibaret mi?</p>
<p class="calibre1">* 1974'te sapı kırılıp sonradan tamir ettiğim gitarımın kaderini merak eden varsa eğer: 1980’lere kadar o gitarı çaldım, ama o kırılma macerası gitarda iz bırakmıştı, sapta kötü bir titreşim, bir cızırtı kalmıştı. 1980'lerin sonlarına doğru, aynı zamanda çok iyi bir gitar yapımcı/tamircisi olan Erkan Oğur o gitarı alıp tamir etti, ama aynı zamanda da pek sevdi: Derken gitar perdesiz bir gitar haline geldi ve ben de onu Erkan’a hediye ettim. Erkan 1990’larm ilk yansında yaptığı kayıtların çoğunda o gitarı kullandı. Gitarını özlemedin mi diye sorarsanız: Evet, özledim. Ne de olsa ilk göz ağrımdı o benim. Ama öte yandan benden çok daha hünerli ellerde olması çok iyi bir teselliydi. İyi bir gitar, iyi bir gitaristi hak eder. Erkan Oğur benim için dünyanın en iyi gitaristlerinden biri. Tabii ki burada da bir <span class="calibre3">Famous Blue Raincoat</span> hikâyesi var (Bu kitaptaki "Benim İktidarım Kimin Özgürlüğü?" denemesine bakılabilir):</p>
<p class="calibre1">Ve [gitarıma] hayatının bir zerresini verdin,</p>
<p class="calibre1">Kimsenin [gitarı] değildi döndüğünde.</p>
<p class="calibre1"><span class="calibre3">Fretless</span> ve <span class="calibre3">Bir Ömürlük Misafir</span> albümlerinin kaydından sonra o gitar Erkan'dan başka kimsenin gitarı olamazdı. Galiba hâlâ çalıyor o gitarı.</p>
<p class="calibre1">Benim için bir müzisyenin enstrümanı, eğer müzikle anlamlı bir bağlantı, enstrümanıyla da gerçek bir ilişki kurabilmişse, bir "he-nüz-olmayan kondansatörüdür".</p>
<p class="calibre1">Gündelik hayatımız bir sıradanlıklar, gerginlikler, sıkıntı, küçük hesaplar ve her boydan ihanetler dizisine indirgendi yaşadığımız dünyada. Vücudumuzun ve benliğimizin kuruluşundaki tüm olumlu ve anlamlı özellikler ise, Bloch'un deyişiyle, birer "henüz-olmayan" <span class="calibre3">(noch nicht</span>). Gündelik hayatın dayanılmaz temposuna ayak uydurmak, her an karşımıza çıkan sıradanlıklar, banallikler, şiddet ve dehşetle başa çıkabilmek için benliğimizdeki tüm "güzel", anlamlı, olumlu, umutlu ama kırılgan yanları kalın bir örtünün altında gizliyoruz. Günler artık-olamayan <span class="calibre3">(nicht mehr)</span> ile henüz-olmayan arasına gerilmiş bir ip üzerinde geçiyor. Birer ip cambazıyız bizler aslında. Altımızda iki uçurum: Bir yanda akıldışımn uçurumu var; delilik, benliğin tümden kaybı. Diğer yanda ise sıradanlık uçurumu; ortalamaya teslimiyet, kendine özgü olan her şeyin kaybı. Düşmemeye, dengemizi korumaya çalışarak adım adım ilerliyoruz. Çoğu kez hiç varamıyoruz ipin öbür ucuna. Benliğimizde iyi ve güzel olan her şey, birer henüz-olmayan, birer umut ve potansiyel olarak kalıyor.</p>
<p class="calibre1">İşte "gitarımın hissi ve aklı" bu. Gitarım bendeki "henüz-olmayan"! her gün, her çalışımda parmaklarımdan alıyor, biriktiriyor. Bir kondansatör gibi, ifade edemediğim, aldırmazlık maskemin ardına gizlediğim acılarımı, sinizmle perdelediğim umutlarımı, sevinçlerimi, kısacası, Cohen'in deyişiyle "iyi tarafım"! biriktirip yoğunlaştırıyor. Benim gündelik yaşamımdan gizlediğim "iyi tarafım”, giderek gitarımın ruhu oluyor, onun "hissi ve aklı"na dönüşüyor. Yalnız bunlar mı? Gölgem de gitarıma sığmıyor giderek. Uygar, hesaplı, "güçlü", "akıllı" ve uyumlu bir insan haline gelirken (her ne kadar gelebilmişsem!) bastırdığım, gizlediğim, unutmaya çalıştığım tüm özelliklerim gitarıma akıyor. Yaratıcı ama saldırgan, parıltılı ama şeytansı, duygu dolu ama gayri medeni olan yanım, "ötekim" gitarımda can buluyor.</p>
<p class="calibre1">Sonra bir gün geliyor, gitarım bana kendi istediklerini yaptırmaya başlıyor. Benim aynam oluyor bir anlamda. Bana hiç İspanyolca bilmediğim halde İspanyolca şarkı söyleyebileceğimi gösteriyor. (İspanyolca şarkıların sözlerini anlamaya çalışmak, hatta İspanyolca öğrenmeye başlamak "akıllı", sorumlu yanıma düşüyor.) Neredeyse kırkıma gelmişken, sahnede "mahcup" olmayabileceğimi, şarkılarımı yüreğimden söyleyebileceğimi anlatıyor bana. Ona inanmamak elimden gelmiyor. Çünkü o <span class="calibre3">benim</span> aslında, benim gerçek olamamış olan yanım, benim "henüz-olmayan kondansatörüm". Henüz olamadığım her şey ona yüklenmiş yıllar boyunca, kritik kütleye ulaşıldığında ise gitarım bana geri dönmüş ve beni egemenliği altına almış. Üstelik bu kritik kütle hayatın değişik dönemleri için farklı zamanlarda ortaya çıkıyor. Kırık gitarım 1970'lerin sonlarında beni Şıli'ye götürmüştü. 1985'te aldığım ve beni hâlâ terk etmemiş olan gitarım ise elimden tutup sahneye çıkardı, şarkılar yazdırdı. Bana şarkı söylerken bir ayna tuttu ve ben aynada gördüğüm şeyden mutlu oldum.</p>
<p class="calibre1">Hepimizin birer gitarı olamaz mı böyle? Birer "henüz-olmayan kondansatörü"? Bu bir gitar ya da piyano olabilir; bir daktilo ya da bilgi işlemci olabilir; kalem ya da fırça olabilir - ne isterseniz olabilir. Onun bize yardım etmesi, "his ve akıl" sahibi olması ve bu "his ve akıl" ile bizi en umutsuz anlarımızda, kendimizi en kayıp hissettiğimiz günlerimizde elimizden tutup düze çıkarması için bir tek şart var aslında: Ona dürüst davranmamız, gündelik dünyadan gizlediğimiz "iyi tarafımızı" ona dökmemiz. Onu kendimiz için bir "öteki ben" olarak, "henüz olamadığım ben" olarak kurmamız; emekle, içtenlikle. O zaman söyleyeceğimiz her şarkı (sözle, sesle, çizgiyle, neyle isterseniz onunla ortaya dökeceğimiz şarkılar) bizi yıldızlara ulaştırabilir:</p>
<p class="calibre1"><span class="calibre2">Mi canto es de los andamios para alcanzar las estreiias</span></p>
<p class="calibre1"><span class="calibre2">Que el canto tiene sentido cuando palpita en las venas</span></p>
<p class="calibre1"><span class="calibre2">Del que morirâ cantando las verdades verdaderas</span></p>
<p class="calibre1"><span class="calibre2">Şarkım yıldızlara ulaşmak için bir iskele</span></p>
<p class="calibre1"><span class="calibre2">Bir şarkının ancak, en gerçek gerçeklerin şarkısını</span></p>
<p class="calibre1"><span class="calibre2">Söyleyerek ölenlerin damarında attığı zaman anlamı vardır</span></p>
<p class="calibre1">Umutlu bir sonuç bu, ama bedelsiz değil. Jara bunu yazdıktan az bir süre sonra, kırık parmaklarıyla <span class="calibre3">Estadio Chile'de</span> "en gerçek gerçeklerin şarkısını söyleyerek" öldü. Verilen birçok vaat tutulmayabilir, vadetmenin doğasında var bu. Ama bir şarkının vaadini tutmak farzdır, yoksa "gitarın hissi ve aklı'na ihanet edilmiş olur. Gitarım nasıl beni elimden tutup düze çıkarabiliyorsa en kötü zamanlarımda, onu kullanarak verdiğim vaatleri de tutmamı bekler benden. Yoksa, Jara 1972'de Pinochet hükümetinin Kültür Bakanlığında kendisine bir kapı bulup canını kurtarsaydı, ya da sesini soluğunu kesip bir üniversitede müzikoloji ya da halk müziği araştırmaları konusunda doçentlik falan yapsaydı, ne ben bu yazıyı yazardım, ne de gitarım beni Şili'y<sup class="calibre6">e</sup> götürürdü.</p>
<p class="calibre1">Çok kahramanca bir final oldu bu da, İşin bir de öteki yanı var. Jara eğer o yıl Şvaykça bir oportünistlikle hayatta kalmanın yolunu bulsaydı, bir insan ölümden kurtulmuş olurdu; bu her zaman için saygıdeğer bir kazanımdır - bir şarkıyı katletse bile. Gitarım ise beni götürecek başka bir yer bulurdu mutlaka. Bir düşünün; o yıl San-dinistalar Nikaragua'da on yıl sonrası için hazırlık yapıyorlardı.</p><div class="calibre4"><img src="main-6.png" alt="" class="calibre12"/></div>
<ul class="calibre13"><li class="calibre14"><a href="main-1.xhtml">KIRILGAN / ON YIL SONRA</a></li><ul class="calibre15"><li class="calibre14"><a href="main-2.xhtml">1. GÜZEL</a></li></ul></ul>
<p class="calibre1"><a id="bookmark7"><sup class="calibre6"><a href="#footnote1">1</a></sup></a></p>
<p class="calibre1"> Pinochet'nin ne yaptığını biliyoruz artık (bkz. Ek: 4).</p>
</body>
</html>
