<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Oliver Twist</title>
  <link href="../Styles/main.css" rel="stylesheet" type="text/css"/>
</head>

<body class="biography">
  <div class="s-margin">
    <p>CHARLES DICKENS, 1812’de İngiltere’nin Portsmouth kentinde doğdu. Orta sınıftan bir ailenin çocuğuydu. Babasının borçlarından ötürü tutuklanması, genç Dickens’ı derinden etkiledi. İşçi sınıfının yaşamı ve sıkıntılarını yakından tanıma fırsatını buldu. Öğrenimini tamamladıktan sonra önce bir avukatın yanında, sonra liberal bir gazetede çalıştı. <em>Bay Pickwick’in Serüvenleri</em> (1837) adlı ilk romanı çok tutuldu. <em>Oliver Twist</em> adlı romanı, yayın yönetmenliğini üstlendiği bir dergide 1837-39 arasında tefrika olarak yayımlandı. Bunu <em>Nicholas Nickleby, Antikacı Dükkânı</em> ve <em>Martin Chuzzlewit</em> izledi. Noel kitaplarının ilki olan <em>Bir Noel Şarkısı</em> (1843) olağanüstü bir başarı sağladı. 1848’de yayımlanan <em>Dombey ve Oğlu</em>, Dickens’ın romancılığında bir dönüm noktası oldu. <em>David Copperfield</em> (1850) adlı romanında toplumsal sorunlardan çok kendi deneyimlerine ağırlık veren Dickens’ın <em>İki Kentin Öyküsü</em> ve <em>Büyük Umutlar</em> gibi romanları da önce dergilerde tefrika olarak yayımlandı. Dickens, 1870’te Chatham yakınlarında Gad’s Hill’deki kır evinde öldü.</p>
    <hr class="h-margin"/>

    <p><span>NİHAL YEĞİNOBALI</span>, 1927’de Manisa’da doğdu. Arnavutköy Amerikan Kız Koleji’ni bitirdikten sonra New York Eyalet Üniversitesi’nde edebiyat öğrenimi gördü. <em>Genç Kızlar</em> adlı ilk romanını, Vincent Ewing adını verdiği sözde Amerikalı bir yazarın imzasıyla yayımladı. Bu kitap bir çeviri roman kandırmacasıyla yıllarca yeni basımlar yaptı. Ardından <em>Sitem, Mazi Kalbimde Bir Yaradır, Belki Defne, Gazel</em> adlı romanları ve <em>Cumhuriyet Çocuğu</em> adlı anı kitabını yayımladı. Yeğinobalı, çok sayıda yazarın klasik ve çağdaş yapıtlarını dilimize kazandırdı.</p>
  </div>
</body>
</html>