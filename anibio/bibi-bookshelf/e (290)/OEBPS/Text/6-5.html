<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-5.html" xml:lang="tr-TR">
    <div class="Basic-Text-Frame-3">
      <p class="x1" id="toc_marker-6"><span>Beşinci Bölüm</span></p>

      <p class="x2"><span>ZİHİNSEL VE AHLAKSAL YETİLERİN ESKİ VE UYGAR ÇAĞLAR BOYUNCA GELİŞİMİ ÜZERİNE</span></p>

      <p class="KONULAR"><span>Zihinsel yetilerin doğal seçme yolu ile güçlenmesi • Benzenmenin önemi • Toplumsal ve ahlaksal yetiler • Bunların aynı boyun sınırları içinde gelişimi • Doğal seçmenin uygar ulusları etkilemesi • Uygar ulusların bir zamanlar barbar olduklarının kanıtları.</span></p>

      <p class="paragraf"></p>

      <p class="paragraf">Bu bölümde tartışılan konular pek ilginçtir, ama onları eksik ve parça parça işliyorum. Bay Wallace, daha önce başvurulan çok değerli bir yazısında,<span class="dipnot"><a class="footnote-link" href="#footnote-225-284" id="footnote-225-284-backlink">284</a></span> insanın kendisini aşağı hayvanlardan ayırt eden zihinsel ve ahlaksal yetileri kısmen kazandıktan sonra, doğal seçmeyle ya da herhangi bir başka araçla, vücutça ancak pek az değişikliğe uğradığını kanıtlamaktadır. Çünkü insan zihinsel yetileri ile, “değişmemiş bir vücudu değişen evrenle uyum içinde tutmaya” güç yetirebilmektedir. İnsanın, alışkanlıklarını yeni yaşama koşullarına uyarlama gücü çok büyüktür. İnsan, besin sağlamak ve kendini savunmak için savutlar, âletler ve çeşitli savaş hileleri bulur. Daha soğuk bir iklime göç edince giysiler kullanır, kolçaklar yapar, ateş yakar; ve ateşten yararlanarak pişmeden sindirilemeyen besinleri pişirir. Soydaşlarına birçok biçimde yardım eder ve gelecekteki olayları kestirir. Çok eski bir çağda bile, işbölümü belirli bir ölçüde uygulanmıştır.</p>

      <p class="paragraf">Öte yandan, aşağı hayvanlar çok değişmiş koşullarda sağ kalmak için vücut yapılarını değiştirmelidirler. Yeni düşmanlara karşı kendilerini savunmaları için güçlenmeleri, daha etkili dişler ya da tırnaklar kazanmaları gerekir; ya da bulunmaktan ve tehlikeden kurtulmak için küçülmeleri gerekir. Daha soğuk bir iklime göç edince postlarının kalınlaşması ya da vücutlarının değişmesi gerekir. Böyle değişemezlerse yok olurlar.</p>

      <p class="paragraf">Oysa, Bay Wallace’ın haklı olarak belirttiği gibi, insanın zihinsel ve ahlaksal yetileri için durum çok başkadır. Bu yetiler değişkendir; ve değişimlerin soya çekilmeye eğilimli olduğuna inanmamız için her türlü gerekçe vardır. Bundan ötürü, ilk insana ve onun maymuna benzer atalarına eskiden yararlı olmuş değişimler, doğal seçmeyle yetkinleşmiş ya da gelişmiştir. Zihinsel yetilerin büyük önemi olduğundan kuşkulanılamaz; çünkü insan yeryüzündeki üstün durumunu özellikle onlara borçludur. Toplumun en ilkel durumunda, en sağgörülü (basiretli), en iyi silahları ya da tuzakları bulup kullanmış, kendilerini en iyi savunabilmiş bireylerin en çok sayıda döl bıraktığını anlayabiliriz. Böyle insanları en çok bulunduğu boylar büyür ve öbür boyların yerini kapar. Nüfus özellikle geçim araçlarına, ve onlar da kısmen ülkenin fiziksel özelliğine, ama daha çok orada uygulanan bilgilere bağlıdır. Büyüyen ve üstün gelen bir boy, çoğu zaman öbür boyları özümseyerek daha da büyür.<span class="dipnot"><a class="footnote-link" href="#footnote-225-285" id="footnote-225-285-backlink">285</a></span> Bir boydaki insanların boyu bosu ve kuvveti de, boyun başarısı için epey önemlidir, ve bu, kısmen, sağlanabilen besinin niteliğine ve niceliğine bağlıdır. Tunç döneminde Avrupa’daki insanlar daha güçlü, ve, kılıçlarının kabzalarına bakılırsa, daha büyük elli bir ırka yerlerini kaptırdılar;<span class="dipnot"><a class="footnote-link" href="#footnote-225-286" id="footnote-225-286-backlink">286</a></span> ama onların başarısı belki daha çok sanatlarının üstünlüğünden ileri gelmiştir.</p>

      <p class="paragraf">Yabanıl insanlar üzerine bildiklerimizin, ya da onların geleneklerinden, ve bugün yaşayanların geçmişlerini tümü ile unuttuğu eski anıtlarından öğrendiklerimizin hepsi, en eski çağlardan beri başarılı boyların öbürlerinin yerlerini kaptığını göstermektedir. Tükenmiş ya da unutulmuş boyların kalıntıları, dünyanın bütün uygar kesimlerinde, Amerika’nın yabanıl ovalarında, Pasifik Okyanusu’nun ayrıklanmış <span class="ITALIK">(isolated)</span> adalarında bulunmuştur. Bugün, iklimin öldürücü bir engel olduğu yerlerin dışında, uygar uluslar dünyanın her yerinde barbar ulusların yerini kapmaktadır; ve onlar, daha çok zekânın ürünleri olan sanatlarından ötürü başarılı olmaktadırlar. Bundan dolayı, zihinsel yetiler, insan soyunda daha çok doğal seçmeyle ve yavaş yavaş yetkinleşmiş olabilir; ve bu sonuç bizim amacımıza yeter. Kuşkusuz, her yetinin gelişimini onun aşağı hayvanlardaki durumundan insandaki durumuna kadar izlemek çok ilginç olurdu; ama bunu denemeye ne gücüm yeter, ne de bilgim.</p>

      <p class="paragraf"><span>İnsanın ataları toplumsallaşır toplumsallaşmaz (bu belki çok erken bir dönemde olmuştur), benzenme ilkesi, sağduyu ve görgü zenginleşir, ve zihinsel yetiler, aşağı hayvanlarda yalnız izlerini gördüğümüz bir biçimde değişikliğe uğrardı. Maymunlar, aşağı yabanıl insanlar gibi, benzenmeye pek düşkündür; ve daha önce anılan basit bir olgu, hiçbir hayvanın bir süre sonra aynı yerde ve aynı çeşit tuzakla yakalanmaması, hayvanların deneyerek öğrendiklerini, ve başkalarının sakınganlıklarını örnek tuttuklarını göstermektedir. Şimdi, bir boyda, başkalarından daha sağgörülü bir kimse, yeni bir tuzak ya da silah, ya da başka bir saldırı ya da savunu aracı bulsaydı, yalnızca kişisel çıkar, büyük bir düşünme gücünün yardımı olmaksızın, boyun öbür üyelerini onu örnek tutmaya zorlardı; ve bundan bütün boy yararlanırdı. Her yeni ustalığın sürekli uygulanması da, zekâyı biraz daha keskinleştirirdi. Yeni buluş önemli idi ise, boy sayıca çoğalır, yayılır, ve öbür boyların yerlerini kapardı. Böylelikle sayıca çoğalan bir boyda üstün ve yaratıcı başka insanların doğma şansı da her zaman daha büyük olurdu. Böyle insanlar kendi zihinsel üstünlüklerini çocuklarına kalıt bırakınca, daha da zeki insanların doğması şansı biraz daha artardı, ve çok küçük bir boyda özellikle artardı. Onların çocukları olmasa bile, boy onlarla olan kan-ilişkilerini sürdürürdü. Tarımcılar,</span><span class="dipnot"><a class="footnote-link" href="#footnote-225-287" id="footnote-225-287-backlink">287</a></span> <span>kesildiği zaman değerli olduğu anlaşılmış bir hayvanın ailesini koruyup üreterek, istenen ıranın elde edildiğini doğrulamışlardır.</span></p>

      <p class="paragraf">Şimdi toplumsal ve ahlaksal yetilere dönelim: İlk insanların ya da insanın maymuna benzer atalarının toplumsallaşması için, öbür hayvanları toplu yaşamaya götüren aynı içgüdüsel duyguları kazanmaları gerekirdi ve onlar, kuşkusuz, aynı genel yönsemeyi göstermişlerdir. Onlar, belirli bir ölçüde sevdikleri arkadaşlarından ayrı düşünce üzülür, birbirlerini tehlikeye karşı uyarır, saldırı ya da savunma sırasında birbirlerine yardım ederlerdi. Bütün bunlar, belirli bir ölçüde duygudaşlık, sevgi bağlılığı ve gözüpeklik demektir. Aşağı hayvanlar için pek büyük önemleri olduğunu hiç kimsenin tartışmadığı bu türlü toplumsal nitelikler, kuşkusuz, insanın atalarında da buna benzer bir yoldan, yani, soyaçekilmiş alışkanlığın desteklediği doğal seçme ile kazanılmıştır. Aynı ülkede yaşayan iki ilkel insan boyu çatışınca, boyun birinde birbirlerini tehlikeye karşı uyarmaya, birbirlerini yardıma ve birbirlerini savunmaya hep hazır, gözüpek, duygudaş ve birbirlerine bağlı üyeler daha çok olsaydı (öbür koşullar eşit olduğunda) o boy daha başarılı olur ve öbürünü yenerdi. Yabanılların o bitmez tükenmez savaşlarında gözüpekliğin ve sevgi bağlılığının pek önemli olduğu unutulmasın. Disiplinli askerlerin disiplinsiz kalabalıklara üstünlüğü her askerin arkadaşlarına duyduğu güvenden doğar. Bay Bagehot’un çok güzel kanıtladığı gibi,<span class="dipnot"><a class="footnote-link" href="#footnote-225-288" id="footnote-225-288-backlink">288</a></span> esleklik pek önemlidir. Çünkü yönetimin her biçimi yönetimsizlikten daha iyidir. Bencil ve geçimsiz kimseler birleşemezler, ve birlik olmadan hiçbir şey yapılamaz. Yukarıdaki nitelikler bakımından zengin olan bir boy, yayılır ve öbür boyları alt ederdi; ama o da, tarihe bakılırsa, sırası gelince bu bakımdan daha üstün olan başka bir boya yenilirdi. Böylece toplumsal ve ahlaksal nitelikler yavaş yavaş gelişme ve bütün dünyaya yayılma eğilimi gösterdi.</p>

      <p class="paragraf">Ancak, aynı boyun sınırları içinde çok sayıda üyenin bu toplumsal ve ahlaksal nitelikleri ilkin nasıl kazandığı, ve yetkinlik düzeyinin nasıl yükseldiği sorulabilir. Duygudaşlıkta ileri ve iyiliksever ana-babaların, ya da arkadaşlarına en bağlı olanların, aynı boydaki bencil ve güvenilmez ana-babalardan daha çok sayıda çocuk yetiştirmeleri pek kuşkuludur. Yabanıl insanların birçoğu gibi, arkadaşlarına hayinlik etmektense ölmeye hazır olan kimse, çoğu zaman, soylu niteliğinin kalıtçısı olacak hiçbir döl bırakmazdı. Savaşta hep en önde çarpışmaya ve başkaları uğruna can vermeye gönüllü olan en yürekli insanlar, ortalama olarak, öbür insanlardan daha çok kırılırlardı. Bundan ötürü, kendilerine böyle erdemler bağışlanmış insanların çoğalması, ya da onların yetkinlik düzeyinin yükselmesi, doğal seçme yolu ile, yani, en uygunların kalımı ile olabilir gibi görünmemektedir; çünkü burada, öbür boylara üstün gelen bir boydan söz etmemekteyiz.</p>

      <p class="paragraf">Aynı boyda böyle erdemli kimselerin çoğalmasına yol açan koşullar aşırı karmaşıktır, ama olanaklı basamaklardan bazılarını gene de izleyebiliriz. Her şeyden önce, boy üyelerinin sağduyuları ve sağgörüleri (basiretleri) gelişirken, her üye, soydaşlarına yardım ederse buna karşılık çoğunlukla onlardan yardım göreceğini çabucak öğrenirdi. Bu bayağı güdüden <span class="ITALIK">(motive)</span> ötürü, arkadaşlarına yardım etme alışkanlığını kazanabilirdi; ve iyilikseverce davranışlarda bulunma alışkanlığı, duygudaşlığı, iyi davranışların ilk itici kuvveti olan o duyguyu, elbette pekiştirirdi. Bundan başka, kuşaklar boyunca sürmüş alışkanlıklar, belki kalıtsallaşma eğilimi de göstermektedir.</p>

      <p class="paragraf"><span>Ama toplumsal erdemlerin gelişimini kamçılayan başka ve çok daha güçlü bir etkeni doğuran, soydaşlarımızın övgüsü ve yergisidir. Daha önce gördüğümüz gibi, başkalarını övmemiz ve yermemiz, oysa kendi payımıza övülmeyi sevip yerilmekten korkmamız, duygudaşlık içgüdüsünden ötürüdür; ve bu içgüdü, kuşkusuz, başlangıçta, bütün öbür toplumsal içgüdüler gibi, doğal seçme yolu ile kazanılmıştır. İnsanın atalarının gelişimlerinin hangi erken döneminde soydaşlarının övgüsünü ve yergisini anlayabilmeye ve onlardan etkilenmeye başladığını elbette söyleyemeyiz. Ama öyle görünüyor ki, özendirmeyi, övgüyü ve yergiyi köpekler bile ayırt etmektedir. Yabanıl insanların en kabaları, yiğitlik andaçlarını saklamakla, aşırı övünme alışkanlıkları ile, kişisel görünüşlerine ve bezeklerine gösterdikleri aşırı dikkatle, ün duygusunu tanıdıklarını açıkça göstermektedirler; onlar, arkadaşlarının karısına saygı duymasalardı, böyle alışkanlıklar saçma olurdu.</span></p>

      <p class="paragraf">Onlar, ufak tefek kuralları bozunca besbelli utanmakta ve ölmüş karısının ruhunu yatıştırmak için başka bir kadını öldürmekten alıkonunca zayıflayan ve uyuyamayan Avusturalyalı yerli örneğinde görüldüğü gibi, yazıklanmaktadırlar. Yazılı başka bir örnek bilmiyorsam da, yabanıl bir insanın, canını feda etmektense boyuna hayinlik etmek, ya da cezaevinde çürümektense verdiği sözden dönmek isteyeceğine,<span class="dipnot"><a class="footnote-link" href="#footnote-225-289" id="footnote-225-289-backlink">289</a></span> kutsal saydığı bir ödevi başaramamışsa, gönülden yazıklanamayacağına inanmak güçtür.</p>

      <p class="paragraf">Bundan ötürü, ilk insanın, çok eski bir dönemde, arkadaşlarının övgü ve yergilerinden etkilendiği sonucuna varabiliriz. Besbelli, aynı boyun üyeleri, kendilerine genel iyiliği yararlı görünen davranışı överler, zararlı görüneni yererlerdi. Başkalarına iyi davranmak –başkalarına, onların size davranmalarını istediğiniz gibi davranmak– ahlakın temel taşıdır. Bundan dolayı, övgüyü sevmenin ve yergiden korkmanın ilkel çağlardaki önemi pek abartılamaz. Derin, içgüdüsel bir duygu ile başkalarının iyiliği uğruna canını feda etmeye itilmemiş, ama böyle davranışlara ün uğruna girişmiş bir insan, verdiği örnekle, başka insanlarda da aynı ün özlemini uyandırırdı, ve öyle davranmakla o soylu hayranlık duygusunu kuvvetlendirirdi. Böylece, boyuna kendi yüksek ırasını soyaçekimle kazanmaya eğilimli oğullar bırakarak yapacağından çok daha yararlı bir iş yapmış olabilirdi.</p>

      <p class="paragraf">İnsan, artan deneyim ve anlayış ile davranışlarının daha uzak sonuçlarını görür, ve ölçülülük, iffet, vb. gibi kişilikle ilgili olup da, daha önce gördüğümüz gibi eski çağlar boyunca hiç önemsenmemiş erdemler büyük saygı görmeye başlar ve bunların kutsal sayıldıkları bile olur. Ama dördüncü bölümde bu konuda söylediklerimi yinelemek istemiyorum. Sonunda, toplumsal içgüdülerden doğup soydaşlarımızın övgüsü ile yönetilmiş ve sağduyunun, kişisel çıkarın ve son zamanlarda derin dinsel duyguların büyük ölçüde etkisinde kalmış, ve öğretimle, alışkanlıkla berkitilmiş olan ahlak duygumuz ya da buluncumuz (vicdanımız) pek karmaşık bir duygu durumuna gelir.</p>

      <p class="paragraf"><span>Unutulmamalıdır ki, yüksek bir ahlak düzeyi aynı boyda, bir bireye ve onun çocuklarına, öbür insanlara karşı az bir üstünlük sağlar ya da hiçbir üstünlük sağlamazsa da, yetkin ahlaklı insanların sayıca çoğalması ve ahlak düzeyinin yükselmesi, bir boya başka bir boya karşı kesinlikle, çok büyük bir üstünlük kazandırır. Üyelerinin bir çoğunda yurtseverlik, bağlılık, esleklik, yiğitlik ve duygudaşlık ruhu olan bir boy, öbür boyların pek çoğunu alt eder; ve bu, doğal seçme olur. Bütün dünyada, her çağda, boyların yerine başka boylar geçmiştir; ve ahlak onların başarılarında önemli bir öğe olduğu için ahlak düzeyi ve yetkin ahlaklı insanların sapışı, böylelikle, her yerde yükselme ve artma eğilimi göstermiştir.</span></p>

      <p class="paragraf">Bununla birlikte, neden bir boyun değil de öbürünün başarılı olduğu ve uygarlıkta ileri gittiği konusunda herhangi karara varmak çok güçtür. Yabanıl insanların çoğu, birkaç yüzyıl önce ilk bulundukları zamanki durumdadırlar. Bay Bagehot’un belirttiği gibi, insan toplumunda ilerlemeyi normal saymak eğilimindeyizdir; oysa tarih, bunu yalanlamaktadır. Eskiler bu düşünceyi benimsememişlerdir, ve bugün Doğulu uluslar da benimsememektedirler. Başka bir değerli bilirkişiye, Sir Henry Maine’e göre,<span class="dipnot"><a class="footnote-link" href="#footnote-225-290" id="footnote-225-290-backlink">290</a></span> “insanlığın en büyük kesimi, kamusal kurumlarını geliştirme konusunda, asla, biraz olsun istekli görünmemiştir”. İlerleme, açıklaması aşırı karmaşık, zamandaş ve elverişli birçok koşula bağlı gibi görünmektedir. Oysa, soğuk bir iklimin, endüstrinin ve çeşitli sanatların gelişimine yol açtığı için, ilerlemeye pek elverişli olduğu sık sık söylenmektedir. Eskimolar, çetin zorlukların baskısı ile, zekice buluşlarda birçok başarı göstermişlerdir, ama yaşadıkları iklim, sürekli ilerleme için aşırı serttir. Göçebe alışkanlıkları, geniş ovalarda da, tropiklerin sık ormanlarında da, deniz kıyılarında da, ilerlemeyi kösteklemektedir. Ateş Ülkesinin barbar insanlarını gözlerken, bir mülkü olmanın, yerleşik yaşamanın, birçok ailenin bir başkanın buyruğunda birleşmesinin, uygarlık için zorunlu koşullar olduğunu fark ediverdim. Böyle alışkanlıklar, toprağın işlenmesini aşağı yukarı zorunlu kılar; ve tarımdaki ilk ilerleme, başka bir yerde gösterdiğim gibi,<span class="dipnot"><a class="footnote-link" href="#footnote-225-291" id="footnote-225-291-backlink">291</a></span> belki de meyve çekirdeklerinin bir dışkı yığınına düşüp olağanüstü iyi bir çeşit türetmesi gibi bir rastlantının sonucudur. Ancak, yabanıllıktan uygarlığa geçiş problemini çözmek şimdilik aşırı güçtür.</p>

      <p class="x3" id="toc_marker-6-1"><span>DOĞAL SEÇMENİN UYGAR ULUSLARI ETKİLEMESİ</span></p>

      <p class="paragraf">Şimdiye dek yalnız insanın yarı-insan durumundan çağdaş yabanıl insanın durumuna yükselmesinden söz ettim. Ama doğal seçmenin uygar uluslara etkisi ile ilgili bazı noktalar bunlara eklenmeye değer. Bu konuyu Bay W.R. Greg<span class="dipnot"><a class="footnote-link" href="#footnote-225-292" id="footnote-225-292-backlink">292</a></span> ve daha önce de Bay Wallace ile Bay Galton, ustalıkla tartışmışlardır.<span class="dipnot"><a class="footnote-link" href="#footnote-225-293" id="footnote-225-293-backlink">293</a></span> Sözlerimin pek çoğu bu üç bilirkişiden alınmıştır. Yabanıl insanların vücutça ve kafaca zayıf olanları eleniverir; ve sağ kalanlar, çoğunlukla, gerçekten sağlıklı kimselerdir. Öte yandan biz uygar insanlar, elenme sürecini engellemek için elimizden geleni yaparız; geri zekâlılar, sakatlar ve hastalar için bakımevleri kurarız; yoksulları koruma yasaları çıkarırız; tıp uzmanlarımız, her hastayı yaşatmak için en son ana dek bütün ustalıklarını gösterir. Vücutça zayıf oldukları için eskiden çiçek hastalığından ölebilecek olan binlerce kişinin aşılanarak sağ kaldıklarına inanmak için gerekçe vardır. Böylece uygarlaşmış toplumların zayıf bireyleri kendi soylarını sürdürmektedir. Evcil hayvan yetiştiriciliği yapmış hiç kimse, bunun insan ırkına büyük zararı dokunmak gerektiğinden kuşkulanmaz. Bakımsızlığın ya da yanlış bakımın, evcil bir ırkın yozlaşmasına pek çabuk yol açması şaşırtıcıdır; oysa insanın kendi durumu ayrı tutulursa, hiç kimse en kötü hayvanlarını damızlıkta kullanacak kadar bilgisiz değildir.</p>

      <p class="paragraf">Güçsüzlere yapmamız gerektiğini duyduğumuz yardım, başlangıçta toplumsal içgüdülerin yan ürünü olarak kazanılmış, ama sonradan, daha önce belirtildiği üzere, daha ince ve daha yaygın kılınmış olan duygudaşlık içgüdüsünün sonucudur. Acımasız sağduyunun zorlaması ile bile, yaradılışımızın en soylu yanını bozmadan, duygudaşlığımızı dizginleyemeyiz. Cerrah, iş üzerinde iken, katı yürekli olabilir; çünkü yaptığının hastasının iyiliği için olduğunu bilir; oysa zayıflara ve güçsüzlere bile bile aldırmasaydık, bu ancak umulur bir yarar için, çaresiz bir dert yüzünden olabilirdi. Bundan ötürü, sağ kalan ve soylarını sürdüren zayıfların hiç kuşkusuz zararlı olan etkilerine katlanmalıyız; ama bunun hiç değilse bir tek sürekli ve etkin engeli vardır, yani toplumun zayıf ve bayağı üyeleri, sağlıklılar kadar kolay evlenmemektedirler; vücutça ve kafaca zayıf kimseler, evlenmekten kaçınarak bu engeli sınırsız etkinleştirebilirlerdi; ama bu, beklemekten çok ummak gereken bir sonuçtur.</p>

      <p class="paragraf">Sürekli olarak büyük bir orduyu silah altında tutan her ülkede, en üstün genç erkekler askere alınır. Böylece onlar, savaş sırasında vaktinden önce ölür, çoğu zaman sakatlanır ve ilk gençlik çağında evlenmekten alıkonurlar. Öte yandan, zayıf yapılı, kısa boylu ve güçsüz erkekler askere alınmaz ve bunun sonucu olarak onların evlenme ve soylarını sürdürme şansları daha çoktur.<span class="dipnot"><a class="footnote-link" href="#footnote-225-294" id="footnote-225-294-backlink">294</a></span></p>

      <p class="paragraf">Erkek, mal mülk edinir ve onları çocuklarına kalıt bırakır; bundan ötürü, varlıklıların çocukları, vücut ve kafa üstünlüğü dışında, başarı yarışında yoksullardan daha üst durumda olur. Öte yandan, sağlık ve dinçlik bakımından eksiklikleri yüzünden az yaşamış ana-babaların çocukları, öbür çocuklardan daha önce ana-babalarının malına mülküne konarlar, ve daha erken evlenebilir, ve kendi zayıf yapılışlarını kalıt alacak daha çok sayıda döl bırakabilirler. Ama mülkün kalıt alınması, kendi başına, bir kötülük değildir; çünkü sermaye birikimi olmadan endüstri gelişemezdi; ve uygarlaşmış ırkların, daha aşağı ırkların yerini alacak biçimde yayılmış ve her yerde yayılmakta olması, özellikle güçlerinin sonucudur. Zenginliğin ölçülü birikimi de doğal seçme süreci ile çatışmaz. Yoksul bir adam sıradan bir zengin olursa, çocukları yeterince uğraşılan işlere ve mesleklere girer, sonunda vücutça ve kafaca en güçlü olanlar en büyük başarıya ulaşır. Günlük ekmeği için çalışması gerekmeyen sağlam vücutlu insanların varlığı, abartılamayacak ölçüde önemlidir; çünkü büyük zekâ gerektiren işleri yapanlar onlardır, ve böyle işlerde, köklü her çeşit ilerleme başka ve daha büyük çıkarların sözünü bile etmemeye bağlıdır. Zenginlik, aşırı olunca, insanları kuşkusuz haylazlaştırır; ama böylelerinin sayısı asla çok değildir; ve burada epeyce ayıklanma olur; çünkü her gün tanık olduğumuz gibi, aptallık ve batakçılık eden zengin kişiler, zenginliklerini boşuna harcayıp tüketmektedirler.</p>

      <p class="paragraf">En büyük oğulun tek kalıtçı tanınması <span class="ITALIK">(primogeniture, ekberiyet),</span> eskiden egemen bir sınıf yaratmak için pek yararlı olduğu söyleniyor idiyse de, daha zararlıdır. En yaşlı oğullar, vücutça ve kafaca zayıf olsalar bile, evlenirler; oysa küçük oğullar, bu bakımdan üstün olsalar bile genellikle evlenmezler. Mülkün biricik kalıtçısı olan en büyük ve değersiz oğullar, zenginliklerini yitirebilirler. Ama burada, başka yerlerde olduğu gibi, uygar yaşamın ilişkileri öylesine karmaşıktır ki, dengeleyici bazı engeller işe karışır. İlk oğulluklarından ötürü zengin olan erkekler, kuşaktan kuşağa, daha güzel ve alımlı kadınları seçebilecek durumdadır; ve bu kadınlar, genellikle, vücutça sağlıklı ve zekâca kıvrak olmak gerekir. Soyun, hiçbir seçme olmaksızın, uzun süre aynı çizgide alıkonmasının kötü sonuçlarını, hep zengin ve güçlü olmayı isteyen üstün erkekler engeller; ve onlar, bunu, kalıtçı kadınlarla evlenerek yaparlar. Ama tek çocuklu ana-babaların kızları, Bay Galton’un kanıtladığı gibi,<span class="dipnot"><a class="footnote-link" href="#footnote-225-295" id="footnote-225-295-backlink">295</a></span> kısırlığa eğilimlidir; ve böylece soylu ailelerin soy çizgileri sık sık kesilmekte, ve onların zenginlikleri bir yan oluğa akmaktadır; ne yazık ki, bu oluğu belirleyen, herhangi bir çeşit üstünlük değildir.</p>

      <p class="paragraf">Uygarlık, doğal seçmenin işini birçok yoldan engellemekte ise de iyi besin sağlayarak ve arada bir düşülen sıkıntıların insanı kurtararak, besbelli vücudun daha iyi gelişmesini kolaylaştırır. Bu, yabanıllarla karşılaştırılan uygar insanların her yerde, fiziksel olarak onlardan daha kuvvetli olmalarından da anlaşılabilir.<span class="dipnot"><a class="footnote-link" href="#footnote-225-296" id="footnote-225-296-backlink">296</a></span> Serüven dolu birçok yolculukta da sınandığı gibi, uygar insanların direnme güçleri de yabanıllarınkine eşit görünmektedir. Zenginlerin büyük lüksü bile pek az zararlı olabilmektedir; nitekim aristokratlarımızın ortalama ömrü, her yaşta ve her iki eşeyde aşağı sınıflarda yaşayan sağlıklı İngilizinkinden çok az kısadır.<span class="dipnot"><a class="footnote-link" href="#footnote-225-297" id="footnote-225-297-backlink">297</a></span></p>

      <p class="paragraf">Şimdi zihinsel yetiler üzerinde duralım: Toplumun her sınıfındaki üyeler, biri zekâca üstün ve öbürü zekâca aşağı olanları içeren iki kesime ayrılsaydı, birincilerin bütün işlerde çok başarılı olacağından ve daha çok çocuk yetiştireceğinden çok az kuşkulanılabilirdi. En aşağı mesleklerde bile, beceri ve yetenek epey yararlı olmak gerekir; bununla birlikte, mesleklerin birçoğunda, yaygın işbölümü yüzünden bunların yararı çok azdır. Bundan ötürü, uygar uluslarda, zihinsel bakımdan güçlü olanları sayıca arttırmaya ve onların standardını yükseltmeye epey eğilim vardır. Ama bu yönseme başka biçimlerde, örneğin dikkatsizliklerin ve sakınmazların çoğalması ile denkleşmiş olamaz demiyorum; ama yetenek, böylelerine bile biraz yararlı olmak gerekir.</p>

      <p class="paragraf">Yukarıdakine benzer görüşlere karşı çıkılıp geçmiş en seçkin insanların kendi yüksek zekâlarını kalıt alacak hiçbir döl bırakmadıkları sık sık ileri sürülmüştür. Bay Galton<span class="dipnot"><a class="footnote-link" href="#footnote-225-298" id="footnote-225-298-backlink">298</a></span> şöyle demektedir. “Birey deha anıtı olan erkeklerin ve kadınların kısır olup olmadıkları, ve hangi ölçüde kısır oldukları gibi basit bir sorunu çözemediğim için üzgünüm. Bununla birlikte, seçkin adamların kesinlikle böyle olmadıklarını gösterdim.” Büyük yasa koyucular, büyük dinlerin kurucuları, büyük düşünürler ve ünlü bilim adamları, insan soyunun ilerlemesine, başardıkları işlerle, sayısız döl bırakarak bulunabileceklerinden daha çok katkıda bulunurlar. Vücut yapılışı bakımından bir türün ilerlemesine yol açan, biraz daha iyi yapılı bireylerin seçilmesi ve biraz daha az iyi yapılıların elenmesidir, ve çok belirgin, seyrek sapkınlıkların (anomaly) korunması değildir.<span class="dipnot"><a class="footnote-link" href="#footnote-225-299" id="footnote-225-299-backlink">299</a></span> Bu zihinsel yetiler bakımından da böyledir. Çünkü toplumun her sınıfındaki biraz daha yetenekli insanlar, daha az yetenekli olanlardan epey başarılı olurlar ve bunun sonucu olarak, başka biçimde engellenmezlerse, sayıca çoğalırlar. Herhangi bir ulusta zekâ düzeyi ve zeki insanların sayısı yükselince, ortalamadan sapma yasasına göre, Bay Galton’un gösterdiği gibi, dahilerin eskiye oranla biraz daha sık görünmesini bekleyebiliriz.</p>

      <p class="paragraf">Ahlaksal niteliklere gelince, en kötü eğilimlerin elenmesi, en uygar uluslarda bile hep yürürlüktedir. Suçlular idam edilir, ya da uzun süre hapsedilir, böylece kötü niteliklerini kolayca iletemezler. Karasevdalılar ve deliler kapatılırlar ya da kendilerini öldürürler. Zorba ve kavgacı insanların çoğu zaman kanlı bir sonları olur. Sürekli hiçbir iş tutmak istemeyen değişiklik düşkünleri –bu, uygarlık için büyük engel olan bir barbarlık kalıntısıdır–<span class="dipnot"><a class="footnote-link" href="#footnote-225-300" id="footnote-225-300-backlink">300</a></span> yeni yerleşilmiş ülkelere göç edip orada yararlı öncüler olduklarını gösterirler. İçkiye düşkünlük öylesine öldürücüdür ki, içki düşkününün otuz yaştan sonraki ortalama ömrü ancak 13,8 yıldır. Oysa bu süre, İngiltere’deki tarım işçileri için 40,59 yıldır.<span class="dipnot"><a class="footnote-link" href="#footnote-225-301" id="footnote-225-301-backlink">301</a></span> Uçarı kadınlar pek az çocuk doğurur, ve uçarı erkekler pek seyrek evlenir. Böyleleri, hastalıklı olur. Evcil hayvan yetiştiriciliğinde, göze çarpar herhangi bir kusurları olan bireyleri ayıklamak, sayıları az olsa bile, başarı için asla önemsiz bir yol değildir. Bu, örneğin koyunda karalık gibi, ataya dönüşle yeniden ortaya çıkmaya eğilimli olan zararlı ıraların bastırılmasında özellikle yararlıdır; ve insan soyunda, belirlenebilir hiçbir nedeni olmadan kimi ailelerde arada bir ortaya çıkan kötü yönsemeler, belki de pek çok kuşaktan sonra hâlâ kurtulamadığımız yabanıl bir duruma dönüşlerdir. Bu görüş, böyle kimseleri ailenin kara koyunu diye nitelendiren halk deyiminde gerçekten benimsenmiş gibidir.</p>

      <p class="paragraf">Uygar uluslarda, yükselmiş bir ahlak düzeyi ve gereğince iyi insanların çoğalması ile ilgili olarak, görünüşe göre, doğal seçmenin etkisi az olmaktadır; oysa önemli toplumsal içgüdüler ilkin böyle kazanılmıştır. Ama ahlakın yükselmesine yol açan nedenler, yani, yakınlarımızın övgüsü, duygudaşlıklarımızın alışkanlıkla kuvvetlendirilmesi, örnek tutma ve benzenme, sağduyu, deneyim –ve hatta bencillik–, gençlikteki öğrenim ve dinsel duygular üzerinde, daha aşağı ırkları söz konusu ederken, yeterince durmuştum.</p>

      <p class="paragraf"><span>Bay Greg ve Bay Galton,</span><span class="dipnot"><a class="footnote-link" href="#footnote-225-302" id="footnote-225-302-backlink">302</a></span> <span>uygar ülkelerde, üstün nitelikli insanların sayıca artmasını önleyen çok önemli bir engel, yani, çoğu zaman kusurlu olan çok yoksul ve tasasız kimselerin hep erken evlenmeleri, oysa genellikle başka erdemleri de olan tutumlu ve sağgörülü kimselerin, kendilerini ve çocuklarını rahatça geçindirme kaygısı ile geç evlenmeleri olgusu üzerinde üsteleyerek durmaktadırlar. Erken evlenenler, belirli bir sürede, yalnız daha çok sayıda kuşaklar üretmekle kalmamakta, Dr. Duncan’ın</span><span class="dipnot"><a class="footnote-link" href="#footnote-225-303" id="footnote-225-303-backlink">303</a></span> <span>gösterdiği gibi, daha çok çocuk yapmaktadırlar. Üstelik, anaların gençliklerinde doğurduğu çocuklar, daha iri ve ağır, ve belki bundan ötürü, öbür dönemlerde doğanlardan daha sağlam olmaktadır. Böylece, toplumun tasasız, bozuk ve çoğunlukla uçarı üyeleri sağgörülü ve genellikle erdemli üyelerden daha büyük oranda çoğalma eğilimindedirler. Ya da Bay Greg’in sorunu ortaya koyduğu gibi, “Tasasız, pis, elindekiyle yetinen İrlandalı tavşanlar gibi ürer; tutumlu, öngörülü, kendine saygılı, tutkulu İskoç, ahlakına bağlı, dinine bağlı, zeki ve disiplinli bir insan olarak, en iyi yıllarını didinerek ve bekâr geçirir, geç evlenir, ve ardında birkaç çocuk bırakır. Başlangıçta bin Sakson ve bin Kelt yerleştirilmiş bir ülkede, on iki kuşakta nüfusun altıda beşi Keltlerden oluşur, ama mülkün, egemenliğin ve aydınların altıda beşi, nüfusun altıda biri kadar tutan Saksonların olurdu. O sonsuz ‘yaşama savaşında’, aşağı ve daha az</span> <span>uygun ırk üstün gelirdi –ve iyi niteliklerinin değil, kusurlarının gücü ile üstün gelirdi.”</span></p>

      <p class="paragraf">Bununla birlikte, bu ters eğilimi önleyen bazı engeller vardır. Ölçüsüzlerin büyük oranda öldüğünü; ve aşırı uçarıların az döl bıraktığını görmüştük. En yoksul sınıflar kentlerde toplanır ve Dr. Stark İskoçya’daki on yıllık istatistiklere dayanarak,<span class="dipnot"><a class="footnote-link" href="#footnote-225-304" id="footnote-225-304-backlink">304</a></span> kentlerdeki her yaşta ölüm oranının, kırsal alanlardakinden daha yüksek olduğunu, ve ilk beş yaşta kentlerdeki ölüm oranının, kırsal alandakinin aşağı yukarı tam iki katına ulaştığını kanıtlamıştır. Ve veriler varsılları da, yoksulları da kapsadığı için, kuşkusuz, kentlerdeki çok yoksulların sayısını kırsal alandakine göre yüksek tutmak için, doğum sayısının iki kattan daha çok artması gerekirdi. Kadınlarda, aşırı erken bir çağda evlenmek çok zararlıdır; çünkü, Fransa’da, “yirmi yaşın altındaki evli kadınların yıllık ölüm oranının, evlenmemişlerinkinin iki katına eşit” olduğu bulunmuştur. Yirmisine varmamış evli erkeklerin ölüm oranı da “aşırı yüksektir”<span class="dipnot"><a class="footnote-link" href="#footnote-225-305" id="footnote-225-305-backlink">305</a></span> ama bunun neden ileri geldiği belli değildir. Son olarak, ailelerini rahat geçindirecek duruma gelinceye dek evlenmelerini erteleyen sağgörülü erkekler, çoğu zaman yaptıkları gibi, genç kadınları seçerler, ve daha iyi durumdaki sınıflarda çoğalma oranı ancak biraz düşer.</p>

      <p class="paragraf">1853 yılı boyunca toplanmış çok zengin istatistik veriler, tüm Fransa’da, yirmi ile seksen yaş arasındaki evlenmemiş erkeklerin, evlilerden çok daha büyük oranda öldüğü anlaşılmıştır: Örneğin, yirmi ile otuz yaş arasında olup da evlenmemiş her 1.000 erkekten her yıl 11,3’ü ölürken, evlenmişlerin ancak 6,5’i ölmüştür.<span class="dipnot"><a class="footnote-link" href="#footnote-225-306" id="footnote-225-306-backlink">306</a></span> Buna benzer bir kuralın, 1863 ve 1864 yılları boyunca, İskoçya’daki yirmi yaşı aşkın nüfusun tümü için yürürlükte olduğu bulunmuştur; örneğin, yirmi ile otuz yaş arasındaki her 1.000 evlenmemiş erkekten her yıl 14,97’si, oysa evlenmişlerin ancak 7,24’ü ölmüştür ve bu, yarıdan azdır.<span class="dipnot"><a class="footnote-link" href="#footnote-225-307" id="footnote-225-307-backlink">307</a></span> Dr. Stark bu konuda şöyle demektedir: “Bekârlık, yıpratıcı işlerden, sağlık koşullarının düzeltilmesi için en küçük bir çaba gösterilmeyen bakımsız bölgelerde ya da kötü evlerde oturmaktan daha öldürücüdür.” Dr. Stark, ölümlerin azalmasını, “evliliğin ve evlilikle birlikte görülen düzenli evsel alışkanlıkların” doğrudan sonucu saymaktadır. Bununla birlikte, ölçüsüz, uçarı, suça eğilimli ve ömürleri kısa olan sınıfların, çoğunlukla evlenmediğini kabul etmektedir; zayıf yapılı, sağlıksız, ya vücudunda ya da kafasında önemli bir eksiklik olan erkeklerin çoğu zaman evlenmek istemedikleri, ya da reddedildikleri de kabul edilmelidir. Dr. Stark, evliliğin, kendi başına, uzun yaşamanın ana nedenlerinden biri olduğu sonucuna varmış görünmektedir. Çünkü evlenmiş yaşlı erkeklerin, aynı ileri yaştaki evlenmemiş erkeklere karşı, bu bakımdan epeyce üstünlüğü vardır; ama gençliklerinde sağlıkları kötü olup da evlenmemiş, bununla birlikte ileri bir yaşa dek sağ kalmış, ama gene de zayıf kalmış, ve bundan ötürü yaşama ya da evlenme şansları hep az olmuş erkekler bulunduğunu da herkes bilse gerektir. Dr. Stark’ın vardığı sonucu destekleyen önemli başka bir olgu da, Fransa’da dul kadınların ve erkeklerin evlilere göre çok daha büyük oranda ölmeleridir; ama Dr. Farr, bunu, ailenin yıkılmasının sonucu olan eksikliklere, kötü alışkanlıklara ve acıya yormaktadır. Genellikle, Dr. Farr ile birlikte, evlenmiş erkeklerin evlenmemişlerden daha az olan ölüm oranının “daha çok, birbirini izleyen her kuşakta, kusurlu tiplerin ayıklanmasından ve en üstün bireylerin ustaca seçilmesinden doğar” görünen genel bir kural olduğu sonucuna varabiliriz; burada seçim, yalnız evlilik durumu ile ilgilidir ve bedensel, zihinsel, ahlaksal bütün nitelikleri etkilemektedir.<span class="dipnot"><a class="footnote-link" href="#footnote-225-308" id="footnote-225-308-backlink">308</a></span> Bundan ötürü, sağgörülü davranıp bir süre evlenmeden kalmış sağlam ve iyi erkeklerin, büyük oranda ölmediklerini söyleyebiliriz.</p>

      <p class="paragraf">Son iki paragrafta belirtilen çeşitli engeller ve belki daha bilinmeyen başkaları, toplumun tasasız, bozuk ve başka bakımlardan aşağı üyelerinin iyi insanlardan daha hızlı çoğalmasını önlemezse, dünya tarihinde pek sık görüldüğü gibi, ulus geriler. İlerlemenin değişmez bir yasa olmadığını unutmamalıyız. Uygar bir ulusun, başka bir ulusa göre neden daha çok yükseldiğini, neden daha güçlü olup daha çok yayıldığını; ya da aynı ulusun neden bir süre öbür ulustan daha çabuk ilerlediğini söylemek güçtür. Ama, bunun, nüfusta, zihinsel ve ahlaksal yetileri yüksek insan sayısında olduğu gibi onların yetkinlik düzeyinde de bir yükselmeye bağlı olduğunu söyleyebiliriz. Sağlam vücutta sağlam kafanın bulunması ayrı tutulursa, vücut yapısı az etkili görünmektedir.</p>

      <p class="paragraf">Doğal seçmenin etkisi gerçek olsaydı, yüksek zihinsel yetiler bir ulusun yararına olduğu için, gelmiş geçmiş herhangi bir ırktan zekâca daha ileri durumda bulunmuş olan eski Yunanlıların<span class="dipnot"><a class="footnote-link" href="#footnote-225-309" id="footnote-225-309-backlink">309</a></span> hâlâ yükselmeleri, sayıca çoğalmaları ve bütün Avrupa’yı doldurmaları gerektiğini ileri süren birkaç yazar vardır. Burada, vücut yapısı ile ilgili olarak, vücutta ve zihinde sürekli gelişime doğru doğuştan bir eğilim bulunduğu varsayımı sessizce benimsenmektedir. Oysa her türlü gelişim, birlikte etki gösteren uygun birçok koşulun varlığına bağlıdır. Doğal seçme ancak geçici olarak etkilidir. Bireyler ve ırklar, tartışma götürmez belirli üstünlükler kazanabilirler, ama gene de, başka ıralar bakımından yetersizlikleri yüzünden yok olabilirler. Yunanlılar, küçük birçok devlet arasında birlik olmamasından, tüm ülkelerinin küçüklüğünden, kölelik düzeninden, nefse aşırı düşkünlükten <span class="ITALIK">(sensuality)</span> ötürü gerilemiş olabilirler; çünkü “iliklerine kadar bozulup çürüdüler”<span class="dipnot"><a class="footnote-link" href="#footnote-225-310" id="footnote-225-310-backlink">310</a></span> ve ondan sonra yenildiler. Bugün, eski yabanıl atalarını sonsuz geçmiş olan ve uygarlığın doruğunda bulunan Batı Avrupa ulusları, üstünlüklerini eski Yunanlıların doğrudan doğruya kalıtçıları olmalarına az borçludurlar ya da hiç borçlu değildirler, ama o eşsiz ırkın yazılı yapıtlarına çok şey borçludurlar.</p>

      <p class="paragraf"><span>Bir zamanlar pek egemen olan İspanyol ulusunun neden geri kaldığını kim kesinlikle söyleyebilir? Avrupa uluslarının Ortaçağ karanlığından kurtulması çok daha şaşırtıcı bir problemdir. Bay Galton’un belirttiği gibi, o erken dönemde, düşünmeye ya da aklın aydınlığına düşkün soylu yaradılıştaki insanların aşağı yukarı hiç birinin, bekâr kalmayı buyuran bir kilisenin kucağından başka sığınağı yoktu;</span><span class="dipnot"><a class="footnote-link" href="#footnote-225-311" id="footnote-225-311-backlink">311</a></span> <span>ve bunun, birbirini izleyen her kuşağı bozan bir etkisi olmamış olamaz. Aynı dönem boyunca, Kutsal Engizisyon, yakmak ya da hapsetmek için, en özgür ve en yiğit insanları aşırı özenle seçti. Yalnız İspanya’da, en iyi insanların –kuşkulanan ve soran insanların, ki kuşkulanmadan ilerleme olamaz– kimileri, üç yüz yıl boyunca, yılda bin kişi olmak üzere, ortadan kaldırıldı. Katolik Kilisesinin bu yolda yaptığı kötülük hesaplanamaz, ama bu kötülük, kuşkusuz belirli, belki de büyük bir ölçüde, başka yollardan giderilmiştir; Avrupa, gene de, görülmemiş bir oranda ilerlemiştir.</span></p>

      <p class="paragraf">İngilizlerin sömürgeci olarak öbür Avrupalı uluslara oranla kazandıkları dikkate değer başarı, onların “gözüpekliğine ve tükenmez enerjisi”ne yorulmaktadır; bu İngiliz ve Fransız soylu Kanadalıların ilerlemesi karşılaştırılarak çok güzel açıklanmaktadır; ama İngilizlerin enerjilerini nasıl kazandıklarını kim söyleyebilir? Amerika Birleşik Devletleri’nin olağanüstü ilerlemesi gibi, halkının ırasının da doğal seçmenin sonucu olduğu inancında, besbelli büyük gerçek payı vardı; çünkü son on ya da yirmi kuşak boyunca, daha enerjik, daha gözüpek ve değişikliğe düşkün insanlar, Avrupa’nın dört bir yanından o büyük ülkeye göç etmişler ve orada pek büyük başarı göstermişlerdir.<span class="dipnot"><a class="footnote-link" href="#footnote-225-312" id="footnote-225-312-backlink">312</a></span> Uzak geleceğe bakarak, Rev. Bay Zincke’nin aşağıdaki sözü söylerken abartılmış bir görüşü benimsemediğini sanıyorum:<span class="dipnot"><a class="footnote-link" href="#footnote-225-313" id="footnote-225-313-backlink">313</a></span> “Bütün öbür olay dizileri –Yunanistan’da aklın aydınlığında geçenler, ve Roma İmparatorluğunda yaşananlar– ancak Anglo-Saksonların Batıya olan o büyük göç akını ile bağlantılı, daha doğrusu, onun yardımcısı olarak düşünülünce amaçlı ve önemli görünür.” Uygarlığın ilerlemesi problemi çapraşık olsa bile, hiç değilse şunu anlayabiliyoruz: Uzun bir dönem boyunca, çok zeki, enerjik, yiğit, yurtsever ve iyiliksever insanları en çok sayıda yetiştiren bir ulus, bu bakımdan geri kalmış uluslara genellikle egemen olur.</p>

      <p class="paragraf">Doğal seçme, yaşama savaşının; o da, büyük bir hızla çoğalmanın sonucudur. İnsanın büyük bir hızla çoğalma eğilimine acı acı –yoksa bilgece mi?– üzülmemek olanaksızdır; çünkü bu, barbar boylarda çocukları öldürmeye ve başka kötülüklere, uygar uluslarda içler acısı bir yoksulluğa, sağgörülü insanların bekâr kalmasına ve geç evlenmesine yol açmaktadır. Ama aşağı hayvanlardaki aynı fiziksel kötülükler insanda da bulunduğu için, insanın yaşama savaşından doğan kötülüklerden bağışık olmayı beklemeye hakkı yoktur. İnsan, ilk çağlar boyunca doğal seçmeye uğramamış olsaydı, bugünkü aşamasına herhalde varamazdı. Dünyanın birçok kesiminde, sayısız aile ocağını mutlu mutlu tüttürebilecek çok bitek topraklarla kaplı sınırsız alanlarda, ancak birkaç yabanıl insana rastladığımıza göre, yaşama savaşının, insanı standardının doruğuna çıkması için zorlamaya yeter çetinlikte olmamış olduğu savunulabilirdi. İnsanla ve aşağı hayvanlarla ilgili bütün bilgilerimiz, onların zihinsel ve ahlaksal yetilerinde, doğal seçme yolu ile sürekli ilerlemeye yeter değişkenliğin her zaman varolduğunu göstermektedir. Kuşkusuz, böyle bir ilerleme, elverişli birçok koşulun birlikte bulunmasını gerektirir; ama çoğalma hızlı, ve ondan doğan yaşama savaşı aşırı zorlu olmasaydı, en elverişli koşullar yeter miydi diye haklı olarak kuşkulanılabilir. Örneğin, Güney Amerika’nın bazı kesimlerinde, yaşama koşulları çok kolay olunca, İspanyol göçmenleri gibi uygar denebilen insanların tembelleşmeye ve gerilemeye eğilimli olduğu ortaya çıkmaktadır. Çok uygar uluslarda, sürekli ilerleme doğal seçmeye sınırlı bir ölçüde bağlıdır; çünkü böyle uluslar, yabanıl boylar gibi birbirinin yerini kapmazlar ve birbirini yok etmezler. Bununla birlikte, aynı toplumdaki daha zeki üyeler, sonunda, az zekilerden daha başarılı olur ve daha çok döl bırakırlar, ve bu, doğal seçmenin bir biçimidir. İlerlemenin daha etkili nedenleri, beynin kolay etkilendiği gençlik çağı boyunca iyi bir eğitim; en iyi, en yetenekli insanların örneğini verdiği ulusun yasalarında, törenlerinde ve geleneklerinde yeri olan, kamuoyunca zorunlu kılınan yüksek bir yetkinlik (erdem) düzeyidir. Bununla birlikte, kamuoyunun, başkalarının övgü ve yergilerine değer vermemize bağlı olduğu unutulmamalıdır; ve bu değer verme toplumsal içgüdülerin en önemli öğesi olarak önce doğal seçme yolu ile kazanıldığından pek de kuşkulanılamayan duygudaşlığımıza dayanmaktadır.<span class="dipnot"><a class="footnote-link" href="#footnote-225-314" id="footnote-225-314-backlink">314</a></span></p>

      <p class="x3" id="toc_marker-6-2"><span>BÜTÜN UYGAR ULUSLARIN EKSİDEN BARBAR OLDUKLARININ KANITLARI ÜZERİNE</span></p>

      <p class="paragraf">Bu konuyu, Sir J. Lubbock,<span class="dipnot"><a class="footnote-link" href="#footnote-225-315" id="footnote-225-315-backlink">315</a></span> Bay Tylor, Bay M’Lennan ve başkaları, öylesine eksiksiz ve güzel işlemişlerdir ki, burada yalnızca onların vardıkları sonuçların kısa bir özetini vermem gerekiyor. Bu yakınlarda Argyll Dükünün<span class="dipnot"><a class="footnote-link" href="#footnote-225-316" id="footnote-225-316-backlink">316</a></span> ve daha önce Başpiskopos Whatley’in insanın yeryüzüne uygar bir varlık olarak geldiği ve bütün yabanıl insanların sonradan geriledikleri inancını desteklemek için ileri sürdükleri kanıtlar, karşı görüşü savunanların ileri sürdüğü kanıtlara oranla, bana zayıf görünüyor. Kuşkusuz, birçok ulus gerilemiştir, ve bazısı kesinlikle barbarlaşmış olabilir; yalnız, bu ikinci maddeyle ilgili hiçbir kanıta rastlamadım. Ateş Ülkeliler, kendilerini alt eden başka göçebe boyların zoru ile, barınılması güç ülkelerine yerleşmiş, ve bunun sonucu olarak biraz daha gerilemiş olabilirler; ama onların, Brezilya’nın en güzel kesimlerinde yaşayan Botokudolardan daha geri kaldıklarını kanıtlamak güç olurdu.</p>

      <p class="paragraf">Bütün uygar ulusların barbarların torunları olduğunun kanıtları, bir yandan onların bugünkü geleneklerinde, inançlarında, dillerinde, vb. açıkça görülen eski aşağı durumlarının izleri; ve öte yandan, yabanılların uygarlıkta kendi başlarına birkaç basamak yükselmeye güç yetirebilmeleri, ve gerçekten böyle yükselmeleridir. Birinci maddedeki kanıtlar son derece ilgi çekicidir, ama burada verilemez: Sayı sayma gibi, Bay Tylor’un bugün bazı yerlerde hâlâ kullanılan sözcüklere başvurarak önce bir ve sonra öbür elin parmaklarını, ve sonunda ayak parmaklarını saymakla başladığını gösteren örnekleri anıştırıyorum. Bunun izleri bizim ondalık sistemimizde, ve bir insan elinin çok basitleştirilmiş bir resmi olduğu varsayılan V’ten sonra, ve hiç kuşkusuz öbür eli kullanınca, Vl’ya vb. geçtiğimiz Romen rakamlarında vardır. Bunun gibi, <span class="ITALIK">“three-score and ten</span> [üç kertik ve bir on, yani yetmiş –ç.] dediğimiz zaman, bir Meksikalının ya da Karayiplinin ‘bir adam’ için yaptığı gibi, her <span class="ITALIK">score</span>’un düşünsel olarak 20’yi temsil ettiği yirmili <span class="ITALIK">(vigesimal)</span> sistemle saymaktayızdır”.<span class="dipnot"><a class="footnote-link" href="#footnote-225-317" id="footnote-225-317-backlink">317</a></span> Büyük ve gelişen bir filoloji okuluna göre, her dil, kendi ağır ve aşamalı evriminin izlerini taşımaktadır. Yazı da böyledir; çünkü harfler, resimsel anlatımların güdükleşmiş durumlarıdır. Bay M’Lennan’ın kitabını<span class="dipnot"><a class="footnote-link" href="#footnote-225-318" id="footnote-225-318-backlink">318</a></span> okuyup da, kadınların zorla ele geçirilmesi gibi kaba göreneklerin izlerine aşağı yukarı bütün uygar uluslarda hâlâ rastlandığını kabul etmemek çok güçtür. Aynı yazar şöyle sormaktadır: Hangi eski ulusun başlangıçta tekeşli <span class="ITALIK">(monogamous)</span> olduğu söylenebilir? Savaş yasasının <span class="ITALIK">(the law of battle)</span> ve kalıntılarına hâlâ rastlanan başka geleneklerin gösterdiği gibi, ilkel adalet düşüncesi de pek kabadır. Bugünkü boş inançların birçoğu, eski temelsiz dinsel inançların kalıntılarıdır. Dinin en yüksek biçimi –doğruluğu seven ve kötülükten tiksinen o büyük Tanrı düşüncesi– ilk çağlar boyunca bilinmiyordu.</p>

      <p class="paragraf">Başka kanıtlara başvuralım: Sir J. Lubbock, bazı yabanılların, basit sanatlarını son zamanlarda biraz geliştirdiklerini göstermiştir. Dünyanın çeşitli yerlerindeki yabanılların kullanmakta olduğu silahlar, âletler ve ustalıklar konusundaki ilgi çekici açıklamaya bakarak, belki ateş yakma ustalığı dışında bunların aşağı yukarı hepsinin bağımsız buluşlar olduğundan kuşkulanılamaz.<span class="dipnot"><a class="footnote-link" href="#footnote-225-319" id="footnote-225-319-backlink">319</a></span> Avustralyalıların boomerang’ı böyle bağımsız buluşlara güzel bir örnektir. Tahitililer, kendileri ile ilk karşılaşıldığında, birçok bakımdan öbür Polinezya adalarındaki yerlilere oranla daha ileriydiler. Peru ve Meksika yerlilerinin yüksek kültürünün dışarıdan geldiği inancının hiçbir haklı gerekçesi yoktur;<span class="dipnot"><a class="footnote-link" href="#footnote-225-320" id="footnote-225-320-backlink">320</a></span> orada birçok yerli bitkinin tarımı yapılıyordu ve yerli hayvanların birkaçı evcilleştirilmişti. Misyonerlerin önemsiz etkisine bakarak şunu görmezlikten gelmemeliyiz: yarı-uygar bir ülkeden gelen gezici bir topluluk Amerika kıyılarına çıksaydı, önceden biraz ilerlemiş olmaksızın, yerlilerde belirgin bir etki yaratamazdı. Dünya tarihinin çok eski bir çağına bakınca, Sir J. Lubbock’un terimleri ile, bir yontmataş ve bir de cilalıtaş dönemi görmekteyiz; ve hiç kimse çakmaktaşından kaba âletleri cilalamanın başkalarından öğrenildiğini ileri sürmeyi düşünmez. Doğuda Yunanistan’a dek bütün Avrupa’da, Filistin’de, Hindistan’da, Japonya’da, Yeni Zelanda’da, Mısır’da ve Afrika’nın öbür kesimlerinde çakmak taşından âletlere bol bol rastlanmaktadır; ve bugünkü yerlilerin o âletlerin kullanılışı ile ilgili hiçbir geleneği yoktur. Çinlilerin ve Yahudilerin eskiden böyle âletler kullandıklarını doğrulayan dolaylı kanıtlar da vardır. Bundan ötürü, uygar dünyanın aşağı yukarı tümünü içeren bu ülkelerde yaşayanların bir zamanlar barbar durumda olduklarından pek de kuşkulanılamaz. İnsanın başlangıçta uygar olduğuna ve pek çok bölgede gerilemeye uğradığına inanmak, insanın mayası konusunda acınmaya yaraşır, ucuz bir görüşü benimsemektir. İlerlemenin gerilemeden çok daha genel olduğu; insanın yavaş ve düzensiz adımlarla da olsa, aşağı bir durumdan şimdiye dek bilgide, ahlakta ve dinde vardığı en yüksek düzeye yükseldiği görüşü, besbelli, daha doğru ve daha iyimser bir görüştür.</p>

      <div class="footnotes">
        <div class="footnote">
          <p class="DIPNOT"><a class="footnote-anchor" href="#footnote-225-284-backlink" id="footnote-225-284">284</a> <span class="ITALIK">Antropological Review,</span> May, 1864, s. clviii.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-285-backlink" id="footnote-225-285">285</a> Bir süre sonra, başka bir boyun soğurduğu üyeler ya da boylar, Henry Maine’in belirttiği gibi <span class="BOLDITALIK char-style-override-11">(Ancient Law,</span> 1861, s. 131), kendilerinin de aynı atalardan geldiklerini varsaymaktadırlar.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-286-backlink" id="footnote-225-286">286</a> Morlot, <span class="BOLDITALIK char-style-override-11">Soc. Vaud. Sc. Nat.,</span> 1860, s. 294.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-287-backlink" id="footnote-225-287">287</a> Buna örnekler vermiştim: <span class="BOLDITALIK char-style-override-11">Variation of Animals and Plants under Domestication,</span> vol. ii, s. 196.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-288-backlink" id="footnote-225-288">288</a> “Physics and Politics” konusunda dikkate değer bir yazı dizisi için bkz: <span class="BOLDITALIK char-style-override-11">Fortnightly Review, Nov.</span> 1867; April 1, 1868; July 1, 1869; sonradan ayrıca yayınlanmıştır.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-289-backlink" id="footnote-225-289">289</a> Bay Wallace, kitabında örnekler vermektedir: <span class="BOLDITALIK char-style-override-11">Contributions to the Theory of Natural Selection,</span> 1870, s. 354.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-290-backlink" id="footnote-225-290">290</a> <span class="BOLDITALIK char-style-override-11">Ancient Law,</span> 1861, s. 22. Bay Bagehot’un düşünceleri için bkz: <span class="BOLDITALIK char-style-override-11">Fortnightly Review,</span> April 1, 1868, s. 452.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-291-backlink" id="footnote-225-291">291</a> <span class="BOLDITALIK char-style-override-11">The Variation of Animals and Plants under Domestication,</span> vol. i. s. 309.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-292-backlink" id="footnote-225-292">292</a> <span class="BOLDITALIK char-style-override-11">Fraser’s Magazine,</span> Sept. 1868, s. 353. Bu makale birçok kimseyi etkilemiş görünüyor. Dikkate değer iki makalenin ve bir yanıtın yazılmasına yol açmıştır: <span class="BOLDITALIK char-style-override-11">Spectator,</span> Oct. 3rd ve 17th, 1868. Makaleyi başkaları da tartışmıştır: Bay Lawson Tait, <span class="BOLDITALIK char-style-override-11">Dublin Q. Journal of Medical Science,</span> Feb. 1869 de Bay E. Ray Lankester, <span class="BOLDITALIK char-style-override-11">Comparative Longevity,</span> 1870, s. 128. Daha önce de benzer görüşler ileri sürülmüştür: <span class="BOLDITALIK char-style-override-11">Australasian,</span> July 13, 1867. Bu çeşitli yazarların düşüncelerini aktardım.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-293-backlink" id="footnote-225-293">293</a> Daha önce de anıldığı üzere, Bay Wallace için bkz: <span class="BOLDITALIK char-style-override-11">Anthropolog. Review</span>, Bay Galton, <span class="BOLDITALIK char-style-override-11">Macmillan’s Magazine,</span> Aug. 1865, s. 318; ve onun büyük yapıtı <span class="BOLDITALIK char-style-override-11">Hereditary Genius,</span> 1870.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-294-backlink" id="footnote-225-294">294</a> Prof. H. Fick’in <span class="BOLDITALIK char-style-override-11">(Einfluss der Naturwissenschaft auf das Recht,</span> June 1872) bu konuda ve buna benzer noktalarda bazı güzel düşünceleri vardır</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-295-backlink" id="footnote-225-295">295</a> <span class="BOLDITALIK char-style-override-11">Hereditary Genius,</span> 1870, s. 132-140.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-296-backlink" id="footnote-225-296">296</a> Quatrefages, <span class="BOLDITALIK char-style-override-11">Revue des Cours Scientifiques,</span> 1807-08, s. 659.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-297-backlink" id="footnote-225-297">297</a> Bay E.R. Lankester’in değerli bilirkişilerden derleyerek verdiği tablonun beşinci ve altıncı sütunlarına bakınız; <span class="BOLDITALIK char-style-override-11">Comparative Longevity,</span> 1870, s. 115.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-298-backlink" id="footnote-225-298">298</a> <span class="BOLDITALIK char-style-override-11">Hereditary Genius,</span> 1870, s. 330</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-299-backlink" id="footnote-225-299">299</a> <span class="ITALIK">Türlerin Kökeni,</span> Evrensel Basım Yayın, İstanbul, Eylül 2009<span class="BOLDITALIK char-style-override-11">,</span> s. 100.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-300-backlink" id="footnote-225-300">300</a> <span class="BOLDITALIK char-style-override-11">Hereditary Genius,</span> 1870, s. 347.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-301-backlink" id="footnote-225-301">301</a> E. Ray Lancester, <span class="BOLDITALIK char-style-override-11">Comparative Longevity,</span> 1870, s. 115. Ölçüsüzlerin tablosu Neison’ın <span class="BOLDITALIK char-style-override-11">Vital Statistics’</span>inden alınmıştır. Uçarılık konusunda bkz: Dr. Farr “İnfluence of Marriage on Mortality”, <span class="BOLDITALIK char-style-override-11">Nat. Assoc. for the Promotion of Social Science,</span> 1858.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-302-backlink" id="footnote-225-302">302</a> <span class="BOLDITALIK char-style-override-11">Fraser’s Magazine,</span> Sept. 1868, s. 353. <span class="BOLDITALIK char-style-override-11">Macmillan’s Magazine,</span> Aug 1865, s. 318. The Rev. F. W. Farrar başka bir görüştedir; <span class="BOLDITALIK char-style-override-11">Fraser’s Mag,</span> Aug.l970, s. 264.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-303-backlink" id="footnote-225-303">303</a> “On the Laws of the Fertility of Women”, <span class="BOLDITALIK char-style-override-11">Transact. Royal Soc.,</span> Edinburgh, vol. xxiv, s. 287; şimdi ayrıca yayınlanmıştır: <span class="BOLDITALIK char-style-override-11">Fecundity, Fertility and Sterility,</span> 1871. Ve yine yukarıdaki konu ile ilgili gözlemler için bkz: Galton, <span class="BOLDITALIK char-style-override-11">Hereditary Genius,</span> s. 352-357.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-304-backlink" id="footnote-225-304">304</a> <span class="BOLDITALIK char-style-override-11">Tenth Annual Report of Births, Deaths, etc, in Scotland,</span> 1867, s. xxix.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-305-backlink" id="footnote-225-305">305</a> Tırnak içindeki sözler, bu sorunlardaki en yetkili bilirkişimiz olan Dr. Farr’ın daha önce <span class="BOLDITALIK char-style-override-11">Nat</span>. <span class="BOLDITALIK char-style-override-11">Assoc. for the Promotion of Social Science</span>’ta (1858) okuduğu bildiriden alınmıştır: <span class="BOLDITALIK char-style-override-11">On the Influence of Marriage on the Mortality of the French People.</span></p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-306-backlink" id="footnote-225-306">306</a> Dr. Farr, adı geçen yapıt. Aşağıda tırnak içinde verilen sözler de aynı çarpıcı bildiriden alınmıştır.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-307-backlink" id="footnote-225-307">307</a> <span class="BOLDITALIK char-style-override-11">24 The Tenth Annual Report of Births, Deaths, etc., in Scotland</span>’ta verilen beş yıllık sonuçlardan yıllık ortalamaları hesapladım. Dr. Stark’ın tırnak içinde verilen sözü, Dr. Farr’ın büyük titizlikle yazılmış saydığı bir makalesinden kopya edilmiştir: <span class="BOLDITALIK char-style-override-11">Daily News,</span> Oct. 17th, 1868.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-308-backlink" id="footnote-225-308">308</a> Dr. Duncan bu konuda şöyle diyor: “Her yaşta, sağlıklı ve güzel olanlar, evlenmemişler bölüğünden evlenmişler bölüğüne geçmekte ve evlenmemişler arasında hastaların ve talihsizlerin oranı yükselmektedir.” <span class="BOLDITALIK char-style-override-11">Fecundity,Fertility, etc.,vb.,1871,s334</span></p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-309-backlink" id="footnote-225-309">309</a> Bay Galton’un bu konudaki özgün ve zekice tartışmaları için bkz: <span class="BOLDITALIK char-style-override-11">Hereditay Genius,</span> s. 340-342.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-310-backlink" id="footnote-225-310">310</a> Bay Greg. <span class="ITALIK">Fraser’s Magazine,</span> Sept. 1868, s. 357.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-311-backlink" id="footnote-225-311">311</a> <span class="ITALIK">Hereditary Genius,</span> 1870, s. 357-359. The Rev. F.W. Farrar <span class="ITALIK">(Fraser’s Mag.,</span> Aug. 1870, s. 257), karşı görüşü destekleyen kanıtlar ileri sürmektedir. Sir. C. Lyell <span class="ITALIK">(Principles of Geology,</span> vol. ii, 1868, s. 489), ilginç bir paragrafta, Kutsal Engizisyonun kötü etkisine, yani, üstünleri ayıklayarak Avrupa’da genel zekâ düzeyini düşürmüş olmasına dikkati çekmiş bulunuyor.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-312-backlink" id="footnote-225-312">312</a> Bay Galton, <span class="ITALIK">Macmillan’s Magazine,</span> August, 1865, s. 325. Şuraya da bkz: Nature, “on Danrwinism and National Life”, Dec. 1869, s. 184.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-313-backlink" id="footnote-225-313">313</a> Last <span class="ITALIK">Winter in the United States,</span> 1868, s. 29.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-314-backlink" id="footnote-225-314">314</a> Bu konudaki yerinde eleştirileri için Bay John Morley’e gönül borcum büyüktür. Şuraya da bkz: Broca, “Les Selections”, <span class="BOLDITALIK char-style-override-11">Revue d’Anthropogie,</span> 1872.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-315-backlink" id="footnote-225-315">315</a> “On the Origin of Civilization”, <span class="BOLDITALIK char-style-override-11">Proc. Ethnological Soc.,</span> Nov. 1867.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-316-backlink" id="footnote-225-316">316</a> <span class="BOLDITALIK char-style-override-11">Primeval Man,</span> 1869.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-317-backlink" id="footnote-225-317">317</a> <span class="BOLDITALIK char-style-override-11">Royal Institution of Great Britain,</span> March 15, 1867. Ve <span class="BOLDITALIK char-style-override-11">Researches into the early History of Mankind,</span> 1865.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-318-backlink" id="footnote-225-318">318</a> <span class="BOLDITALIK char-style-override-11">Primitive Marriage,</span> 1865. Ve besbelli aynı yazarın olan çok güzel bir makaleye de bkz: <span class="BOLDITALIK char-style-override-11">North British Review,</span> July, 1869. Ve Bay L.H. Morgan “A. Conjectural Solution of the Origin of the Class, System of Relationship”, <span class="BOLDITALIK char-style-override-11">Proc. American Acad. of Sciences’ta</span> vol. vii, Feb. 1868, Prof. Schauffhausen: <span class="BOLDITALIK char-style-override-11">(Anthropolog. Review,</span> Oct. 1869, s. 373), “insan kurban etmenin kalıntılarına hem Homer’de ve hem de Eski Ahit’te” rastlandığını belirtmektedir.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-319-backlink" id="footnote-225-319">319</a> Sir. J. Lubbock, <span class="BOLDITALIK char-style-override-11">Prehistoric Times,</span> 2nd edit., 1869, chap. xv. ve xvi. <span class="BOLDITALIK char-style-override-11">et passim.</span> Şuraya da bkz: Tylor, <span class="BOLDITALIK char-style-override-11">Early History of Mankind,</span> 2nd edit., 1870, 9th Chapter.</p>
        </div>

        <div class="footnote">
          <p class="DIPNOT"><a class="footnote-anchor" href="#footnote-225-320-backlink" id="footnote-225-320">320</a> Dr. F. Müller, <span class="BOLDITALIK char-style-override-11">(Reise der Novara: Anthropolog. Theil,</span> Abteil. iii, 1868, s. 127) bu konuda yerinde bazı düşünceler ileri sürüyor.</p>
        </div>
      </div>
    </div>
  </div>
</body>
</html>
