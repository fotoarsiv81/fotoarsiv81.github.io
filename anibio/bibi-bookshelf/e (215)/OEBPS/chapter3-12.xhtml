<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-12">
<div class="html5_section">
				<h1>BİR YAZ GÜNÜ</h1>

				<p>Nihayetsiz sanılır bu ateş, müthiş duruş;</p>
				<p>Uzayan bir busedir insanın ensesinde.</p>
				<p>Mesafeler kaynayıp kaybolmak hevesinde;</p>
				<p>Ve sema ağaçlarda kımıldamayan bir kuş.</p>
				
				<p class="margin">“Gel!” diyen bir kadının alev elbisesinde</p>
				<p>Görünen bir tembellik vücudu uyuşturmuş.</p>
				<p>Beynimizin içinde bir şeytan bağdaş kurmuş.</p>
				<p>Sesler bir mayi gibi bir sükût kâsesinde.</p>
				
				<p class="margin">Kuruyan sular gibi zamanı da kaybettik;</p>
				<p>Ne gezer gölgesine güvenilir bir delik.</p>
				<p>Bir görünmez buhurdan sükûtunda susarak.</p>
				
				<p class="margin">Çok uzak bir âlemin rüzgârını anarız.</p>
				<p>İçimizden yanarız, dışımızdan yanarız;</p>
				<p>Nerdeyse varlığımız duman olup uçacak.</p>
				
				</div>
  </body>
</html>