<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-49">
<div class="html5_section">
				<h1>AFFET BİZİ LÂMBA<a class="si-noteref epub-type_noteref" href="#f33" id="ref_f33">33</a></h1>

				<p>Öyle sarmaş dolaş olduk,</p>
				<p>O kadar geçtik ki kendimizden</p>
				<p>Lâmbayı söndürmeyi unutmuşuz,</p>
				<p>Perdeleri çekmeyi de.</p>
				<p>Meğersem sabah olmuş;</p>
				<p>Gün pencereden bizi gözetler.</p>
				<p>Cânım geceye veda etmek lâzım;</p>
				<p>Günün gösterdiği yoldan gitmek lâzım,</p>
				<p>Affet bizi lâmba,</p>
				<p>Seni buralara kadar sürükledikse,</p>
				<p>Geceki sarhoşluğumuza bağışla.</p>
				<p>Vakitken dönsen memleketine;</p>
				<p>Tutsak biz de her günkü yolumuzu.</p>
				<p>Haydi uğurlar olsun;</p>
				<p>Gecemiz sana emanet.</p>
				
				<p class="cite">(<em>Varlık</em>, 1 Temmuz 1940)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f33"><a class="si-backref" href="#ref_f33">33</a><span class="si-footnote-text">. <em>Varlık</em> dergisinde “Ayrılık Vakti” başlığıyla yayımlanmıştır ve sonradan bazı dizeleri değiştirilmiştir. (A.B.)	</span></div>
				</div>
  </body>
</html>