<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter8-1">
<div class="html5_section">
				<h1 class="author">Charles Baudelaire</h1>
				
				
				<h1>SEYAHATE DAVET</h1>
				
				<p class="margin">Kardeşim, yavrum,</p>
				<p>Sana benzeyen bir yer</p>
				<p>Düşünüyorum;</p>
				<p>Gidip orda beraber</p>
				<p>Yaşamanın, sevmenin,</p>
				<p>Sevmenin ve ölmenin</p>
				<p>O yerde bir gün,</p>
				<p>Saadetini düşün.</p>
				<p>Karışık göklerinin</p>
				<p>Islak güneşlerinde,</p>
				<p>O hain gözlerinin,</p>
				<p>Bol yaşları içinde</p>
				<p>Daima parıltılı</p>
				<p>Duran riyakâr</p>
				<p>Gözlerinin esrarlı</p>
				<p>Cazibesi var.</p>
				
				<p class="margin">Orda ne varsa süs, sükûn ve şehvet,</p>
				<p>İntizam ve güzellikten ibaret.</p>
				
				<p class="margin">Üstünde gûya</p>
				<p>Senelerin cilâsı</p>
				<p>Parlayan eşya</p>
				<p>Süslerdi odamızı;</p>
				<p>Bu bulunmaz çiçekler,</p>
				<p>Kokularını amber</p>
				<p>Kokularına</p>
				<p>Mezcederdi boyuna!</p>
				<p>Orda tavanlar zengin,</p>
				<p>Ve derindir aynalar;</p>
				<p>Her köşede sevdiğin</p>
				<p>O şark ihtişamı var.</p>
				<p>Her şey kendi dilince</p>
				<p>Ses verir bize;</p>
				<p>Ve kalbini gizlice</p>
				<p>Gösterir bize.</p>
				
				<p class="margin">Orda ne varsa süs, sükûn ve şehvet,</p>
				<p>İntizam ve güzellikten ibaret.</p>
				
				<p class="margin">Bir baksaydın bu</p>
				<p>Kanallarda ne kadar</p>
				<p>Serseri ruhlu,</p>
				<p>Uyuyan gemiler var;</p>
				<p>Hem gidermek içindir</p>
				<p>İnan ki en küçük bir</p>
				<p>Arzunu, onlar</p>
				<p>Uzaktan geliyorlar.</p>
				<p>O akşamlarda gurup,</p>
				<p>Tarlalar ve kanallar</p>
				<p>Ve bütün şehri yakut</p>
				<p>Ve altınlara boğar.</p>
				<p>Orda kâinat hulya</p>
				<p>İle sarhoştur,</p>
				<p>Sıcak, sıcak bir ziya</p>
				<p>İçinde uyur.</p>
				
				<p class="margin">Orda ne varsa süs, sükûn ve şehvet,</p>
				<p>İntizam ve güzellikten ibaret.</p>
				
				<p class="cite">(<em>Varlık</em>, 1 Eylül 1934)</p>
				</div>
  </body>
</html>