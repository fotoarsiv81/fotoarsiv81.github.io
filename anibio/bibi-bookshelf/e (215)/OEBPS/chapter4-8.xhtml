<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-8">
<div class="html5_section">
				<h1>HÂTIRALAR</h1>

				<p>Bu tatsız akşam saatinde,</p>
				<p>Görünmez kanatlarınızla,</p>
				<p>Cama vurmayın hâtıralar.</p>
				
				<p class="margin">Sessizliğine doymadığım</p>
				<p>O eski saatleri, yeni</p>
				<p>Baştan kurmayın hâtıralar.</p>
				
				<p class="margin">Suda yıldızlara uyarak,</p>
				<p>Siz de uzaktan, bir çakıp bir</p>
				<p>Sönüp durmayın hâtıralar.</p>
				
				<p class="margin">Bu tatsız akşam saatinde,</p>
				<p>Başımda pervaneler gibi</p>
				<p>Dönüp durmayın hâtıralar...</p>
				
				<p class="cite">(<em>Varlık</em>, 1 Mayıs 1934, elyazısıyla 1 Kasım 1956)</p>
				</div>
  </body>
</html>