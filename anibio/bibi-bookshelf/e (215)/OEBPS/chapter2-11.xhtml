<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-11">
<div class="html5_section">
				<h1>YALNIZLIK<a class="si-noteref epub-type_noteref" href="#f3" id="ref_f3">3</a></h1>

				<p>Geniş, siyah gölgesi hayatımı kaplayan,</p>
				<p>Tepemde kanat germiş bir kartaldır yalnızlık.</p>
				<p>Kalp çarpıntılarıyla günleri hesaplayan</p>
				<p>Bir benim, benim olan bir masaldır yalnızlık.</p>
				
				<p class="margin">Gördüm yapraklarımın bir bir döküldüğünü,</p>
				<p>Baharda yaşamanın bilmedim nedir tadı.</p>
				<p>Gemi yüzü görmeyen bir limanın hüznünü</p>
				<p>Kimsesiz gönlüm kadar hiçbir gönül duymadı.</p>
				
				<p class="margin">Bir ayna parçasından başka beni kim anlar,</p>
				<p>Bir mum gibi erirken bu bitmeyen düğünde?</p>
				<p>Bir kardeş tesellisi verir bana aynalar;</p>
				<p>Aynalar da olmasa işim ne yeryüzünde?</p>
				
				<p class="cite">(<em>Akademi</em>, 15 Mayıs 1931)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f3"><a class="si-backref" href="#ref_f3">3</a><span class="si-footnote-text">. Bu şiir, <em>Servet-i Fünûn</em> dergisinin 3 Aralık 1931 ve <em>Muhit</em> dergisinin Aralık 1931 tarihli sayılarında da yayımlanmıştır. (A.B.)</span></div>
				</div>
  </body>
</html>