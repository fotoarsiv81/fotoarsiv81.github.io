<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-19">
<div class="html5_section">
				<h1>GÜNEŞE ÂŞIK ÇOCUK</h1>

				<p>Camlar arkasında görünen çocuk,</p>
				<p>Eliyle güneşi gösterir durur.</p>
				<p>Camlar arkasında düşünen çocuk,</p>
				<p>Hırsından, camlara yumruk savurur.</p>
				
				<p class="margin">Camlar arkasında bekleyen çocuk,</p>
				<p>Üç mevsim, güneşin seyrine dalar;</p>
				<p>Ve kışın güneşi özleyen çocuk,</p>
				<p>Diliyle, buğulu camları yalar.</p>
				
				<p class="margin">Güneşe kavuşabilmek’çin çocuk,</p>
				<p>Gündüzün boş yere çırpınır durur.</p>
				<p>Nihayet, nihayet geceleyin çocuk.</p>
				<p>Koynunda güneşle beraber uyur.</p>
				
				
				</div>
  </body>
</html>