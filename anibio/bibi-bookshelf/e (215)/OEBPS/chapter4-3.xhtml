<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-3">
<div class="html5_section">
				<h1>AYNALARDA GECE</h1>

				<p>O biten günle beraber</p>
				<p>Aynalarda gece olmuş;</p>
				<p>Onlar, onlar ki geceleyin,</p>
				<p>Gurbete düşmüş gibiler,</p>
				<p>Sabır, tuttukları yolmuş</p>
				<p>Sabaha erişmek için!</p>
				<p>O biten günle beraber</p>
				<p>Aynalarda gece olmuş.</p>
				
				<p class="margin">–O biten gündür. Ne ışık</p>
				<p>Ne de renk bıraktı bize;</p>
				<p>Boş değil ağladığımız,</p>
				<p>Geceler içinde kaldık</p>
				<p>Yine kendi kendimize,</p>
				<p>Yine öyle yapayalnız.</p>
				<p>O biten gündür: Ne ışık,</p>
				<p>Ne de renk bıraktı bize.</p>
				
				<p class="cite">(<em>Varlık</em>, 15 Ekim 1933)</p>
				
				
				</div>
  </body>
</html>