<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-12">
<div class="html5_section">
				<h1>MEMLEKET İSTERİM</h1>

				<p>Memleket isterim</p>
				<p>Gök mavi, dal yeşil, tarla sarı olsun;</p>
				<p>Kuşların çiçeklerin diyarı olsun.</p>
				
				<p class="margin">Memleket isterim</p>
				<p>Ne başta dert ne gönülde hasret olsun;</p>
				<p>Kardeş kavgasına bir nihayet olsun.</p>
				
				<p class="margin">Memleket isterim</p>
				<p>Ne zengin fakir, ne sen ben farkı olsun;</p>
				<p>Kış günü herkesin evi barkı olsun.</p>
				
				<p class="margin">Memleket isterim</p>
				<p>Yaşamak, sevmek gibi gönülden olsun;</p>
				<p>Olursa bir şikâyet ölümden olsun.</p>
				
				<p class="cite">(<em>Varlık</em>, 15 Aralık 1937)</p>
				</div>
  </body>
</html>