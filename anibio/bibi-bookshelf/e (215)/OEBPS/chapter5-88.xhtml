<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-88">
<div class="html5_section">
				<h1>BİR AŞK HÂTIRASI</h1>

				<p>Yalnız o yaşta âşıklara mahsus,</p>
				<p>Şeffaf mı şeffaf yaz akşamlarında,</p>
				<p>Çok zaman kaçamak buluştuğumuz,</p>
				<p>Gün görmüş, emektar çamlar altında,</p>
				
				<p class="margin">Neydi o rüzgâr ılgıt ılgıt esen?</p>
				<p>Neydin güzelim, ne türlü dilberdin!</p>
				<p>Hani ya bir gülüşünle istesen,</p>
				<p>Dünyayı gözümden azat ederdin.</p>
				
				<p class="margin">Sevdalı kolumun çizdiği kavis,</p>
				<p>Sararken her sefer ince belinden,</p>
				<p>Sanırdım kavs-i kuzehlerle ikiz,</p>
				<p>İkiz çıkmıştır o Tanrı elinden.</p>
				
				<p class="cite">(<em>Ülkü</em>, 1 Mayıs 1945)</p>
				</div>
  </body>
</html>