<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-73">
<div class="html5_section">
				<h1>YOLDAŞLAR</h1>

				<p>Atımla beraber yatar kalkarım,</p>
				<p>Müsavidir doğan günden payımız.</p>
				<p>Köpeğimle gülüştüğümüz olur,</p>
				<p>Ekin tarlasından kalkınca tavşan.</p>
				<p>Kış günü kedimle soba başında</p>
				<p>Hulyalarımız karşılıklı açık,</p>
				<p>Selâmlaşırız bahçeden bahçeye.</p>
				<p>Bana kardeşlerimden daha yakındır,</p>
				<p>Bir cami avlusunda bahar günü,</p>
				<p>Önüne yem serptiğim güvercinler.</p>
				<p>Hep mihnet günümün yoldaşlarıdır,</p>
				<p>Nuh’un salındaki filler, tırtıllar.</p>
				
				<p class="cite">(<em>Varlık</em>, 1 Şubat 1942)</p>
				
				
				</div>
  </body>
</html>