<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-6">
<div class="html5_section">
				<h1>UYKUSUZLUK</h1>

				<p>O kadar korkarım ki uykum kaçtığı gece,</p>
				<p>Sanırım bir çöldeyim, gözlerimde susuzluk.</p>
				<p>Hafiften serpilmeye başlayıp da gittikçe</p>
				<p>Artarak tufan olan yağmurdur uykusuzluk.</p>
				
				<p class="margin">Bir canım sıkılır ki uykum kaçtığı gece,</p>
				<p>Sanırım ağlamakta başucumda bir çocuk.</p>
				<p>Saatlerin yerine hafızam işleyince,</p>
				<p>Yatağımda kıvranır dururum benzim uçuk.</p>
				
				<p class="margin">Bu zâlim uykusuzluk –yolumu kesen haydut–</p>
				<p>İçimde bir çığlıktır, dudaklarımda sükût.</p>
				<p>Dilsiz karanlıklarda beliren uykusuzluk.</p>
				
				<p class="margin">İçimden dışarıya akseden bir yangındır.</p>
				<p>Bana yalnızlığımı sezdiren uykusuzluk,</p>
				<p>Koynumda boşluğunu duyduğum bir kadındır.</p>
				
				<p class="cite">(<em>Muhit</em>, Ocak 1931)</p>
				</div>
  </body>
</html>