<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-44">
<div class="html5_section">
				<h1>ETRAF KONUŞURLARKEN</h1>

				<p>Akdeniz ne güzel konuşuyor!</p>
				<p>Aslan yeleli dalgalarıyla</p>
				<p>Hep Barbaros’u yâdetmededir.</p>
				
				<p class="margin">Dinle bak, dağ neler söylemekte;</p>
				<p>Ferhat’ın sevdalı kazmasından</p>
				<p>Musa’nın hıçkırığına kadar!</p>
				
				<p class="margin">Ağacı da ihmal etmemeli;</p>
				<p>Bir kere öldün mü dirilmenin</p>
				<p>Sırrını öğrenirsin belki de.</p>
				
				<p class="margin">Kuşların sohbeti pek hoş olur;</p>
				<p>Gülünç hikâyeler anlatırlar,</p>
				<p>Tufan’da Nuh’un salına dair.</p>
				
				<p class="margin">Kulağın olsa da, duyabilsen!</p>
				<p>Masanın da bir türküsü vardır,</p>
				<p>Sandalyenin de kendine göre.</p>
				
				<p class="cite">(<em>Varlık</em>, 15 Aralık 1941)</p>
				</div>
  </body>
</html>