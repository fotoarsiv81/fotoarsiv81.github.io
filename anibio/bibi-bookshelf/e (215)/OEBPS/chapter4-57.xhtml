<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-57">
<div class="html5_section">
				<h1>RÖNESANS</h1>

				<p>Sanki tadını kaybeden bir yemiş;</p>
				<p>Bazan gına gelir aşinalardan!</p>
				<p>Bir yol keşfedip ayağın değmemiş</p>
				<p>Başını alıp gitmek bu diyardan!</p>
				<p>Kalbe şifa veren rüzgâra doğru;</p>
				<p>Geceyle başlayan bahara doğru!</p>
				
				<p class="margin">Süzülüp taze bir günışığından,</p>
				<p>Yepyeni dostlarla çıkmak yarına!</p>
				<p>Ya Rab! Nasıl çılgınca koşar insan,</p>
				<p>Daha güzel bir yârin kollarına!</p>
				<p>Menbaına her hazzın, her sevincin!</p>
				<p>Dünyadan daha çok kâm almak için.</p>
				
				<p class="cite">(<em>İnkılâpçı Gençlik</em>, 26 Eylül 1942)</p>
				</div>
  </body>
</html>