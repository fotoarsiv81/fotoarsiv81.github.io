<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-100">
<div class="html5_section">
				<h1>ADA’YA DAVET</h1>

				<p>Bana sor güzelim, üzme kendini,</p>
				<p>Ben şairim,</p>
				<p>Elbet bilirim</p>
				<p>Bu yağmurun ne zaman dineceğini;</p>
				<p>Ne zaman açacağını havanın;</p>
				<p>Ada’ya kaçta vapur var,</p>
				<p>Çamlarda nasıl sevişir âşıklar.</p>
				<p>Tadını, lezzetini o sevdanın.</p>
				<p>Şöyle bir gülümseyiver,</p>
				<p>Derhal dinecek yağmur.</p>
				<p>Haydi bizi bekliyor vapur;</p>
				<p>Bu tramvay Köprü’ye gider.</p>
				
				
				</div>
  </body>
</html>