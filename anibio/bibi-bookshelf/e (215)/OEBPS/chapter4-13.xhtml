<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-13">
<div class="html5_section">
				<h1>BENİ KISKANAN ÖLÜLER</h1>

				<p>Nedir ki, bir kurt gibi yer</p>
				<p>Sizi her an için için,</p>
				<p>Ey hâtırası benim’çin</p>
				<p>Daima aziz ölüler?</p>
				
				<p class="margin">Ardında saklandığınız</p>
				<p>Eşyaya sinmiş o gizli</p>
				<p>Bakışlarınızdan belli</p>
				<p>Günümü kıskandığınız.</p>
				
				<p class="margin">Gün benim olmuş ne çıkar,</p>
				<p>Ne çıkar kıskanç ölüler,</p>
				<p>Benim’çin açsa da güller;</p>
				<p>Bana da bir gün ölmek var.</p>
				
				<p class="cite">(<em>Varlık</em>, 1 Ocak 1935)</p>
				
				
				</div>
  </body>
</html>