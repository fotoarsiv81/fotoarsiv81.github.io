<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-68">
<div class="html5_section">
				<h1>ÇOCUKLUK</h1>

				<p>Affan Dede’ye para saydım,</p>
				<p>Sattı bana çocukluğumu.</p>
				<p>Artık ne yaşım var, ne adım;</p>
				<p>Bilmiyorum kim olduğumu.</p>
				<p>Hiçbir şey sorulmasın benden;</p>
				<p>Haberim yok olan bitenden.</p>
				
				<p class="margin">Bu bahar havası, bu bahçe;</p>
				<p>Havuzda su şırıl şırıldır.</p>
				<p>Uçurtmam bulutlardan yüce,</p>
				<p>Zıpzıplarım pırıl pırıldır.</p>
				<p>Ne güzel dönüyor çemberim;</p>
				<p>Hiç bitmese horoz şekerim!</p>
				
				<p class="cite">(<em>Varlık</em>, 15 Mayıs 1942)</p>
				</div>
  </body>
</html>