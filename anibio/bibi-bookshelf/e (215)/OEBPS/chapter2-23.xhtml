<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-23">
<div class="html5_section">
				<h1>SARAYIMIZ<a class="si-noteref epub-type_noteref" href="#f8" id="ref_f8">8</a></h1>

				<p>Sana öyle bir saray yaptırmak isterim ki</p>
				<p>Bir eşi henüz daha yapılmamıştır belki.</p>
				<p>Henüz keşfedilmemiş, meçhul kalmış bir ada</p>
				<p>Gibi sahilden uzak, dalgalar arasında</p>
				<p>Bir saray, hem vücudun gibi beyaz mermerden;</p>
				<p>Sema, deniz ve güneş girer pencerelerden.</p>
				<p>Ve pencere camları gözlerinin renginde,</p>
				<p>Mis kokusu duyulur bu sarayın içinde.</p>
				<p>Bu sarayın içinde her şey güzel, temizdir,</p>
				<p>Çünkü her şey aksimiz veyahut gölgemizdir.</p>
				<p>Burda yalnız biz varız, ne inler ne de cinler,</p>
				<p>Yanan alınlarımız yalnız burda serinler.</p>
				<p>Cenneti bulmuş gibi bu sarayın içinde</p>
				<p>Ellerin saçlarımda ve başım dizlerinde,</p>
				<p>Her şeyden, her insandan, bütün dünyadan ırak,</p>
				<p>Tâ içimizden gelen bir ahenge uyarak,</p>
				<p>Ve bu ahenkle sarhoş, ister misin sevgilim,</p>
				<p>Hiç sonu gelmeyecek bir ömür geçirelim?</p>
				
				<p class="cite">(<em>Cumhuriyet</em> gazetesi, 5 Kasım 1932)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f8"><a class="si-backref" href="#ref_f8">8</a><span class="si-footnote-text">. Bu şiir Peyami Safa’nın “Yeni Bir Şair” başlıklı yazısında yer almıştır. (A.B.)</span></div>
				</div>
  </body>
</html>