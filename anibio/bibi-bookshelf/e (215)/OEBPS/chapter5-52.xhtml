<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-52">
<div class="html5_section">
				<h1>BAHAR YELİ</h1>

				<p>Nihayet damlarda leylekler göründü,</p>
				<p>Upuzun gagalarını takırdatan.</p>
				<p>Vefasız sandığımız turnalar döndü,</p>
				<p>Geçen yıl gittikleri meçhul diyardan.</p>
				
				<p class="margin">Çiçek açmış ağaçlara bak ne güzel;</p>
				<p>Gel bizim olsun serçelerin neşesi!</p>
				<p>Gel seninle kırlara açılalım gel!</p>
				<p>Neler vaadetmiyor akarsuyun sesi!</p>
				
				<p class="margin">Şu yeşilliğin tâ sonuna gideriz,</p>
				<p>Ne olduğumuzu unutuncaya dek.</p>
				<p>İstersen havadan sudan bahsederiz,</p>
				<p>Yalnız adımlarımızla sevişerek.</p>
				
				<p class="margin">Uzamaya başladı günler sahiden;</p>
				<p>Güneşin batmak istemediği belli.</p>
				<p>Eteğini havalandırarak esen</p>
				<p>Kış boyunca düşündüğüm bahar yeli.</p>
				
				<p class="cite">(<em>İnkılâpçı Gençlik</em>, 12 Eylül 1942)</p>
				</div>
  </body>
</html>