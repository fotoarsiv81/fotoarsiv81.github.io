<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-104">
<div class="html5_section">
				<h1>YALNIZLIĞA DAİR</h1>

				<p>Can yoldaşın olmazsa olmasın,</p>
				<p>Yalnızım diye hayıflanmayasın.</p>
				<p>Eğilmiş üstüne gökyüzü masmavi;</p>
				<p>Bir anne şefkatine müsavi;</p>
				<p>Üç adım ötede deniz;</p>
				<p>Dosttur ne öfkesi ne durgunluğu sebepsiz.</p>
				<p>Bir derdin varsa açabilirsin ağaçlara;</p>
				<p>Ağaç yaprak verir sır vermez rüzgâra.</p>
				<p>Ve kış yaz</p>
				<p>Dalda kuş eksik olmaz.</p>
				<p>Dağ başında duman.</p>
				
				<p class="margin">Yalnızlık nedir göreceksin öldüğün zaman.</p>
				
				<p class="cite">(<em>Varlık</em>, 1 Kasım 1943)</p>
				</div>
  </body>
</html>