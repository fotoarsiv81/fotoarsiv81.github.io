<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-6">
<div class="html5_section">
				<h1>YAĞMUR YAĞADURSUN</h1>

				<p>Dışarda yağmur yağadursun,</p>
				<p>Ve içerdeyse bütün eşyan,</p>
				<p>Esneyip senin gibi her an,</p>
				<p>Pencerelerden bakadursun.</p>
				
				<p class="margin">Dışarda yağmur yağadursun;</p>
				<p>Ve yağmur gibi sonsuz olan</p>
				<p>Gözyaşların ve sayıklaman,</p>
				<p>Camlarda halka halka dursun.</p>
				
				<p class="margin">Dışarda yağmur yağadursun;</p>
				<p>Ve zaman, yavrum, zaman zaman</p>
				<p>Da yağmur gibi, oluklardan,</p>
				<p>Ve ellerinden akadursun.</p>
				
				<p class="cite">(<em>Varlık</em>, 1 Şubat 1934, elyazısıyla 15 Kasım 1956)</p>
				</div>
  </body>
</html>