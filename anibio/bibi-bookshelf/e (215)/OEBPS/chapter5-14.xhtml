<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-14">
<div class="html5_section">
				<h1>ÖLÜM</h1>

				<h1 class="subtitle">I</h1>
				
				<p class="margin">Sözünde durmadı mavi gökler;</p>
				<p>Gün kararıyor gitgide ölüm.</p>
				<p>Akşam yeli nedameti söyler;</p>
				<p>Nedamet yer etti bende ölüm.</p>
				
				<p class="margin">Ne yapsam, gün doğmuyor gönlümce;</p>
				<p>Sudur akar kendi bildiğince,</p>
				<p>Hangi pencereye koşsam gece;</p>
				<p>Gitmiyor bu can bu tende ölüm.</p>
				
				<p class="margin">Ne vefasız geçmişten hayır var,</p>
				<p>Ne gelecekler imdada koşar,</p>
				<p>Çoktandır tekneyi aldı sular;</p>
				<p>Çoktandır ümitler sende ölüm.</p>
				
				<p class="cite">(<em>Varlık</em>, 1 Eylül 1935)</p>
				</div>
  </body>
</html>