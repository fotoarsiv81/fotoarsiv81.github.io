<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-58">
<div class="html5_section">
				<h1>BİZİMKİLER</h1>

				<p>Nereye böyle bulut abla?</p>
				<p>Az bekle, beraber gideriz;</p>
				<p>Ben de buralı değilimdir.</p>
				
				<p class="margin">Mahzun durursun ağaç kardeş?</p>
				<p>Galiba şikâyet rüzgârdan!</p>
				<p>Anlaşıldı dert ortağıyız.</p>
				
				<p class="margin">Öyle ne daldın leylek amca?</p>
				<p>Efkârın mı var akşam akşam?</p>
				<p>O halde benden sayılırsın.</p>
				
				<p class="margin">Mademki hep aşina çıktık,</p>
				<p>Bir âlem yapsak mı dersiniz?</p>
				<p>Her zaman bulunmaz bu mehtap!</p>
				
				<p class="cite">(<em>İnkılâpçı Gençlik</em>, 10 Ekim 1942)</p>
				
				
				
				</div>
  </body>
</html>