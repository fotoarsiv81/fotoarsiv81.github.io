<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-9">
<div class="html5_section">
				<h1>DAR KALIP</h1>

				<p>İnsanlar içinden kurtulup, ne zaman</p>
				<p>Aynamla baş başa, yapayalnız kalsam,</p>
				<p>Akislerle susup, nihayet bir insan</p>
				<p>Olduğumu bana hâtırlatır aynam.</p>
				
				<p class="margin">Aynam, aynam bana bir devle bir cüce</p>
				<p>Halinde gösterir içimle dışımı.</p>
				<p>Bu müthiş tezadı duyup düşündükçe.</p>
				<p>Nasıl zaptedeyim ben haykırışımı!</p>
				
				<p class="cite">(<em>Muhit</em>, Haziran 1932)</p>
				</div>
  </body>
</html>