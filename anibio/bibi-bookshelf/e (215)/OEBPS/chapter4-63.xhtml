<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-63">
<div class="html5_section">
				<h1>MANGAL BAŞINDA</h1>

				<p>Öyle dalmışım ki mangal başında!</p>
				<p>Yaz gelmiş,</p>
				<p>İstanbul’dayım;</p>
				<p>Karpuz yüklü mavnalar geçer</p>
				<p>Köprü altından</p>
				<p>Ağustos akşamları.</p>
				<p>Müvezziler bağrışır bermutat,</p>
				<p>Yıllanmış iskelede.</p>
				<p>Ne çabuk açıldı Boğaz’a</p>
				<p>Demin kalkan vapur!</p>
				<p>Bu tren düdüğü</p>
				<p>Olsa olsa Sirkeci’den!</p>
				<p>Havayı birdenbire saran</p>
				<p>Çam kokusundan bilirim</p>
				<p>Adalardan geliyor</p>
				<p>Sarayburnu’nu dönen vapur;</p>
				<p>Sevgilim çıkacak bu vapurdan!</p>
				
				<p class="cite">(<em>İnsan</em>, Mart 1943)</p>
				</div>
  </body>
</html>