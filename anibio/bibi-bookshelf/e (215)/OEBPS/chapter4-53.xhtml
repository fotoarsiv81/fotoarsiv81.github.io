<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-53">
<div class="html5_section">
				<h1>DELİLERE SELÂM</h1>

				<p>Şen deliler, tınmaz deliler!</p>
				<p>Size imrendiğim oluyor,</p>
				<p>Olan biteni düşündükçe.</p>
				
				<p class="margin">Öğrenmek, öğretmek isterdim,</p>
				<p>Yağmur bakışlı insanlara,</p>
				<p>Sırrını gülümsemenizin!</p>
				
				<p class="margin">Ne güzel geçiyor gününüz,</p>
				<p>Çektiklerimizden bihaber,</p>
				<p>Hulyanız hakikatmiş gibi.</p>
				
				<p class="margin">Mademki öyle sanırsınız,</p>
				<p>Doğrudur sen Acem şahısın,</p>
				<p>Sen Cengiz Han, sen de Timurlenk.</p>
				
				<p class="margin">Çok daha ferah olmalıdır,</p>
				<p>Cinnet dedikleri o cennet,</p>
				<p>Şu akıl zindanlarımızdan!</p>
				
				<p class="cite">(<em>Ziya’ya Mektuplar</em>, 30 Mayıs 1942 / <em>Sonrası</em>)</p>
				</div>
  </body>
</html>