<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-70">
<div class="html5_section">
				<h1>GİDERKEN</h1>

				<p>Mektup alırsın, her taraf gül gülistan!</p>
				<p>Derken cenaze geçer, her taraf zindan!</p>
				<p>Mümkün olsa da insan her zaman gülse;</p>
				<p>Olmasa her sevincin sonunda hüzün!</p>
				<p>Acısı da, tatlısı da ömrümüzün,</p>
				<p>Çok pahalıya oturur üstümüze.</p>
				
				<p class="margin">Sanki ne diye yola çıktık? Çocukluk!</p>
				<p>Hayra alâmet değil hiçbir yolculuk.</p>
				<p>Farkında mısın nereye gidiyoruz;</p>
				<p>Ne söyler arkamızdan sallanan mendil?</p>
				<p>Yalnız aşkta, kumarda, hayalde değil,</p>
				<p>Her adımda bir şeyler kaybediyoruz.</p>
				
				<p class="cite">(<em>İstanbul</em>, 15 Temmuz 1944)</p>
				
				
				</div>
  </body>
</html>