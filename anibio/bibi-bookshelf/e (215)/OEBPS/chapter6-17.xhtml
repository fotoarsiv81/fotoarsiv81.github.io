<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-17">
<div class="html5_section">
				<h1>SABAH DUASI</h1>

				<p>Sen doğmana bak güzel gün</p>
				<p>Gözümü alan aydınlık</p>
				<p>Dağlar seninle heybetli</p>
				<p>Ovalar seninle sonsuz</p>
				
				<p class="margin">Şükür sayabildiğime</p>
				<p>Şehrimin bacalarını</p>
				<p>Duası anacığımın</p>
				<p>Her bacada duman gerek</p>
				
				<p class="margin">Bir neşedir ağaçlarda</p>
				<p>Yaprak yaprak ışıldayan</p>
				<p>Uçan kuşa güle güle</p>
				<p>Gönlüm kanatlarındadır</p>
				
				<p class="margin">Artık ayırt ediyorum</p>
				<p>Fabrikayı mezarlıktan</p>
				<p>Meydan şimdi meydan oldu</p>
				<p>Yollar şimdi yola benzer</p>
				
				<p class="margin">Kulak ver ne musikidir</p>
				<p>Her doğan günle beraber</p>
				<p>Şehirden gelen uğultu</p>
				<p>Dinlemeye doymadığım</p>
				
				<p class="margin">Dilerim ulu Tanrı’dan</p>
				<p>Bu mübarek sabah vakti</p>
				<p>Okula giden çocuğa</p>
				<p>Zihin açıklığı versin</p>
				
				<p class="margin">İşçisine memuruna</p>
				<p>Cümlesine cesaret sabır</p>
				<p>Açılan pencerelere</p>
				<p>Kalkan kepenklere selâm</p>
				
				<p class="margin">Sen doğmana bak güzel gün</p>
				<p>Gözümü alan aydınlık</p>
				<p>Trenler seninle gider</p>
				<p>Vapurlar seninle gelir</p>
				
				<p class="margin">Senden her beklediğimiz</p>
				
				<p class="cite">(<em>Varlık</em>, 1 Ocak 1947)</p>
				</div>
  </body>
</html>