<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-20">
<div class="html5_section">
				<h1>GENÇLİK BÖYLEDİR İŞTE</h1>

				<p>İçimi titreten bir sestir her gün,</p>
				<p>Saat her çalışında tekrar eder:</p>
				<p>“Ne yaptın tarlanı, nerde hasadın?</p>
				<p>Elin boş mu gireceksin geceye?</p>
				<p>Bir düşünsen! Yarıyı buldu ömrün.</p>
				<p>Gençlik böyledir işte, gelir gider;</p>
				<p>Ve kırılır sonra kolun kanadın;</p>
				<p>Koşarsın pencereden pencereye.”</p>
				
				<p class="margin">Ah o kadrini bilmediğim günler,</p>
				<p>Koklamadan attığım gül demeti,</p>
				<p>Suyun sebil ettiğim o çeşme,</p>
				<p>Eserken yelken açmadığım rüzgâr!</p>
				<p>Gel gör ki, sular batıya meyleder,</p>
				<p>Ağaçta bülbülün sesi değişti,</p>
				<p>Gölgeler yerleşiyor pencereme;</p>
				<p>Çağınız başlıyor, ey hâtıralar.</p>
				
				<p class="cite">(<em>Varlık</em>, 1 Temmuz 1937)</p>
				
				
				
				</div>
  </body>
</html>