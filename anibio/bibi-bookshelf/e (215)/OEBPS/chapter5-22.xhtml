<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-22">
<div class="html5_section">
				<h1>GECE ŞARKISI</h1>

				<p>Âlemde gündüz gönlüme işkencedir;</p>
				<p>Bence bayram ufukta gün bitincedir.</p>
				
				<p class="margin">Günün geçit vemez karlı dağlarını</p>
				<p>Sanki sihirbaz bir el eritincedir.</p>
				
				<p class="margin">Bütün gün beklediğim bahar ki gece,</p>
				<p>Gökte yıldızların da ümidincedir.</p>
				
				<p class="margin">Yollar, yollar da nihayet içime denk,</p>
				<p>Sonsuzlaşarak başıboş gidincedir.</p>
				
				<p class="margin">Ben ister güleyim, ister ağlayayım,</p>
				<p>Sesimi yalnız kendim işitincedir.</p>
				
				<p class="margin">Âlemde gündüz gönlüme işkencedir;</p>
				<p>Bence bayram ufukta gün bitincedir.</p>
				
				<p class="cite">(<em>Varlık</em>, 15 Ekim 1934)</p>
				</div>
  </body>
</html>