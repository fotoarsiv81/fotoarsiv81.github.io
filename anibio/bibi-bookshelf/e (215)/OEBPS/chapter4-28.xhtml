<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-28">
<div class="html5_section">
				<h1>SEN YOKSUN Kİ...</h1>

				<p>Gün çingeneler gibi göçebeydi ufukta,</p>
				<p>Çimenler üzerinde yuvarlandığımız gün,</p>
				<p>Akarsulardı gittikçe kararan boşlukta;</p>
				<p>Sularda yüzünden yayılan bir tatlı hüzün.</p>
				
				<p class="margin">Göğe sessizce yükselen ay on dördündeydi;</p>
				<p>Gece akasya dalında asılı gölgeydi,</p>
				<p>Bahtiyar başlarımız aynı penceredeydi!</p>
				
				<p class="margin">Hâlâ o penceredeyim, lâkin sular ölgün;</p>
				<p>Sen yoksun ki, vefasız, sularda ay görünsün.</p>
				
				<p class="cite">(<em>Yücel</em>, Eylül 1938)</p>
				
				
				</div>
  </body>
</html>