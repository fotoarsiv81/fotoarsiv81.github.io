<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-9">
<div class="html5_section">
				<h1>RENKLER</h1>

				<p>Gündüze alışan renkler,</p>
				<p>Her gece perişan renkler.</p>
				<p>Eşyada bakış mısınız,</p>
				<p>Zamanda akış mısınız,</p>
				<p>Gözümde hâtıralar mı?</p>
				<p>Yekpâre varlığımı</p>
				<p>Siz misiniz parçalayan,</p>
				<p>Farksız kırık aynalardan?</p>
				<p>Sizde mi yaşamaktayım,</p>
				<p>Gülmekte, ağlamaktayım,</p>
				<p>Gündüze alışan renkler,</p>
				<p>Her gece perişan renkler?</p>
				
				<p class="cite">(<em>Varlık</em>, 15 Eylül 1934, 1 Temmuz 1951)</p>
				
				
				</div>
  </body>
</html>