<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-10">
<div class="html5_section">
				<h1>SERENAD</h1>

				<p>Kimdir bana gülümseyen yeşillik balkonundan?</p>
				<p>Demek gecelerden sonra nihayet gün doğuyor.</p>
				<p>Bir gülüşündür gençliğimi döndürdü yolundan;</p>
				<p>Yanan şu alnım elinin gölgesiyle soğuyor.</p>
				
				<p class="margin">Güzelsin ya, ne olursan ol, girdin hikâyeme;</p>
				<p>Çok değil evi barkı terkedip sana uyduğum,</p>
				<p>Ancak sen tâzelikte gül yaraşır pencereme;</p>
				<p>Uykusuz gecelerimde kokusunu duyduğum.</p>
				
				<p class="margin">Eğil bak suya, ordadır güzelliğin, gençliğim.</p>
				<p>Sen gel beni dinle, günlerimiz heba olmasın.</p>
				<p>Yorgun başımı göğsünde, emniyette bileyim;</p>
				<p>Artık taslarımız ayrı çeşmelerden dolmasın.</p>
				
				<p class="cite">(<em>Varlık</em>, 1 Mart 1938)</p>
				</div>
  </body>
</html>