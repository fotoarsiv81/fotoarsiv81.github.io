<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-50">
<div class="html5_section">
				<h1>BUGÜN CUMA</h1>
				<p>Bugün cuma;</p>
				<p>Büyükannemi hatırlıyorum,</p>
				<p>Dolayısıyla çocukluğumu.</p>
				<p>Uzun olaydı o günler;</p>
				<p>Yere düşen ekmek parçasını</p>
				<p>Öpüp başıma götürdüğüm günler!</p>
				<p>O zaman inandığım gibi,</p>
				<p>Sahiden bir öbür dünya varsa eğer,</p>
				<p>Orada da cumaysa bugün,</p>
				<p>Başında bulutlardan beyaz örtüsü,</p>
				<p>Büyükannem namaz kılmaktadır,</p>
				<p>Namahrem eli değmez seccadesinde;</p>
				<p>Mekke-i mükerremeden<a class="si-noteref epub-type_noteref" href="#f34" id="ref_f34">34</a> getirilmiş.</p>
				
				<p class="margin">Dilerim duasında unutmasın beni;</p>
				<p>Günahkâr olduğumu hatırlayarak.</p>
				
				<p class="cite">(<em>İnkılâpçı Gençlik</em>, 20 Aralık 1941 / <em>Varlık</em>, Eylül 1946)</p>
				
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f34"><a class="si-backref" href="#ref_f34">34</a><span class="si-footnote-text">. Aziz, ulu Mekke kenti. (A.B.)</span></div>
				</div>
  </body>
</html>