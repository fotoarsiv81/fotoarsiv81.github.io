<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-26">
<div class="html5_section">
				<h1>ÇİLİNGİR SOFRASI</h1>

				<p>Otur ki sandalye hatırlasın</p>
				<p>Sandalye olduğunu.</p>
				<p>Masa da unutur masalığını,</p>
				<p>Elini komasan üstüne.</p>
				<p>Bakışlarını ayırmaya gelmez,</p>
				<p>Sürahi boşalır sonra suyundan.</p>
				<p>Kadehim kadehim dediğin şey,</p>
				<p>Dudağını değdirmedikçe kadeh değildir.</p>
				<p>Mezeler de bilmez renklerini, lezzetlerini,</p>
				<p>Çatalını dokundurmazsan.</p>
				
				<p class="margin">Fakat farkında mısın?..</p>
				
				<p class="cite">(<em>Varlık</em>, 15 Mayıs 1940)</p>
				</div>
  </body>
</html>