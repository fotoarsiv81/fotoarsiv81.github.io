<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-69">
<div class="html5_section">
				<h1>İNSAN HIÇKIRIKLARI</h1>

				<p>Geceyle bir durgunluk oldu suda;</p>
				<p>Balıklar yosunlar gibi uykuda.</p>
				
				<p class="margin">Dallarda rüzgâr hışırtısı dindi;</p>
				<p>Bütün kuşlar yuvalarında şimdi.</p>
				
				<p class="margin">Kokusuyla baş başa kaldı çiçek;</p>
				<p>Artık emniyette hem fil hem böcek.</p>
				
				<p class="margin">Yarab! Semada yıldız, yerde kabir,</p>
				<p>Her şey batınca huzur içindedir.</p>
				
				<p class="margin">Ürperten bu sâkin karanlıkları,</p>
				<p>Baştan başa insan hıçkırıkları.</p>
				
				
				</div>
  </body>
</html>