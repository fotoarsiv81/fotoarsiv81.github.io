<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-105">
<div class="html5_section">
				<h1>HAYAL ETTİĞİM ŞEY</h1>

				<p class="dedication epub-type_dedication">Beşiktaşlım için</p>
				
				<p class="margin">Gök mavi mavi gülümsüyordu,</p>
				<p>Yeşil yeşil dallar arasından.</p>
				<p>Altın sesi birdenbire sordu:</p>
				<p>“Ne haber eski aşk yarasından!”</p>
				
				<p class="margin">“Kapandı, dedim, bitti karanlık;</p>
				<p>Vuslatla sona erdi o çile;</p>
				<p>Bu huzur şelâlesi aydınlık</p>
				<p>Yeni bir çağdır başlar seninle.”</p>
				
				<p class="margin">Mevsim bahar devamı bir yazdı,</p>
				<p>Okşamak devresindeydi rüzgâr;</p>
				<p>Yukarda bulutlar bembeyazdı,</p>
				<p>Gelinlik elbisesi bulutlar.</p>
				
				<p class="margin">Nihayet bahtiyar başımızı</p>
				<p>Bir yastığa attığımız günden,</p>
				<p>Aşkın hayata verdiği hazzı</p>
				<p>Neden sonra tattığımız günden</p>
				
				<p class="margin">Bir ömür sürüyoruz, bihaber,</p>
				<p>Günün beyhude dağdağasından.</p>
				<p>Gök hâlâ mavi mavi gülümser,</p>
				<p>Yeşil yeşil dallar arasından.</p>
				
				<p class="cite">(<em>Yücel</em>, Ekim 1940)</p>
				
				</div>
  </body>
</html>