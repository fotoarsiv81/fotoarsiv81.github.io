<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-103">
<div class="html5_section">
				<h1>KARASEVDA</h1>

				<p>Bir kere sevdaya tutulmayagör;</p>
				<p>Ateşlere yandığının resmidir.</p>
				<p>Âşık dediğin, Mecnun misali kör;</p>
				<p>Ne bilsin âlemde ne mevsimidir.</p>
				
				<p class="margin">Dünya bir yana, o hayal bir yana;</p>
				<p>Bir meşaledir pervaneyim ona.</p>
				<p>Altında bir ömür döne dolana</p>
				<p>Ağladığım yer penceresi midir?</p>
				
				<p class="margin">Bir köşeye mahzun çekilen için,</p>
				<p>Yemekten içmekten kesilen için,</p>
				<p>Sensiz uykuyu haram bilen için,</p>
				<p>Ayrılık ölümün diğer ismidir.</p>
				</div>
  </body>
</html>