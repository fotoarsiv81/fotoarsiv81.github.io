<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-91">
<div class="html5_section">
				<h1>POSTACI</h1>

				<p>Boşuna çalıyorsun</p>
				<p>Postacı,</p>
				<p>Boşuna çalıyorsun kapımı.</p>
				<p>Artık benim değildir,</p>
				<p>Üstünde ismim adresim yazılı mektuplar.</p>
				<p>Git başkalarını sevindir,</p>
				<p>Git başkalarını mahzun et,</p>
				<p>Bana hükmün geçmez artık.</p>
				<p>Bir aşkım varsa bugün</p>
				<p>Bahçemdeki çiçekleredir,</p>
				<p>İnsanlara değil,</p>
				<p>Boşuna çalıyorsun kapımı,</p>
				<p>Postacı,</p>
				<p>Boşuna çalıyorsun.</p>
				
				<p class="cite">(<em>İnkılâpçı Gençlik</em>, 6 Eylül 1941)</p>
				</div>
  </body>
</html>