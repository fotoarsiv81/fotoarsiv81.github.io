<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-75">
<div class="html5_section">
				<h1>BEN DE BİR İNSANIM</h1>

				<p>Şaşacak ne var bunda bilmem,</p>
				<p>Pijamayla başka adamsam,</p>
				<p>Elbiseyle başka birisi.</p>
				<p>Tıraş da beni değiştirir,</p>
				<p>Ayakkabı boyası bile.</p>
				<p>Ya hava, ya günün saati;</p>
				<p>Ya kahvesini içtiğim dost?</p>
				<p>Hepsinin hakkı yok mu bende,</p>
				<p>Geçen kadının gülüşünden</p>
				<p>Elimdeki mektuba kadar?</p>
				<p>İcap etmez mi hoş görünmek</p>
				<p>Üsküdar’daki akrabaya,</p>
				<p>Ayda<a class="si-noteref epub-type_noteref" href="#f36" id="ref_f36">36</a> yılda bir uğradığım.</p>
				<p>Ben de bir insanım nihayet.</p>
				
				<p class="cite">(<em>Varlık</em>, 15 Aralık 1941)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f36"><a class="si-backref" href="#ref_f36">36</a><span class="si-footnote-text">. <em>Otuz Beş Yaş</em>’ın I. basımında bu sözcük “Ancak” biçiminde olup sonradan şair tarafından değiştirilmiştir. (A.B.)</span></div>
				</div>
  </body>
</html>