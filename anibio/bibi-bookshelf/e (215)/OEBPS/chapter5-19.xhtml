<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-19">
<div class="html5_section">
				<h1>HÂTIRALAR</h1>

				<p>Bilmem ki hâtıralar,</p>
				<p>Ne istersiniz benden,</p>
				<p>Gelir gelmez sonbahar?</p>
				
				<p class="margin">Bu kanat çırpış neden?</p>
				<p>Cama vuracak ne var,</p>
				<p>Ey eski hâtıralar?</p>
				
				<p class="margin">Sanmayın güller açar,</p>
				<p>Bülbül değildir öten;</p>
				<p>Bu rüzgâr başka rüzgâr.</p>
				
				<p class="margin">Ne istersiniz benden,</p>
				<p>Bilmem ki hâtıralar,</p>
				<p>Gelir gelmez sonbahar?</p>
				
				<p class="cite">(<em>Kültür Haftası</em>, 15 Şubat 1936)</p>
				</div>
  </body>
</html>