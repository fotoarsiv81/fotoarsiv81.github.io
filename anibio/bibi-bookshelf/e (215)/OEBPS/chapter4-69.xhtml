<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-69">
<div class="html5_section">
				<h1>MUHABBET FASLI</h1>

				<p>Her kapı açılışında içim titrer;</p>
				<p>Bu cadde, bu kalabalık, bu tramvaylar,</p>
				<p>Bir şeyler götürüyor hayatımızdan!</p>
				
				<p class="margin">Gülmek mutadın olmalıdır güzel kız!</p>
				<p>İstemem kalksın omuzumdan dost eli;</p>
				<p>Hep böyle meyhanede geçmeli ömrüm!</p>
				
				<p class="margin">Bir kerre atlamak yeter bu eşikten.</p>
				<p>Akşamları uğramadan edemezsin;</p>
				<p>İşçisi, şairi, sevdalısı burada.</p>
				
				<p class="margin">Dertlerin bölüşüldüğü yer burası;</p>
				<p>Teselliyi elbirliğiyle buluruz.</p>
				<p>Derken neşelenirsin, bir hoş olursun!</p>
				
				<p class="margin">Kadehler daha yavaş içilmelidir;</p>
				<p>Çok daha uzun sürmeli öpüşmeler,</p>
				<p>Sabahlara dek muhabbet etmeliyiz!</p>
				
				<p class="margin">Gün bizi ayıracak birbirimizden.</p>
				
				<p class="cite">(<em>İşte</em>, 15 Haziran 1944)</p>
				</div>
  </body>
</html>