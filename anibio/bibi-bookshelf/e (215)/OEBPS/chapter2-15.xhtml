<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-15">
<div class="html5_section">
				<h1>GÜNLERİM</h1>

				<h1 class="subtitle">II</h1>
				
				<p class="margin">Gelinlik kızlar gibi körpe ve caziptiler.</p>
				<p>Masum bakan gözlere nedense inanırdım.</p>
				<p>Her birinden başka zevk alacağım sanırdım;</p>
				<p>Bütün arzularımın sırrına sahiptiler.</p>
				
				<p class="margin">Elimden kaçıp gitti çeşit çeşit güzeller;</p>
				<p>İçlerinden hiçbiri bana kısmet olmadı.</p>
				<p>Yenmemiş bir meyvenin nasıl bilinir tadı?</p>
				<p>Bir ses bana her akşam: “Çok beceriksizsin!” der.</p>
				
				<p class="cite">(<em>Servet-i Fünûn</em>, 4 Haziran 1931)</p>
				</div>
  </body>
</html>