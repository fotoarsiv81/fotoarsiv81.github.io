<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-2">
<div class="html5_section">
				<h1>TALİHSİZ</h1>

				<p class="dedication epub-type_dedication">Halit Fahri Bey’e</p>

				<p>Arzunun bir hayalet sardığı bir geceydi,</p>
				<p>Bir geceydi hakikat yalanlara baş eğdi.</p>
				<p>Bu gecenin susuzluk mahsulüsün bunu bil.</p>
				
				<p class="margin">Kundaksız uzatıldın iğneli beşiğine</p>
				<p>Ve böylece Azrail</p>
				<p>Istırabı mıhladı küçücük benliğine.</p>
				
				<p class="margin">Ecelin kucağında erirken çocukluğun,</p>
				<p>Âleme sırdı senin varlığın ve yokluğun.</p>
				<p>Hâlâ bilinmez nedir kalbindeki bunalan.</p>
				
				<p class="margin">Lâmbanı yaktılarsa lâmbanı kendin söndür,</p>
				<p>Söndürmekle oyalan,</p>
				<p>Gir geceler koynuna, deme yarın gündüzdür,</p>
				
				<p class="margin">Belirecek gündüzler sönenlerden yüzsüzdür.</p>
				
				<p class="cite">(<em>Servet-i Fünûn,</em> 15 Mayıs 1930)</p>
				</div>
  </body>
</html>