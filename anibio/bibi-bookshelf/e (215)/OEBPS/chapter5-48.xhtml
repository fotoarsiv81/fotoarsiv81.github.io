<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-48">
<div class="html5_section">
				<h1>BUGÜN</h1>

				<p>Bugün masal değil,</p>
				<p>Masaldan daha güzel, gerçek;</p>
				<p>Bugün yeryüzünde olduğum gün!</p>
				<p>Ayaktayım işte;</p>
				<p>Asfalta amut<a class="si-noteref epub-type_noteref" href="#f31" id="ref_f31">31</a>,</p>
				<p>Akasyaya muvazi<a class="si-noteref epub-type_noteref" href="#f32" id="ref_f32">32</a>,</p>
				<p>İnsanlarla omuz omuza,</p>
				<p>Kurtla kuşla aynı kaderde,</p>
				<p>Gülden lâleden farksız,</p>
				<p>Fâniliğinde ömrün;</p>
				<p>Herkes gibi dertli,</p>
				<p>Ümitli herkes kadar;</p>
				<p>Ne de olsa memnun yaşamaktan.</p>
				<p>Bak nasıl adım atıyorum,</p>
				<p>Rakı içercesine,</p>
				<p>Yâri öpercesine,</p>
				<p>Sarhoş öylesine.</p>
				<p>Kim bana söyleyebilir,</p>
				<p>Bulutlar mı geçiyor başımın üstünden,</p>
				<p>Ben mi gidiyorum bulutlar altında?</p>
				
				<p class="cite">(<em>Varlık</em>, 15 Aralık 1941)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f31"><a class="si-backref" href="#ref_f31">31</a><span class="si-footnote-text">. Dikey, dikine, dikme.	</span></div>

					<div class="si-footnote html5_aside epub-type_footnote" id="f32"><a class="si-backref" href="#ref_f32">32</a><span class="si-footnote-text">. Koşut, paralel. (A.B.)	</span></div>
				</div>
  </body>
</html>