<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-24">
<div class="html5_section">
				<h1>ŞEHİR</h1>

				<p>Ve şehir sabah akşam bu gürültüdür,</p>
				<p>Baksan minareler, kubbeler görünür,</p>
				<p>Minyatür bir gök ve serseri bulutlar;</p>
				<p>Bacalar tütmekte yakından, uzaktan,</p>
				<p>Kuşlar saçaklarda mahzun kanat çırpar,</p>
				<p>Usanmış durur damlar göğe bakmaktan.</p>
				
				<p class="margin">Ve kış yaz demeden ve Tanrı’nın günü,</p>
				<p>Benimsemişler şehrin gürültüsünü,</p>
				<p>Giderler gelirler bu kaldırımlarda</p>
				<p>Gül benizli toklar, saz benizli açlar.</p>
				<p>Ne alışveriştir gel gör bu pazarda;</p>
				<p>Ne çeker apartmanlardan ağaçlar!</p>
				
				<p class="cite">(<em>Varlık</em>, 1 Ekim 1937, elyazısıyla 1 Kasım 1956)</p>
				
				
				</div>
  </body>
</html>