<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-46">
<div class="html5_section">
				<h1>GÜNDÜZ OLSUN</h1>

				<p>Bana doğruyu söyle deniz,</p>
				<p>Bir kastın olacak şüphesiz,</p>
				<p>Kış yaz bu sahile çarpmaktan.</p>
				<p>Balıklarının başı için,</p>
				<p>Nedir alıp veremediğin</p>
				<p>Bu güzel, bu yosma topraktan?</p>
				<p>Uğrunda serden geçtiğimiz;</p>
				<p>Ne ateşlerden geçtiğimiz!</p>
				<p>Bunca yıl oldu bunca asır,</p>
				<p>Eksilmedi sesindeki sır,</p>
				<p>Ey deniz! Ne demek istersin?</p>
				<p>Bırak muamma konuşmayı,</p>
				<p>Çıkar ağzındaki baklayı,</p>
				<p>Bahtımız aydınlanıversin!</p>
				<p>Gündüz olsun hilkatte gündüz!</p>
				<p>Ne hâlimiz varsa görürüz.</p>
				</div>
  </body>
</html>