<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-29">
<div class="html5_section">
				<h1>EDÂ</h1>

				<p>N’eyleyim seni kartpostal manzara</p>
				<p>Rüzgârın yok o yerin havasından</p>
				<p>Uğuldamak yaraşır ormanlara</p>
				<p>Denizin güzelliği dalgasından</p>
				
				<p class="margin">Geyik dağdan dağa atlarken güzel</p>
				<p>Nar dalında diş diş çatlarken güzel</p>
				<p>Kestane mangalda patlarken güzel</p>
				<p>Kişilik güzelliğin esasından</p>
				
				<p class="margin">Beni saran şey suyun akışıdır</p>
				<p>Yemiş yüklü dalların sarkışıdır</p>
				<p>Ananın çocuğuna bakışıdır</p>
				<p>Sevdiğim geçilmez edâsından</p>
				
				<p class="cite">(<em>Varlık</em>, 1 Mayıs 1947)</p>
				
				
				</div>
  </body>
</html>