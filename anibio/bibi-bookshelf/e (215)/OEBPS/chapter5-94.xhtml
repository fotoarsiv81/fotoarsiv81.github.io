<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-94">
<div class="html5_section">
				<h1>DAVET</h1>

				<p>Boş ver diyordu uykumda ölüler,</p>
				<p>Boş ver kardeşim dünya işlerine.</p>
				<p>Değer mi sevincine, kederine;</p>
				<p>Hatırladıkça güldüğümüz şeyler.</p>
				
				<p class="margin">Duymak istemez misin daha derin</p>
				<p>Gül bahçelerinde bülbül sesini;</p>
				<p>Ebedi kılmak vuslat gecesini;</p>
				<p>Saymak saçlarını tel tel o yârin.</p>
				
				<p class="margin">Gel diyordu uykumda ölüler gel;</p>
				<p>Ne hayal ettinse kavuşmak mümkün</p>
				<p>Suyun, ateşin ötesinde üstün</p>
				<p>Bir şey var ki, hayattan daha güzel!</p>
				</div>
  </body>
</html>