<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter13-1">
<div class="html5_section">
				<h1 class="author">Gerard de Nerval</h1>
				<p class="margin">FANTAZYA</p>
				
				<p class="margin">Bir hava bilirim, dünyalara değişmem:</p>
				<p>Bütün Rossini, Mozart, Weber sizin olsun.</p>
				<p>Çok eski bir hava, ağır, hazin, muhteşem;</p>
				<p>Yalnız ben duyarım onda ne varsa füsun!</p>
				
				<p class="margin">Ne zaman o havayı dinleyecek olsam</p>
				<p>Ruhum gençleşiverir birden iki asır.</p>
				<p>On üçüncü Louis devridir, vakit akşam!</p>
				<p>Batan günle sararmış bir yamaç uzanır.</p>
				
				<p class="margin">Camları kızıla çalan renklerle yanar,</p>
				<p>Kiremitten bir şato, köşeleri taştan.</p>
				<p>Etrafı çepçevre bağlar, bahçeler, parklar;</p>
				<p>Bir dere akıyor çiçekler arasından.</p>
				
				<p class="margin">Kömür gözlü bir kumral en üst pencerede;</p>
				<p>Eskidir geçmiş zaman esvapları eski.</p>
				<p>Görmüşlüğüm var bu kadını! Ama nerde?</p>
				<p>Hatırlıyorum, başka bir hayatta belki!</p>
				
				<p class="cite">(<em>Ülkü</em>, 1 Aralık 1945)</p>
				</div>
  </body>
</html>