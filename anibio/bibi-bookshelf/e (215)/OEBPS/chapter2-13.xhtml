<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-13">
<div class="html5_section">
				<h1>YAĞMUR<a class="si-noteref epub-type_noteref" href="#f4" id="ref_f4">4</a></h1>

				<p>Kâfi değilmiş gibi yağması sonbaharın,</p>
				<p>Yardıma mı koşuyor bu yağmur, esmer yağmur?</p>
				<p>Karanlık bir mabette yükselen sütunların</p>
				<p>Esrarlı dehşetini kalbime döker yağmur.</p>
				
				<p class="margin">Yine hangi kadındır tarıyor usul usul,</p>
				<p>Upuzun saçlarını simsiyah bir tarakla.</p>
				<p>Kim bilir hangi münbit tarlanındır bu mahsul,</p>
				<p>Neyle biçilir ki bu, hangi meçhul orakla?</p>
				
				<p class="margin">Sayısız, siyah telli, acayip bir kemana</p>
				<p>Ne kadar da benziyor şimdi kuduran yağmur.</p>
				<p>İçimdeki şarkıyı bazan dinleten bana</p>
				<p>Bazan da gözyaşıma ayak uyduran yağmur.</p>
				
				<p class="cite">(<em>Akademi</em>, 15 Mayıs 1931)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f4"><a class="si-backref" href="#ref_f4">4</a><span class="si-footnote-text">. Daha sonra, ufak bazı değişikliklerle <em>Servet-i Fünûn</em> dergisinde (24 Eylül 1931) yeniden yayımlanmıştır. (A.B.)</span></div>
				</div>
  </body>
</html>