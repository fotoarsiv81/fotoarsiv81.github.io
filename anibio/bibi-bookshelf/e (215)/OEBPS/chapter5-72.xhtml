<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-72">
<div class="html5_section">
				<h1>MİSAFİR</h1>

				<p>Bir gece misafirim olsan yeter,</p>
				<p>Dolar odama lavanta kokusu;</p>
				<p>Soğur sevincinden sürahide su.</p>
				<p>Ay pencerede durup durup güler.</p>
				
				<p class="margin">Havva kızlarının en dilberini</p>
				<p>Görsün diye aya karşı soyunsan!</p>
				<p>Okşasam, öpsem, koklasam bir zaman,</p>
				<p>Vücudunun ürperen her yerini.</p>
				
				<p class="margin">Teneffüs eder gibi seviştikçe,</p>
				<p>Doğacak çocuğum aklıma gelir;</p>
				<p>Şiir söylerim saadete dair,</p>
				<p>Odama misafir olduğun gece.</p>
				
				<p class="cite">(<em>Varlık</em>, 1 Ekim 1943)</p>
				</div>
  </body>
</html>