<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter7-1">
<div class="html5_section">
				<h1>GÜVENLİK</h1>

				<p>Ne böyle sabah ne böyle akşam</p>
				<p>Bir yer bir hava bir rahat olsun</p>
				<p>Bileyim bastığım toprak sağlam</p>
				<p>Bileyim sen günlük tasa yoksun</p>
				
				<p class="margin">Oh deyim ömrümde ilk defa</p>
				<p>Tüy gibi olayım sevincimden</p>
				<p>Ölüm düşüncesi benden ırak</p>
				<p>Hep güzel şeyler geçsin içimden</p>
				
				<p class="margin">Sen her zaman böyle anlayışlı</p>
				<p>Hâlden bilir sevdiğim olasın</p>
				<p>Bir balayı olsun yazlı kışlı</p>
				<p>Hızı kesilmesin aşkımızın</p>
				
				<p class="cite">(<em>Varlık</em>, 1 Mart 1953)</p>
				
				
				</div>
  </body>
</html>