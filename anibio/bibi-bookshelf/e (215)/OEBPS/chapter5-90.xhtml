<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-90">
<div class="html5_section">
				<h1>TEREKE</h1>

				<p>Ben ölürsem ölürüm, bir şey değil;</p>
				<p>Ne olursa garip eşyama olur.</p>
				<p>Bir hayır sahibi çıkar mı dersin,</p>
				<p>Mektuplarımı iade edecek?</p>
				<p>Ya kitaplarım, ya şiir defterim?</p>
				<p>Yanarım bakkal eline düşerse.</p>
				<p>Kim bilir bu döşekte kimler yatar,</p>
				<p>Hangi rüyaları örter bu yorgan!</p>
				<p>El sırtında böyle zarif duramaz,</p>
				<p>Ismarlamadır elbisem, pardösüm;</p>
				<p>Her ayağa göre değil kunduram;</p>
				<p>Bu kravat ben bağladıkça güzeldir;</p>
				<p>Bu şapkayı kimse böyle giyemez.</p>
				
				<p class="cite">(<em>Varlık</em>, 1 Mart 1942)</p>
				</div>
  </body>
</html>