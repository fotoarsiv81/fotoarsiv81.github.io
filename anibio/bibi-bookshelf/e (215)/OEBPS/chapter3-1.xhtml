<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-1">
<div class="html5_section">
				<h1>ÖMRÜMDE SÜKÛT<a class="si-noteref epub-type_noteref" href="#f9" id="ref_f9">9</a></h1>

				<p>Çıngıraksız, rehbersiz deve kervanı nasıl,</p>
				<p>İpekli mallarını kimseye göstermeden,</p>
				<p>Sonu gelmez kumlara uzanırsa muttasıl,</p>
				<p>Ömrüm öyle esrarlı geçecek ses vermeden.</p>
				
				<p class="margin">Ve böylece bu ömür, bu ömür her dakika,</p>
				<p>Bir buz parçası gibi kendinden eriyecek.</p>
				<p>Semada yıldızlardan, yerde kurtlardan başka,</p>
				<p>Yaşayıp öldüğümü kimseler bilmeyecek!</p>
				
				<p class="cite">(<em>Akademi</em>, 15 Mart 1931)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f9"><a class="si-backref" href="#ref_f9">9</a><span class="si-footnote-text">. <em>Akademi</em> dergisinde “Çıngıraksız Rehbersiz” başlığıyla yayımlanmış ve kitaba alınırken birkaç yeri değiştirilmiştir. (A.B.)</span></div>
				</div>
  </body>
</html>