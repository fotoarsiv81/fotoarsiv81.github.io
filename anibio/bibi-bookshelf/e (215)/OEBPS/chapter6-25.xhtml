<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-25">
<div class="html5_section">
				<h1>DERTLEŞME</h1>

				<p>Sana borçluyum eski derdimi</p>
				<p>Sendeki çalkantıya ey deniz</p>
				<p>Bir lokma ekmeği yetişmez mi</p>
				<p>Kendimize zehir ettiğimiz</p>
				
				<p class="margin">İnsanlar boğaz boğaza gelsin</p>
				<p>Kan aksın buğday bitecek yerde</p>
				<p>Gün selviler üstünde yükselsin</p>
				<p>Ümit mi yeşerir gönüllerde</p>
				
				<p class="margin">Çukurunu kendi elinle kaz</p>
				<p>Sonra otur medet um yukardan</p>
				<p>Olmaz böyle kardeşçiğim olmaz</p>
				<p>Ders almalı geçen yüzyıllardan</p>
				
				<p class="margin">Ya gün seyrini değiştirmeli</p>
				<p>Ya sen ya ben bugünkü kafamızı</p>
				<p>İşlerimiz yoluna girmeli</p>
				<p>Rahat içmeliyiz çorbamızı</p>
				
				<p class="cite">(<em>Varlık</em>, 1 Mayıs 1952)</p>
				</div>
  </body>
</html>