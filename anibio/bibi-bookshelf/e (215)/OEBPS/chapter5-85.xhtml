<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-85">
<div class="html5_section">
				<h1>TESELLİ TARAFI</h1>

				<p class="dedication epub-type_dedication">–Kemal Uluser’in ruhuna ithaf–<a class="si-noteref epub-type_noteref" href="#f39" id="ref_f39">39</a></p>

				<p>Korkacak ne var bunda,</p>
				<p>Bir parça metin olmak yeter.</p>
				<p>Kısmetimiz kalkmış diyerek buralardan,</p>
				<p>Bir gurbet yolculuğu niyetine,</p>
				<p>Eşe dosta veda edersin,</p>
				<p>Beni unutmayın dersin,</p>
				<p>Hatırdan çıkarmayın beni;</p>
				<p>Mektup yollamak vaadinde bulunursun,</p>
				<p>Elin değip yazabilirsen.</p>
				<p>Dağ dağa kavuşmaz,</p>
				<p>İnsan insana kavuşur!</p>
				<p>Sen de avunursun,</p>
				<p>Biz de avunuruz.</p>
				
				<p class="margin">Ölüm bahsinde ümit insanlara mahsustur.</p>
				
				<p class="cite">(<em>Yaratış</em>, 8 Aralık 1944)</p>
				
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f39"><a class="si-backref" href="#ref_f39">39</a><span class="si-footnote-text">. Yazar, şair Kemal Uluser, 1915’te Amasra’da doğdu, 1944’te İstanbul’da öldü. (Y.N.</span></div>
				</div>
  </body>
</html>