<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-75">
<div class="html5_section">
				<h1>MESUT ÇİFT</h1>

				<p>Göz açtım onu gördüm güzellerden</p>
				<p>Ceylan gibi bir şey nazlı ve ürkek</p>
				<p>Gözüm gibi kıskanırım ellerden</p>
				<p>Kan çıkar yan baksa ona bir erkek</p>
				
				<p class="margin">Saçları saç gözleri göz o yârin</p>
				<p>Gamzesi muhabbeti kadar derin</p>
				<p>Serindir elleri alnımda serin</p>
				<p>Göğüs onda başımı dinleyecek</p>
				
				<p class="margin">Ben bir kara parçasıyım o deniz</p>
				<p>Ne ben onsuz ederim ne o bensiz</p>
				<p>Gökyüzüne vurmuş mesut gölgemiz</p>
				<p>Gel fotoğrafçı gel resmimizi çek.</p>
				
				<p class="cite">(<em>Sanat ve Edebiyat Gazetesi</em>, 15 Mart 1947)</p>
				
				</div>
  </body>
</html>