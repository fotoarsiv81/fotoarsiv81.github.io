<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-10">
<div class="html5_section">
				<h1>MİNARELER</h1>

				<p>Niçin, boyumu geçen bu minareler niçin?</p>
				<p>Sanki günahlarımı semaya yazmak için</p>
				<p>Yontulmuş kalemlerdir upuzun minareler.</p>
				
				<p class="margin">Üstünde uçanlara düşmek korkusu verir</p>
				<p>Bir kirpi sırtı gibi dikenli duran şehir.</p>
				<p>Bambaşka âlemlerdir upuzun minareler.</p>
				
				<p class="margin">Ramazanda, bayramda, kandil gecelerinde</p>
				<p>Sanki şehrin ruhudur yükselir nur içinde;</p>
				<p>Sönük bir minarenin azabını bana sor:</p>
				
				<p class="margin">–Böyle bir minaredir, ruhum ışıklı değil,</p>
				<p>Ah o ne bayram bilir, ne ramazan, ne kandil,</p>
				<p>Sonu yok bir günahtır, devam edip gidiyor.</p>
				
				<p class="cite">(<em>Muhit</em>, Mayıs 1931)</p>
				</div>
  </body>
</html>