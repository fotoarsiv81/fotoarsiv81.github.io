<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-32">
<div class="html5_section">
				<h1>BİZ NERDEYİZ SEVGİLİM?</h1>

				<p>Gecesi benden, mehtabı senden</p>
				<p>Bir bahçesi var ki aşkımızın,</p>
				<p>Mevsimlerdir dolaşırız, bitmez.</p>
				
				<p class="margin">Kim demiş ki zamanla gül solar?</p>
				<p>Bülbül hiç yorulur mu türküden?</p>
				<p>Dilbersin işte, delikanlıyım.</p>
				
				<p class="margin">Ne hikmettir bu Yarab, ne güzel!</p>
				<p>Herhalde yeryüzünde değiliz;</p>
				<p>Sahiden biz nerdeyiz sevgilim?</p>
				
				<p class="cite">(<em>Varlık</em>, 1 Temmuz 1940)</p>
				
				
				</div>
  </body>
</html>