<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-54">
<div class="html5_section">
				<h1>KITADAN MEKTUP</h1>

				<p>Elbette inanmamışsındır,</p>
				<p>Öldü diye duydunsa beni;</p>
				<p>Sevenlere kurşun işlemez.</p>
				
				<p class="margin">Sağım, sıhhatteyim hamdolsun,</p>
				<p>Vatan hizmetinde seferber,</p>
				<p>Mehmetçiklerle sarmaş dolaş.</p>
				
				<p class="margin">Bakma otuzu aştığıma;</p>
				<p>Gönlüm hâlâ yirmisindedir,</p>
				<p>İlk öpüştüğümüz gün gibi.</p>
				
				<p class="margin">Şiir yazmaktayım bermutad,</p>
				<p>Rakı içmekteyim her akşam,</p>
				<p>Senden hâtıralarla sarhoş.</p>
				
				<p class="margin">Uykusuzluğum, geceleri,</p>
				<p>Seni değil ah seni değil,</p>
				<p>Olan biteni düşünmekten.</p>
				
				<p class="cite">(<em>Ziya’ya Mektuplar</em>, 19 Temmuz 1942 / <em>Sonrası</em>)</p>
				
				</div>
  </body>
</html>