<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-19">
<div class="html5_section">
				<h1>ÖLÜM, SİNSİ ÖLÜM</h1>

				<p>Ölüm, sinsi ölüm,</p>
				<p>Ey açmayan gülüm,</p>
				<p>Ötmeyen bülbülüm,</p>
				<p>Ne çıkar gündüzün</p>
				<p>Unutsam da yüzün,</p>
				<p>Ne olsa ki bir gün</p>
				<p>Er geç yapacağın</p>
				<p>O amansız baskın,</p>
				<p>Kâh tufan, kâh yangın</p>
				<p>Gibi bu düşünce</p>
				<p>Bütün dehşetince</p>
				<p>Kafamda her gece.</p>
				<p>Geleceksin madem,</p>
				<p>Ve mademki o dem</p>
				<p>Başlayacak adem<a class="si-noteref epub-type_noteref" href="#f11" id="ref_f11">11</a>,</p>
				<p>Bırak... şarkı bitsin,</p>
				<p>Ses Olemp’e gitsin,</p>
				<p>İlâhlar işitsin!..</p>
				<p>Sonra beni ara,</p>
				<p>Her şey bir hâtıra.</p>
				<p>Olasıdan sonra...</p>
				<p>Ey açmayan gülüm,</p>
				<p>Ötmeyen bülbülüm,</p>
				<p>Ölüm, sinsi ölüm.</p>
				
				<p class="cite">(<em>Kurun</em> gazetesi, 23 Mayıs 1936)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f11"><a class="si-backref" href="#ref_f11">11</a><span class="si-footnote-text">. Yokluk, hiçlik. (A.B.)	</span></div>
				</div>
  </body>
</html>