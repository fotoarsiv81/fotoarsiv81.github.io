<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-17">
<div class="html5_section">
				<h1>ÖLÜMDEN SONRA</h1>

				<p>Öldük, ölümden bir şeyler umarak.</p>
				<p>Bir büyük boşlukta bozuldu büyü.</p>
				<p>Nasıl hatırlamazsın o türküyü,</p>
				<p>Gök parçası, dal demeti, kuş tüyü,</p>
				<p>Alıştığımız bir şeydi yaşamak.</p>
				<p>Şimdi o dünyadan hiçbir haber yok;</p>
				<p>Yok bizi arayan, soran kimsemiz.</p>
				<p>Öylesine karanlık ki gecemiz,</p>
				<p>Ha olmuş ha olmamış penceremiz;</p>
				<p>Akarsuda aksimizden eser yok.</p>
				
				<p class="cite">(<em>Varlık</em>, 1 Kasım 1936)</p>
				</div>
  </body>
</html>