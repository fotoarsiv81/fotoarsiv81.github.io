<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-49">
<div class="html5_section">
				<h1>KUR’A</h1>

				<p>İnsan çektim kur’ayı,</p>
				<p>Olmazlara meylim var.</p>
				<p>Ne kalp isterdim, ne baş!</p>
				<p>Üstelik bir dilim var.</p>
				<p>Sılabilmez ayağım,</p>
				<p>Boşta kalır elim var.</p>
				<p>Görmeli öldüğüm gün;</p>
				<p>Ne garip bir halim var.</p>
				
				<p class="margin">Ağacı kıskanırım,</p>
				<p>Yemiş yüklü dalı var;</p>
				<p>Bahar olsun, güz olsun,</p>
				<p>Ne güzel masalı var!</p>
				<p>İmrenirim arıya,</p>
				<p>Petek petek balı var;</p>
				<p>Konduğu çiçeklerin</p>
				<p>Pembesi var, alı var.</p>
				
				<p class="cite">(<em>Varlık</em>, 1 Şubat 1942)</p>
				</div>
  </body>
</html>