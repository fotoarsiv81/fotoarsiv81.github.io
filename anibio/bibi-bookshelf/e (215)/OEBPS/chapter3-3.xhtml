<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-3">
<div class="html5_section">
				<h1>YATAK</h1>

				<p>Her gün aynı sabırla dönüşünü bekleyen</p>
				<p>Yatağının açılmış kollarına koş çabuk.</p>
				<p>Ey her sabah kahraman, her akşam mağlûp çocuk</p>
				<p>Senin için göğsünü rüyayla çiçekleyen</p>
				<p>Yatağının açılmış kollarına koş çabuk.</p>
				
				<p class="margin">Ne mutludur geceler hem sana hem de ona.</p>
				<p>Pek zâlim bir gündüzün hâtırasından ırak,</p>
				<p>Dertleşir ve sevişir gibi fısıldaşarak,</p>
				<p>Uykuyu bırakınız, buse gibi en sona;</p>
				<p>Pek zâlim bir gündüzün hâtırasından ırak!</p>
				
				<p class="cite">(<em>Akademi</em>, 15 Şubat 1931)</p>
				</div>
  </body>
</html>