<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-21">
<div class="html5_section">
				<h1>KERBELÂ</h1>

				<p>Hazreti Hüseyin’in Kerbelâ’sı,</p>
				<p>Kasvet günler, uykusuz geceler,</p>
				<p>Yıllardır uzattığım bu tası</p>
				<p>Yıllardır boş döndüren çeşmeler.</p>
				
				<p class="margin">Bahsetmeyin bana yolculuktan,</p>
				<p>Elime ne geçti bu boşluktan,</p>
				<p>Tarlalar yanıyor susuzluktan;</p>
				<p>Çöllerden usandı pencereler.</p>
				
				<p class="margin">Ve sen, ey yıllardır çaldığım saz,</p>
				<p>Sen bile oldun beni avutmaz.</p>
				<p>Ölmek, olacak o başka bir haz!</p>
				<p>Olmak suda açan o nilüfer!</p>
				
				<p class="cite">(<em>Gündüz</em>, 15 Ekim 1936)</p>
				
				
				</div>
  </body>
</html>