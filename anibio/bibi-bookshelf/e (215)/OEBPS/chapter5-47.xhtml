<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-47">
<div class="html5_section">
				<h1>ÖLÜM TEHLİKESİ</h1>

				<p>Hızla geç kalabalık caddeden;</p>
				<p>Şoför milletine güven olmaz.</p>
				<p>Çabucak sapıver sokağına;</p>
				<p>Akşam karanlığı tekin değil.</p>
				<p>Durma çal evinin kapısını,</p>
				<p>Taş düşebilir komşu duvardan,</p>
				<p>Ben geliyorum demez ki ölüm</p>
				<p>Kaza belâ adım başındadır.</p>
				<p>Kişi evde gerek akşamları;</p>
				<p>Ölürse helâllaşarak ölür.</p>
				
				<p class="cite">(<em>İnkılâpçı Gençlik</em>, 7 Şubat 1942)</p>
				</div>
  </body>
</html>