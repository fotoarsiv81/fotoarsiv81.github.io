<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter9-1">
<div class="html5_section">
				<h1 class="author">Jules Laforgue</h1>
				<h1>BENSİZ OLACAK HER ŞEY</h1>

				<p>Bu akşam ölebilirim, rüzgâr, güneş, sağnak</p>
				<p>Kalbimi, kemiklerimi etti mi tarumar,</p>
				<p>Her şey bitti demektir; ne rüya, ne uyanmak!</p>
				<p>Aralarında olamayacağım yıldızlar!</p>
				
				<p class="margin">Şu uzak dünyaların her tarafında, yer yer,</p>
				<p>Ruha kasvet veren ıssız yolların yolcusu.</p>
				<p>Bizim gibi düşünür kardeş beşeriyetler;</p>
				<p>Ellerini uzatan her gece bize doğru.</p>
				
				<p class="margin">Evet, her yerde kardeşler; bizim gibi yalnız!</p>
				<p>Onlar bize işaret edenler geceleri,</p>
				<p>Hüzünlerinden! Ah hiç kavuşmayacak mıyız?</p>
				<p>Mihnette birbirimizi avuturduk gayri.</p>
				
				
				<p class="margin">Yaklaşacak birbirine bir gün seyyareler,</p>
				<p>Bu muhakkak. Sökecek belki evrensel şafak</p>
				<p>O zaman! Meczupların türküsü bunu söyler;</p>
				<p>Allah’a karşı bir kardeş çığlığı olacak.</p>
				
				<p class="margin">Heyhat o günlerden evvel, rüzgâr, güneş, sağnak</p>
				<p>Kalbimi, kemiklerimi etmiştir tarumar.</p>
				<p>Bensiz olacak her şey! Ne rüya ne uyanmak!</p>
				<p>Ah aralarında olamadığım yıldızlar.</p>
				
				<p class="cite">(<em>Ziya’ya Mektuplar</em>, 19 Temmuz1942 / <em>Sonrası</em>)</p>
				
				</div>
  </body>
</html>