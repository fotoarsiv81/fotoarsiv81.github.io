<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter8-2">
<div class="html5_section">
				<h1>NE DERSİN BU AKŞAM</h1>

				<p>Ne dersin bu akşam, sen garip kişi, sen biçare,</p>
				<p>Ya sen kalbim, sen ki vaktiyle çiğnendin ey kalbim,</p>
				<p>Ne dersin en güzel, en iyi, en sevgili yâre,</p>
				<p>İlâhi bakışıyla nasıl şenlendin ey kalbim?</p>
				
				<p class="margin">–Feda olsun gururumuz onu övmek yolunda!</p>
				<p>Dünyaya değer emreden sesindeki tatlılık</p>
				<p>Meleklerin kokusu var o latif vücudunda;</p>
				<p>O gözler bize esvap giydirir sâfi ışık.</p>
				
				<p class="margin">İsterse geceleyin ıssızlık içinde olsun,</p>
				<p>İsterse sokakta kalabalık içinde olsun,</p>
				<p>O hayal havada rakseden bir meşale her dem!</p>
				
				<p class="margin">Bazan da konuşur: “Ben güzelim emrediyorum,</p>
				<p>Hatırım için yalnız güzel sevmeni istiyorum;</p>
				<p>Baş koruyan meleğim ben, ilham perisi Meryem!”</p>
				
				<p class="cite">(<em>Ülkü</em>, 1 Ekim 1945)</p>
				
				
				
				
				
				
				
				
				
				
				
				</div>
  </body>
</html>