<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-1">
<div class="html5_section">
				<h1>KUYU</h1>

				<p class="dedication">Ziya Osman’a</p>

				<p>Doğmuşken elmas içinde,</p>
				<p>Ne bağlandın kömür saça?</p>
				<p>Ufukların kaça kaça</p>
				<p>Kayboldu Kafkas içinde.</p>
				
				<p class="margin">Güneşe bakacak yerde,</p>
				<p>Geceye sarılıp kalmak,</p>
				<p>Sükût içinde ufalmak</p>
				<p>Olur yalnız ölülerde.</p>
				
				<p class="margin">Bitsin, bitsin bu yalnızlık;</p>
				<p>–Kuyuda açılmaz yelken,</p>
				<p>Kuyunun ağzı açıkken–</p>
				<p>Çık, tekrar aydınlığa çık!</p>
				
				<p class="cite">(<em>Varlık</em>, 15 Eylül 1933)</p>
				</div>
  </body>
</html>