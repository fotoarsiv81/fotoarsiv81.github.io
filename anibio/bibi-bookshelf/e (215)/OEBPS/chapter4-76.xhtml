<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-76">
<div class="html5_section">
				<h1>BAHAR</h1>

				<p>Kim bilir ne oldu ne bitti gece uyurken</p>
				<p>Uyandım ki tabiat o değil başkasıdır</p>
				<p>Nerden esiyor bu şerbet gibi hava nerden</p>
				<p>Çiçek açmış ağaç hangi kızın rüyasıdır.</p>
				
				<p class="margin">Güzelliğine imrendiğimiz dünyasında</p>
				<p>Çocuğun saltanatını gör arabasında</p>
				<p>Ne var ki şu geçen yosmanın kırıtmasında</p>
				<p>Gencin ihtirası yaşlının hâtırasıdır.</p>
				
				<p class="margin">Gel böyle havada kendini emniyette bil</p>
				<p>Bir bakış bir gülüşle çarpılmak işten değil</p>
				<p>Çektiğim ağrı kalpten bermutad<a class="si-noteref epub-type_noteref" href="#f18" id="ref_f18">18</a> dişten değil</p>
				<p>Bildim bileli bahar başımın belâsıdır.</p>
				
				<p class="cite">(<em>Sanat ve Edebiyat Gazetesi</em>, 26 Mart 1947)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f18"><a class="si-backref" href="#ref_f18">18</a><span class="si-footnote-text">. Alışıldığı üzere, her zamanki gibi. (A.B.)</span></div>
				</div>
  </body>
</html>