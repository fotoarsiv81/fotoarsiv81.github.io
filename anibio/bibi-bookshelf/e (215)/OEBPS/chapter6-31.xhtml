<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-31">
<div class="html5_section">
				<h1>KIRIK KALPLER</h1>

				<p>Biz aşkla başı dönmüş iki çocuk</p>
				<p>Bütün bir bahar o çiçek ben yaprak</p>
				<p>Ya Rabbi ne güzel sevişiyorduk</p>
				<p>Dünyayı aşktan ibaret sanarak</p>
				
				<p class="margin">Kim ne karıştı ne istedi bizden</p>
				<p>Göz mü değdi ne oldu bu sevdaya</p>
				<p>Ayırdılar bizi birbirimizden</p>
				<p>Hem de göz göre yürek parçalaya</p>
				
				<p class="margin">Aşktı bizdeki onlardaki mantık</p>
				<p>Onlardan yana çıktı kahpe felek</p>
				<p>Birer kalp bıraktılar bize kırık</p>
				<p>Ömrümüzce gözyaşı döktürecek</p>
				
				</div>
  </body>
</html>