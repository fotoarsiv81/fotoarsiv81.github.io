<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-12">
<div class="html5_section">
				<h1>ÇÖKÜYORUM</h1>

				<p>Saltanat sürmektedir içimde bir hükümdar,</p>
				<p>Hırsının pençesinde, şehvetinin esiri;</p>
				<p>Etrafını almıştır dalkavuk ve riyakâr;</p>
				<p>Korkulu bir sarayım doğduğum günden beri.</p>
				
				<p class="margin">Ne gizli cinayetler, neler neler oluyor,</p>
				<p>Denize her gün körpe cesetler döküyorum.</p>
				<p>Ne baharlar soluyor, ne baharlar soluyor,</p>
				<p>Azamet ve ihtişam içinde çöküyorum!</p>
				
				<p class="cite">(<em>Akademi</em>, 15 Mayıs 1931)</p>
				
				
				<p class="yeni-ba-l-k"/>
				</div>
  </body>
</html>