<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-12">
<div class="html5_section">
				<h1>EŞYA</h1>

				<p>Gece oldu mu korkunç</p>
				<p>Şekiller alan eşya;</p>
				
				<p class="margin">İçime ürpermeler,</p>
				<p>Korkular salan eşya,</p>
				
				<p class="margin">Ben çileden çıkarken,</p>
				<p>Seyrime dalan eşya,</p>
				
				<p class="margin">Sabaha dek gözleri,</p>
				<p>Gözümde kalan eşya,</p>
				
				<p class="margin">Bana söyleseydiniz,</p>
				<p>–Tasam oldu sırrınız,–</p>
				
				<p class="margin">Donmuş kımıldamayan,</p>
				<p>Birer rüzgâr mısınız?</p>
				
				<p class="margin">Bencileyin düşünür,</p>
				<p>Dalar, ağlar mısınız?</p>
				
				<p class="margin">Ben sizi var sanırım,</p>
				<p>Sahiden var mısınız?</p>
				
				<p class="cite">(<em>Varlık</em>, 15 Temmuz 1934)</p>
				</div>
  </body>
</html>