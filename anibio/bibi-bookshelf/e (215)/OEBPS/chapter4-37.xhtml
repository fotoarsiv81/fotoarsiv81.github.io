<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-37">
<div class="html5_section">
				<h1>ÖLMEK İSTEMEYEN ADAM</h1>

				<p>Ölmek istemeyen adamdı;</p>
				<p>Ellerini koparamadılar</p>
				<p>Güneşte kızarmış elma dalından;</p>
				<p>Yoldan çeviremediler</p>
				<p>Gölgeli asfaltta uçan ayaklarını;</p>
				<p>Avcı çıkmadı nişan alacak</p>
				<p>Mavi göklerle dolup taşan gözlerine;</p>
				<p>Ve altın yapraktı rüzgârda başı,</p>
				<p>Seyyareden seyyareye savrulan.</p>
				<p>Lâkin durmuştu nabzı,</p>
				<p>Rapor verdi belediye doktoru</p>
				<p>Öldüğüne dair.</p>
				
				<p class="cite">(<em>Ziya’ya Mektuplar</em>, 26 Eylül 1940 / <em>Sonrası</em>)</p>
				
				
				</div>
  </body>
</html>