<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-14">
<div class="html5_section">
				<h1>YAĞMUR VE BEN</h1>

				<p>Ayrılmıyor gözlerim ıslak camlardan asla;</p>
				<p>Şimdi bütün düşüncem sade yağmurla meşgul:</p>
				<p>Acep hangi kadındır tarıyor usul usul,</p>
				<p>Upuzun saçlarını simsiyah bir tarakla?</p>
				
				<p class="margin">Bir bahar güneşini içinde saklayana,</p>
				<p>Bu yağmur manzarası nihayetsiz bir huzur.</p>
				<p>Benimse içerimden akseden âlem yağmur;</p>
				<p>Sanırım derinlerden biri seslenir bana.</p>
				</div>
  </body>
</html>