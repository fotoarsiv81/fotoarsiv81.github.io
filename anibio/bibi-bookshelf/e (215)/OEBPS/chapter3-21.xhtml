<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-21">
<div class="html5_section">
				<h1>UZAK BİR İKLİMDE</h1>

				<p>Uzak bir iklimin ılık havasında,</p>
				<p>Güneş, yer, gök, deniz, iç içe kaynaşır;</p>
				<p>Olgun meyvalarla kuşlar fısıldaşır,</p>
				<p>Bahar manzarası dallar arasında.</p>
				
				<p class="margin">Uzak bir iklimin ılık havasında,</p>
				<p>Seslerle kokular el ele dolaşır;</p>
				<p>Renklerle şekiller sevişip anlaşır,</p>
				<p>Bir mükemmeliyet orkestrasında.</p>
				
				<p class="margin">Uzak bir iklimin ılık havasında,</p>
				<p>İnsan kâinatla her an kucaklaşır,</p>
				<p>Sonsuz bir sevginin gamsız dünyasında.</p>
				
				<p class="margin">Uzak bir iklimin ılık havasında,</p>
				<p>Bütün sevdiklerim hulyamı paylaşır;</p>
				<p>Bense camlar, camlar arkasında!</p>
				</div>
  </body>
</html>