<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-83">
<div class="html5_section">
				<h1>PEYZAJ</h1>

				<h1 class="subtitle">IV</h1>
				
				<p class="margin">Akşam oldu diye yakma lâmbayı;</p>
				<p>Böyle gölge severim manzarayı.</p>
				<p>Sen yalnız türkünü söylemeye bak,</p>
				<p>Karanlıkta çıkan ses daha berrak.</p>
				
				<p class="margin">Karanlıkta söylediğin müddetçe,</p>
				<p>Sesinden semaya akseden bahçe,</p>
				<p>Sâkin güllerini açtıkça bir bir,</p>
				<p>Bunalmış ruhların tesellisidir.</p>
				
				<p class="cite">(<em>Varlık</em>, 1 Ağustos 1943)</p>
				</div>
  </body>
</html>