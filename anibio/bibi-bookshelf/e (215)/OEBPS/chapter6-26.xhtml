<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-26">
<div class="html5_section">
				<h1>GARİPLİK</h1>

				<p>Babam kırdı beni ilkönce babam</p>
				<p>Dosttan gördüm kahrın daniskasını</p>
				<p>Nankör çıktı iyilik ettiğim adam</p>
				<p>Sevdiğim kız da savdı sırasını</p>
				
				<p class="margin">Bendim hayal üstüne hayal kuran</p>
				<p>Gözüm kapalı olduğu zamanlar</p>
				<p>Benim başını taştan taşa vuran</p>
				<p>Sandığım gibi değilmiş insanlar</p>
				
				<p class="margin">Garibim dünyada garip nafile</p>
				<p>Gelse boynuma dolansa da bahar</p>
				<p>Kendi hoş kendi mâsum sesinizle</p>
				<p>Siz söyleyin garipliğimi kuşlar</p>
				
				<p class="cite">(<em>Sanat ve Edebiyat Gazetesi</em>, 19 Nisan 1947)</p>
				</div>
  </body>
</html>