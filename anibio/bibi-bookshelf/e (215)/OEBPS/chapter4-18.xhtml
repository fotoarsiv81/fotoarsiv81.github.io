<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-18">
<div class="html5_section">
				<h1>OBSESSION</h1>

				
				<p class="margin">Ey her gün gölgesini omzumda duyduğum el,</p>
				<p>–Gölgesi kendisinden bin kere beter ölüm–</p>
				<p>Her gece karanlıkta karşıma çıkan heykel,</p>
				<p>Herkes gibi bana da bir gün mukadder ölüm.</p>
				
				<p class="margin">Kandırsın beni bırak bu renkler, bu kokular,</p>
				<p>Ne olsa bu bahçede bir şarkılık günüm var;</p>
				<p>Bilmem ne aksettirir yarın benden bu sular,</p>
				<p>Ve sanmam geri gelsin bu giden günler ölüm.</p>
				
				<p class="cite">(<em>Gündüz</em>, 15 Mayıs 1936)</p>
				</div>
  </body>
</html>