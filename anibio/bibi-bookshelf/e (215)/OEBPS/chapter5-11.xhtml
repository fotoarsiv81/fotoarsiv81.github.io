<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-11">
<div class="html5_section">
				<h1>KORKTUĞUM ŞEY</h1>

				<p>Gün çekildi pencerelerden;</p>
				<p>Aynalar baştan başa tenha.</p>
				<p>Ses gelmez oldu bahçelerden;</p>
				<p>Gök kubbesi döndü siyaha.</p>
				
				<p class="margin">Sular kesildi çeşmelerden;</p>
				<p>Nerden dolacak bu tas nerden,</p>
				<p>Nergislerin açtığı yerden</p>
				<p>Ey kuş uçurtmayan ejderha?</p>
				
				<p class="margin">Ne yardan geçilir, ne serden;</p>
				<p>Korkuyorum bu gecelerden.</p>
				<p>Bel bağladığım tepelerden</p>
				<p>Gün doğmayabilir bir daha.</p>
				
				<p class="cite">(<em>Ağaç</em>, 23 Mayıs 1936)</p>
				
				
				
				</div>
  </body>
</html>