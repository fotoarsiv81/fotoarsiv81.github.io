<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-16">
<div class="html5_section">
				<h1>GECE BİR NETİCEDİR</h1>

				<p>Renkler çekildi işte simsiyah bir saraya;</p>
				<p>Birbirine müsavi artık her şey: Gecedir.</p>
				<p>Geldi minarelerle kuyular bir hizaya;</p>
				<p>Ya her şey dev gibidir, yahut her şey cücedir.</p>
				
				<p class="margin">Bir sular hücumudur ansızın hafızaya;</p>
				<p>Bu, başlayan, belki de biten bir işkencedir.</p>
				<p>Kafalar ayna gibi şimdi bir muammaya;</p>
				<p>Bu, içinden çıkılmaz bir müthiş bilmecedir.</p>
				
				<p class="margin">Korku bir korkudur ki karışmış bu havaya;</p>
				<p>Ve sükût bir çığ gibi büyüyen düşüncedir.</p>
				<p>Şimdi her kımıldanış usulca, sessizcedir.</p>
				
				<p class="margin">Bir torba tutmuş gibi boşlukta bir el güya,</p>
				<p>Gülen, ağlayan başlar düştü aynı torbaya;</p>
				<p>Gece bir sebep değil, belki bir neticedir.</p>
				
				<p class="cite">(<em>Muhit</em>, Mart 1932)</p>
				</div>
  </body>
</html>