<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-38">
<div class="html5_section">
				<h1>YAĞMUR YAĞIYORDU</h1>

				<p>Yağmur yağıyordu Paris kaldırımlarına;</p>
				<p>Seni düşünüyordum penceremde!</p>
				<p>(Penceremiz olabilirdi!)</p>
				<p>Yağmuru sevmediğin geldi aklıma.</p>
				<p>Bulutlar da hatırlamış olacaklar ki</p>
				<p>Yağmurda üzüldüğünü,</p>
				<p>Sağnak durdu birdenbire;</p>
				<p>Güneş açtı.</p>
				<p>Yüzün güldü mü bilmem,</p>
				<p>İstanbul’daki pencerende.</p>
				
				<p class="cite">(<em>Varlık</em>, 1 Aralık 1940)</p>
				</div>
  </body>
</html>