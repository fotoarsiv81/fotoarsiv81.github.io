<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-62">
<div class="html5_section">
				<h1>BAHAR GELİYOR</h1>

				<p>Damlardaki kar, saçaklardaki buz,</p>
				<p>Kanı kaynayan suya dar geliyor.</p>
				<p>Haberin var mı? Oluklardan sonsuz</p>
				<p>Akan su sesinde bahar geliyor.</p>
				
				<p class="margin">Duy güneyden estiğini rüzgârın;</p>
				<p>Göreceksin neler olacak yarın.</p>
				<p>Yuvada çırpınan yavru kuşların</p>
				<p>Uçmak hevesinde bahar geliyor.</p>
				
				<p class="margin">Sabret komşu kızı, yakındır o gün;</p>
				<p>Bakarsın ansızın belirmiş göğsün.</p>
				<p>Cıvıl cıvıl söylediğin türkünün</p>
				<p>Oynak nağmesinde bahar geliyor.</p>
				
				
				</div>
  </body>
</html>