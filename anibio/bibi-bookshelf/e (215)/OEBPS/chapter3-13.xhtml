<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-13">
<div class="html5_section">
				<h1>RÜYAMIZ</h1>

				<p>Bir havuz kenarında yan yana oturmuşuz;</p>
				<p>Bu su bizim gölgemiz, biziz şeffaf ve temiz.</p>
				<p>Su sesine uyarak bir şarkı tutturmuşuz;</p>
				<p>Açılan güller gibi suda gönüllerimiz.</p>
				
				<p class="margin">Ne vakitten beridir burada oturmuşuz,</p>
				<p>Dünden hatta bugünden bile yok haberimiz,</p>
				<p>Yaşamanın en güzel noktasında durmuşuz,</p>
				<p>Bir huzur ahengine dalmış gönüllerimiz.</p>
				
				<p class="margin">Uyanabilir miyiz sanki böyle rüyadan?</p>
				<p>–Asırlar kadar uzun, müphem ve tatlı bir an–</p>
				<p>Biz o kadar sarhoşuz, o kadar sarhoşuz biz!</p>
				
				<p class="margin">İşte gözlerimizde bu suyun derinliği,</p>
				<p>İçimizdedir işte bu suyun serinliği;</p>
				<p>Biz o kadar o kadar birbirimiziniz!</p>
				</div>
  </body>
</html>