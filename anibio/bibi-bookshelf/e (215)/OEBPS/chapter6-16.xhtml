<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-16">
<div class="html5_section">
				<h1>İSTİKLÂL MARŞI’NI DİNLERKEN</h1>

				<p>Borazanbaşı, borazanbaşı</p>
				<p>Akşamları batan güne karşı</p>
				<p>Alışılmış bir ibadet gibi</p>
				<p>Çaldığınız o İstiklâl Marşı</p>
				<p>Yıllardır her kulakta yer etmiş</p>
				<p>Gür nağmesiyle tutarken arşı</p>
				<p>Az rastlanır bir huşu içinde</p>
				<p>Ayakta dinleriz bütün çarşı</p>
				
				<p class="margin">Hayal gibi vehim gibi bir şey</p>
				<p>Sanki memleketin dağı taşı</p>
				<p>En sadık bekçisi tarihimin</p>
				<p>Kesilir ansızın şehit nâşı</p>
				<p>Bu meçhul askerler mahşeriyle</p>
				<p>Hatırlatır o yaman savaşı</p>
				<p>Yanık türkülerinden biliriz</p>
				<p>Yemen çölünü Sarıkamış’ı</p>
				
				<p class="margin">Kurduna kuşuna sor söylesin</p>
				<p>Neydi Türk’ün o günkü telâşı</p>
				<p>Karalar giymişti Anadolu</p>
				<p>Kan bir yandan bir yandan gözyaşı</p>
				<p>Sürmedi çok şükür o kıyamet</p>
				<p>Gecenin birinde fecre karşı</p>
				<p>Güneşten evvel doğdu ufukta</p>
				<p>Mustafa Kemal’in altın başı</p>
				
				<p class="margin">Vatan sevgisinin mihenk taşı</p>
				
				
				</div>
  </body>
</html>