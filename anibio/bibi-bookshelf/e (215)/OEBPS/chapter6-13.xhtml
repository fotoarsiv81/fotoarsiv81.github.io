<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-13">
<div class="html5_section">
				<h1>YALNIZLIK MACERASI</h1>

				<p>Öyle yalnız kaldım ki hayatımda</p>
				<p>Kimi gün öldüm kimi gün ilâh oldum</p>
				<p>Çok zaman annemin dizlerine hasret</p>
				<p>Koydum başımı kendi dizlerime</p>
				<p>Doya doya ağladım</p>
				
				<p class="margin">Paylaşırsa dost paylaşırmış</p>
				<p>İnsanın derdini sevincini</p>
				<p>Dost ümidiyle ortalığa düşmeyegör</p>
				<p>Hangi kapıyı çalsan kimseler yok</p>
				<p>Hangi omuza dokunsam yabancı çıkar</p>
				
				<p class="margin">Âşık mı olmadım tapınırcasına</p>
				<p>Bir Mecnun geçti o çöllerden bir de ben</p>
				<p>Diş mi çektirmedim âlemde Kerem gibi</p>
				<p>Ferhat gibi gürz mü sallamadım dağlara</p>
				<p>Ne Leylâ yâr oldu bana ne Aslı ne Şirin</p>
				
				<p class="margin">O gün bugün sırtımı kendim sıvazlıyorum</p>
				<p>Sabahları sokağa çıkmadan evvel</p>
				<p>Cesaret şairim cesaret</p>
				<p>Kendi saçlarımı okşuyorum geceleri</p>
				<p>Sevgilimin saçları niyetine.</p>
				
				<p class="cite">(<em>Sanat ve Edebiyat Gazetesi</em>, 4 Kasım 1947)</p>
				
				</div>
  </body>
</html>