<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-55">
<div class="html5_section">
				<h1>ABBAS</h1>

				<p>Haydi abbas, vakit tamam;</p>
				<p>Akşam diyordun işte oldu akşam.</p>
				<p>Kur bakalım çilingir soframızı;</p>
				<p>Dinsin artık bu kalp ağrısı.</p>
				<p>Şu ağacın gölgesinde olsun;</p>
				<p>Tam kenarında havuzun.</p>
				<p>Aya haber sal çıksın bu gece;</p>
				<p>Görünsün şöyle gönlümce.</p>
				<p>Bas kırbacı sihirli seccadeye,</p>
				<p>Göster hükmettiğini mesafeye</p>
				<p>Ve zamana.</p>
				<p>Katıp tozu dumana,</p>
				<p>Var git,</p>
				<p>Böyle ferman etti Cahit,</p>
				<p>Al getir ilk sevgiliyi Beşiktaş’tan;</p>
				<p>Yaşamak istiyorum gençliğimi yeni baştan.</p>
				
				<p class="cite">(<em>İnkılâpçı Gençlik</em>, 19 Eylül 1942 / <em>Yücel</em>, Mayıs 1945)</p>
				</div>
  </body>
</html>