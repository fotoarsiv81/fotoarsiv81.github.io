<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-3">
<div class="html5_section">
				<h1>BAHAR HİKÂYESİ</h1>

				<p>Alıştım her yıl baharı dört gözle beklerim</p>
				<p>Kulağım o sabahın kuş cıvıltılarında</p>
				<p>Bahar geldi mi her tasaya benden elveda</p>
				<p>Ben bütün dallarda açan bütün çiçeklerim</p>
				
				<p class="margin">Öyle hesapsız coştuğum olur ki sanırım</p>
				<p>Mektepten henüz çıkmışım yaşım tam yirmi bir</p>
				<p>Kurduğum düşü gerçek etme gücü bendedir</p>
				<p>Ama nerde her bahar şaşmadan aldanırım.</p>
				
				<p class="margin">Bir yaşa vardım ki artık kolay kolay kanmam</p>
				<p>Geldiğinde söyleyin haberi olsun kuşlar</p>
				<p>And içtim bu yıl da beni aldatırsa bahar</p>
				<p>Yuf olsun bana bir daha yüzüne bakarsam</p>
				
				<p class="cite">(<em>Varlık</em>, 1 Nisan 1948)</p>
				</div>
  </body>
</html>