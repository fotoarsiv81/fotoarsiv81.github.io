<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-3">
<div class="html5_section">
				<h1>ESKİ SAADETİNLE</h1>

				<p>Mazim! Ah, o bir daha bulunmaz bir hazine!</p>
				<p>Hırsız gibi dalardım altın gümüş içine.</p>
				<p>Dalardım! Fakat şimdi o servetten bana ne!</p>
				<p>Mazim! Ah, o bir daha bulunmaz bir hazine!</p>
				
				<p class="margin">Mazim çılgınca çalan, çalan bir orkestra!</p>
				<p>Her günüm bir ahenkte, her biri bir hâtıra!</p>
				<p>Piyano, keman, flüt, saksofon ve tambura!</p>
				<p>Mazim bir orkestra, mazim bir orkestra!</p>
				
				<p class="margin">Mazim tüten bir baca, dumanın yoktu sonu.</p>
				<p>Her günüm göğe çıkan bir duman helezonu.</p>
				<p>Hangi mel’un şeytandır bilsem söndürdü onu!</p>
				<p>Mazim tüten bir baca, dumanın yoktu sonu.</p>
				
				<p class="margin">–Eski saadetinle, geçmiş günleriyle kal!</p>
				<p>Gözlerini yumarak o dünyayı seyre dal!</p>
				<p>O değil mi hayatta tutunduğun en son dal!</p>
				<p>Eski saadetinle, geçmiş günlerinle kal!</p>
				
				<p class="cite">(<em>Muhit,</em> Şubat 1931)</p>
				</div>
  </body>
</html>