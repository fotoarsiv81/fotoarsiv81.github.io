<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter4-66">
<div class="html5_section">
				<h1>KIŞ MEVSİMİ</h1>

				<p>Güneşin vefasızdır,</p>
				<p>Rüzgârın haşin,</p>
				<p>Yağmurun zararlı,</p>
				<p>Toprağa, düşünceye</p>
				<p>Senden hayır gelmez kış mevsimi.</p>
				
				<p class="margin">Sanmam hüsn-i kabûl<a class="si-noteref epub-type_noteref" href="#f15" id="ref_f15">15</a> göresin</p>
				<p>Kaloriferli apartmanlarda bile.</p>
				<p>Kar yağsın, elbette seyrine doyulmaz,</p>
				<p>İpek işlemeli perdeler arasından,</p>
				<p>Camları kırık pencereden değil!</p>
				
				<p class="margin">Kaside falan bekleme benden,</p>
				<p>Ne kadar sıcak olsa koynumdaki kadın.</p>
				<p>Öylesine şair değilim.</p>
				<p>Sevmedim sevmiyorum seni kış mevsimi,</p>
				<p>Fakir fukaraya gadrediyorsun.</p>
				
				<p class="cite">(<em>Demet</em>, 16 Ekim 1943)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f15"><a class="si-backref" href="#ref_f15">15</a><span class="si-footnote-text">. İyi karşılama, iyi karşılayış, iyi yüz gösterme. (A.B.)	</span></div>
				</div>
  </body>
</html>