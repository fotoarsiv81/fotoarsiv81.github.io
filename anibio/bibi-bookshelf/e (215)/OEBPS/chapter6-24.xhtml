<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-24">
<div class="html5_section">
				<h1>DEĞİRMEN</h1>

				<p>Suyun kurusun kanadın kırılsın değirmen</p>
				<p class="indent">	Yetişir beni öğüttüğün</p>
				<p>Bırak cahilliğim saflığım gitmesin elden</p>
				<p class="indent">	Bilmek yanmakmış büsbütün</p>
				
				<p class="margin">Ben ettim sen etme kuzum değirmenci baba</p>
				<p class="indent">	Boşuna değil bu telâş</p>
				<p>Öğrettiğin acı şeyler gelmiyor hesaba</p>
				<p class="indent">	Mola ver dönmesin bu taş</p>
				
				<p class="margin">Allahını seversen yarıda kes bu işi</p>
				<p class="indent">	Sürmesin bu korkulu düş</p>
				<p>Rüzgâr dalda bırakır yarı olmuş yemişi</p>
				<p class="indent">	Tam olanı düşürürmüş</p>
				
				<p class="cite">(<em>Varlık</em>, 1 Haziran 1948)</p>
				</div>
  </body>
</html>