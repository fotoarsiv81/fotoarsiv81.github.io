<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-60">
<div class="html5_section">
				<h1>İLK AŞK</h1>

				<p>Felek ne kadar kahretse kalbimize,</p>
				<p>Zaman zaman hatırladığımız olur,</p>
				<p>Hangi dilber ilk aşkı tattırdı bize;</p>
				<p>Bir bahtiyarla yaşadığımız olur.</p>
				
				<p class="margin">Ah o yaz gecesi, o mehtap, o havuz!</p>
				<p>Balkonundan gül atan cömert sevgili!</p>
				<p>Aşkınla deli divane olduğumuz,</p>
				<p>Sarmaşığa tırmandığımızdan belli.</p>
				
				<p class="margin">Belki bugün bu yaşta tekrar olunmaz,</p>
				<p>İlk aşk gecesinin masum yeminleri,</p>
				<p>Fakat nerde ilk öpüşün verdiği haz?</p>
				<p>Saadet bilmiyorum o hazdan gayri.</p>
				
				<p class="cite">(<em>Varlık</em>, 1 Haziran 1943)</p>
				</div>
  </body>
</html>