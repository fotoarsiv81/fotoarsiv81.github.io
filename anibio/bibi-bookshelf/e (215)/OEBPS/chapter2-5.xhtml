<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-5">
<div class="html5_section">
				<h1>GEL ÇADIR KUR</h1>

				<p>Hiçbir kuşun, üstüne konmadığı bir ağaç;</p>
				<p>Ömrüm; ne diye kondun bu ağacın üstüne?</p>
				<p>Sana kim dedi ömrüm kuşa, şarkıya muhtaç?</p>
				<p>Hiçbir kuşun üstüne konmadığı bir ağaç?</p>
				
				<p class="margin">Her gün başka ahenkte söylediğin şarkılar</p>
				<p>İnandırmıştı beni ömrümün düğününe.</p>
				<p>Ne yazık, şimdi her dal hasretinle hışırdar!</p>
				<p>Ah, nasıl inanmıştım ömrümün düğününe!</p>
				
				<p class="margin">Rüzgâr bir cellât gibi sallarken satırını,</p>
				<p>Yapraklar dökülüyor, günler bir bir düşüyor;</p>
				<p>Kupkuru bir gövdeye ümitler üşüşüyor.</p>
				<p>Hayat bir cellât gibi sallıyor satırını!</p>
				
				<p class="margin">Gel yine gölgemde kur ömrünün çadırını,</p>
				<p>Sen ki benim şeklini sevdiğim ilk baharsın;</p>
				<p>Bir doğdun bir de batma, hayatıma kıyarsın,</p>
				<p>Gel yine gönlümde kur gönlünün çadırını!</p>
				
				<p class="cite">(<em>Muhit</em>, Nisan 1931)</p>
				</div>
  </body>
</html>