<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter2-21">
<div class="html5_section">
				<h1>MAZİM</h1>

				<p>Havada kokusunu duyduğum bir çiçektir,</p>
				<p>Ahengi kulağımda kalmış eski bir şiir.</p>
				<p>Unuttuğum mısralar, unuttuğum mısralar.</p>
				
				<p class="margin">Enginlerde kaybolmuş ufak, şirin bir ada.</p>
				<p>Bu kirli sahillerden uzakta, uzaklarda,</p>
				<p>Bir ırmak, ki ruhumda şırıltılarla akar.</p>
				
				<p class="margin">Semada ağlayarak seyrettiğim bir yıldız,</p>
				<p>Sanki yabancı bir yüz, elemsiz, ıstırapsız.</p>
				<p>İçinden sürüldüğüm cennet gibi bir diyar.</p>
				
				<p class="margin">Annem mi, kardeşim mi, sevgilim mi? Bilmedim;</p>
				<p>Fakat bir kadındı o, ben yalnız onu sevdim.</p>
				<p>Yalnız hâtırasıdır bana kalan yadigâr.</p>
				
				<p class="cite">(<em>Servet-i Fünûn</em>, 3 Aralık 1931)</p>
				</div>
  </body>
</html>