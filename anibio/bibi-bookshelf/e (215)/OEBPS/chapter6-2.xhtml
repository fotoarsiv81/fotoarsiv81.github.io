<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter6-2">
<div class="html5_section">
				<h1>YALAN</h1>

				<p>İlk günden alıştığımız emektar aydınlık</p>
				<p>Anne yüzünde dost yüzünde evlât yüzünde</p>
				<p>Her sabah yeniden başlayan şeye doymadık</p>
				<p>Düşümüz gerçeğimiz ne varsa yeryüzünde</p>
				
				<p class="margin">Gökyüzü belledik şu ürperen maviliği</p>
				<p>Başımız darda kalınca el açtığımız yer</p>
				<p>Gökyüzüdür avutan akıllıyı deliyi</p>
				<p>Gökyüzünde bulutlar uçurtmalar ümitler</p>
				
				<p class="margin">Her mevsimiyle insanı ayrı ayrı saran</p>
				<p>Bunca güzelliği nasıl koyup gideceğiz</p>
				<p>Yaman çalacak o çalmayası saat yaman</p>
				<p>Geçmiş ola bir kez yumuldu mu gözlerimiz.</p>
				
				
				</div>
  </body>
</html>