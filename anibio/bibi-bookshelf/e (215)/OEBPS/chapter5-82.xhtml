<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-82">
<div class="html5_section">
				<h1>PEYZAJ</h1>

				<h1 class="subtitle">III</h1>
				
				<p class="margin">Leylekler gagalarını ne çok takırdatır;</p>
				<p>Duyamazsın başka bir saz bahar geceleri.</p>
				<p>Leylekler bana yalnızlığımı hatırlatır;</p>
				<p>Ayışığından uyunmaz bahar geceleri.</p>
				
				<p class="margin">Çift olmak, sevişmek lâzım böyle gecelerde!</p>
				<p>Bacalara yuva kurmuş sevdalı leylekler,</p>
				<p>Gagalarını takırdatarak perde perde,</p>
				<p>Ayışığı devam ettikçe sevişecekler.</p>
				
				
				</div>
  </body>
</html>