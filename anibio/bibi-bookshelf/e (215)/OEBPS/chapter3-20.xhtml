<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter3-20">
<div class="html5_section">
				<h1>KUŞLAR VE GEMİLER</h1>

				<p>Şeffaf bir aydınlık içinde, semaya,</p>
				<p>Yükseklere doğru kuşlar kanat açtı.</p>
				<p>Ümidi, kuştüyü gibi yere saçtı,</p>
				<p>Kuşların, kuşların kavuştuğu dünya.</p>
				
				<p class="margin">Pırıl pırıl yanan denizdeki hulya,</p>
				<p>Gemileri aldı, uzaklara kaçtı.</p>
				<p>Bir yol –ki bir beyaz yelken onu açtı–</p>
				<p>Gider, gemilerin gittiği adaya.</p>
				
				<p class="margin">Eğilip topladım o kuştüylerini;</p>
				<p>Sahilde kalanın duydum kederini.</p>
				<p>Lâkin ben yerimden kımıldamasam da,</p>
				
				<p class="margin">Kaçmanın zevkini içim bana söyler;</p>
				<p>Kuşlar ve gemiler yaşıyor hulyamda,</p>
				<p>Hulyam gemilerle, kuşlarla beraber.</p>
				</div>
  </body>
</html>