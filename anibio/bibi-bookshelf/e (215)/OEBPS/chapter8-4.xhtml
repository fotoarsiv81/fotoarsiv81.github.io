<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter8-4">
<div class="html5_section">
				<h1>BALKON<a class="si-noteref epub-type_noteref" href="#f45" id="ref_f45">45</a></h1>

				<p>Hâtıralar annesi, sevgililer sultanı,</p>
				<p>Ey beni şâdeden yâr, ey tapındığım kadın,</p>
				<p>Ocak başında seviştiğimiz o zamanı,</p>
				<p>O canım akşamları elbet hatırlarsın.</p>
				<p>Hâtıralar annesi, sevgililer sultanı.</p>
				
				<p class="margin">O akşamlar, kömür aleviyle aydınlanan!</p>
				<p>Ya pembe buğulu akşamlar, balkonda geçen!</p>
				<p>Başım göğsünde, ne severdin beni o zaman!</p>
				<p>Ne söyledikse çoğu ölmeyecek şeylerden!</p>
				<p>O akşamlar, kömür aleviyle aydınlanan!</p>
				
				<p class="margin">Ne güzeldir güneşler sıcak yaz akşamları!</p>
				<p>Kâinat ne derindir, kalp ne kudretle çarpar!</p>
				<p>Üstüne eğilirken ey aşkımın pınarı,</p>
				<p>Sanırdım ciğerimde kanının kokusu var.</p>
				<p>Ne güzeldir güneşler sıcak yaz akşamları!</p>
				
				<p class="margin">Kalınlaşan bir duvardı aramızda gece</p>
				<p>Seçerdim o karanlıkta gözbebeklerini;</p>
				<p>Mest olur, mahvolurdum nefesini içtikçe.</p>
				<p>Bulmuştu ayakların ellerimde yerini.</p>
				<p>Kalınlaşan bir duvardı aramızda gece.</p>
				<p>Bana vergi o tatlı demleri hatırlamak;</p>
				<p>Yeniden yaşadığım, dizlerinin dibinde</p>
				
				<p class="margin">O “mestinaz” güzelliğini hoştur aramak,</p>
				<p>Sevgili vücudundan, kalbinden başka yerde,</p>
				<p>Bana vergi o tatlı demleri hatırlamak;</p>
				
				<p class="margin">O yeminler, kokular, sonu gelmez öpüşler,</p>
				<p>Dipsiz bir uçurumdan tekrar doğacak mıdır,</p>
				<p>Nasıl yükselirse göğe taptaze güneşler.</p>
				<p>Güneşler ki en derin denizlerde yıkanır.</p>
				<p>O yeminler, kokular, sonu gelmez öpüşler!</p>
				
				<p class="cite">(<em>Tercüme</em>, 19 Mart 1946)</p>
				
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f45"><a class="si-backref" href="#ref_f45">45</a><span class="si-footnote-text">. Bu çeviri, önce <em>Varlık</em> dergisinde (15 Haziran 1935) çıkmış, sonra işlenerek <em>Ülkü</em> (16 Mart 1946) ve <em>Tercüme</em> dergilerinde yeniden basılmıştır. (A.B.)</span></div>
				</div>
  </body>
</html>