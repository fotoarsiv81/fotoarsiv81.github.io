<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Otuz Beş Yaş</title>
		<link href="main.css" rel="stylesheet" type="text/css"/>
	</head>
	<body class="epub-type_chapter" id="chapter5-31">
<div class="html5_section">
				<h1>BU SABAH HAVA BERRAK<a class="si-noteref epub-type_noteref" href="#f28" id="ref_f28">28</a></h1>

				<p>Bu sabah hava berrak;</p>
				<p>Bu sabah her şey billûrdan gibi.</p>
				<p>Gök masmavi bu sabah,</p>
				<p>Güzel şeyler düşünelim diye.</p>
				<p>Yemyeşil oluvermiş ağaçlar,</p>
				<p>Bulutlara hayretinden.</p>
				<p>Işıldıyor kanat seslerinden kuşların</p>
				<p>İlk uçtukları günün altın sevinci.</p>
				<p>Karlı dağlardır sefere çıkmış,</p>
				<p>Vadideki suyun şırıltısında.</p>
				<p>Ben gülüm, ben karanfil, ben de yasemin diyor,</p>
				<p>Renk renk kokularla çiçekler,</p>
				<p>Sahiplerinden memnun evlerin bahçelerinde.</p>
				<p>Boy boy insan gölgeleri kımıldar</p>
				<p>Güneşi içmiş kaldırımlarda.</p>
				<p>Belli adım atışlarından,</p>
				<p>İçlerinden geçen şey.</p>
				<p>Bütün erkekler delikanlı,</p>
				<p>Bütün kadınlar genç kız,</p>
				<p>Fakirinde refah,</p>
				<p>Hastasında sağlık.</p>
				<p>Sorulsa çocuk bahçesidir derim,</p>
				<p>Karşı bayırdaki mezarlık.</p>
				<p>Bu sabah hava berrak,</p>
				<p>Bu sabah her şey billûrdan gibi.</p>
				
				<p class="cite">(<em>İnkılâpçı Gençlik</em>, 9 Ağustos 1941)</p>
				</div>
				<div class="si-footnotes html5_section epub-type_footnotes">
					<div class="si-footnote html5_aside epub-type_footnote" id="f28"><a class="si-backref" href="#ref_f28">28</a><span class="si-footnote-text">. Bu şiir, önce <em>Yücel</em> dergisinde (Haziran 1941) eksik olarak çıkmış; sonra bütünü <em>İnkılâpçı Gençlik</em>’te yayımlanmıştır. (A.B.)	</span></div>
				</div>
  </body>
</html>