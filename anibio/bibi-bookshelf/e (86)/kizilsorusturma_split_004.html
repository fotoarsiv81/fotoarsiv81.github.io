<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kizilsorusturma</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
<p class="normal">1878 yılında Londra Üniversitesinden Tıp Doktoru ünvanıyla mezun olduktan sonra, orduda cerrah olmak için öngörülen kursa katılmak üzere Netley’e gittim. Orada çalışmalarımı tamamladıktan sonra, Cerrah Yardımcısı olarak Beşinci Northumberland Piyade Alayına tayin edildim. O zamanlar, Hindistan’da konuşlandırılmış olan alaya ben katılmadan, İkinci Afgan Savaşı patlak verdi. Bombay’a vardığımda, bağlı bulunduğum müfrezenin düşman hatlarını aşıp, ülkenin iç kesimlerine kadar ilerlediğini öğrendim. Benimle aynı durumda olan birçok subayın peşinden gidip alayımın bulunduğu Candahar’a<sup class="calibre3"><a href="kizilsorusturma_split_019.html#footnote-101538-1" id="footnote-101538-1-backlink" name="footnote-101538-1-backlink">[1]</a></sup> sağ salim varmayı başararak, yeni görevime en kısa sürede başladım.</p>
				<p class="normal">Savaş, bir şeylerin peşinden koşan birçok insana, itibar ve makam kazandırırken benim başıma bir felâket getirdi. Bulunduğum tugaydan alınarak, ölümcül Maiwand<sup class="calibre3"><a href="kizilsorusturma_split_020.html#footnote-101538-2" id="footnote-101538-2-backlink" name="footnote-101538-2-backlink">[2]</a></sup> Savaşı’nda birlikte çarpıştığım Berkshirelar Bölüğü’ne tayin edildim. Bu savaşta, kemiğimi paramparça ederek köprücük damarını sıyıran bir Jezail<sup class="calibre3"><a href="kizilsorusturma_split_021.html#footnote-101538-3" id="footnote-101538-3-backlink" name="footnote-101538-3-backlink">[3]</a></sup> kurşunuyla omzumdan yaralandım. Beni bir yük beygirinin sırtına koyarak sağ salim İngiliz hatlarına varmamı sağlayan emir erimin bağlılığı ve cesareti olmasaydı, gözünü kan bürümüş Ghaziler’in<sup class="calibre3"><a href="kizilsorusturma_split_022.html#footnote-101538-4" id="footnote-101538-4-backlink" name="footnote-101538-4-backlink">[4]</a></sup> eline düşecektim. </p>
				<p class="normal">Acıdan bitkin ve uzun zamandır yaşadığım güçlüklerden zayıf düşmüş bir halde, ıstırap çeken yaralılarla dolu kocaman bir trenle Peshawur’daki<sup class="calibre3"><a href="kizilsorusturma_split_023.html#footnote-101538-5" id="footnote-101538-5-backlink" name="footnote-101538-5-backlink">[5]</a></sup> ana hastahaneye gönderildim. Burada güç toplamaya başladım, kaldığım koğuşta gezinip hatta verandada güneşlenecek kadar iyileşmiştim ki Hindistan’daki sömürgelerimizin lânetine, bağırsak hummasına yakalandım. Hayatımdan aylarca umut kesildi ve en sonunda, kendime gelip, biraz iyileştiğimde öyle bitkin ve bir deri bir kemik kalmış haldeydim ki tıp heyeti, İngiltere’ye bir gün bile geciktirilmeden geri gönderilmeme karar verdi. Asker gemisi Orontes’le sevk edildim ve bir ay sonra, sağlığım bir daha, eskisi gibi düzelmeyecek kadar zarar görmüş bir halde Portsmouth’a, ayak bastım. Durumum bilen devlet, sağlığımı düzeltmem için dokuz ay izin vermişti. </p>
				<p class="normal">İngiltere’de ne dostlarım ne de akrabalarım vardı, bu yüzden, bir kuş kadar özgürdüm - ya da günde on bir şilin altı penilik bir gelir, bir insanı ne kadar özgür kılarsa o kadar özgürdüm. Bu şartlar altında, doğal olarak Londra’ya, İmparatorluğun tüm işsizlerinin ve aylaklarının karşı konulamayacak bir şekilde doluştuğu o pislik yuvasına gittim. Londra’da, Strand’de<sup class="calibre3"><a href="kizilsorusturma_split_024.html#footnote-101538-6" id="footnote-101538-6-backlink" name="footnote-101538-6-backlink">[6]</a></sup> bir müddet, ucuz bir otelde konforsuz ve anlamsız bir hayat sürdürdüm ve elimdeki az bir miktar parayı da, gerektiğinden daha savurgan davranarak, dikkatsiz bir şekilde harcadım. Para durumum o kadar kötüye gitti ki, çok geçmeden ya başkentten kaçıp bir köyde hayatımı sürdürmemin ya da hayat tarzımı baştan aşağı değiştirmemin zamanı geldiğine karar verdim. İkinci yolu seçip otelden ayrılarak, daha az gösterişli ve daha ucuz bir semtte, kendime bir ev bulmaya karar verdim.</p>
				<p class="normal">Bu karara vardığım gün, Criterion Bar’da oturuyordum ki birisi omzuma dokundu, arkamı dönmemle birlikte, Barts’da benim emrim altında çalışan cerrah yardımcısı genç Stamford’u hemen tanıdım. Londra’nın korkunç kalabalığında tanıdık bir yüz görmek, yalnız olan bir insan için sevindiriciydi. Eski günlerde, Stamford, asla yakın bir dostum olmamıştı ama buna rağmen, onu içimden gelen bir samimiyetle selâmladım, o da beni görmekten memnun olmuşa benziyordu. Sevincimden kaynaklanan coşkuyla, onu benimle Holborn’da yemek yemeye davet ettim ve bir atlı arabaya binip, yola koyulduk.</p>
				<p class="normal">Merakını gizlemeye çalışarak, “Görüşmeyeli neler yaptın, Watson?” diye sordu, araba Londra’nın kalabalık sokaklarında ilerlerken, “Çıtaya dönmüşsün ve rengin de fındık kadar kahverengi.”</p>
				<p class="normal">Başımdan geçen maceraları kısaca anlatmaya başladım ve gideceğimiz yere vardığımızda, sözlerimi hemen hemen bitirmiştim.</p>
				<p class="normal">Başıma gelen felâketleri dinledikten sonra, “Zavallı dostum!” dedi, teselli edercesine. “Şimdi ne yapmayı düşünüyorsun?”</p>
				<p class="normal">“Kalacak yer arıyorum,” diye cevap verdim. “Mümkün olduğunca uygun bir kira karşılığında konforlu bir daire tutarak, yer meselesini çözmeyi deneyeceğim.”</p>
				<p class="normal">“Tuhaf şey,” dedi, arkadaşım, “Bana bugün bu cümleyi söyleyen ikinci insansın.”</p>
				<p class="normal">“Birinci kimdi?” diye sordum.</p>
				<p class="normal">“Hastahanenin kimya laboratuvarında çalışan biri. Bu sabah, bulduğu güzel fakat gücünün yetmeyeceği dairenin kirasını paylaşacak kimseyi bulamadığından yakınıyordu...”</p>
				<p class="normal">“Tanrım!” diye bağırdım; “Daireyi ve masrafları paylaşacak birini arıyorsa, ben tam onun aradığı adamım. Yalnız yaşamaktansa bir ev arkadaşımın olmasını tercih ederim.”</p>
				<p class="normal">Genç Stamford, şarap bardağının üzerinden biraz tuhaf bir şekilde bana baktı. “Sherlock Holmes’u henüz tanımıyorsun,” dedi; “Tanısaydın, ona belki de sürekli birlikte olabileceğin bir arkadaş gözüyle bakmazdın.”</p>
				<p class="normal">“Neden, ne kötü yönü var ki?”</p>
				<p class="normal">“Oh, kötü bir yönü olduğunu söylemedim. Biraz tuhaf fikirleri vardır - bilimin bazı dallarına aşırı merakı vardır. Bildiğim kadarıyla da kendisi, oldukça nazik bir insandır.”</p>
				<p class="normal">“Bir tıp öğrencisi, galiba?” dedim.</p>
				<p class="normal">“Hayır, değil. Aslına bakarsan, kafasında ne tasarladığı hakkında en ufak bir fikrim yok. Anatomi bilgisinin iyi olduğuna inanıyorum ve ayrıca, üstün nitelikli bir kimyager. Ama bildiğim kadarıyla, hiçbir sistematik tıp dersi almamış. Çalışmaları oldukça istikrarsız ve eksantrik, yalnız bazı profesörleri kendine hayran bırakarak kadar, birçok yeni bilgiye sahip.”</p>
				<p class="normal">“Kafasından neler geçtiğini hiç sormadın mı?” diye sordum.</p>
				<p class="normal">“Hayır; ağzından kolay lâf alınacak biri değil fakat, hayâlleri onu etkisi altına alınca oldukça konuşkan olabiliyor.”</p>
				<p class="normal">“Onunla tanışmak isterdim,” dedim. “Birisiyle aynı evi paylaşacaksam, çalışmaya düşkün ve sessiz birini tercih ederim. Gürültü ya da heyecan kaldıracak kadar güçlü değilim. Afganistan’da her ikisinden de hayatımın geri kalanına yetecek kadar çektim. Bu arkadaşınla nasıl tanışabilirim?”</p>
				<p class="normal"> Arkadaşım, “Laboratuvarda olmalı,” diye karşılık verdi. “Oraya ya haftalarca uğramaz, uğradığı zaman da sabahtan akşama kadar oradan hiç çıkmadan çalışır. İstersen, öğle yemeğinden sonra birlikte gideriz.”</p>
				<p class="normal">“Elbette,” diye cevap verdim ve konuşmanın akışı, başka konulara kaydı.</p>
				<p class="normal">Holborn’dan çıktıktan sonra hastahaneye doğru yol alırken, Stamford, ev arkadaşım olmasını düşündüğüm beyefendi hakkında bana, birkaç küçük bilgi daha verdi. </p>
				<p class="normal">“Onunla anlaşamazsan, beni suçlamamalısın,” dedi. “Onun hakkında, laboratuvarda ara sıra karşılaştığımda öğrendiklerimin dışında hiçbir şey bilmiyorum. Bu kararı sen verdin ve bundan beni sorumlu tutamazsın.”</p>
				<p class="normal">“Anlaşamazsak birlikteliğimize son vermek kolay olacak,” dedim. “Bana öyle geliyor ki, Stamford,” diye ekledim, arkadaşıma sert bir ifadeyle bakarak. “Bu meseleden yakanı sıyırmayı istemek için bazı nedenlerin var galiba. Bu adamın huyu mu berbat ya da ne kötülüğünü gördün? Bana karşı bu konuda samimi olmalısın.”</p>
				<p class="normal">“Anlatılamaz bir şeyi anlatmaya çalışmak kolay değildir,” diye cevap verdi gülerek. “Holmes, bilime akıl ermez bir soğukkanlılıkla yaklaşır. Bir arkadaşa, en son çıkan bitkisel ilâçtan, ilâcın etkisini iyice anlamak için bir avuç dolusu içirdiğini biliyorum, kötü niyetinden değil, anlarsın ya, yalnızca araştırmacı bir ruhla ilâcın yan etkileri hakkında tam bir fikir sahibi olsun diye yaptı bunu. Sanırım, kendisi de bu ilâcı seve seve denerdi. Kesin ve doğru bilgiye müthiş derecede tutkusu var.” </p>
				<p class="normal">“Çok haklı.”</p>
				<p class="normal">“Evet ama hareketleri, bazen aşırılığa kaçabiliyor. Teşrih odalarındaki<sup class="calibre3"><a href="kizilsorusturma_split_025.html#footnote-101538-7" id="footnote-101538-7-backlink" name="footnote-101538-7-backlink">[7]</a></sup> cesetlere elindeki sopayla vurmayı da katarsanız, durum oldukça tuhaflaşıyor.”</p>
				<p class="normal">“Cesetlere vurmak mı?”</p>
				<p class="normal">“Evet, ölümden sonra bedende ne kadar çürük oluşabileceğini araştırmak için, cesetlere vurduğunu kendi gözlerimle gördüm.”</p>
				<p class="normal">“Ve onun hâlâ tıp öğrencisi olmadığını mı söylüyorsun?”</p>
				<p class="normal">“Evet, yalnız tüm bu çalışmalarının konusunu, ancak Tanrı bilir. Az sonra orada oluruz. Kendisiyle karşılaştığında, onun hakkında kendi izlenimlerini, kendin oluşturmalısın.” Konuşurken, karşımıza çıkan dar yoldan aşağı saptık ve büyük hastahanenin bir kanadına açılan küçük bir kapıdan geçtik. Hastahanelerde çok yattığım için bu tür yerlere aşinaydım. Onun için binanın kasvetli taş merdivenlerinden çıkıp, beyaza boyanmış duvarları ve boz kapıları olan uzun koridorunda yürürken, kimsenin yol göstermesine ihtiyacım yoktu. Koridorun sonunda, kimya laboratuvarına giden alçak kemerli bir koridor daha vardı.</p>
				<p class="normal">Burası sayısız şişenin dizili olup, karmakarışık bir halde bulunduğu, yüksek tavanlı bir odaydı. Dağınık bir halde duran geniş ve alçak masaların üzerinde imbikler, deney tüpleri ve mavi bir ışık saçan küçük Bunsen lâmbaları<sup class="calibre3"><a href="kizilsorusturma_split_026.html#footnote-101538-8" id="footnote-101538-8-backlink" name="footnote-101538-8-backlink">[8]</a></sup> vardı. İçeride, odanın uzak bir köşesindeki masaya eğilip tüm dikkatini çalışmasına vermiş bir öğrenciden başka kimse yoktu. Ayak seslerimizi duyunca arkasına baktı ve sevinçli bir sesle eğildiği yerden doğruldu. Elinde bir deney tüpüyle bize doğru koşarak, “Buldum! Buldum,” diye bağırdı. “Başka hiçbir şey tarafından değil de yalnızca hemoglobin<sup class="calibre3"><a href="kizilsorusturma_split_027.html#footnote-101538-9" id="footnote-101538-9-backlink" name="footnote-101538-9-backlink">[9]</a></sup> tarafından çökertilen bir ayraç buldum.” Altın madeni bulmuş olsaydı, yüzünden bu kadar büyük bir sevinç okunamazdı. </p>
				<p class="normal">“Dr. Watson, Bay Sherlock Holmes,” dedi Stamford, bizi tanıştırarak. Bay Holmes “Nasılsınız?” dedi samimiyetle, güven verici bir şekilde elimi sıkarak. “Anladığım kadarıyla, Afganistan’da bulundunuz.”</p>
				<p class="normal">“Bunu nasıl oldu da bildiniz?” diye hayret içinde sordum.</p>
				<p class="normal">“Boş verin,” dedi kendi kendine gülerek.</p>
				<p class="normal">“Şimdi asıl sorun, hemoglobin. Hiç şüphesiz, bu buluşumun önemini anlıyorsunuz, değil mi?”</p>
				<p class="normal">“Kimyasal olarak, elbette ilginç bir buluş,” diye cevap verdim, “Ama pratik olarak -”</p>
				<p class="normal">“Baksanıza, bu, son yıllarda tıp alanındaki en pratik buluş. Kan lekelerini hata yapmadan test edebilmemizi sağlıyor. Buraya gelin!” Beni heyecanla ceketimin kolundan yakalayarak, çalıştığı masanın yanına çekti. “Biraz taze kan bulalım,” deyip parmağına uzun bir iğne batırdı ve çıkan kan damlasını kimyasal bir pipetle<sup class="calibre3"><a href="kizilsorusturma_split_028.html#footnote-101538-10" id="footnote-101538-10-backlink" name="footnote-101538-10-backlink">[10]</a></sup> çekti. “Şimdi, bu kadar az miktardaki kana bir litre su katalım. Karışımın sonucu olarak saf su elde ettiğimizi görüyorsunuz. Kanın oranı, milyonda birden fazla olamaz. Karakteristik bir tepkime elde edeceğimizden yine de hiç kuşkum yok.” Konuşurken, tüpün içine birkaç beyaz kristal attıktan sonra saydam bir sıvıdan da birkaç damla ekledi. Bir anda, tüpün içindekiler donuk maun rengini aldı ve kahverengimsi bir toz, cam tüpün dibine çöktü.</p>
				<p class="normal">Ellerini çırpıp, yeni bir oyuncağı olmuş küçük bir çocuğun sevinciyle, “Ha! Ha!” diye bağırdı. “Buna ne diyeceksiniz?”</p>
				<p class="normal">“Çok dikkat gerektiren bir deney,” dedim.</p>
				<p class="normal">“Güzel! Güzel! Eski Guaiacum deneyi çok beceriksizce yapılmıştı ve sonuçları belirsizdi. Kan hücrelerinin mikroskopla incelenmesi deneyi de öyle. Kan lekeleri birkaç saatlik olursa, ikinci deneyin hiçbir anlamı kalmaz. Şimdi bu test, kan lekeleri ister yeni ister eski olsun, olumlu sonuç verir gibi gözüküyor. Bu test daha önce icat edilmiş olsaydı, dünyadaki yüzlerce insan, işledikleri suçların cezasını çok uzun zaman önce çekecekti.”</p>
				<p class="normal">“Öyle!” diye mırıldandım.</p>
				<p class="normal">“Suç dosyaları, sürekli olarak bu noktaya dayanıyor. Bir adamdan, suç işlendikten aylar sonra şüphelenilir. Çamaşırları ya da giysileri incelenir ve üzerlerinde kahverengi lekeler bulunur. Bunlar kan lekesi midir, çamur izi midir, pas lekesi midir, nedir? Bu soru, birçok uzmanın aklını karıştırmıştır, neden mi? Çünkü güvenilir bir test yoktu. Şimdi, elimizde Sherlock Holmes’un testi var ve artık hiçbir güçlük yaşanmayacak.”</p>
				<p class="normal">Konuşurken gözleri parıldıyordu; elini kalbinin üzerine götürdü ve hayâl gücünün eseri olup, kendisini alkışlayan hayali bir kalabalığa selâm vererek başını eğdi. </p>
				<p class="normal">“Tebrik edilmeniz gerek,” dedim, bu coşkusuna oldukça şaşırmış bir halde.</p>
				<p class="normal">“Geçen yıl, Frankfurt’ta Von Bischoff dâvâsı vardı. Bu test olsaydı, suçlu olduğu ispatlanacaktı ve kesinlikle idam edilecekti. Bradfordlu Mason’ı, kötü şöhretli Muller’i, Montpellierli Lefevre’yi ve New Orleans’dan Samson’u işledikleri suçlardan dolayı unutmamak gerek. Bu testin, sonucunu belirleyebileceğine inandığım daha birçok dâvâ sayabilirim.”</p>
				<p class="normal">“Ayaklı bir suç takvimi gibisiniz,” dedi Stamford, gülerek. “Bu bilgilerden yola çıkarak bir yazı yazabilirsiniz. Başlığına da “Geçmişten Polis Haberleri” dersiniz.”</p>
				<p class="normal">“Çok ilginç bir yazı olabilirdi,” dedi Sherlock Holmes, parmağının üzerindeki yaraya küçük bir parça bandaj yapıştırarak. Yüzünde bir gülümsemeyle dönerek, “Dikkatli olmalıyım,” diye devam etti, “Çünkü zehirli maddelerle çok uğraşıyorum.” Konuşurken elini kaldırmasıyla birlikte, elinin her yanının aynı küçük bandajlarla kaplı olduğunu ve renginin bozulduğunu gördüm.</p>
				<p class="normal">“Buraya iş için geldik,” dedi üç ayaklı yüksek bir tabureye oturan Stamford ve ayağıyla bana da bir tabure itti. “Bu arkadaşım, kalacak bir yer arıyor; siz de evi paylaşacak kimseyi bulamıyordunuz ya, ikinizi bir araya getirmemin iyi olacağını düşündüm.”</p>
				<p class="normal">Sherlock Holmes, dairesini benimle paylaşma fikrinden oldukça memnun görünüyordu. “Baker Sokağı’ndaki bir daireye göz koydum,” dedi, “Baştan aşağı bize uygun bir daire. Umarım, sert tütün kokusundan rahatsız olmuyorsunuzdur?”</p>
				<p class="normal">“Ben her zaman denizci sigarası içerim,” diye cevap verdim.</p>
				<p class="normal">“Çok güzel. Eve genellikle kimyasal maddeler getirir ve ara sıra deneyler yaparım. Bu, sizi rahatsız eder mi?”</p>
				<p class="normal">“Hiçbir şekilde rahatsız etmez.”</p>
				<p class="normal">“Bakalım - diğer kusurlarım neymiş. Bazen melankolik olur günlerce ağzımı açmam. Böyle yaparsam, sakın aksiliğimin tuttuğunu düşünmeyin. Beni sadece yalnız bırakın, kısa zamanda kendime gelirim. Sizin itiraf edecek neyiniz var? İki kişinin birlikte yaşamaya başlamadan önce birbirlerinin en kötü yönlerini bilmeleri iyi olur.”</p>
				<p class="normal">Birbirimizi sorguya çektiğimizi görünce güldüm. “Bir buldok yavrusu besliyorum,” dedim, “Ve kavga çıkmasını istemiyorum çünkü sinirlerim çok yıprandı, ayrıca çok geç saatte kalkarım ve oldukça tembelimdir. İyi olduğum zaman da kusurlarım vardır ama şimdilik saymam gerekenler bu kadar.”</p>
				<p class="normal">“Viyolonsel çalmayı da yapılmaması gereken hatalar kategorisine sokuyor musunuz?” diye sordu telâşla.</p>
				<p class="normal">“Çalan kişiye bağlı,” diye cevap verdim. “İyi çalınan bir viyolonsel, kulaklara hoş gelir - kötü çalınan bir viyolonselse -”</p>
				<p class="normal">“Oh, pekâlâ,” dedi, keyifli bir gülüşle. “Sanırım, bu konuda anlaştık - tabii, daire sizin için de uygunsa.”</p>
				<p class="normal">“Daireyi ne zaman görebiliriz?”</p>
				<p class="normal">“Yarın öğle saatinde burada buluşalım, birlikte gider her şeyi yoluna koyarız,” diye cevap verdi.</p>
				<p class="normal">Onu kimyasal maddelerle çalışırken bırakıp, hastahaneden çıktık ve kaldığım otele doğru yürüdük.</p>
				<p class="normal">Birden durup Stamford’a dönerek, “Afganistan’dan geldiğimi nasıl oldu da bildi?” diye sordum.</p>
				<p class="normal">Arkadaşım, anlaşılması çok güç bir şekilde tebessüm etti.</p>
				<p class="normal">“Bu, onun küçük bir özelliği,” dedi.</p>
				<p class="normal">“Birçok insan, onun bazı şeyleri nereden ve nasıl bulduğunu bilmek ister.”</p>
				<p class="normal">“Oh, işin içinde gizem mi var?” diye bağırdım, ellerimi ovuşturarak. “Bu, çok merak uyandırıcı. Bizi bir araya getirdiğin için sana çok şey borçluyum. Bildiğin gibi, İnsanoğlunun başlıca çalışma konusu yine insandır.”</p>
  <p class="normal">“Öyleyse, onu çalışmalısın,” dedi Stamford, bana veda ederken. “Onun çözülmesi güç bir bilmece olduğunu göreceksin. Bahse girerim o senin hakkında, senin onun hakkında öğreneceğinden çok daha fazlasını öğrenecektir. Hoşçakal.”</p>
   <p class="normal">“Hoşçakal,” diye karşılık verdim ve yeni arkadaşımı oldukça merak ederek otelime doğru yürümeye devam ettim.				</p>
   </div>
 </body>
</html>