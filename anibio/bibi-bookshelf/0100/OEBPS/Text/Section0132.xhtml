<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/Style0001.css" type="text/css" rel="stylesheet"/>
</head>
<body>
<p>Ne diye ziyaret ettiniz bizi?</p>
<p>Issızlığında unutulmuş bu köyün</p>
<p>Hiçbir zaman tanımamış olacaktım sizi,</p>
<p>Tanımamış olacaktım ağır ıstırabı bu.</p>
<p>Kaynayışlarını deneyimsiz ruhumun</p>
<p>Yatıştırıp zamanla (bilinir mi olabilir ne?)</p>
<p>Gönlüme göre bir dost bulacaktım,</p>
<p>Sadakatli bir eş olacaktım.</p>
<p>Ve erdemli bir anne.</p>
<p><br/></p>
<p><br/></p>
<p>Bir başkası mı? Hayır, hiç kimseye dünyada</p>
<p>Adanmayacak hiçbir zaman yüreğim!</p>
<p>Ya verilmiştir hüküm en yüksek bir kurulda...</p>
<p>Ya da istemi göklerin: ben seninim;</p>
<p>Tüm yaşamım benim seninle tam zamanında</p>
<p>Bir karşılaşmanın güvencesi oldu;</p>
<p>Biliyorum, sen gönderildin bana Tanrı tarafından,</p>
<p>Ölünceye dek benim sen koruyucumsun...</p>
<p>Düşgörülerimde sen bana görünüyordun,</p>
<p>Benim için sen daha görmeden azizdin,</p>
<p>Senin büyüleyici bakışın beni inletmişti,</p>
<p>Ruhumda sesin senin duyuluyordu</p>
<p>Çoktan beri... hayır bunda bir düş yok!</p>
<p>Sen daha içeriye giriyordun, bir anda tanıdım,</p>
<p>Tüm dondum, tüm yalım yalım yandım</p>
<p>Ve usumdan dedim ki: işte bu o!</p>
</body>
</html>