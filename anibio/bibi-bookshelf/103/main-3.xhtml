<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>W</h1><div>
<p>129</p></div><div><div><img src="main-119.jpg" alt=""/></div></div><div><div><img src="main-120.jpg" alt=""/></div></div>
<p>“Herkes neyi hak etmişse o. Küçük ak tavuk, on üzerinden on. Köpek, on üzerinden on. At, on üzerinden on. Şimdi de hesap dersine geçiyoruz. Bakalım, bucağın koruları probleminin altından nasıl&#160;kalktınız. İçinizden kimler çözdü problemi?”</p>
<p>Yalnızca Delfin’le Marinet parmak kaldırdılar. Öğretmen defterlerine baktıktan sonra hafiften dudak büktü, bu da onları kaygılandırdı. Sonuçlarının&#160;doğruluğundan kuşku duyar gibiydi.</p>
<p>Karatahtanın başına geçti.</p>
<p>“Şimdi problemi yeniden ele alalım. Bucağın korularının alanı on altı hektar...”</p>
<p>Öğrencilere nasıl düşünmek gerektiğini açıkladıktan sonra, tahtada işlemleri yaptı.</p>
<p>“Demek ki bucağın korularında dört bin sekiz yüz meşe, üç bin iki yüz gürgen, bin altı yüz de kayın ağacı var. Demek ki Delfin’le Marinet yanılmışlar. Kötü bir not alacaklar.”</p>
<p>“Bir dakika, bir dakika!” dedi küçük ak tavuk. “Sizin adınıza üzgünüm, ama yanılan sizsiniz. Bucağın korularında üç bin dokuz yüz on sekiz meşe, bin&#160;iki yüz on dört gürgen, bin üç yüz iki de kayın ağacı&#160;var. Küçüklerin bulduğu da bu.”</p>
<p>“Çok saçma,” diye karşı çıktı öğretmen. “Kayın ağacı gürgen ağacından daha fazla olamaz. Yeniden düşünecek olursak...”</p>
<p>“Düşünecek bir yanı yok bunun. Bucağın korularında bin üç yüz iki kayın ağacı var. Biz dün öğle sonunu bu ağaçları saymakla geçirdik. Doğru değil mi, arkadaşlar?”</p>
<p>Köpek, at ve domuz:</p>
<p>“Doğru,” dediler.</p>
<p>“Ben de oradaydım,” dedi yabandomuzu.</p>
<p>“Ağaçlar iki kez sayıldı.</p>
<p>Öğretmen hayvanlara bu problemde sözü edilen ağaçların gerçekle hiçbir ilgisi bulunmadığını anlatmaya çalıştı,&#160;ama küçük ak tavuk kızdı, arkadaşları&#160;da sinirlenmeye başlıyorlardı. “Orada&#160;söylenen doğru değilse, problemin&#160;hiçbir anlamı kalmaz,” diyorlardı.</p>
<p>Öğretmen de saçmaladıklarını söyledi. Öfkeden kıpkırmızı&#160;olmuştu, iki küçük kıza kötü&#160;bir not vermek üzereyken, sınıfa bir müfettiş girdi. Sınıfta bir at, bir köpek, bir&#160;tavuk, bir domuz, özellikle de bir yabandomuzu&#160;görünce şaşırdı.</p>
<p>“Peki, ne yapalım,” dedi. “Neden söz ediyordunuz?”</p>
<p>Küçük ak tavuk:</p>
<p>“Müfettiş bey, öğretmen önceki gün bir problem vermiş öğrencilere,” dedi hemen. “Şöyle bir problem: Bucağın koruları on altı hektarlık bir alanı kaplıyor...”</p>
<p>Müfettiş, açıklamayı dinledikten sonra, küçük ak tavuğu yüzde yüz haklı buldu. Önce öğretmeni&#160;iki küçük kızın defterlerine çok iyi bir not atmasını,&#160;domuzla yabandomuzunun hal ve gidişten aldıkları sıfırları da silmesini istedi. “Bucağın koruları bucağın korularıdır, tartışılmaz bir şey bu,” dedi. Hayvanlardan öylesine memnun kaldı ki her birine iyi&#160;bir not verdirtti, çok güzel bir mantık yürütmüş olan&#160;küçük ak tavuğa da bir onur nişanı taktırttı.</p>
<p>Delfin’le Marinet içleri rahat döndüler eve. Onların çok iyi notlar aldığını görünce, büyükler hem mutlu oldular, hem gurur duydular (köpeğe, ata, kü-</p><div><img src="main-121.jpg" alt=""/></div><div>
<p>çük ak tavuğa ve domuza verilen iyi notların da onlara verildiğini sandılar). Küçük kızları ödüllendirmek için yeni kalem kutuları aldılar onlara.</p></div><div><div><img src="main-122.jpg" alt=""/></div></div><h6>Tavus Kuşu</h6>
<p>Bir gün, Delfin’le Marinet, bundan böyle tahta pabuç giymek istemediklerini söylediler büyüklerine. Bakın, bu iş nasıl oldu. Teyzelerinin kızı Flora,&#160;bir haftalığına çiftliğe gelmişti. Flora, on dört yaşlarındaydı, kasabada otururdu. Bir ay önce, sınavları&#160;başarıyla vererek okulunu bitirdiği için, annesiyle&#160;babası ona bir kol saati, bir gümüş yüzük, bir çift de&#160;yüksek topuklu kundura almışlardı. En azından üç&#160;tane de pazarlık giysisi vardı. Birincisi pembeydi,&#160;bir de sırmalı kuşağı vardı; İkincisi yeşildi, omzunun&#160;üstüne krepten bir kabarıklık eklenmişti; üçüncüsü&#160;de çok güzel bir ipekten yapılmıştı. Flora eldivenlerini takmadan dışarıya çıkmıyor, ikide bir kolunu&#160;havalara kaldırarak saatine bakıyor, durmamacası-na giysilerden, şapkalardan, saç maşalarından söz&#160;ediyordu.</p>
<p>Flora gittikten sonra, küçük kızlar dirsekleriyle birbirlerini dürterek yüreklendirmeye çalıştılar, sonra Delfın büyüklerle konuşmaya başladı:</p>
<p>“Tahta pabuçlar sanıldığı kadar rahat değil,” dedi. “İnsanın ayağını acıtıyor, hem de üzerinden su giriyor. Sık sık oluyor bu. Kunduranın böyle bir sakıncası yok, hele topuğu da yüksek oldu mu hiç di-</p><div><div><img src="main-123.jpg" alt=""/></div></div>
<p>yecek kalmıyor. Hem sonra kundura ne de olsa daha güzel.”</p>
<p>“Entari de öyle,” dedi Marinet, “bütün hafta önlükle, önlüğün altında iki paralık bir etekle dolaşacağımıza, entarilerimizi dolaptan biraz daha sık çıkarsak, iyi olacak.”</p>
<p>“Saçlar da öyle,” dedi Delfm. “Saçlarımızı böyle omzumuza düşüreceğimize, biraz kabartıp kaldır-sak, çok daha iyi olur. Çok da güzel olur.”</p>
<p>Büyükler derin derin soluyarak kaşlarını çattılar, kızlarına sert sert baktıktan sonra, korkunç bir sesle yanıt verdiler:</p>
<p>“Bu sözleri hiç mi hiç beğenmedik. Bundan böyle tahta pabuç giymeyeceklermiş! Dolaptan, entariler çıkarılacakmış! Siz aklınızı mı kaçırdınız? Pazarlık giysilerinizi, kunduralarınızı her gün giyebileceğinizi mi sanıyorsunuz? Olmaz öyle şey! Hemen es-kiyiverir o zaman, Alfred Amca’ya gittiğiniz zaman da temiz bir şeyiniz olmaz. Ama en kötüsü şu kabarık saç konusu. Sizin yaşınızdaki yumurcakların ağzına alacağı konu mu bu? Bir daha kabarık saçlardan söz açacak olursanız...”</p>
<p>Bundan sonra, küçük kızlar büyüklere saçtan, kunduradan, giysiden söz etmeyi göze alamadılar.&#160;Ama, kendi aralarında, okula gidip gelirken, çayırlar</p><div><img src="main-124.jpg" alt=""/></div>
<p>da inekleri otlatırken, ya da korulukta çilek toplarken, daha yüksek görünsün diye pabuçlarının içine taş koyuyor, değişik görünsün diye giysilerini ters&#160;giyiyor, saçlarını da bir iple başlarının üzerine topluyorlar, sonra da birbirlerine sorular sorup duruyorlardı:</p>
<p>“Belimin inceliğini nasıl buluyorsun? Adımlarımın ufaklığına ne diyorsun? Ya burnum, burnuma ne diyorsun? Son günlerde biraz uzun bulmuyor musun burnumu? Ya ağzım? Ya dişlerim? Ne dersin, bana pembe maviden daha iyi gitmez mi?”</p>
<p>Odalarında aynanın karşısından ayrılmıyor, güzel olmayı, güzel giysiler giymeyi düşleyerek aynaya bakıp duruyorlardı. Çok sevdikleri bir ak tavşan vardı çiftlikte, bu tavşan kesilip yenildikten sonra,&#160;derisinin çok cici bir kürk olacağını düşünüp de&#160;yüzlerinin kızardığı bile oluyordu.</p>
<p>Bir öğle sonu, çiftliğin önünde, bir çitin gölgesine oturmuşlar, bezlerin kenarını bastırıyorlardı. Yanlarında kocaman bir ak kaz vardı, çalışmalarını&#160;izliyordu. Sakin bir hayvandı, konuşmadan ve akla&#160;uygun eğlencelerden hoşlanırdı. Bulaşık bezlerinin&#160;kenarlarını bastırmanın neye yaradığını anlattırıyordu onlara.</p>
<p>“Dikiş dikmek benim de pek hoşuma giderdi, sanırım,” diyordu küçük kızlara. “Hele bulaşık bezlerinin kenarını bastırmak...”</p>
<p>“Sağ ol,” diyordu Marinet, “ama ben giysi dikmeyi yeğ tutardım. Ah, elimde bir kumaş olacaktı ki... Örneğin leylak rengi üç metre ipek... Göğsü&#160;açık bir giysi yapardım kendime, iki yanma da birer&#160;fırfır kondururdum.”</p>
<p>“Ben kırmızı bir giysi dikmek isterdim,” diyor-</p><div><img src="main-125.jpg" alt=""/></div><div><div><img src="main-126.jpg" alt=""/></div></div>
<p>du Delfın. “Göğsü açık, beline kadar da üç sıra ak düğme...”</p>
<p>Onlar böyle konuşurken, bizim kaz hep başını sallıyordu:</p>
<p>“Siz ne derseniz deyin, ben bulaşık bezlerinin kenarını bastırmak isterdim.”</p>
<p>Avluda çok yağlı bir domuz vardı, kısacık adımlarla dolaşıyordu ortalıkta. Büyükler tarlaya gitmek üzere evden çıkınca, onun önünde durdular:</p>
<p>“Şişmanlıyor, gittikçe güzelleşiyor,” dediler.</p>
<p>“Öyle mi?” dedi domuz. “Güzel olduğumu söylemeniz hoşuma gitti. Ben de aynı düşüncedeyim.”</p>
<p>Büyüklerin biraz rahatı kaçtı, uzaklaştılar. Küçüklerin yanından geçerken böyle canla başla çalıştıkları için övdüler onları. Delfin’le Marinet bezlerin üzerine eğilmişler, bulaşık bezlerinin kenarını bastırmaktan başka hiçbir şeye önem vermezlermiş gibi, tek sözcük söylemeden dikişlerini dikiyorlardı.&#160;Ama büyükler arkalarını döner dönmez, gene giysilerden, şapkalardan, pırıl pırıl kunduralardan, saç&#160;kıvırmalardan, altın saatlerden söz etmeye başladılar, iğne de bezin üzerinde gittikçe yavaş koşmaya&#160;başladı. Evcilik oynuyorlardı, Marinet ağzını eğerek&#160;Delfin’e:</p>
<p>“Sayın bayan, bu güzel tayyörü nerede yaptırdınız?” diye soruyordu.</p>
<p>Kaz pek bir şey anlamıyordu bu işlerden. Bu gevezelikler onu şaşkına döndürmüş, uyuklamaya başlamıştı. Bu sırada avlunun dibinden işsiz güçsüz&#160;bir horoz gelip önüne dikildi, acır gibi baktı:</p>
<p>“Seni üzmek istemem ama çok tuhaf bir boynun var,” dedi.</p>
<p>“Tlıhaf mı? Neden tuhaf olsun?” dedi kaz.</p>
<p>“Bu da sorulur mu? Çok uzun da ondan. Benimkine baksana.”</p>
<p>Kaz bir süre süzdü horozu, sonra başını sallayarak;&#160;&#160;&#160;&#160;y</p>
<p>“Evet, evet, görüyorum, boy- '' nun çok kısa,” dedi, “çok, hem de&#160;çok kısa. Bunun güzel bir şey olmadığını söyleyebilirim.”</p>
<p>“Çok mu kısa!” diye haykırdı horoz. “Benim boynum çok kısa, öyle mi? Ama seninkinden daha&#160;güzel ya!”</p>
<p>“Sanmam,” dedi kaz. “Hem tartışmaya değmez. Boynun çok kısa, işte bu kadar.”</p>
<p>Küçükler giysilere, şapkalara böylesine dalmış olmasalardı, horozun fazla coştuğunu görürler, durumu düzeltmeye çalışırlardı. Horoz alaya başlamıştı,&#160;küçümseme dolu bir sesle konuşuyordu:</p>
<p>“Haklısın, tartışmaya değmez. Ama boynumu bir yana bıraksak bile, senden daha güzel olduğum&#160;kesin. Mavili, karalı tüylerim var benim, sarı tüylerim bile var. Sorgucum da çok güzel. Ama kuyruğun&#160;da çok tuhaf senin.”</p>
<p>“Ben sana ne kadar baksam, boşuna, karmakarışık bir tüy yığınından başka bir şey göremiyorum, bu da hoş bir şey değil,” dedi kaz. “Tependeki şu&#160;kırmızı ibik de öyle, azıcık duyarlı birinin midesini&#160;bulandırır.”</p>
<p>Horoz bunu duyunca çılgına döndü, bir sıçrayışta kazın önüne dikilerek tüm gücüyle bağırmaya başladı:</p>
<p>“Koca budala! Ben senden daha güzelim! İşitiyor musun? Daha güzelim!”</p>
<p>“Hadi oradan, avanak! Ben daha güzelim!” Küçük kızlar bu gürültü üzerine giysi konuş-</p><div><div><img src="main-127.jpg" alt=""/></div></div><div>
<p>malarını kesmişler, araya girmeye hazırlanıyorlardı. Ama domuz da duymuştu bağırmaları, avluyu dörtnala geçerek horozla kazın önünde durdu:</p>
<p>“Ne oluyorsunuz?” dedi soluk soluğa. “Delirdiniz mi? Durun bakalım, en güzel benim!”</p>
<p>Küçük kızlar kahkahayı koyuverdiler. Horozla kaz bile gülmeye başladılar.</p>
<p>“Ne diye gülüyorsunuz, anlamıyorum,” dedi domuz. “Ama ne olursa olsun, hepiniz de benim güzel olduğumu düşünüyorsunuz, bundan kuşkum yok.”&#160;“Şaka ediyor,” dedi kaz.</p>
<p>Horoz da:</p>
<p>“Zavallı domuzcuk, ne kadar çirkin olduğunu bir görebilsen!” dedi.</p>
<p>Domuz, üzüntüyle horozla kaza bakıp içini çekti:</p>
<p>“Anlıyorum, anlıyorum,” dedi, “ikiniz de kıskançsınız. İyi ama benden güzeli var mı? Az önce büyükler de aynı şeyi söylüyorlardı. Hadi, içten olun&#160;biraz. En güzeliniz benim, saklamayın.”</p>
<p>Onlar böyle tartışırken, çitin köşesinde bir tavus kuşu göründü. Herkes sustu. Bedeni mavi, kanadı&#160;sırmalıydı; uzun, yeşil eteğinin üzerinde kırmızı halkalarla çevrili mavi noktalar&#160;vardı. Tepesinde bir püskül&#160;rurlu adımlarla yürüyordu. İı&#160;çelikle güldü, güzelliğini göstermek için yan döndü, küçük kızlara baktı.</p>
<p>“Çitin köşesinden beri kavgalarınızı izliyorum,” dedi, “çok ama çok eğlendiğimi saklayacak değilim. Çok&#160;güldüm doğrusu.”</p></div><div><div><img src="main-128.jpg" alt=""/></div></div>
<p>Bir an durup kibarca güldü, sonra gene sürdürdü konuşmasını:</p>
<p>“Bu üç kişiden hangisinin daha güzel olduğunu kestirmek oldukça güç. İşte size bir domuz, gergin,&#160;pembe derisiyle hiç de fena sayılmaz. Başındaki et&#160;parçasıyla, bedenini kirpi dikenleri gibi örten tüyleriyle horoz da hoşuma gitmiyor değil. Sevgili kazımıza gelince, duruşunda büyük bir incelik, başında&#160;büyük bir yücelik var. Bırakın da biraz daha güleyim. Ama eğri oturup doğru konuşalım.</p>
<p>“Söylesenize, genç kızlar, kusursuzluktan uzak olanlar, güzelliklerinden hiç söz etmeseler daha iyi&#160;olmaz mı? Siz de böyle düşünmüyor musunuz?”</p>
<p>Küçük kızlar, domuz, kaz, horoz adına, azıcık da kendi adlarına kızardılar. Ama tavus kuşunun kendilerine “genç kızlar” demesi koltuklarını kabarttığı&#160;için, kaba davranışını başına kakmayı göze alamadılar.</p>
<p>“Şu da var ki, gerçek güzelliğin ne olduğunu bilmeyenleri hoş görmek gerekir,” diye ekledi tavus kuşu, sonra, güzelliğini rahat rahat görebilsinler diye, değişik pozlar vererek, ağır ağır, kendi çevresinde döndü. Domuzla horoz, hayranlıktan küçükdille-rini yutmuşlar, yusyuvarlak olmuş gözlerle ona bakıyorlardı. Ama kaz fazla şaşırmışa benzemiyordu.&#160;Sakin sakin konuşmaya başladı:</p>
<p>“Anladık, çirkin sayılmazsın,” dedi, “ama biz böyle güzellikleri çok gördük. Bir ördek tanımıştım,&#160;seninkiler kadar güzel tüyleri vardı. Senin gibi yüksekten attığı da yoktu. Seninki gibi tozlan süpüren&#160;bir eteği, tepesinde püskülü olmadığını söyleyeceksin. Sen ne dersen de. Bu yüzden hiçbir eksiklik&#160;duymuyordu. Eteksiz, püskülsüz de yaşayabiliyor</p>
<p>du, hem de çok iyi yaşıyordu. Bütün bu süslerin bize pek uygun düştüğüne de inandıramazsın beni. Bana&#160;baksanıza, arkamda bir metre tüy, başımın üstünde&#160;fırça var mı? Hayır. Ağırbaşlılığa da yakışmaz böyle-si.”</p>
<p>O böyle konuşurken, tavus kuşu sıkıntıdan esnememek için kendini zor tutuyordu.</p>
<p>Konuşma bitince de yanıt vermeye gönül indirmedi. Horoz da yavaş yavaş toparlanıyor, tüylerini tavusunkilerle karşılaştırmaktan çekinmiyordu.&#160;Birdenbire sustu, hatta bir dakika soluğu kesildi.&#160;Tavus kuşu tüylerini açmış, eteğini çevresine geniş&#160;bir yelpaze gibi yayıvermişti. Kazın bile gözleri kamaştı, bir hayranlık çığlığı koparmaktan kendini&#160;alamadı. Domuz da bu güzelliğe bayılmış, tüyleri daha yakından görmek için bir adım ilerlemişti, ama&#160;tavus kuşu hemen geriye sıçradı.</p>
<p>“Rica ederim, yanıma yaklaşmayın,” dedi. “Ben lüks bir hayvanım, her önüme gelene sürtünme alışkanlığım yok benim.”</p>
<p>Domuz:</p>
<p>“Özür dilerim,” diye kekeledi.</p>
<p>“Rica ederim, böyle açık konuştuğum için ben sizden özür dilemeliyim. Ama ne yaparsınız, benim&#160;gibi güzel olmak isteyenlerin bunun zorluklarına da&#160;katlanmaları gerekir. Güzel kalmak da güzel olmak&#160;kadar güçtür.”</p>
<p>Domuz şaşırdı:</p>
<p>“Nasıl olur?” diye atıldı. “Siz her zaman böyle güzel değil miydiniz?”</p>
<p>“Yok, canım! Ben dünyaya geldiğim zaman incecik bir tüyden başka bir şey yoktu derimin üstünde, hiçbir şey günün birinde başka türlü olacağımı göstermiyordu. Bu gördüğünüz duruma yavaş yavaş</p><div><img src="main-129.jpg" alt=""/></div>
<p>geldim, sürekli olarak kendime bakmak zorunda kaldım. Ne yapsam, annem karşıma dikilirdi: ‘Solucan yeme, sorgucunun büyümesine engel olur. Atlayıp zıplama, eteğin eğri çıkar. Çok yeme. Yemeklerde su içme. Su birikintilerinin içinde yürüme...’&#160;Uyarıları bitip tükenmek bilmezdi. Sonra piliçlerle,&#160;şatodaki başka hayvanlarla arkadaşlık etmem de&#160;yasaktı. Çünkü, biliyorsunuz, şu karşıki şatoda yaşarım ben. Hiç de eğlenceli bir yaşam değil benimki.&#160;Tazıyla birlikte hanıma eşlik etmek üzere gezintiye&#160;çıktığım günler bir yana bırakılırsa, her zaman yalnızdım. Bu da yetmiyormuş gibi, birazcık eğlendiğimi ya da eğlenceli bir şey düşündüğümü gördü mü&#160;annem hemen bağırmaya başlardı: ‘Kafasız kız, kafasız kız, böyle gülüp eğlendiğin zaman yürüyüşün,&#160;püskülün ve eteğin bayağılaşıveriyor, görmüyor&#160;musun?’ Evet, hep böyle konuşurdu işte. Hiç de kolay değildi yaşamım. Belki inanmazsınız, ama şimdi&#160;de sürekli perhiz yapıyorum. Renklerimin parıltısını korumak için, az yemek, beden eğitimi yapmak&#160;zorundayım. Süslenmekle geçirdiğim saatler de cabası!”</p>
<p>Domuzun ricası üzerine, tavus kuşu güzel olmak için yapılması gerekenleri birer birer sayıp döktü,&#160;yarım saat kadar konuştu da söyleyeceklerinin yarısına bile gelemedi.</p><div><div><img src="main-130.jpg" alt=""/></div></div><div><div><img src="main-131.jpg" alt=""/></div></div><div><div><img src="main-132.jpg" alt=""/></div></div>
<p>Bu arada öteki hayvanlar da gelip çevresinde bir halka oluşturuyorlardı. Önce öküzler geldiler, sonra&#160;koyunlar, sonra inekler, sonra kedi, piliçler, at, eşek,&#160;ördek, genç bir dana. En sonunda da minicik bir fare&#160;gelip atın toynakları arasına sokuldu. Daha iyi görmek, daha iyi işitmek için herkes birbirlerini itiyordu. Ya dana, ya eşek, ya da bir başkası:</p>
<p>“İtmeyin, itmeyin!” diye bağırıyordu. “Ayaklarımıza basmayın. En büyükler arkaya. Hadi açılın biraz. Susun diyorum! Tekmeyi yersen, görürsün!” “Gürültü etmeyin, biraz daha sakin olalım,” diyordu tavus kuşu. “Baştan başlıyorum: Sabah kalkınca, bir yeşil elma çekirdeği yiyecek, bir yudum&#160;da duru su içeceğiz. Anladınız, değil mi? Hadi bakalım, bir daha yineleyin!”</p>
<p>Çiftliğin tüm hayvanları, hep birlikte:</p>
<p>“Bir yeşil elma çekirdeği yiyecek, bir yudum da duru su içeceğiz,” diyorlardı.</p>
<p>Delfin’le Marinet bu sözleri onlarla birlikte yinelemeyi göze alamıyorlardı, ama okuldaki dersleri bile şu tavus kuşunu dinledikleri gibi dinlememişlerdi, tek sözcüğünü kaçırmıyorlardı.</p>
<p>Ertesi sabah, büyükleri büyük bir şaşkınlık bekliyordu. İlk şaşkınlık ahırda başladı. Yemlikleri doldurmaya hazırlandıkları sırada, atla öküz sinirli bir biçimde:</p>
<p>“Kalsın, kalsın, boşuna yorulmayın,” dediler. “Bize yardımcı olmak istiyorsanız, bir yeşil elma çekirdeğiyle bir yudum duru su verin, daha iyi.”</p>
<p>“Neler söylüyorsunuz siz? Ne çekirdeği dediniz?”</p>
<p>“Yeşil elma çekirdeği. Öğleye kadar başka bir şey yemeyeceğiz. Her gün böyle yapacağız artık.”</p><h2>^f<sup>142</sup></h2>
<p>“Hele bekleyin bakalım, belki de veririz yeşil elma çekirdeklerini. Çok&#160;iyi bir besin olmalı bu. Tam çift&#160;hayvanlarına göre bir besin! Her&#160;neyse, bu kadar gevezelik yeter,&#160;işte size ot, yulaf ve pancar. Bunları yiyeceksiniz. Cilveye gerek&#160;yok.”</p>
<p>Büyükler tavuklara ve tüm kümes hayvanlarına yemlerini vermek üzere ahırdan çıkıp avluya gittiler. Çok güzel bir yem getirmişlerdi, ama tadına bakmak isteyen bile çıkmadı.&#160;Horoz, büyüklerin önüne gelerek,</p>
<p>“Biz birer yeşil elma çekirdeğiyle birer yudum duru su istiyoruz, bize gereken bu,” dedi. “Başka bir&#160;şey istemiyoruz.”</p>
<p>“Gene mi çekirdek?” dedi büyükler. “Ne olmuş bunlara böyle, hepsi elma çekirdeği istiyor. Açıkla&#160;şunun nedenini, horoz!”</p>
<p>“Siz söyleyin,” dedi horoz, “beni avlunun ortasında, başında bir sorguç, çevremde renk renk tüylerden oluşmuş bir yelpazeyle dolaşır görmek hoşunuza gitmez miydi?”</p>
<p>Büyükler suratlarını astılar.</p>
<p>“Hayır, biz horoz kızartmasını severiz, tüylerin buna bir katkısı olmaz,” dediler.</p>
<p>Horoz arkasını döndü, kümes hayvanlarına: “Görüyorsunuz,” dedi yüksek sesle, “biz onlarla&#160;nasıl konuşuyoruz, onlar bize nasıl yanıt veriyorlar!”</p>
<p>Büyükler uzaklaştılar, yemini vermek üzere domuzun yanına vardılar. Ama domuz ezik patates kokusunu duyar duymaz bağırmaya başladı:</p>
<p>“Çabuk götürün şu bulamacı! Bulamacı ne yapa-</p><div><img src="main-133.jpg" alt=""/></div>
<p>yım? Bana bir yeşil elma çekirdeğiyle bir yudum duru su gerek!”</p>
<p>Büyükler:</p>
<p>“Sen de mi?” dediler. “Peki, ama neden?”</p>
<p>“Neden olacak? Güzelleşmek, incelip parlamak istiyorum da ondan. Ben geçerken insanlar oldukları yerde duruversinler, ‘Aman, ne kadar güzel, ne&#160;kadar güzel! Biz de bu domuz gibi güzel olmak isterdik!’ desinler istiyorum da ondan.”</p>
<p>Büyükler:</p>
<p>“Güzel olmayı düşünmen çok doğal,” dediler. “Ama neden güzel olmak için gerekeni yapmıyorsun? Bir domuz için güzelleşmenin her şeyden önce&#160;yağlı olmak olduğunu anlamıyor musun?”</p>
<p>“Siz bunları külahıma anlatın,” dedi domuz. “Şimdi benim sözlerime yanıt verin: Yeşil elma çekirdeğiyle bir yudum duru suyu veriyor musunuz,&#160;vermiyor musunuz?”</p>
<p>“Neden olmasın? Hele bir düşünelim de sonra...”</p>
<p>“Sonra değil, hemen şimdi! Dahası var, her sabah gezintiye çıkarılmam gerek benim; beden eğitimi yapmam gerek, yiyeceklerime, uykuma, dostlarıma, yürüyüşüme, her şeyime, her şeyime özen gösterilmesi gerek.”</p>
<p>“Anlaşıldı. Hele on kilo daha almaya bak, o zaman başlarız. Şimdilik bulamacını ye.”</p>
<p>Büyükler domuzun yemliğini doldurup eve döndüler. Bir de baktılar ki Delfin’le Marinet okula gitmeye hazırlanmışlar.</p>
<p>“Gidiyor musunuz? Ama siz kahvaltı etmediniz daha.”</p>
<p>Küçük kızlar kıpkırmızı kesildiler. Delfin, ezile büzüle,</p>
<p>tir<sup>144</sup></p>
<p>“Karnımız aç değil,” dedi. “Herhalde dün akşam çok yedik.”</p>
<p>“Hava bize iyi gelir,” dedi Marinet.</p>
<p>“Hım!” dedi büyükler. “Olur şey değil. Her neyse, iyi ya...”</p>
<p>Küçük kızlar epeyce uzaklaştıktan sonra, büyükler masanın üstünde ikiye bölünmüş bir yeşil elma gördüler: İki çekirdeği alınmıştı.</p>
<p>Ahırdaki hayvanlar, tavus kuşunun salık verdiği beslenme düzenine fazla uyamadılar.</p>
<p>Bir öküzün, bir atm karnında bir elma çekirdeği hiç yer tutmuyordu. Daha ikinci günün sabahında,&#160;hepsi de güzelleşmekten vazgeçip her zamanki yiyeceklerini yemeye başladılar. Kümes hayvanları&#160;daha çok dayandı. Bir süre, yeni yaşayışa alıştıkları&#160;sanıldı. Bu kümesin hayvanları gösterişe öylesine düşkündü ki, midelerindeki kazıntıyı günlerce&#160;unuttular. Tavuklar, piliçler, horoz, ördek, hatta kaz,&#160;başlarının duruşundan, yürüyüşlerinden, tüylerinin&#160;renginden başka hiçbir şeyden söz açmıyorlardı artık. O kadar ki, aralarındaki gençlerin çoğu düşlere&#160;dalmaya, kendileri gibi güzel yaratıklara yaraşacak&#160;bir yaşam sürememekten dert yanmaya başladı.&#160;Kaz, onların böyle saçmalayıp durduklarını görünce, birden kendini topladı, bu perhiz yemeklerinin&#160;kimi budalaların kafasını karıştırmaktan başka bir&#160;sonuç vermediğini, yakın bir gelecekte kümesin delilerle dolacağını söyledi. Bu perhizin kazandırdığı&#160;güzelliğe gelince, daha çok çökmüş gözler, solgun&#160;tüyler, bir deri bir kemik kalmış boyunlar, dümdüz&#160;olmuş kursaklar görüyordu kaz. Akıllarını başlarına&#160;toplayarak sözlerini dinleyenler de az değildi. Ötekiler biraz daha dayandılar. Çekirdekle beslenme-</p><div><img src="main-134.jpg" alt=""/></div><div><div><img src="main-135.jpg" alt=""/></div></div>
<p>nin en büyük yandaşı horozdu, arkasında da kibar davranışlarına hayran olan ve kendisini destekleyen&#160;epeyce piliç vardı. Hep birlikte ilerlediler yollarında.&#160;Ama bir gün, avlunun ortasında, açlıktan bayılıver-di. Büyükler, “Durmanın sırası değil,” dediler, “iyice&#160;kurumadan kesip yiyelim şunu!” Horoz bunları&#160;duyunca öyle bir korktu ki, bir sıçrayışta kalkarak&#160;tohumları, bulamaçları yemeye başladı. Ama fazla&#160;kaçırdı zavallı horoz, o gün de, ondan sonraki günlerde de karın ağrısından kıvranıp durdu. Piliçler&#160;de öyle.</p>
<p>Aradan on beş gün geçti, perhizi sürdüren tek hayvan domuzdu. Bütün gün, ancak küçük bir pilici&#160;doyuracak kadar yemek yiyor, bu arada uzun gezintilere çıkmayı, beden eğitimi yapmayı da unutmuyordu. Bir haftada on beş kilo düştü. Öbür hayvanlar daha fazla yemesini söyleyip duruyorlardı, ama&#160;domuz işitmemiş gibi davranıyordu.</p>
<p>“Beni nasıl buluyorsunuz?” diye sormakla yetiniyordu.</p>
<p>Hayvanlar da üzgün üzgün yanıt veriyorlardı</p>
<p>ona:</p>
<p>“Çok zayıf buluyoruz, zavallı domuzcuğum. Derinin üstündeki çukurlar, kırışıklıklar çoğalıp duruyor, acınacak bir durumdasın.”</p>
<p>“Daha iyi ya,” diyordu domuz. “Göreceksiniz, bir gün sizi öyle bir şaşırtacağım ki!”</p>
<p>Göz kırpıyor, sonra sesini alçaltarak soruyordu: “Başımın üstüne bir baksanıza! Ne gördünüz?”&#160;“Ne görecekmişiz ki?”</p>
<p>“Büyüyen bir şey... sorguç gibi...”</p>
<p>“Yok, canım, hiçbir şey yok!”</p>
<p>“Ya, öyle mi, tuhaf doğrusu,” diyordu domuz.</p>
<p>“Ya eteğim? Eteğimi görüyor musunuz?” “Kuyruğunu mu söylemek istiyorsun? Etek ha!&#160;Burguya benziyor, her zamankinden de kötü!”</p>
<p>“Ya, öyle mi, tuhaf doğrusu! Belki de yeterince beden eğitimi yapmıyorum ya da fazla yemek yiyorum. Daha çok özen göstereceğim kendime, bundan&#160;hiç kuşkunuz olmasın.”</p>
<p>Delfin’le Marinet, onun günden <sub>d</sub> \&#160;&#160;&#160;&#160;güne zayıfladığını görünce, gü</p>
<p>zelleşmek istemez oldular neredeyse. Hiç değilse,&#160;fazla perhiz yapmamak&#160;gerektiğini düşünmeye&#160;başladılar. Büyüklerinden gizli olarak tavus kuşunun perhizini uygulamak istemişlerdi, ama bu iş artık onları hiç çekmiyordu.&#160;Sonra kazın öğütleri de düşüncelerinden caymalarında çok etkili olmuştu. Kaz onların beden güzelliğinden, üzerlerinden atmak istedikleri hantallıklarından söz ettiklerini duydu mu hep aynı öğütleri&#160;yineliyordu:</p>
<p>“Gönlünce yem yememek zavallı domuzu ne durumlara düşürdü, baksanıza. Sizin deriniz de&#160;onunki gibi şarkım şarkım sarksın, güzelim bacaklarınız süpürge saplarına mı dönsün istiyorsunuz?&#160;Hayır, siz benim sözümü dinleyin, akla yatkın bir&#160;şey değil bu iş. Örneğin bana bakın, oldukça güzel&#160;yaratılmışım, tüylerim de çok hoş, kısacası güzel bir&#160;hayvanım, ama güzelliğimin bir yaşamı doldurmaya&#160;yetmediğini söyleyebilirim size. Sonra bulaşık bezlerinin kenarını bastırmayı becerebilmek, sırtında&#160;kocaman kocaman, renk renk tüyler taşımaktan çok&#160;daha iyi.”</p><div><div><img src="main-136.jpg" alt=""/></div></div>
<p>Küçük kızlar da:</p>
<p>“Çok doğru, sen haklısın,” diye yanıtlıyorlardı.</p>
<p>Bir gün, bir beden eğitimi çalışmasından sonra, domuz kuyunun yanında dinleniyor, kedi de kuyunun kapağı üzerinde mır mır edip duruyordu. Domuz, kediye, sorgucunun çıktığını görüp görmediğini sordu. Kedi ona acıdı, çok yakından bakar gibi&#160;yaptı.</p>
<p>“Gerçekten de, bir şeyler görür gibiyim. Hiç kuşkusuz, bu daha bir başlangıç, ama ileride sorguç&#160;olacağı söylenebilir.”</p>
<p>“Hele şükür!” diye haykırdı domuz. “En sonunda çıkıyor! Göründü bile! Çok mutluyum. Ya eteğim, kedi kardeş, eteğimi de görüyor musun?”</p>
<p>“Eteğin mi? Bilmem ki... bana kalırsa...”</p>
<p>“Nasıl? Nasıl?”</p>
<p>Domuz öylesine altüst olmuştu ki, kedi hemen kendini topladı:</p>
<p>“Doğrusunu istersen, etek demek zor şimdilik, büyümekte olan, çok güzel bir süpürge,” dedi.</p>
<p>“Hiç kuşkusuz, daha büyüyecek,” dedi domuz.</p>
<p>“Evet,” diye yanıtladı kedi. “Ama bol bol yem yersen büyür. Sorguç için de aynı şeyi söyleyebiliriz.&#160;İşleri başlatmak için tavus kuşunun perhizi birebirdi, ama şimdi sorguç da, etek de çıktı artık, onları&#160;beslemen gerek.”</p>
<p>“Doğru,” dedi domuz, “bunu hiç düşünmemiştim.”</p>
<p>Hemen yemliğe koşup ne bulduysa yedi, sonra büyüklerin yanma gidip daha çok yem istedi. İyice&#160;doyduktan sonra, avlunun ortasında zıp zıp zıplamaya, var gücüyle bağırmaya başladı:</p>
<p>“Sorgucum da var! Eteğim de! Sorgucum da</p><div>
<p>var! Eteğim de!”</p>
<p>Çiftlikteki hayvanlar gerçeği göstermek istiyorlardı ona, ama domuz kıskançlıkla, körlükle suçluyordu onları. Ertesi gün, horozla uzun bir tartışmaya girişti, öylesine dayatıyordu ki, horoz tartışmayı bıraktı, içini çekerek:</p>
<p>“Çıldırmış bu, zincirlik deli,” dedi.</p>
<p>Yanlarında bir sürü hayvan vardı, hep birden kahkahayı koyuverdiler. Domuz çok sinirlendi. Bir&#160;civciv sürüsü de bir saat süresince arkasına takılıp&#160;ciyak ciyak bağırıp durdu:</p>
<p>“Deeli! Deeli! Deeli!”</p>
<p>Öbür kümes hayvanları da domuzla alay etmekten, domuz önlerinden geçtikçe kırıcı sözler söylemekten kendilerini alamıyorlardı. Domuz bundan sonra kendini tuttu, kimselere sorgucundan, eteğinden söz etmedi. Avludan geçerken, başı hep yukarıda yürüyordu, gerdanını da öyle bir kabartıyordu ki,&#160;görenler: “Acaba bir kemik yuttu da gırtlağında mı&#160;kaldı?” diye düşünüyorlardı. Uzaktan da olsa, arkasından bir geçen oldu mu kuyruğuna basılmasından&#160;korkuyormuş gibi ileriye fırlıyordu. O zaman kaz&#160;küçük kızlara domuzu gösteriyor, “Güzelliğimizin&#160;üstüne fazla düştük mü neler olur, görüyor musunuz?” diyordu, “Domuz gibi çıldırılır böyle!”</p>
<p>O böyle konuştukça, küçük kızlar teyzelerinin kızı Flora’nm şimdi çoktan çıldırmış olması gerektiğini düşünerek ona acıyorlardı. Bununla birlikte,&#160;kardeşinden biraz daha sarışın olan Marinet, domuza hayranlık duymaktan kendini alamıyordu.</p>
<p>Güneşli bir sabah, domuz uzun bir kır ge2 ne çıktı. Dönüşte hava kapandı, yukarılarda şimşekler çaktı, ama domuz hiç&#160;şaşmadı buna, yelde sallanan sorgucu-</p></div><div><div><img src="main-137.jpg" alt=""/></div></div><div><div><img src="main-138.jpg" alt=""/></div></div><div><img src="main-139.jpg" alt=""/></div><div><div><img src="main-140.jpg" alt=""/></div></div>
<p>nu gördüğünü düşündü.</p>
<p>Çok büyümüş buldu kendini, ne kadar kocaman olunabilirse, o kadar kocaman olduğunu düşündü. Yağmur damlaları sıklaşınca,&#160;bir ağacın altına sığındı,&#160;sorgucuna bir şey olmasın&#160;diye başını eğdi. Yel yavaşlayıp da damlalar seyrekleşince, yeniden yola çıktı.&#160;Çiftlik göründüğü zaman, topu topu birkaç damla&#160;yağmur döküştürüyordu, güneş bulutlardan sıyrılmaya başlamıştı bile. Delfın’le Marinet, büyükleriyle birlikte mutfaktan çıkıyor, yağmur başlayınca&#160;arabanın altına sığman kümes hayvanları da buradan ayrılıyorlardı. Domuzun avluya gireceği sırada,&#160;küçük kızlar parmaklarını ondan yana uzatarak&#160;bağırmaya başladılar:</p>
<p>“Gökkuşağı! Gökkuşağı! Ne kadar güzel!”</p>
<p>Domuz başını çevirdi, bir çığlık da o kopardı. Kolay mı, arkasında bir yelpaze gibi açılan eteğini&#160;görmüştü.</p>
<p>“Bakın, eteğimi açtım!” dedi.</p>
<p>Delfin’le Marinet üzüntüyle birbirlerine baktılar. Kümes hayvanları da başlarını sallayarak alçak sesle konuşmaya başladılar. Büyükler:</p>
<p>“Hadi bakalım, ahırına gir! Bu kadar soytarılık yeter,” dediler.</p>
<p>“Ahıra girmek mi?” dedi domuz. “Siz de çok iyi görüyorsunuz ki, yapamam bunu. Eteğim çok geniş,&#160;avluya bile giremem. Şu iki ağacın arasından geçmem bile olanaksız.”</p>
<p>Büyükler sinirli sinirli ellerini salladılar. İyi bir sopa çekmekten söz ettiler. Ama küçükler domuzun</p><div><img src="main-141.jpg" alt=""/></div>
<p>yanma koştular, ona dostça:</p>
<p>“Tüylerini toplayıverirsin, olur biter,” dediler, “eteğin kolayca geçer o zaman.”</p>
<p>“Hay Allah, çok doğru! Ben bunu düşünmemiştim,” dedi domuz. “Anlarsınız ya, iyice alışamadım daha...”</p>
<p>Öyle zorlu bir çaba harcadı ki, belkemiği sızım sızım sızladı. Gökkuşağı da birdenbire eriyiverdi ardında, yumuşacık, ışıl ışıl renkler biçiminde, derisinin üzerine kondu, tavuskuşunun tüyleri küller gibi&#160;sönük, küller gibi donuk kalırdı bunun yanında.</p><div><div><img src="main-142.jpg" alt=""/></div></div><div><img src="main-143.jpg" alt=""/></div>
</body>
</html>