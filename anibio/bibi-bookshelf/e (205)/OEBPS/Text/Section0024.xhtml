<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>“Bir utan kızına âşık olur mu adam?” </h3>

<p class="bosluk2"></p>

<p>“Kardeşler arası ilişki çok önemli. Birbirlerine kardeş olamazlarsa</p>
<p>dayanabilecek bir şeyleri kalmıyor.”</p>

<p class="bosluk2"></p>

<p class="bas2"><b>Ayşe Kayhan</b></p>
<p class="bas2">Klinik Psikolog</p>

<p class="bosluk1"></p>

<p>Uzun yıllar bu konuda çalışmalar yapmış klinik psikolog Ayşe Kayhan’a kulak vermesek, eksik kalırdı bu kitap. Ayşe Kayhan’ın yıllar boyunca karşılaştığı, her bölgede her eğitim seviyesinden insan sayısı ve meslek hayatının tecrübeleri o kadar çok ki… Ensestle ilgili neler düşündüğünü sorduğumda işte söyledikleri…</p>

<p class="yildiz">* * *</p>

<p>Konuşması, düşüncesi bile vicdan sahibi bir insan için en zor konu… Ensest, cinsel istismar…</p>

<p>Toplumsal alanda birçok kişi için kendisinden en uzak gibi görünen bu konu ne yazık ki bu toprakların en acı gerçeği…</p>

<p>Hangi dürtüyle reddedersek edelim, ne kadar üstünü örtersek örtelim, “yok saymak”tan öteye gitmez bu çabalar…</p>

<p>Ensest, tanımı gereği aile içinde babanın, abinin, amcanın, dayının, dedenin kız/erkek çocuğun ruh ve beden bütünlüğüne en büyük zararı verecek olan cinsel istismarı (taciz-tecavüz) yaşatmasıdır.</p>

<p>Bir çocuğun ruh ve beden olarak hazır olmadığı, muhakeme edemeyeceği, rıza gösteremeyeceği davranışlara ve cinsel eylemlere katılması çocuk istismarıdır.</p>

<p>Cinsel istismar da; çocuk ile kendinden yaşça büyük bir yetişkin veya güven duyduğu, sorumluluk hissettiği, güçlülük farkı bulunan başka bir çocuk arasında yaşanan, diğer tarafın cinsel ihtiyaçlarını giderdiği eylemlerdir.</p>

<p>Ensest de tüm bunları içerirken, bir de ebeveyn yakınlığında otoriteye sahip yetişkinlerle çocuk ve ergen arasında yaşanan cinsel ilişkidir.</p>

<p>Burada bir şeyi daha net koymak gereği vardır; tekrar tekrar vurgulayarak. Çocuk-ergen cinsel istismarında (taciz-tecavüzün de), özellikle aile içinde, gizli tutulma esası vardır. Gizlilik korku, tehdit vb. otoritenin getirdiği tüm negatif davranış biçimleriyle çocuk/ergen üzerinde baskı uygulayarak gerçekleşir.</p>

<p>Asıl olan kan bağı değil, geniş aile içerisinde çocuğun bağ kurduğu her kişinin güç, baskı ve otoriteye dayalı erki kullanarak cinsel istismarı gerçekleştirebilir olmasıdır.</p>

<p>Burada çocuk açısından bunu saklı tutmaya zorlanması cinsel istismar (taciz-tecavüz) kadar sarsıcıdır.</p>

<p>Ailede önceliğin çocukta olması gerekirken (eğitim, sağlık ve güvenlik) istismar söz konusu olduğunda aile bütünlüğünü korumak önceliklidir. Bu noktada çocuğun (bireyin) beden bütünlüğünün korunması ve mahremiyet hakkı elinden alınır. Cinsel haklar göz ardı edilir ve cinsel istismar çocukluktan ergenliğe kadar devam eder. Ruhsal, sosyal ve cinsel sorunlarla birlikte erişkin yaşlara kadar uzayan bir süreç izlenir.</p>

<p>Ensestin pedofiliden en büyük farkı çocukla bir şekilde bir bağın olmasıdır. Bunun üstüne basarak tekrar tekrar belirtmemin nedeni, bir “hak bulma, hak görme” halinin aile içi düzende devam etmesidir.</p>

<p>Toplumsal tepkisizlik, bu hak görmeyi güçlendirerek daha küstah yaşamlar olarak karşımıza çıkarmakta…</p>

<p>Olayların yazılı ve görsel medyadaki sunuş hali ise bir pornografiye dönüşmekte…</p>

<p>Halihazırda cinsel istismara (taciz-tecavüz) uğrayan veya geçmişte uğramış çocuk ve bireylerin üstünde acı dolu bir baskı daha yaratılmaktadır. Bu konu toplumsal sağlık, birey sağlığı, insan haklan ve bedensel haklar açısından, cinsiyetçi bir yaklaşımla, dine dayalı açıklamalarla veya üçüncü sayfa haber anlayışıyla ele alınmayacak kadar önemlidir.</p>

<p>Bu topraklarda inkâr edilemez şekilde çocuk cinsel istismarı yaşanmakta ve bizler de farkında bile olmayarak bu akışta yerimizi almaktayız. Karşı çıkanlar olacaktır ama bir durup düşünelim yıllar boyu söylediğimiz türküleri;</p>

<p>“14 yaşında Nazife de hanım”</p>

<p>ya da</p>

<p>“Düz dolan düz otur ay kişi / Yaş diyesen yetmişi / Bir utan kızına âşık olur mu adam”</p>

<p>ya da nicelerini nesillerce dilden dile bugüne taşıdık.</p>

<p>Artık ikiyüzlülüğü bırakıp bu gerçek yüzleşme zamanı gelmedi mi?</p>

<h2 id="sigil_toc_id_86"><b>Yaşanmış bir olay</b></h2>

<h5 id="sigil_toc_id_87"><b>Avukat</b></h5>

<p>14 yaşındaki erkek vaka, annesinin başvurusu üzerine görüşmeye alındı. Anne, okulda derslere ilgi göstermediğini, sık sık okuldan kaçtığını, yetişkinlerle ve yaşıtlarıyla ciddiyetsiz ve küfür içerikli iletişim kurduğunu, genel bir mutsuzluk yaşadığını söyledi. Karşı cinsle duygusal olarak zorlandığını ve kız arkadaşlarıyla genellikle dalga geçtiğini belirtti. Vaka ilk görüşmelerde iletişim kurmakta zorlandı. Görüşmelerde, dışarıdaki tavrının aksine oldukça sakin ve çekingendi. Güven duyduktan sonra hangi konuda ona yardımcı olmamı istediğini sorduğumda, öfke ve korkusunu yenmek istediğini söyledi. Altıncı görüşmede kendisinden dört yaş büyük erkek kuzeni tarafından tacize uğradığını ve tekrar yaşanacak diye çok korktuğunu anlattı. Kimseyle paylaşılmaması ve ailesinin öğrenmemesi için ısrar etti. İkna sürecinin ardından gerekli işlemler başlatıldı ve görüşmeler sürdürüldü.</p>
</body>
</html>