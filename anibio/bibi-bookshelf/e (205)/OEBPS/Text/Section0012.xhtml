<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>Cezalar caydırıcı değil </h3>

<p class="bosluk2"></p>

<p class="mektu">“Bana çikolata vereceğini söyledi, gittim.</p>
<p class="mektu">Çünkü o yaşıma kadar hiç çikolata yememiştim.</p>
<p class="mektu">Paramız yoktu. Bilseydim gider alır mıydım</p>
<p class="mektu">amcamın uzattığı çikolatayı?”</p>

<p class="bosluk2"></p>

<p class="bas2"><b>Av. Mahmut Çiftçi</b></p>
<p class="bas2">Diyarbakır Barosu Çocuk Hakları Merkezi Başkanı</p>

<p class="bosluk1"></p>

<p><b>Çocuk Hakları Komisyonu olarak nasıl çalışmalar yapıyorsunuz?</b></p>

<p>Diyarbakır merkezli çalışıyoruz ve tabii çocukların her türlü haklarının korunması konusunda Çocuk Koruma Kanunu ve Çocuk Hakları Evrensel Beyannamesi kapsamında her türlü olaya müdahale etmeye çalışıyoruz. Bunun içinde Sur’dan çıkan çocuklar da var, cinsel istismarla ilgili bize gelen başvurular ve basına yansıyan olaylar da var. Tüm bunlara müdahil olmaya çalışıyoruz. Sayı da o kadar çok ki hepsine yetişmemiz mümkün değil. Biz özellikle, bize gelen dosyaları takip etmeye çalışıyoruz. Takip ettikçe de gelen dosya sayısı artmaya başladı. İyi bir detay ise, bu dosyalara katıldıkça mahkemeler üzerinde bir baskı unsuru olmaya başladık.</p>

<p class="bosluk1"></p>

<p><b>Önceden nasıldı? Şimdi nasıl?</b></p>

<p>Suçtan doğrudan zarar görmediğimiz için katılma taleplerimizi reddediyorlardı. Bu talepleri ancak temyiz sırasında dile getiriyorduk. Ama aslına bakarsanız bizim katılmamız gerekiyor, çünkü, çocukların haklarını koruyan bir merkeziz ve dolayısıyla içinde olmamız gerekiyor bu sürecin. Yargıtay’ın da bu konuda böyle çelişkili kararları var. Son dönemlerde katılım taleplerimiz kabul edilmeye başlandı.</p>

<p class="bosluk1"></p>

<p><b>Ne değişti de kabul edilmeye başlandı sizce?</b></p>

<p>Gönüllüğümüz arttıkça ve bunu Yargıtay’a taşıdıkça oradan da bir baskı geliyor. Dediğim gibi Yargıtay’ın bazı çelişkili kararları var, bazılarında kabul edilmesi gerektiği, bazılarında da kabul edilmemesi gerektiği yönünde kararları var. Uluslararası hukuka baktığımızda, mesela çevreyle ilgili davalara Greenpeace katılabilir, kadınlarla ilgili davalara kadın dernekleri katılabilir, çünkü uluslararası hukuk buna zemin hazırlıyor. Ama Türkiye’deki hukuk sadece CMK’ya atıf yapıyor. Bu suçtan doğrudan zarar gören sıfatı olmadığı için katılma taleplerimizi reddediyorlardı ama artık kabul etmeye başlıyorlar. Ama geçen gün üç dosyamız vardı, birinde reddedildik. Doğrudan zarar görmediğimiz gerekçesiyle.</p>

<p class="bosluk1"></p>

<p><b>Doğrudan zarar görme unsuru ne demek?</b></p>

<p>Örneğin çocuk istismarı konusunda anne baba katılabilir davaya, çünkü çocuğundan dolayı direkt etkilenendir. Ama siz bir merkezsiniz, çocuk haklarını koruyorsunuz ama bu olaydan bir zararınız yok diye bakıyor.</p>

<p class="bosluk1"></p>

<p><b>Peki ensest dosyası çok mu? Diyarbakır’da nedir durum?</b></p>

<p>Ensest dosyaları geliyor, ama buranın kültürel yapısı nedeniyle bu tarz şeyler daha çok aile içine kapatılıyor. Davaya bile dönüşmeden üstü örtülüyor. İstatistiki veriler de zaten bunu bize gösteriyor. Yanlış hatırlamıyorsam özellikle ensest olaylarının sadece yüzde 7’si adliyeye yansıyor. Diğerleri bir şekilde aile içerisinde kalıyor. Bize yansıyan çok fazla sayıda dosya yok, elbette davalar açılıyor ama yakın zamanda elimizde olan iki-üç olay var böyle.</p>

<p class="bosluk1"></p>

<p><b>Peki bu davalara katılımınız nasıl oluyor? Aileden birinin vekâletiyle mi katılabiliyorsunuz?</b></p>

<p>Aileden biri vekâlet vermediği zaman biz, merkez olarak katılma talebinde bulunuyoruz. Ama bazen anne baba duyarlı davranıyor ve onlar bize vekâlet veriyor. Dolayısıyla biz davaya aslında onlar adına katılmış oluyoruz. Bu anlamda hukuksal bir engelimiz yok. Yani her türlü beyanda bulunabiliyoruz, temyiz de edebiliyoruz.</p>

<p class="bosluk1"></p>

<p><b>Ensest davalarının sonucuna etkiniz olabiliyor mu? Yani çıkacak kararda baskı unsuru olabiliyor musunuz? Böyle bir örnek olay var mı?</b></p>

<p>Mesela yeni gelen bir dosya var. Baba ensesti. Bu kişiyi serbest bırakmışlardı. Anne geldi ve olayı daha derinlemesine dinlemiş olduk. Baba, kızı ilkokul 3. sınıfa başladığından bu yana cinsel tacizde bulunuyor. Kız şu anda lise 3’te. Kız bilinçlenince bu yaşadıklarını öğretmenine ve akrabalarına anlatıyor. Öğretmene anlatınca zaten öğretmen direkt olarak adli mercilere intikal ettiriyor olayı.</p>

<p class="bosluk1"></p>

<p><b>Annesine neden söylememiş?</b></p>

<p>Anneye neden anlatmadığını bilmiyoruz. İfadede o kısım yok. Anne geldi bize ve onun vekâletiyle katıldık dosyaya. Baba ilk tensiple birlikte serbest bırakılmıştı. Şimdi onlarla ilgili başvurular yaptık.</p>

<p class="bosluk1"></p>

<p><b>Tekrar mı açılıyor dosya?</b></p>

<p>Hayır. Tensip dediğimiz olay şu: Duruşmada ilk iddianame hazırlanıyor ve mahkemeye geldiğinde mahkeme o tensip zaptında yapılacakları sıralıyor. Mesela çocuğa rapor aldırılacak; dinlenecek bir tanık var, onun çağırılması gerekir. Bunlar tensiple birlikte ele alınır ve tutukluluğa da bu arada karar verilir.</p>

<p class="bosluk1"></p>

<p><b>Peki babanın burada serbest bırakılmasının gerekçesi neydi?</b></p>

<p>Suçun değişme vasfı ve mahiyetin değişmesi ihtimaline binaen. İşte saçmalık orada ve biz de dilekçemizde onu beyan ettik.</p>

<p class="bosluk1"></p>

<p><b>Fiziki bir rapor çıkmasa bile ruhsal bir rapor istenmiyor mu?</b></p>

<p>Rapor alabiliyor, o sorun değil. Babanın işlediği suçla ilgili suçun vasfı ve mahiyeti değişebilir diyor. Aslında demek istediği şey ise şu: “Ben buna inanmadım.” Neden inanmıyor? Mesela nitelikli istismardır ama nitelikli istismarın verilerini görmezsiniz, basit istismar dersiniz. İşte burada suçun vasfı ve mahiyeti değişebilir ama burada zaten nitelikli istismardan açılmamış, suçun vasfı ve mahiyetinin değişeceği durum kalmamış</p>

<p class="bosluk1"></p>

<p><b>Peki nitelikli istismar olması için daha ne olması gerekiyor?</b></p>

<p>Mahkeme öyle takdir etmemiş maalesef, aslında öyle olmaması gerekiyor. Mesela ÇİM’de alınan ifadeyi, oradaki uzmanların verdiği raporları dikkate almadan kararlar veriliyor.</p>

<p class="bosluk1"></p>

<p><b>Benim de şaşırdığım nokta bu. O zaman neden bu raporları veren insanlar var? Neden böyle bir alan var? Hepsi için söylemiyorum ama incelediğim dosyalarda verilen raporlar olmasına rağmen sonucun beraat olduğu olaylar var. Çocuğun hem ruhsal durumunun normal olmadığını gösteren raporlar, hem de bunları destekleyen anlatımlar. Nasıl oluyor bu? İnanılmayacaksa neden isteniyor?</b></p>

<p>Hastane raporlarına dikkat ediyorlar. Kendi istediği gibi gelirse sıkıntı yok ama kendi istediği gibi gelmezse o zaman sıkıntı olabiliyor. Mesela, kızlık zarı bozulmuş mu, bozulmamış mı ona bakıyorlar. Yani bazen rapora bile bakmadıkları olabiliyor. Anlatımlara göre ve mahkemenin inanıp inanmamasına göre sonuçlar çıkabiliyor davalardan. İlginçtir; kızlık zarı bozulmamışsa çocuğun beyanı çelişki beyan da olabilir. Oysa sadece beyana bakarak hüküm verilir mi?</p>

<p class="bosluk1"></p>

<p><b>Anlattığınız olayda çocuk lise çağında değil de daha küçükken anlatmış olsaydı, bu adam beraat alır mıydı sizce? Çünkü o zaman çocuğun kurgu yapma yeteneği yok ya da çok az. Ne dersiniz, inanma ihtimalleri daha mı yüksek olurdu?</b></p>

<p>Belki biraz daha etkileyici olabilirdi. Şöyle söyleyeyim, sistemin içerisinde hâkimlerde de şöyle bir anlayış var. “Acaba olmuş mudur, olmamış mıdır?” Aslında burada esas alınması gereken çocuğun beyanıdır. Çocuğun yaşına bakmadan, yüksek yararına bakmalıdır. Çocuk yaş itibariyle de bunları çok fazla kurgulayacak bilgiye sahip değildir, çünkü cinsellik anlamında tam gelişmemiştir. Ayrıca bunun hukuki boyutuyla suç oluşturup oluşturmadığı konusunda bir düşüncesi yoktur çocuğun. Babam bana dokundu, suçtur ya da hukukta bu böyledir, gideyim ifade vereyim diyemez ki. Zaten koktuğu için uzun yıllar susmuştur ve yaşı ilerleyip de anlattığında ise yine çocuğun yüksek yararı gözetilmelidir.</p>

<p class="bosluk1"></p>

<p><b>Bunu kızına yapan kişinin ifadesini okudunuz mu?</b></p>

<p>Kimse yoğurdum ekşidir demiyor. Mesela, Lice’de bir dosya vardı. Çocuk erkekti ve engelliydi. 8-9 yaşlarındaydı. Mahallede oturan yaşlı, 70 yaşlarında bir adam. Mahalleli ve aile bu adamı, o çocuğu istismar sırasında adamın evinde yakalıyor.</p>

<p class="bosluk1"></p>

<p><b>Çocuğun engeli nedir?</b></p>

<p>Zihinsel engelli. Çocuk bir süre ortadan kayboluyor ve aile de aramaya başlıyor. Evin içinde görüyorlar çocuğu, üstelik istismar sırasında. Olay mahkemeye taşındı ve sanıktan iktidarsız olup olmadığına ilişkin rapor istendi. Düşünebiliyor musunuz? Çocuğun istismara uğradığına dair raporları var. Mahkeme raporu isteyince biz de doğal olarak “sonuç iktidarsız diye gelecek” dedik. Biz diyoruz ki, siz sadece cinsel organ üzerinden bunu değerlendiriyorsunuz. Kanun da cinsel organ vesaire cisim sokulması suretiyle diyor. Oysa bu iktidarlı, iktidarsız meselesi değil. Üstelik çocuğun bu konuda sağlık raporları var. Zedelenmeler var. Dolayısıyla siz bunun iktidarlı ya da iktidarsız olduğuna bakamazsınız. Çünkü başka bir cisim sokmuş olma ihtimali de var. Ve bu göz ardı edilemez. Etkimiz burada doğuyor işte.</p>

<p class="bosluk1"></p>

<p><b>Rapor geldi ve ne ceza verildi?</b></p>
<p>15 yıl hapis cezası aldı. Ama zaten bu sürenin hepsini de yatmaz.</p>

<p class="bosluk1"></p>

<p><b>Peki bu davalarda yapılan iyi hal indirimlerini nasıl karşılıyorsunuz?</b></p>

<p>Mahkemenin kanunları böyle birebir uygulaması bana doğru gelmiyor. İndirim sebepleri genellikle sanığın saygılı davranışları, bir daha suç işlemeyeceğine dair kanaat uyandırması. Şimdi bir defa kravat takıp mahkemeye gelmek, bu suçu işlemeyeceğine dair bir kanaat oluşturur mu? Bilmiyoruz. Bilemeyiz. Kimse bilemez. Ama hâkim bunu ilginç bir şekilde sanığın lehine kullanıyor.</p>

<p class="bosluk1"></p>

<p><b>Bu iyi hal indirimi başka nasıl etkiler doğuruyor sizce? Mesela bu suçu işleyecek olanları bu indirim cesaretlendiriyor olabilir mi?</b></p>

<p>Aslında cezanın kendisi de çok caydırmıyor. Niye caydırmıyor? Mesela bizim fakültede ceza hocamız “Toplumun kabul etmeyeceği (hırsızlık, tecavüz) suçlar işlendiğinde, bunu yapan kişiye 2025 yıl hapis cezası vermek mi ona büyük cezadır; yoksa sadece bugün “ben bir çocuğu istismar ettim” yazıp sırtına asmanız mı büyük cezadır?” derdi. Dolayısıyla onu cezaevine atmak, indirim yapmak, yapmamak meselesi değil. Toplumsal anlamda bu zihniyet değişmediği sürece (toplumun cinselliğe yaklaşımı gibi) bunlara ömür boyu da ceza verseniz çıktığında yine yapacak.</p>

<p class="bosluk1"></p>

<p><b>Cezaevleri ıslah eden bir kurum değil mi sizce?</b></p>

<p>Islah olmuyorlar bana göre. Hatta biraz törpülenip sivriliyorlar bile. Ki bu, her suç için böyle.</p>

<p class="bosluk1"></p>

<p><b>Türkiye’de bu suçlardaki cezaların caydırıcı olduğu söyleniyor çoğu insan tarafından. Ne dersiniz?</b></p>

<p>Caydırıcıysa niye bu kadar çok?</p>

<p class="bosluk1"></p>

<p><b>Peki cezaların caydırıcı oluşu zaten bunu bitirebilecek bir şey midir sizce?</b></p>

<p>Değildir, zihniyetin değişmesi lazım.</p>

<p class="bosluk1"></p>

<p><b>Çocuk istismarı davaları açısından, hukuk sisteminde neyin/nelerin değişmesi gerekir sizce?</b></p>

<p>Mağdurun çocuk olması en önemli faktördür. Kravat taktı, iyi hal indirimi yapılıyor diyelim, peki bu çocuğun bundan sonraki hayatı neden hesaba katılmıyor? Bu çocuğun psikolojisi, ruh hali, bundan sonra nasıl gelişecek, topluma nasıl adapte olacak? İşte böyle bir sistem yok Türkiye’de. Sosyal kurumlar psikolojisinin etkilendiğini gösteren raporu veriyor. Ee verdin, ya sonra? Tedavisi nasıl yapılacak? Bilmiyoruz… Süreklilik, devam yok, hukuk sisteminde işte bunun yanıtı yok.</p>

<p class="bosluk1"></p>

<p><b>Bununla Aile ve Sosyal Politikalar Bakanlığı ilgileniyor normalde, peki sistem işlemiyor mu?</b></p>

<p>En iyi çalışan, en iyi işleyişi sağlayan ve yürüten yerlerden biri Diyarbakır. Ama buna rağmen sorunlar var. Bu da karşılıklı etkileşim ve işbirliği üzerinden gelişen bir durum. Oradaki arkadaşlar hakikaten duyarlılar ama sonuç olarak memurlar bir yere kadar müdahale edebiliyor bazı olaylara.</p>

<p class="bosluk1"></p>

<p><b>Peki bakanlık ve sivil toplum kuruluşları ortak çalışsa nasıl bir tablo çıkar ortaya? STK’ların ortak çalışma yapmak istediğini biliyoruz fakat yanıt alamadıklarını da biliyoruz bazı kuramlarla. Bu işbirliği yapılsa çözüm noktasında nasıl ilerleme kaydedilir?</b></p>

<p>Çoğu şey gösterildiği gibi ilerlemiyor. Uluslararası zorlamalarla kanun düzenlemesi yapıyorsunuz, ama bunu da uyguluyorum demek için uyguluyorsunuz, yani gerçek anlamda bir şey yok. Mesela Diyarbakır’da yüzlerce dosya var ve ilgilenen bir tane avukat var. Doğal olarak ben o avukata “Niye her davaya esaslı bir savunmayla gelmiyorsun” diyemiyorum. Yüzlerce istismar dosyası var ve hepsine katılma zorunluluğu var. Şimdi bunu ciddi anlamda yapıyorsanız, o zaman ciddi sayıda avukat alacaksınız ve bu davaları takip edecekler. Biz ancak o zaman Aile ve Sosyal Politikalar Bakanlığı bu dosyaları sağlıklı bir şekilde takip etti, bu kanunun amacına uygun bir hizmeti yerine getirdi diyebiliriz. Oysa bugün, prosedür yerine geldi; Aile ve Sosyal Politikalar Bakanlığı’nın avukatı geldi, zapta geçti; tamam mı? Tamam. Klasik bir mantıkla yaklaşılıyor. Biz öyle yaklaşmıyoruz, yaklaşmamamız gerekir. Burada STK’lar ve baro ortak çalışmalar yürütüyor.</p>

<p class="bosluk1"></p>

<p><b>Bu bölgede çocuklara cinsel taciz oranı nedir? Gelen ensest vakalarının sanıkları daha çok kimler?</b></p>

<p>Çocuk İzlem Merkez’inin verilerine göre çocuklar, yüzde 85 civarında tanıdık kişi tarafından istismar ediliyor. Ama dikkat edin istismar dedim sadece. Enseste sıkıştırmazsak bu istismar tanıdıklar, mahalledeki bakkal amca, kasap amca, komşusu ya da bir akrabası olabiliyor. Yüzde 15’lik kısmı önceden bu şahsı tanımıyorum diyor. Ensest için veri yok ama istismar için istatistikler bunu söylüyor burada. Türkiye genelinde adliyeye yansıyan istismar yüzde 7. Gerçek rakam bu ise Türkiye’nin gerçekten bir sorunu var. Çok ilginç bir veriyi paylaşayım. Türkiye’nin en büyük sorunu sizce nedir? Burada araştırma yapsanız herkes size terör, sağlık, eğitim gibi şeyler söyler ama ilk sırayı terör alır. 314. maddeyle ilgili, yani terör suçlarını kapsayan maddeyle ilgili 2015 yılında açılan 16 bin dosya var. Ve 103. maddeden, yani istismardan açılan dosya sayısı ise 17 bin. Ve daha 2016’nın rakamları açıklanmadı. Sizce şimdi ülkenin en büyük sorunu nedir acaba? Terör mü, istismar mı?</p>

<p class="bosluk1"></p>

<p><b>Pek çok çocuk istismarı davasını takip ettiniz, ediyorsunuz? Hâkimlerin tavrına yönelik eleştiriniz var mı?</b></p>

<p>En önemli eleştirim, hâkimlerin çocuğu tekrar dinlemek istemesi. Çocukların duruşmaya sürekli getirilip götürülmesi. Bu bizi rahatsız ediyor.</p>

<p class="bosluk1"></p>

<p><b>Hiç konuştunuz mu mahkeme başkanıyla bu konuyu, ne söylüyorlar?</b></p>

<p>Dinlememiz gerekiyor, sorulacak sorular var diyorlar. Çocuğa ne soru soracaksın? Zaten yaşadığı olayı anlatmış. Üstelik şimdi gelse bile olayın üzerinden aylar geçmiş oluyor.</p>

<p class="bosluk1"></p>

<p><b>Peki hâkimlerin çocuklara davranışları nasıl?</b></p>

<p>Çok sert. Biz bu konuda birkaç defa eleştirdik ama değişen bir şey yok. İşimi bana mı öğretiyorsun diyorlar. Gereken buysa öğreteceğiz. Neyle yargılıyorsanız yargılayın bu çocukları, suç ne olursa olsun, çocuğa bu şekilde sert yaklaşılmaz.</p>

<p class="bosluk1"></p>

<p><b>Cinsel taciz davalarında hâkimlerin çocuklara sorgulayıcı yaklaşımına denk geldiniz mi? Mesela “O an neden bağırmadın? Niye oradan geçiyordun?” gibi sorular…</b></p>

<p>Hayır denk gelmedim. Ama o eril zihniyet bazı hâkimlerde çok net görülüyor. Genelde kadın hâkimler daha ılımlı. Keşke bu dosyalara sadece kadın hâkimler bakabilse. Çünkü onlar daha hakkaniyetli. Bir de çocuklar şundan da korkuyor. Avukat neden geldi? Ben suç mu işledim? Ben kötü bir şey mi yaptım? Yani bizim oraya onu korumak için gittiğimizin de farkında değil. Kafasındaki avukat, ister istemez suçluları savunur. Mesela mağdur çocuğun ifadesinin ÇİM’de alınması gerekirken karakolda alınıyor ve “Ben bir şey mi yaptım, suç mu işledim, neden avukat geldi?” diyor. Karakollarda böyle durumlarda ifade alınmaması lazım. Diyarbakır’daki diğer yerleri görmedim ama ÇİM’de alınması gereken ifadeler bazen karakolda alınabiliyor.</p>

<p class="bosluk1"></p>

<p><b>Sistemle ilgili son olarak ne söylemek istersiniz?</b></p>

<p>Çocuğun farklı ve temiz bir dünyası olduğunu düşünüyoruz. Ve bunun bizim ve yetişkinlerin kirli elleriyle kirletilmemesi için, onların haklarının korunması için biz elimizden gelen her türlü çabayı gösteriyoruz. Daha önce dediğim gibi, yaşadığımız bazı engeller ve sorunlar var. Mesela müdahil olmakta zorlanıyoruz. Ama aşmak için elimizden geleni yapıyoruz, yapmaya da devam edeceğiz. Bazı hâkimler, çocuk dünyasını ve psikolojisini kesinlikle göz ardı ederek bir yargılama yapıyorlar. Tabii hepsi öyle değil ama genel anlamda yargılama bu şekilde yapılıyor. Suça sürüklenen çocuk için de, mağdur çocuk için de böyle yapılmamalı. Ayrıca çocuk mahkeme salonuna getirildiğinde kendisini istismar eden kişiyle karşılaşabiliyor. Bu olayın tekrar tekrar yaşanması çocukta travmanın derinleşmesine yol açıyor. Bu anlamda hâkimlerin ciddi bir eğitimden geçmesi gerekiyor.</p>


<h2 id="sigil_toc_id_47"><b>Yaşanmış bir olay</b></h2>
<p>Son zamanlarda oturma sıkıntısı yaşayan 3-4 yaşındaki kızını doktora götüren anne, kızının vajinal bölgesinde bitlenme olduğunu öğrendi. Eski zamanlara kıyasla kızının dedesinden abartılı şekilde korkmasından da şüphelenen anne, şikâyette bulundu. Çocuk İzlem Merkezinde ifade dışı görüşmede, kız dedesi tarafından istismara uğradığına dair beyanlarda bulunsa da, savcı ve avukat izleminde; pedagog görüşmesinde aksi yönde ifade vermesi üzerine takipsizlik kararı verildi.</p>
</body>
</html>