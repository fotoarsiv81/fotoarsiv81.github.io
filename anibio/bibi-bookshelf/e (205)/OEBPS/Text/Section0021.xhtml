<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4>Çocuk izlem merkezleri </h4>

<p class="bosluk2"></p>

<p class="mektup">“Karnımdaki bebeğin babası,</p>
<p class="mektup">kocam mı babam mı bilmiyorum.”</p>

<p class="bosluk2"></p>

<p class="bas"><b>Fahrettin Mutlu</b> Psikolog</p>
<p class="bas"><b>Namık Pakdemir</b> Uzman Klinik Psikolog </p>
<p class="bas">Diyarbakır Çocuk izlem Merkezi (ÇİM)</p>

<p class="bosluk1"></p>

<p>Çeşitli görüşmeler yapmak için Diyarbakır’ın yolunu tuttuğumda gideceğim bir durak da, Çocuk izlem Merkezi’ydi. Hava soğuktu ama güneş insanın gözünü alıyordu. Diyarbakır’da pek çok insanla konuşup pek çok şey öğrenmek istiyordum. Çünkü burada çocuk istismarıyla ilgili çalışmalar yapanlar çoktu. Çocuk izlem Merkezleri çok önemli bir kurum. Ayrı bir bina değil, hastanenin içine kuruluyor. Hastane bahçesi kalabalık ama bir o kadar da sessizdi. ÇİM’e girdiğimde, içeride uzunca bir koridor ve sağlı sollu konumlanan çeşit çeşit odalar olduğunu gördüm. Her oda başka bir detay, başka bir hikâyeydi. Henüz kimseyle konuya ilişkin konuşmamıştım ama oralarda neler konuşulduğunu adeta duyuyor, çare arayan çocuklar gözümde canlanıyordu.Türkiye’nin bazı şehirlerinde Çocuk izlem Merkezleri (ÇİM) var. Peki, ÇİM nedir? Neden kuruldu? Nasıl bir yapı? Çocuk burada nelerle karşılaşıyor, buraya ne halde geliyor ve çocuğa nasıl yaklaşılıyor? Orada görevli psikologlarla tüm bunları ve daha fazlasını konuştuk.</p>

<p class="yildiz">* * *</p>

<p><b>Çocuk İzlem Merkezi nedir? Ne zaman kuruldu ve kuruluş amacı nedir?</b></p>
<p><b>Psikolog Namık Pakdemir: </b>İlk Çocuk İzlem Merkezi, Ankara’da kuruldu; Diyarbakır’da kuruluş tarihi ise 2012 yılı. Kurulmasının en büyük nedeni, çocukların ifade vermemesi. Çocuklar, eskiden çocuk şubeye geliyordu ve birçoğu ifade vermeden geri dönüyordu. Çünkü ifade verdiği ortam, çocuğu gözetebilecek bir nitelikte değildi. İfadeyi polisler alıyordu ama onlar da herhangi bir eğitimden geçmemişti, kaldı ki konunun uzmanı da değillerdi. Üstelik çocuklara sorulan sorular onları daha da travmatize edecek sorulardı. Biz işin uzmanı olmamıza rağmen, onların düzeyine göre, çocuğun etkilenmemesini sağlayacak şekilde sormaya dikkat ediyoruz.</p>
<p>Çocuk İzlem Merkezi’nin en büyük amacı, çocukların travmatize edilmemesini, örselenmemesini ve defalarca bu olayı anlatmamasını sağlamak.</p>

<p class="bosluk1"></p>

<p><b>Kimler var Çocuk İzlem Merkezi’nde?</b></p>
<p>Türkiye’nin her yerinde farklı olabiliyor. Ama bizde beş psikolog, bir çocuk gelişim uzmanı, bir sosyal hizmet uzmanı, bir de hemşire var adli görüşmeci olarak çocuklarla ilgilenen; ayrıca aileyle ilgilenen de sekiz kişi var. Ayrıca çocuk şubeden bize yardımcı olan bir polis de burada bulunuyor. Ama adli tıpçımız yok. Mesela Ankara’da ÇİM’de adli tıpçı var. Bizde olmamasının sebebi de, adli tıbbın burada çok yoğun olduğunu bildirmesidir. Ankara’daki ÇİM, Eğitim Araştırma Merkezi’nin bünyesinde açılmış, bu yüzden adli tıp uzmanı isteyebiliyorlar. Ama biz “Çocuk Hastanesi” olduğumuz için adli tıp uzmanı bize kadro olarak verilemiyor. Biz bunu bir şekilde halletmeye çalışıyoruz.</p>

<p class="bosluk1"></p>

<p><b>Mesela buraya bir istismar vakası gelince, adli tıpçıyı çağırabiliyor musunuz?</b></p>
<p>Daha önce çağırıyorduk, geliyorlardı. Fakat sayıları çok az olduğu için gelmemeye başladılar.</p>

<p class="bosluk1"></p>

<p><b>Durum böyleyse nasıl rapor veriliyor?</b></p>
<p>Çocuğun bütün işlemleri bitip, sadece adli tıp kısmı kalınca, çocuk kız ise kadın polis ve çocuğun ailesinden biriyle birlikte Adli Tıp’a gidiyoruz. Orada üç Adli Tıp uzmanı oluyor. Önce biri muayene ediyor, sonra fotoğraflar ve bulgular üzerinden tam konuluyor ya da olayın içeriği aktarılıyor ve rapor yazılıyor. Sonrasında da o rapor mahkemeye sunuluyor.</p>

<p class="bosluk1"></p>

<p><b>Çocuk size nasıl başvurabiliyor?</b></p>
<p>Birkaç yolu var tabii ki. Kapıyı çalıp kendisi de gelebilir ve başından neler geçtiğini anlatabilir. Bazen bize üç-dört defa gelen çocuklar oluyor. O çocuklar artık kurumu tanıdıkları için geliyorlar. Bazen, çocuk şubeden geliyorlar. Bir şekilde olay ortaya çıkıyor ve çocuk şubeye gidiliyor. Ya da aile getiriyor, “Çocuğumun başından böyle bir şey geçti” diyor. Çocuk şubede, çocukla görüşülüyor ama olayın hikâyesi alınmıyor. Savcıyı arayıp talimat alıyorlar ve aileyle birlikte, polis eşliğinde bize getiriyorlar çocuğu ve işlemler bu şekilde başlamış oluyor. Okullardan, medreselerden, hemen her yerden bize vaka gelebiliyor. Çocuğun anlatabileceği herhangi birinden de geliyor. Çünkü bildirim yapma zorunluluğu var. Siz bir vatandaşsınız ve bir çocuğun cinsel istismara maruz kaldığına tanık oldunuz, bunu anlatmazsanız çocuk yarın ifade verdiğinde “Şu kişi beni görmüştü ama bir şey yapmadı” dediğinde, bunun 1 yıl cezası var. Bu ceza devlet memurları için de 6 aydan 2 yıla kadar hapis cezası. Pek çok kuruma ve öğretmenlere bu eğitimleri veriyoruz.</p>

<p class="bosluk1"></p>

<p><b>Cezai yaptırımı olduğunu bilmeden başvuranlar oldu mu? Ya da cezai yaptırım öğrenildiğinde başvuru çoğaldı mı?</b></p>
<p>Verdiğimiz eğitimlerden sonra arttı. Bazı kuramlarda; belediyelerde, emniyette, çocuk şubede, vatandaşın eğitilmesi üzerine eğitimler de veriyoruz. Tabii ki bu eğitimler devam ettikçe, çok fazla geri dönüş alıyoruz. Bu eğitimler çok faydalı, çünkü mesela birçok öğretmen korkuyor, çekiniyor, bu yüzden bildiğini anlatmıyor, anlatamıyor. Mesela öğretmen köydeyse, “Ben bunu anlatırsam, aile de benim anlattığımı bilirse başıma çok şey gelebilir” diye korkabiliyor. Biz de onlara ne yapmaları gerektiğini, kendi başlarına halletmemeleri gerektiğini, bunu ilgili kuramlar üzerinden yapmalarının yolunu gösteriyoruz. Böylelikle öğretmenler daha çok güven duyuyor ve anlatıyor. En büyük önceliğimiz bunun vicdani bir şey olduğunu anlatmak.</p>

<p class="bosluk1"></p>

<p><b>Öğretmenler dışında kimlere bu eğitimleri verdiniz ve şimdiye kadar kaç kişi aldı bu eğitimleri?</b></p>
<p>2014 yılından bu yana, Diyarbakır ili genelinde 741 rehber öğretmene, 500’e yakın Diyanet işleri’ne bağlı Kuran kurslarındaki çocuklara, eğitim verenlere de eğitim verdik. Bunun yanında 900’e yakın aile hekimine, 900’e yakın anaokulu öğrencisine ve 500’e yakın medrese ya da camide yaz tatilinde eğitim gören çocuklara eğitim verdik. Çocuklara verdiğimiz eğitimler kendilerini korumayla ilgili. İyi-kötü dokunmanın ne olduğunu anlatan, çocuğun algısını dağıtmadan 15 dakikada yaptığımız bir eğitim. Çocuklara, başlarına bu geldiğinde ne yapmaları gerektiği, kime söyleyecekleriyle ilgili eğitimler veriyoruz. Aile ve öğretmenlere verdiğimiz eğitimler elbette daha farklı oluyor.</p>

<p class="bosluk1"></p>

<p><b>Şu an bir çocuk geldi diyelim ÇİM’e. Sırasıyla ne yapıyorsunuz?</b></p>
<p>Çocuğun kendini evinde gibi hissetmesi bizim için öncelikli ve önemli. Herhangi bir sıkıntı hissetmeyeceği, korkmayacağı bir ortam sağlıyoruz. 4 tane yatağımız var. Çok geç saatlerde gelen çocuklarımız oluyor. Çok acil ya da ağır bir durum değilse, geç saatlerde çocukların algısı kapalı olduğu için ifade almıyoruz. Tabii bu durumda buna savcı karar veriyor. Çocuk geldiğinde sorduğumuz ilk soru: “Aç mısın, kaç gündür yemek yemedin, ne zamandan beri uyumuyorsun?” Çocuklar zaten o samimiyeti gördüğünde güvenip yaşadıklarını anlatıyorlar. Çok nadiren, bazı çocuklar bazı kişileri korumak için konuşmuyorlar. Bize güveniyorlar ama yine de konuşmuyorlar. Fakat bir şekilde öğreniyoruz yine. Açlarsa karınlarını doyuruyoruz. Eğer yatmaları gerekiyorsa, uykuları varsa savcıya söylüyoruz; çocuk üç-dört gündür uyumamış, şu an bu şekilde ifade veremez, verse de çarpık olur diye. Ve uyandıktan sonra dinliyoruz çocuğu. Sürüntü örneği gibi şeyler alındıktan sonra çocuğun üstü başı kirliyse, yırtıksa ki çok çocuk böyle de gelmiş olabiliyor, yeni elbiseler veriyoruz. Ya da sürüntü örneği alınırken çocukların elbiselerine bulaşabilecek sperm gibi bazı deliller oluyor, o elbiseleri çocuktan alıp Adli Tıp’a veriyoruz. Çocuğun uykusu yoksa, savcı gelmeden önce bir ön görüşme yapıyoruz. Bu ön görüşmede hikâyenin içine girmeden, ÇİM’in ne olduğunu, kim olduğumuzu, ne yapmak istediğimizi, bundan sonra nelerle karşılaşacağım, kimin geleceğini, kimin onu dinleyeceğini, nasıl olacağına dair her şeyi anlatıyoruz. Çocuktan, başından ne geçtiğini özet bir şekilde dinliyoruz.</p>

<p class="bosluk1"></p>

<p><b>Ne soruyorsunuz?</b></p>
<p>Kim yaptı, nerede, ne zaman yaşandı, diye soruyoruz. Daha detaylısını da adli görüşmede dinliyoruz. Bu görüşmeden sonra tüm bunları savcıya anlatacağımızı, birazdan savcının buraya geleceğini, onun avukatı ve benim arkadaşlarımın ifadeye gireceğini, sonrasında onu istiyorsa yurda, istiyorsa da ailesine teslim edeceğimizi anlatıp bu şekilde bilgilendiriyoruz onu da. Çok yoğun değillerse savcı genelde yarım saat içinde geliyor. Avukatı da o sırada çağırıyoruz. Aynı anda burada olmalarını sağlamaya çalışıyoruz. Aynalı oda dediğimiz bir oda var. O odada çocukla adli görüşmeci görüşüyor ve yapılan bu görüşme, çocuk tekrar tekrar ifade vermesin diye sesli görüntü şeklinde kaydediliyor. Çocuğa tekrar tekrar bu soruları sormamak ve çocuğun birkaç defa ifadesinin alınmaması için. Bu kayıtlar da mahkemeye sunuluyor, hâkim ile savcı izliyor. Genellikle bizim kayıtlarımız yeterli oluyor. Çünkü ilk ifadede çocuğun yüz ifadesini, psikolojik durumunu daha net görebiliyorlar. Biz bu konuşmaları yaptıktan sonra savcı ifadesini yazıyor, olay yerinde araştırma yapılması, kişinin tutuklanması gibi talimatlar veriyor. Çocuğun işlemleri bitince de, ya yurda ya da ailesine teslim ediliyor.</p>

<p class="bosluk1"></p>

<p><b>Çocuğun nereye gideceği nasıl ve neye göre belirleniyor?</b></p>
<p>Çocuğa adli görüşmede soruluyor, buradan çıkınca ne yapmak istersin diye. Önce bilgi alıyoruz zaten. Mesela “annem babam beni öldürür” diyen oluyor. Ailesiyle ilgili durumu öğrenmeye çalışıyoruz. Mesela, baban duysa ne olur, abin var mı, nasıl karşılar gibi sorular yöneltiyoruz. Çocuk anlatıyor ne ile karşılaşabileceğini. Bazıları, “Bir şey yapmaz, çünkü benim suçum yok” diyor, bazıları da “Ne olursa olsun, babam çok kötü döver ya da öldürebilir” diyor. Çocuğun söylemlerine göre olması gerekene savcı karar veriyor. Çocuk, “Aileme gitmek istiyorum” dese bile, eğer tehlike varsa savcı, adli görüşmeci ve avukatın ortak kararıyla bir karar alınıyor ama talimat savcıdan geldiği için çocuk yurda gönderiliyor. Çocuk yurda gittikten sonra orada hem sosyal hizmet sorumluları hem de psikologlar var. Onlar ailelerle görüşüyorlar, çocuğun herhangi bir şiddet görmeyeceğine dair bulguya erişirlerse aileye teslim edebiliyorlar çocuğu. Ama erişemezlerse çocuk orada kalıyor. Devlet üstleniyor bakımlarını. Süreç böyle ilerliyor. Adli görüşme bittikten sonra da adli görüşme raporumuzu yazıyoruz.</p>

<p class="bosluk1"></p>

<p><b>Raporda kimlerin görüşü oluyor ve raporda ne anlatılıyor?</b></p>
<p>Sadece adli görüşmeyi yapan kişinin görüşleri oluyor. İfadenin içeriği, ne olup bittiği, çocuğun yaşı, ailesinin nasıl bir durumda olduğu, nerede yaşadığı gibi genel bilgiler yazıyoruz. Yaklaşık bir sayfada da gözlem ve yorumlarımızı belirtiyoruz. Çocuk ön görüşmede bir şey anlattıysa ve adli görüşmede anlatmadıysa neden anlatmadığını, ya da tam tersini, ortamda kaldığı süre boyunca neler yaşadığını, mental durumunu, psikolojik ve bilişsel durumunu, bunu algılayıp algılamadığını ya da travmanın şiddetini, çocuğun o anki ruh halini, hepsini raporluyoruz. Hâkimlerin işine yarayan bir şey oluyor bu. Çünkü çocuk orada bir şey anlatmıyor ama biz oraya “Ön görüşmede çocuk bunu anlatmıştı, adli görüşmede bunu ne kadar ifade etmese de belli ki ön görüşmeden adli görüşmeye kadar geçen zaman içerisinde çocuk kararını değiştirmiştir; çocuğun adli görüşmede söylediği şey güvenli değildir, ön görüşmede alınan bilginin daha doğru olduğunu düşündüğümüz için bunun üzerinde görüşülmesi daha uygun olacaktır” diye görüş bildiriyoruz.</p>

<p class="bosluk1"></p>

<p><b>ÇİM’ler şehirlerde nerelerde oluyor genellikle?</b></p>
<p>Sağlık Bakanlığı’na bağlı bir kuruluşun bünyesinde. Devlet hastanesi, üniversite hastanesi ve çocuk hastanelerinin içinde.</p>

<p class="bosluk1"></p>

<p><b>Sizce çocuk bir sürü yerde ifade verince ifadesi değişiyor mu?</b></p>
<p>Tabii ki değişiyor. Çünkü hem araya zaman giriyor hem de çocuğun duygu durumunda da değişimler olabiliyor. Ayrıca çocuk, “Bunu zaten defalarca anlattım, daha ne anlatmamı bekliyorsunuz” gibi tepkiler de verebiliyor.</p>

<p class="bosluk1"></p>

<p><b>Yaşı çok daha küçük çocuklardan nasıl öğreniyorsunuz durumu? Onlarla nasıl ve ne konuşuyorsunuz?</b></p>
<p>Bu anlattığım genelde 7 yaşın altındaki çocuklar oluyor. Daha soyut düşünceleri oluyor ve ne yaşadıklarının farkında olmuyorlar. Bunu da şöyle ortaya çıkarıyoruz. Çocuklar bir şekilde bize geliyor. Ya da anne doktora götürüyor ve diyor ki “Çocuğun banyosunu yaptırdım, baktım ki genital bölgesinde morluklar var (ekimoz dediğimiz morluk bunlar), buna anlam veremedim” diyor. Düştüğünü düşünenler oluyor ve doktora getiriyor. Doktorlar bu konuda eğitimli, ÇİM’i bildikleri için çocuğa herhangi bir şey yapmadan ÇİM’e gönderiyor. Çocuklarla oyun terapisi ya da drama dediğimiz yöntemlerle iletişim kuruyoruz. Birçok çocuk zaten anlatıyor. Bizim bazı karakalemle çizilmiş, renkli olmayan çıplak vücut resimlerimiz var. Bunlar hem çocuk hem yetişkin resimleri. Önce oyunla bunu anlatmaya çalışıyoruz. Oyunun içinde bunun farkına vardığımızda bir sonraki aşamada olan karakalem çizimleri gösteriyoruz. Ama öncesinde iyi ve kötü dokunma nedir, onları anlatıyoruz.</p>

<p class="bosluk1"></p>

<p><b>Bir çocuğa iyi ve kötü dokunmayı nasıl anlatıyorsunuz?</b></p>
<p>Önce soruyoruz, iyi ve kötü dokunmayı biliyor mu diye. Ve çoğu çocuğa anne babası genellikle anlatmış oluyor. Bizim anlattığımız gibi anlatmıyor ama en azından anne, “Biri sana böyle dokunursa gel bana söyle, ona bağır” gibi şeyler söylüyor. Biz ise “Hani annen senin başını yıkarken vücudunun bazı özel yerlerine dokunur, işte bu iyi dokunmadır, çünkü annemiz bizi sever ve bizi temizler. Ama annemiz dışındaki bazı insanlar özel yerlerimize kötü niyetli dokunur. Biz bundan rahatsız oluruz. Bugüne kadar hiç böyle dokunan oldu mu?” diyoruz. Çocuk, var diyorsa o resimleri gösteriyoruz ve neresine dokunduğunu öğrenmeye çalışıyoruz. Bazen çocuklar bilmiyor. Mesela kız çocukları vajinal bölge ile anal bölgeyi karıştırabiliyorlar. Farkında olmadıkları için ne olduğunu bilmiyorlar. O algıyı bu resimler üzerinden yaratıp gösteriyoruz. Vajinal bölgeye kutu diyor ve bunu resim üzerinden göstermesini istiyoruz. Anal bölgeye popo diyor, bazıları pipi diyor, yani karıştırıyorlar. Çocuk resimler üzerinden anlatırken biz de travmatize olmayacak şekilde sormak zorundayız ama o bilgiyi de almak zorundayız. Çünkü bu suçlunun yakalanması gerekiyor. Bugüne kadar da küçük çocuklarda hiçbir sorun yaşamadık. Çocuk kime daha rahat anlatabilirse onunla konuşmasını sağlıyoruz. Resim de çizdirebiliyoruz. Bunları çocuk hiç anlatmadığında ortaya çıkartamadığımız da oluyor.</p>

<p class="bosluk1"></p>

<p><b>Mesela nasıl resimler çiziyorlar?</b></p>
<p>Bir yetişkini çıplak şekilde çiziyor. Genital bölgeleri ortada. Normalde bir çocuğun bir yetişkini öyle görmemesi gerekiyor. Bu, annesi babası olsa bile. Onu gördüğümüzde anlıyoruz ki bir istismar var; o zaman gerçekte böyle bir şey görüp görmediğini soruyoruz. Çocuk anlatıyor, şu amcayı görmüştüm, babam şöyle yapmıştı diye. Ve zaten sonrasında artık yavaş yavaş ortaya çıkıyor.</p>

<p class="bosluk1"></p>

<p><b>Kuklalar, oyuncaklar?</b></p>
<p>Kuklalar ve oyuncaklar daha çok genital bölgeleri belirgin olan kuklalar ve bebekler oluyor. Çocuklar, yaşına uygun olmayan bazı kuklalarla oyunlar oynuyor. Mesela bir kukla diğerinin üzerine çıkıyor, arkasına geçiyor ve bir şeyler yapıyor. Bunu soruyoruz; ne yapıyorsun, ne yapmak istedin diye. Çocuk orada anlatıyor ve farkına varıyoruz ki çocuk buna tanık olmuş ya da kendi başından geçmiş.</p>

<p class="bosluk1"></p>

<p><b>Bu çocuklar size geldiklerinde hal ve hareketleri nasıl oluyor? Bu konuda gözlemleriniz neler?</b></p>
<p>Her çocukta farklı oluyor. Çok ağır geçirenler oluyor. Biliyorsunuz istismarı yapan kişi dürtüleriyle hareket ettiği için bunun temelinde şiddet de var. Genelde çocukları şiddetle bastırma, söndürme, onların egosunu daha çok baskılama gibi bir duruma geçiyor fail. Dolayısıyla da şiddet de gösterebiliyor. Yani sonuç olarak şiddet gören çocuklar daha sinirli, daha korkmuş çocuklar oluyor. Bir daha başlarına gelme ihtimali var mı, yok mu kestiremiyorlar. Yani, bildiğiniz psikolojik travma özellikleri gösteriyorlar.</p>

<p class="bosluk1"></p>

<p><b>Nedir psikolojik travmanın özellikleri, belirtileri ve sonuçları?</b></p>
<p>Donuk bakabiliyorlar, sorulara bizler gibi hemen cevap vermeyip 10-20 saniye bekleyenler oluyor. Anında cevap verenler de oluyor. Hemen her şeyi ortaya çıkaran da oluyor, anlatmak istemeyen de. Korkuyor, çekiniyor. Korkusunun çeşitli nedenleri var. İstismarcı, çocuğun baba ya da abisi ise, çocuk bunların cezaevine girmesini istemiyor. En başta öğrenmeye çalıştığı şey, “Bunu anlatırsam babam ya da abime bir şey olur mu” oluyor. Bu sadece Diyarbakır için değil, her yerde böyle. Çocuk bunu anlattıktan sonra baba cezaevine girmezse yine aynı evde yaşayacağım, yine başına bunların geleceğini, babanın niye bunu anlattın diyerek şiddet göstereceğini düşündüğü için anlatmak istemiyor. Bazen de çocuklar cinsel istismarın içeriğini çok bilmedikleri için, bunu anlattıklarında babalarını bir daha göremeyeceklerini düşünüyorlar, biraz daha büyük olanları maddi olarak kaygılanıyorlar. “Babamı hapse atarlarsa bize kim bakar” diye düşünüp susuyorlar. Ya da anne, abla ya da diğerleri, çocukları bu şekilde korkutuyor. “Anlatırsan baban cezaevine gider ve biz aç kalırız” gibi şeyler söylüyorlar.</p>

<p class="bosluk1"></p>

<p><b>Peki çocuklarıyla buraya gelen anneler nasıl davranıyor?</b></p>
<p>Farklılık gösteriyor elbette. Bazı anneler 20 yıllık eşi olmasına rağmen gözünün yaşına bakmıyor, çocuğunu koruyor ve destek oluyor. Kocasının ceza alması için uğraşıyor. İnanıyor çocuğuna.</p>

<p>Ama bazı anneler de “Kızım babasını baştan çıkarmış” gibi cümleler kurabiliyorlar. Bunu mahkeme sürecinde ya da ifade verirken söyleyebiliyorlar. “Kocamın suçu yok, kızım bunu yaptı” diye. Maddi zorluklardan dolayı ortaya çıkan ifadeler de oluyor ama çoğu destek veriyor çocuklarına. Fakat feodal düzendeki aileler sıkıntılı olabiliyor. Genelde insanlar, “Tamam bu, çocuğumun başından geçti ama bu çocuk büyüyecek, ben topluma ne anlatacağım, bu çocuk yarın evlendiğinde ne yapacağım, kocasına nasıl anlatacağım, herkes yüzüne vuracak” gibi düşüncelere kapılıp korkuyor ve bunun için anlatmak istemiyor ya da baskılıyorlar.</p>

<p>Dünyada boylamsal<a id="dn4" href="../Text/dn.xhtml#d4"><sup>[4]</sup></a> olarak yapılan bir çalışma var. Bu çalışma cinsel istismar vakalarıyla yapılıyor. 30 yıl süren, pek çok kıtada yapılan önemli bir çalışmadır da. Buna göre istismar vakalarının yalnızca yüzde 2’si adli mercilere yansıyor. Bu, ülkemiz için de böyle. Genelde yüzde 95’lik gibi bir kısmı saklı kalıyor.</p>

<p class="bosluk1"></p>

<p><b>Size gelen olayların yüzde kaçı aile içi? Daha çok kız çocuklar mı geliyor?</b></p>
<p>Kız çocuklar daha büyük oranda. Yaş ortalaması genelde 12-16 arası. 16 yaşından büyükler kendilerini daha iyi koruyabiliyor, kişilik biraz daha oturmuş oluyor, dolayısıyla karşı çıkabiliyor, hayır diyebiliyor, bunun tehlikesinin farkında olabiliyorlar. Daha küçük yaştakiler hayır diyemedikleri için bu yaş grubu daha fazla oluyor. Kız çocukları, erkek çocuklara oranla 5-6 kat fazla. Fakat erkek çocukların sayısını da azımsayamayız. Erkek çocuklar genelde daha küçük yaşta geliyor ve çoğunlukla tecavüze uğramış oluyorlar. Bunun, madde kullanma ve eğitimle alakası yok bana göre. Herkesten, her kesimden gelebiliyor. Mesela bunu yapan kamu personelinin oranı çok fazla, azımsanmayacak derecede.</p>

<p class="bosluk1"></p>

<p><b>Genellikle size başvuranları kim şikâyet ediyor?</b></p>
<p>Ortaya çıkaranlar, genellikle öğretmenler oluyor. Çocuk bir şekilde rehber öğretmenine ya da arkadaşına anlatıyor.</p>

<p class="bosluk1"></p>

<p><b>Kırsaldan çok gelen oluyor mu?</b></p>
<p>Oranlarımız hemen hemen aynı. Kırsaldan daha çok erken evlilik vakaları geliyor. Küçük yerlerde çocuklar herkesi tanıdığı için, failin bunu yapması da zorlaşıyor. Bazen de tam tersi, küçük bir yer olduğu için çok daha fazla saklanıyor.</p>

<p class="bosluk1"></p>

<p><b>Peki çocukların bunu yaşadıktan sonra intihar eğilimi oluyor mu? Denk geldiğiniz, şahit olduğunuz böyle vakalar oldu mu?</b></p>
<p>Benim gördüğüm olmadı ama bir vakada bize geldikten sonra intihar girişimi olmuştu. Ama bazen intihar girişimiyle hastaneye başvuru olmuşsa, doktorlar bunun altında istismar mı var diye bize danışma amaçlı gönderiyorlar.</p>

<p class="bosluk1"></p>

<p><b>Sistemde eksik var mı sizce? Halihazırda yapılanların üzerine bir de şu eklenirse sistem daha iyi olur dediğiniz bir şey var mı?</b></p>
<p>Çocukların sonradan rehabilite edilmesi gerekiyor. Çocuk o an travmatize olmamış gibi görünebilir ama çocuğun bununla baş etmesini sağlayabilecek bir terapi ortamı olmalı. ÇİM’in içerisinde bir travma merkezi kurulabilir. Sadece psikolog ve psikiyatrlar çalışır ve dışarıdan hasta almazlar. Gelenler sadece cinsel istismar ve intihar vakaları olur. Çocuk bu merkezlerde travmasını atlatma noktasında daha iyi iyileşme gösterebilir. Bazen görüyoruz ki aslında çocuk çok korkuyor. Babasının ona bir şey yaptığını düşünmüş ve şikâyet etmiş. Ama babası ona bir şey yapar diye korkuyor hâlâ. Devam eden mahkeme süreci de var. Görüyoruz ki obsesyonları, takıntıları başlamış, onu yapan faili sürekli kâbuslarında gördüğü ortaya çıkıyor. İşte bu, terapiyle çözülebilecek bir şey. Çocuklar bunları atlatmaya yatkın oluyor. Ne kadar erken davranılırsa o kadar iyi olabiliyor. Çünkü gitgide daha komplike hale gelebiliyor ve psikotik dediğimiz çok ağır rahatsızlıklara kadar gidebiliyor.</p>

<p class="bosluk1"></p>

<p><b>Çocuğu genital muayeneye nasıl hazırlıyorsunuz ÇİM olarak?</b></p>
<p>Çok zor bir durum. Eğer bana bir yetişkin olarak, “Sana genital muayene yapalım mı?” deseler belki kabul etmem. Bunu çocuğa anlatıyoruz ve izin verirse yapıyoruz. Bir yerde ona bırakıyoruz. Çünkü izin vermezse bunu hiçbir doktor yapamaz. Zaten ne kadar savcılık ya da mahkeme kararı olsa bile izin istiyoruz. Ona, “Bu anlattığın şeylerden dolayı bir muayene gerekebilir, bu iç beden muayenesine rızan var mı?” diyoruz. Çocuk iç beden muayenesinin ne olduğunu soruyor. Diyoruz ki; “Bu yaşanan olaylardan sonra vücudunda bazı değişiklikler meydana gelmiş olabilir, genital bölgende de olabilir. İstediğin doktorla bunu yapabiliriz ve eğer buna izin verirsen yapacağız. Emin ol sırf senin için yapılan bir şey. Bunu yaparsak karşıdaki kişi daha fazla ceza alabilir. Bunun ortaya çıkarılmasında hiçbir sorun olmaz…”</p>

<p class="bosluk1"></p>

<p><b>Ama korkuyorlar değil mi o koltuğa oturmaktan?</b></p>
<p>Evet, genelde korkuyorlar tabii ki. Çünkü uzun süre o travmaya maruz kalmışsa, muayene sırasında tekrar aynı konumda olmaktan korkuyor. Ama kabul ediyor hepsi. Oturmadan önce stres yaşıyorlar ama bir şey olmadığını gördüklerinde sakinleşiyorlar. Travmayı hatırlatacak pozisyona gelmekten korkuyorlar ve özel bölgelerini başkaları görsün istemiyorlar.</p>

<p class="bosluk1"></p>

<p><b>Aklınızda böyle bir örnek vaka var mı?</b></p>
<p>Beş-altı yaşlarında bir erkek çocuk vardı. Kendi yaşıtları tarafından tecavüze uğramıştı. Çocuğu rahatlatmaya çalıştık ama feci derecede ağladı, karşı çıktı. Hatta kadın doktor geldi. O da çok iyi niyetle, dur derse duracağını, kesinlikle ileri gitmeyeceğini söyledi ama ona rağmen çok ağladı. Bir şekilde rahatlattık, muayenesini yaptık. Başta çok korkutucu olabileceğini düşünüyorlar. Ayrıca karşısında doktor var ve iğne yapacağını düşünüp de korkabiliyor çocuklar.</p>

<p class="bosluk1"></p>

<p><b>Mesela karşınıza gelen bir çocukta, kurduğu cümlelerden tecavüze uğradığını anladığınız oldu mu?</b></p>
<p>Bir çocuk; “Otobüsün içinde herkese bağırdım beni kurtarmaları için ama kimse bana yardımcı olmadı. Abi, bu yapılanlar çok önemli değil benim için ama orada kimsenin bana yardım etmemesi çok ağır oldu” dedi. Erkek çocuktu, yaşı büyüktü bayağı. Bize 18 yaş altı geliyor ama ağır vakalar oluyor. Özgecan olayına benzer, fakat kurtarılmış çok çocuk geldi ve geliyor. Çocuğun aklını kullanarak bir şekilde Emniyet’e ulaşabildiği ve bizim de bir derecede kurtarabildiklerimiz oldu.</p>

<p class="bosluk1"></p>

<p><b>Eğitimleri verdiğiniz sırada geri dönüş oluyor mu hiç?</b></p>
<p>Genelde oluyor. Mesela, 100 kişilik bir eğitimde dört-beş kişi yanıma gelip “Hocam, çocuğumda böyle bir şey gördüm, siz ne dersiniz?” diye sordu. Genelde anneler, çocuklarının mastürbasyon yapmaları, çocuklarına cinselliği nasıl anlatacakları, onları istismardan korumak için neler yapabilecekleri gibi konuları soruyorlar.</p>

<p class="bosluk1"></p>

<p><b>İstismara uğrayan çocuğun bunu anlattığı ilk kişinin nasıl tepki vermesi lazım?</b></p>
<p>Bu kişiler çok şaşırdıklarını, korktuklarını, kendilerini çok çaresiz hissettiklerini söylüyorlar. Fakat bu duyguyu çocuğa yansıtmamaları gerekiyor. Çünkü çocuk bunu size anlatırken, onu koruyabileceğinizi düşündüğü için, size güvenebileceği için anlatıyor. Siz ise korkmuş, ağlamış, onunla beraber ağlayan biri olduğunuzda çocuk ne anlıyor? Güvendiğim kişi de ağlıyorsa ben çok kötü durumdayım, ya da başımdan geçen şey demek ki çok kötü bir şey, diye algılıyor. Yani bunu ilk duyan kişinin çocuğa yardımı çok önemli. Eğer yardım etmezseniz çocukta güvensizlik ortaya çıkabiliyor. Olayı anlatmama yoluna gidebiliyor. İlk anlattığında mutlaka korkmaması gerektiğini, ona yardımcı olabileceğini, elinden gelen her şeyi yapabileceğini söylemeli. Olmayacak şeyleri de vaat etmemeli elbette. “Başına bir daha gelmeyecek, bir daha bu kişiyle karşılaşmayacaksın, bu kişi ceza alacak” diye gelecekte öngöremediğimiz, mahkemede ya da diğer durumlarda ne olacağını bilmediğimiz şeyler söylememek gerekiyor. Bu arada çocuğun bunu anlatarak doğru bir şey yaptığını söylemek, çocuğu bunu yaptığı için desteklemek çok önemli.</p>

<p>Ayrıca çocuğu yönlendirmemek lazım. Çocuk küçükse hemen yönlenebiliyor. “Arkana mı geçti” dersen, “evet arkama geçti” diyor. Çünkü sen öyle söylediğinde, çocuk bu hareketin, bunu yapana daha fazla ceza getireceğini düşünüyor. Çocuğa şunu belirtmek gerekiyor: “Bak, şimdi ağlıyorum ve bu olabilir, insanlar ağlayabilir ama bu, baş edemeyeceğimiz bir durum ortaya çıkarmıyor. Sen de biliyorsun ki bazen canın acıdığında ağlıyorsun. Ben de bundan dolayı ağladım” demek ve onu yalnızlaştırmamak gerek. Ve ona dokunmak, yalnız olmadığını hissettirmek çok önemli. Bunu özellikle annenin yapması çocuk için çok daha önemli. Çünkü çocuklar doğduklarında, memeyi emerken annenin vücuduna dokunmak ve o ten sıcaklığını almak isterler. Bu, hemen hemen bilinçdışı olarak hepimizde vardır. Emin olun, bu fail belki sizin çocuğunuza bir daha bunu yapmayacak ama bunu diğer çocuklara yapma ihtimali çok yüksek. Bu kişi bunu yaptığında yakalanmazsa diğer çocuklara yapabileceğini düşünerek bu ifadeyi vermek gerekiyor.</p>

<p class="bosluk1"></p>

<p><b>Hamile kalan çocuk vakalar geldi mi hiç?</b></p>
<p>Geliyor. Bazen çocuk bunun farkında bile olmuyor, karnının ağrıdığını, kendini çok rahatsız hissettiğini söylüyor mesela. Annesi doktora götürüyor, ultrason çekiliyor ve gebe olduğu ortaya çıkıyor. Sonra doktor, anneye hiçbir şey söylemeden bize gönderiyor. Biz, orada aileye anlatıyoruz bu durumu. 8 aylık gebe de geliyor, 1 aylık gebe de.</p>

<p class="bosluk1"></p>

<p><b>Yani 8 aylık hamile olduklarını orada mı öğreniyorlar? Bu çocukların karnının büyüdüğünü kimse görmüyor mu?</b></p>
<p>Evet, burada anlaşılıyor. Çocuk kilolu oluyor, bir de çok küçük oldukları için fetüs de sağlıksız besleniyor, büyüyor ama anne sağlıksız beslendiği için bebek çok gelişmiyor. Mesela bebek doğduğunda genellikle prematüre oluyor.</p>

<p class="bosluk1"></p>

<p><b>Ensest sonucu bir hamilelik ise tepki ne oluyor?</b></p>
<p>Mesela bir çocuğu, annesi yerine bir yakını getirmişti. Yakınına bunu söylediğimiz anda kadın durdu, “Ben ne yapacağım, gidip annesine ne diyeceğim?” dedi. 14-15 yaşlarında bir kız çocuğuydu. Bu kızın çocuğu doğunca da başka bir şehre gönderildi.</p>

<p class="bosluk1"></p>

<p><b>Bebeği görmek istese de göremez mi?</b></p>
<p>Çocuk doğduğunda şöyle bir şey oluyor: Eğer çocuk anne bakabiliyorsa, buna Aile ve Sosyal Politikalar Bakanlığı’na bağlı kurumlardaki bakıcı anneler de yardımcı oluyor. Doğum yapanlar bazen bebeği hiç görmek istemiyor, bazıları da görmek istiyor. Mesela bebek, babadan, abiden olunca kız da istemiyor. Devlet o çocuğa da, bebeğe de sahip çıkıyor. Onu yetiştiriyor, okutuyor, büyütüyor. Birçok yardımda bulunuyor, işe girene kadar da destek oluyor ona. Ve bu yardımlardan kimsenin haberi olmuyor. Çocuğun kimliği hiçbir şekilde ortaya çıkıp ifşa olmuyor, olamaz. Üniversiteyi okumasında yardımcı olunuyor, okula ve memuriyete öncelikli girmesi sağlanıyor. Hatta cinsel istismara maruz kalmış çocuklar için de bu böyle.</p>

<p class="bosluk1"></p>

<p><b>Sadece yakınları değil, tüm toplum olarak bunu yaşayan çocuğa nasıl davranmak gerekiyor?</b></p>

<p>Küçük yaştaki çocuk için, cinselliği bilmiyor ve bilmediği için de travmatize olmaz diyemeyiz. Çocuk büyüdüğünde olayın ne olduğunun farkına çok net varıyor. O sürede “Çocuk farkına varmadı, o zaman bir şey yokmuş gibi devam edelim” şeklinde davranmasınlar. Bu kimin başına gelirse gelsin travma yaşar. Üstelik bahsettiğimiz kişi, bir çocuk. Sürekli kendini suçlar, “Ben şunu yapmasaydım başıma gelmezdi, böyle olmazdı, neden böyle yaptım” gibi şeylerle sorgular kendini. Çocuğun kendini suçlamaması için ona destek olmak zorundayız. Çünkü bu, onun suçu değil. ÇİM’in en önemli avantajı şu ki, adalet sistemimiz hızlı ilerlemediği için 6 ay ya da 1 yıl sonra mahkemeye çıkıyordu çocuk. Ve tahmin edersiniz ki olayı tam hatırlayamıyordu. Mahkeme, suç tecavüzse ağır cezada yargılıyor ve ağır cezada bir şey anlatmak çok zordur, özellikle çocuklar için. Bunun önüne geçilmesi için ÇİM çok önemli. Çünkü oraya çıkıp hiçbir şey anlatamayan bir sürü çocuk vardı ve davalar erteleniyor, tekrar açılıyordu. Sürecin suyu çıkıyordu ve hep beklemekle geçiyordu. İşte tüm bunların önüne geçmesi açısından çok önemli ÇİM. Eskiden failin de avukatı olduğu için ve çocuk bir şey anlatamayınca demek ki bir şey yok diyebiliyorlardı. Adli Tıp da şu bakımdan önemli bizim için, küçük çocuklar büyük çocuklar gibi organ sokmanın ne demek olduğunu bilmiyorlar. Acı hissini bilmiyorlar. Bacak araları için, acıdı diyebiliyorlar. İşte orada Adli Tıp, “Herhangi bir bulguya rastlanmamıştır” diyebiliyor ama işte biz tam o noktada, bu yaş çocuklarının olay ve zamanları karıştırabildiğini söyleyerek mahkemeyi yönlendirme anlamında ilerleme kaydedebiliyoruz. Yani şimdi, çocuğun ne yaptığını daha iyi bilen bir ekiple çalışılıyor.</p>
<p>Çocukların yararı bizim için önemli.</p>
</body>
</html>