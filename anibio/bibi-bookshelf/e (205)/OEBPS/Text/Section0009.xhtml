<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4><b>“Kızlar kardeşlerini doğuruyor”</b></h4>

<p class="bosluk2"></p>

<p class="mektup">“İnsan kızına sarılırken beni yanlış anlar mı diye</p>
<p class="mektup">düşünür mü hiç?”</p>

<p class="bosluk2"></p>

<p><b>Prof. Dr. Şevki Sözen</b></p>
<p>İstanbul Üniversitesi Tıp Fakültesi Adli Tıp Ana Bilim Başkanı</p>

<p class="bosluk1"></p>

<p><b>Prof. Dr. Yasemin Balcı</b></p>
<p>Sıtkı Koçman Üniversitesi Tıp Fakültesi Adli Tıp Kurumu Başkanı</p>

<p class="bosluk1"></p>

<p><b>Prof. Dr. Mehmet Tokdemir</b></p>
<p>İzmir Kâtip Çelebi Üni. Atatürk Eğitim ve Araştırma Hastanesi Adli Tıp Kurumu</p>

<p class="bosluk1"></p>

<p>İstismara uğramış çocukların genital muayeneleri Adli Tıp tarafından yapılıp raporlanıyor. En doğru tespit, her detayıyla burada sonuçlandırılıyor. Ve buradan çıkan rapor, olayın seyrini değiştirebiliyor, yaşanan olayın vahametini de ortaya koyabiliyor. Peki, istismar edilmiş çocuk, bu muayeneye nasıl hazırlanır, hemen sonrasında nasıl bir psikoloji içine girer, bu muayeneyi yapan doktor ne gibi vakalar görmüştür, çocuklar üzerindeki gözlemleri nedir, ailenin yaklaşımları üzerine neler söyler? Ve çocuk yaşta yaşanan bu durumun yetişkinlikteki etkilerini çok net gözlemlediği hastaları olmuş mudur? Adli Tıp doktorlarıyla yaptığım röportajlarda hepsi tecrübelerini aktarıp çok dikkat edilmesi gereken noktaların altını çizdiler. Olayı yaşayan kişilerle birebir muhatap olan Adli Tıp hekimleriyle Türkiye’nin çeşitli yerlerinde görüşmeler yaptım.</p>

<p>Aklımda bin bir soruyla çıktığım bir yoldu bu. Üstelik bu sorular her geçen gün daha da çoğalıyordu.</p>

<p>Artık neredeyse her gün konuyla ilgili pek çok kişiyle konuşuyordum. Duyduklarımın bende bıraktığı etkiyi tarif edemem.</p>

<p>İğneden bile korkan bir çocuğa genital muayenenin nasıl yapılabileceğini düşünün. Yetişkin kadınların bile ürktüğü o masaya yatırıldığında, bir kız çocuğuna ne denilebilir?</p>

<p>Mağdurla görüşme yaparken nasıl konuşmam gerektiğini bilmek için bu soruların cevaplarını bilmek istiyordum.</p>

<p>Bunları öğrenebileceğim kişiler, çocuğu muayene eden ve rapor veren Adli Tıp uzmanlarıydı. Görüşlerine başvurduğum Adli Tıp hekimleri çok önemli ve özel yanıtlar verdiler. Yıllardır bu işi yapan, oldukça tecrübeli, çok vaka görmüş hekimlerle yaptığım röportajlar çok sarsıcıydı. Türkiye’nin çeşitli noktalarında, her bölgeden ensest vakalarını görmüş Adli Tıp hekimleriyle görüşmek üzere İstanbul, Muğla ve İzmir’de görüşmeler yaptım. Hem bunca yıllık meslek hayatlarında nelerle karşılaştıklarını öğrenmek hem de farklı bölgelerdeki toplumsal bağlamı kıyaslamak istiyordum.</p>

<p>İstanbul Üniversitesi Tıp Fakültesi Adli Tıp Ana Bilim Dalı Başkanı Profesör Dr. Mehmet Şevki Sözen, mağdur çocuğun genellikle ona inanmayacaklarını ve yalnız bırakılacağını düşündüğünü söylüyor. 1987 yılından beri bu işi yapan Şevki Sözen’e kendiliğinden müracaat eden çocuk sayısı sadece 2 imiş.</p>

<p>Şevki Sözen bir gün 19 yaşında bir erkekten bir telefon alıyor. “Babam, kız kardeşime böyle bir eylem yapıyor, tanık oldum, ne yapacağımı bilmiyorum. Yardım edin” diyor telefondaki kişi.</p>

<p>“İstismarda bulunan her zaman baba değil, kadını da gördüğümüz olaylar oldu ama sayıca daha az” diyor Dr. Şevki Sözen. Örnek olarak da, ensest kapsamında olmasa da bakıcı kadınların küçük erkek çocuklara istismarından söz ediyor.</p>

<p>Sıtkı Koçman Üniversitesi Tıp Fakültesi Adli Tıp Kurumu Başkanı Prof. Dr. Yasemin Balcı ise anne oğul ensestiyle değil ama baba oğul ensestleriyle karşılaştığını söylüyor: “7-8 yaşlarında normalde cinsel aktif olmayacak bir çocuk. Okul tuvaletinde diğer çocukların pantolonunu indirip bir şey yapmaya çalışıyor, bunu da bir hizmetli görüyor. Hemen müdüre ve rehber öğretmene anlatıyor. Nereden gördün, öğrendin ve niye yaptın diyorlar. O da ‘babam bana böyle yapıyor’ deyince çocuğun babası tarafından istismar edildiği ortaya çıkıyor. Yani babasının ona yaptıklarını, ondan öğrendiklerini o da başkalarına yapmaya çalışıyor.”</p>

<p>Adli Tıp uzmanlarının, ensestin nedenleri hakkındaki görüşlerine de kulak verelim. Uzun yıllar Fırat Üniversitesi Adli Tıp Ana Bilim Dalı Başkanlığı yapmış olan, şimdi de İzmir Kâtip Çelebi Üniversitesi Atatürk Eğitim ve Araştırma Hastanesi Adli Tıp Kurumu’nda çalışan Prof. Dr. Mehmet Tokdemir’e göre ensestin pek çok nedeni olabilir. Sıkıntı, biyolojik bozukluk, sosyal ya da genetik faktörler… Tokdemir, genetiğe bağlı olmayan hiçbir şey olamayacağını söylüyor. Uzun yıllar Elazığ’da çalışan Tokdemir, ensestin küçük kentlerde ve kırsal bölgelerde yaşanma biçimine tanıklık etmiş. Her bölgede bu olayın ortaya çıkışı ya da çocukların ifşa etmeye cesaret bulma biçimleri bile farklı olabiliyor. Hatta Tokdemir, “Kırsal bölgede yalnızlık da, sapkın davranışlar sonucunda yanlış yönelimler de ensestin sebeplerinden” diye anlatıyor.</p>

<p>Mehmet Tokdemir takip ettiği ensest mağdurlarının, hayatlarının sonuna kadar ya da çok uzun zaman psikolojik rahatsızlık yaşadıklarını ve neredeyse tam bir iyileşme sağlayamadıklarını söylüyor.</p>

<p>Anne baba, çocuğuyla ne kadar ilgili olursa o çocuğun istismara uğrayıp uğramadığının; hareketlerinde, davranışlarında değişiklik olup olmadığının daha kolay anlaşılacağının altını çiziyor uzmanlar. Dr. Şevki Sözen, bu çocukların gördükleri ve bildikleri şeyleri tekrar edebileceğini belirtiyor. Yukarıda Yasemin Balcı’nın verdiği örnek tam da bunu tarif ediyordu. Yani anne babalar çocuğun taklit ettiği davranışlardan şüphelenip bir uzmana başvurabilirler.</p>

<p class="yildiz">* * *</p>

<p><b>Bu çocuklar kurgu yapabilir mi?</b></p>

<p><b>Prof. Dr. Şevki Sözen: </b>Yapamaz. Bilmediği, tanık olmadığı öyküyü nasıl yazsın? Hayatımda hiç kek yapmadım ama size kek tarifi verebilir miyim, veremem. Bu, buna benzer.</p>

<p><b>Prof. Dr. Yasemin Balcı: </b>Yapamazlar. Çocuklar bir şey söylediğinde öncelikle inanmak gerekir. Bu kurgu meselesi sanık avukatlarının çıkardığı bir şeydir. Çocuklar böyle bir kurgu yapamaz.</p>

<p class="bosluk1"></p>

<p><b>Peki, cinsellik öğrenilen bir şey mi acaba? Cinsellik taklit ediliyor ve öğreniliyorsa, dürtüler ne işe yarıyor?</b></p>

<p><b>Sözen: </b>Dürtüsel olan, sizin karşı cinsle ya da cinsel yöneliminize bağlı olarak kendi cinsinizle yakınlaşmanızı sağlar. Ama siz altı yaşında bana farklı şeylerden bahsediyorsanız, mesela bir çocuk “babamın sütü çok acı” diyorsa bunu bilmez, işte burada dürtüsellik yoktur. Ya da 6-7 yaşında bir çocuk resim çizdiğinde basit çizgiler beklenir. Anne baba ve çocuk figürünü çizdirirsiniz; kendini çizer, annesini ve babasını çöp adam olarak çizer. Yuvarlak kafa, bir beden ve çöp bacaklar… İstismar edilen çocuk babanın cinsel organından yükselen çubuk gibi bir şey çizebilir; “Bu ne?” diye sorduğumda, kendince bir ad verir; “Babamın canavarı” der. “Nasıl bir canavar bu” dediğinde “Büyüyor büyüyor büyüyor, kocaman oluyor” der. Burada dürtüsel bir şey yok, gözlem var. Gözlemi de size aktarırken kendi sözcüklerini kullanıyor. “Nereden çıkıyor bu canavar” dediğimde “Babamın cebinden çıkıyor” deyip kendince tanımlar. Çocukların her söylemine dikkat etmek zorundayız. Dikkatli olan her anne, baba ve öğretmen, o çocuktaki değişimi çok rahat fark edebilir.</p>

<p>Örneğin bir vakamız vardı. Baba ailedeki diğer kız çocuklarına karşı son derece sert biri, ama bir kızına çok bağlı. Onu çok seviyor. Herkesi çarşıya, köyüne, tatile yolluyor ama “o burada kalsın, ben ona çok düşkünüm” diyor. Sonra ortaya çıktı ki o, aslında ailenin en sessiz çocuğu. Ses çıkaramıyor; sırf kendi kişiliğinden kaynaklanan bir sessizlik de değil, zaten eylem başladıktan sonra bir şekilde sessizliğe gömülüyor ama burada sessizliğe gömülmesinin farklı etkenleri var. Bir çocuktan bahsediyoruz sonuçta. Bu çocuk farklı nedenlerle sessizliğe gömülebilir. Babası tarafından tehdit ediliyor olabilir; söylersen anneni öldürürüm, kardeşlerine de aynısını yaparım diye. Ya da ödüllendiriliyor olabilir ve ödül almak da hoşuna gidiyor olabilir. Düşünsenize, babanız ailenin diğer kız çocuklarına kötü davranırken, döverken sizi okşuyor. Bu da sessiz kalmasına sebep olabilir. Güzel sözler söylüyor, her istediğini alıyordur. Tabii çok değişik vakalar ve aile profilleri görüyoruz. Çok hızlı bir şekilde çocuğundaki davranış değişikliğini fark eden, müracaat eden, hemen olaya müdahale edilmesini sağlayan anneler oluyor ama bazen de kız çocuğunu suçlayan anneler de olabiliyor.</p>

<p class="yildiz">* * *</p>

<p>Yasemin Balcı’ya göre bazı anneler “Niye benimle değil de çocuğumla böyle bir şey yaptı? Çocuğum acaba yüz mü verdi, işveli mi davrandı?” diye düşünüyor ve inkâr mekanizmasını devreye sokup, ruh sağlığını korumak için çocuğu suçlama yoluna gidiyor. Kendi kızını rakip olarak görebiliyor maalesef.</p>

<p>Çoğu zaman çocuklar olayın ne olduğunu bile algılayamıyor. Balcı’nın aktardığı bir başka vaka da şöyle: “Anne başka bir odada yatıyor, baba sürekli kızını alıp yatak odasına getiriyor, birlikte yatıyorlar. Bir gün kadın, yatak odasına girmek istiyor. Kızı kapıya elini uzatıp annesine, ‘Burası bizim odamız, sen ne yapacaksın bu odada?’ diyor. Çocuk normalin ve doğrunun öyle olduğunu zannedebiliyor. ‘Babalar öyle sever sanırdım’ diyenler de var ve bunlar genellikle sevgi ve şefkat görmeyen çocuklar oluyor.”</p>

<p>Balcı, “Bir taraftan bu durumun anne için de kolay olmadığını ve kabullenmesinin zor olduğunu biliyoruz” diyor. “Önce inanmak istemiyor, şüpheleniyor, sonra fark ediyorlar; çocuk bazen direkt anneye söylüyor ama ilk tepki inkâr etmek oluyor. Hepsi değil ama pek çoğu şok yaşıyor. Çünkü güven ilişkisi dediğimiz şey de sarsılmış oluyor. O güne kadar gelen belli bir aile düzeni var ve her şey altüst oluyor. İnanmak istemiyor, keşke çocuk yalan söyledim dese diye umut ediyorlar. Çocuk da bir süre sonra bakıyor ki evde kargaşa yaşanıyor ve eğer yaşadıklarını söylemeseydi bu hale gelinmeyecekti diye düşünüyor. Çünkü iyi kötü giden bir düzen var evde ve artık o da kalmamış oluyor. İşte çocuk bunu hissettiğinde kendini suçlu hissetmeye de başlıyor. Ve işte tam bu noktada, ‘yalan söyledim’ diyebiliyor.”</p>

<p>Çocuğa cinsel eğitim verilse, çocuğun kendine güveni sağlansa, özel bölgesine kimsenin yaklaşmaması gerektiği öğretilse belki de pek çok istismar engellenmiş, yaşanmamış olacak. Freud’un dediği gibi “güç ve iktidar, güç ve güçsüz ilişkisi” bunlar. Neden çocuklar tercih ediliyor? Çünkü onları susturmak daha kolay. Bu yüzden çocuklara bu anlamda iyi eğitim vermeli ebeveynler.</p>

<p>Şevki Sözen annenin suskunluğu için şunları söylüyor: “‘Kocamı aldı elimden, kendisi tahrik edici davranışlarda bulunmasaydı bu olmazdı’ diye çocuğunu suçlayan anneleri gördüm. O zaman o çocuk, iyice içine kapanıyor; sığınacak hiçbir limanı kalmıyor ve kirlenmişlik damgasını bizzat annesi ona yapıştırmış oluyor.’ Sen zaten kötüsün, senin yüzünden bizim ailemiz yıkıldı, babanı senin yüzünden hapse atıyorlar’ ya da ‘Bu işi kendi aramızda çözüp kapatalım’ diyen anneler var. Bunların etkileri, ileride çocuk büyüdüğünde çok farklı oluyor.”</p>

<p>Prof. Dr. Mehmet Tokdemir de şöyle bir örnek veriyor: “Bazı anneler olayı kabul edilemez ve ifşa edilmesi gereken bir olay gibi görürken, bazı anneler de ‘Çocuk yanlış anlamıştır, kocam böyle bir şey yapmamıştır. O, onu sevmiştir, dokunmuştur. Masum bir şeydir’ diyerek eşini ya da erkek kardeşini savunabiliyor. Mesela ilginç bir vaka anlatayım. İstismara uğrayan çocuğun annesi kardeşini, yani çocuğun dayısını savunuyordu. ‘Niye savunuyorsun’ diye sorduğumda ‘Dayısı çok iyi bir insan, böyle bir şey yapmaz. Bu kız kötü’ demişti. Üstelik olay tecavüzdü. O çocuk öz kızıydı kadının. Ve kadın kendi kızı için ‘Rüya görüyor bu. Buna cinler, üç harfliler musallat olmuş, böyle bir şey yok’ demişti.”</p>

<p>Tahmin edeceğiniz gibi sadece baba, abi, amca dayı değil, dede ensestine de çok rastlanıyor. Tokdemir, “Dede-torun ensesti olmaz olur mu?” diyor, özellikle bunamaya bağlı, alzheimer ve ağır demanslarda bu olayla karşılaşabildikleri söylüyor. İlerleyen sayfalarda dede-torun ensesti olayına bir örnek okuyacaksınız.</p>

<h5 id="sigil_toc_id_25"><b>Çocuğun cinsiyeti, istismarcı için önemli mi?</b></h5>

<p>Tokdemir bu soruya şöyle cevap veriyor: “Çocuğa bunu yapacak kişi için, çocuğun cinsiyetinin erkek ya da kız olması pek önem taşımıyor. Kız çocuk sayısı daha çok ama istismar edilmiş erkek çocuk sayısı da azımsanamayacak kadar. Erkek çocuğun bilinci biraz yerine geldiyse, cinsellik konusunda farkındalığı az da olsa oluştuysa zaten söyleyemiyor. Çünkü toplumumuzda erkeğe yüklenen bir erkeklik rolü, maskülen olma hali var ve bu yüzden çocuk, kendisine homofobik bir yaklaşımla eşcinsel gözüyle bakılacağı korkusuyla, hiç söyleyemiyor. Çünkü söylerse adı çıkacak.”</p>

<p>Belki de bu sebepten dolayı, duyduğumuz istismar vakaları daha çok kız çocuklarının olduğu vakalar. Ne çok erkek çocuğu bu nedenle susuyordur, düşünsenize…</p>

<p>Çocukken bunu yaşayanların, büyüdüklerinde cinsel yönelimlerini değiştirdiği yönünde halk arasında birtakım söylentiler var. Araştırma ve röportajlar için Türkiye’yi dolaşırken de pek çok kez karşılaştım bu söylemle. Fakat konuştuğum uzmanlar, “Bir kişi, uğradığı istismar sonucunda cinsel yönelimini ve cinsiyetini değiştirmez. Zaten öyle doğar ama büyüdükçe kendini ve bedenini tanır. Sonradan olan olayların bunda herhangi bir etkisi yoktur” diyorlar.</p>

<p>Şevki Sözen de bu konuyla ilgili olarak, “Cinsel yönelimin istismarla bağlantısını kuramayız” diyor: “Çocukluğunda cinsel istismara uğramış kişilerin daha sonraki yaşamlarında cinsel davranış bozuklukları sergilediğini biliyor, görüyoruz. Bunun için de cinsel yönelimleri farklılaşabiliyor, ayrıca cinsel yönelim bir hastalık değil, bunun da altını çizeyim. Cinsel kimlik bozuklukları ortaya çıkabiliyor, yeni tanımlamayla cinsel kimlik uyumsuzluğu.Travesti, transseksüalite ya da aseksüalite dediğimiz, hiç kimseyle cinsellik yaşayamama gibi durumlar ortaya çıkabiliyor. Cinsellikten tamamen soğumak ya da çok küçük yaştan itibaren hiperseksüalite dediğimiz aşırı cinsel uyarılmışlık ortaya çıkabiliyor. Zaten bugün baktığımızda cinsel saldırgan davranışları sergileyenlerin, kendi çocukluklarında tedavi edilmemiş cinsel istismar mağduru olduklarını görüyoruz. Yani burada kim mağdur, kim kurban, kim suçlu tartışmaları ortaya çıkıyor. Aslında sanık da bir zamanlar mağdurmuş ve tedavi edilmemiş. Edilseymiş böyle bir davranışta bulunmayacak ve belki sağlıklı bir yaşam sürecekti.”</p>

<h5 id="sigil_toc_id_26"><b>Ensest ve pedofili ayrımı</b></h5>

<p>İnsanların ayırt etmekte zorlandığı iki kavram; ensest ve pedofili. Hekimler, ensest ve pedofiliyi ayırmak gerektiğini belirtiyorlar: “Bir çocuğun bedeninden zevk alan ve kendi cinsel tatmini için bunu kullanan herkes pedofilidir. Bu, ister eylemsel ister zihinsel temelde olsun, hiç önemli değil, pedofilidir. Ensest ise birinci derece akrabalar arasında, yani nikâh düşmeyen, nikâhlanması resmen yasak olan kişiler (baba, anne, abi, dede, amca, dayı, üvey anne-baba) arasında yaşanan, çocuklara karşı yapılmış cinsel eylemlerdir. Ensest davranış içinde bulunan bir kişi, sadece pedofili olmayabilir, erişkine karşı cinsel eylemde de bulunabilir. Ama bir pedofil, cinsel tatmini sadece çocuklar üzerinden sağlar. Yaşıtıyla ilişkiden haz almaz, sadece çocuklara karşı cinsel davranışlara yönelir, bundan zevk alır.”</p>

<h5 id="sigil_toc_id_27"><b>Ensest hastalık mı?</b></h5>

<p>Medyada ensestle ilgili haberler çıktığında ya da eş dost sohbetlerinde konusu açıldığında, çoğu kişi bunu yapanların kesinlikle hasta olduğunu savunur. Peki bu gerçekten bir hastalık mıdır ve dolayısıyla bunu yapan kişi de hasta mıdır?</p>

<p>Konuştuğum uzman kişiler bunun bir hastalık olmadığını söylüyor. Sözen, “Hasta kavramı, konuyu şöyle tehlikeli bir noktaya getiriyor. Bir kişiye hasta dediğiniz andan itibaren yaptığı eylemi hastalık çatısı altında yaptığını söylemiş oluyorsunuz ve yasal anlamda ceza ehliyeti kavramı giriyor işin içine. O zaman kişiye yaptığı eylemden dolayı bir hak tanımış oluyorsunuz. ‘Ben, bu eylemi yaptım ama hastayım. Bir hastalıksa, o zaman bundan dolayı suçlanamam.’ Siz hastalığınız sebebiyle yaptığınız bir davranıştan dolayı suçlanabilir misiniz, ceza alır mısınız? Hayır almazsınız. O zaman biz enseste ya da pedofiliye bir hastalık olarak bakmaya başlarsak, o zaman ceza ehliyeti kavramı devreye girer ve sonuçta bu kişilerin ceza alması ortadan kalkar. O zaman iş çok tehlikeli bir yere gider. Ben bu konuda hastalık kavramının kullanılmasını uygun bulmuyorum. Bu davranışlar, psikiyatrik yaklaşıma göre parafili<a id="dn2" href="../Text/dn.xhtml#d2"><sup>[2]</sup></a> kavramı içinde ele alınıyor. Evet, bu bir davranış bozukluğudur, hastalık da diyebilirsiniz ama bu hastalık ceza ehliyetini etkileyen bir hastalık kavramı olarak değerlendirilemez. Bunu ayırmak lazım. Cezai ehliyetini engelleyecek nitelikte bir hastalıktan söz edilemez.”</p>

<p class="yildiz">* * *</p>

<p><b>Bazı ensest ilişkiler hamilelikle sonuçlanıyor. Bu türden tanık olduğunuz vakalar var mı?</b></p>

<p><b>Prof. Dr. Mehmet Tokdemir: </b>Bir gün ensest şüphesiyle gelen bir hastanın muayenesinde şununla karşılaştık: Kız çocuğu ruh sağlığının bozulup bozulmadığı konusunda rapor düzenlenmesi için kurumumuza geldiği zaman aynen şu ifadeyi kullandı: “Karnımdaki bebeğin babası kocam mı, yoksa babam mı bilmiyorum.” Sekiz aylık gebeydi. Ve çocuk doğdu. Doğduktan sonra tekrar muayeneye geldi mağdur. Herhangi bir şekilde bir inceleme yapılmamıştı. Ve çocuğa “Bu çocuk kime aittir sence?” diye sordum. “Eşimden bence” dedi, nereden bildiğini sorunca da, “Çünkü ona çok benziyor” dedi.</p>

<p><b>Balcı: </b>Kız, annesinden, aile fertlerinden, arkadaşlarından ve doktorundan bile saklamış. Hamile olduğu ortaya çıkınca demek ki burada bir rıza var deniyor. Kızın kanundaki çocuk da babasından. “Demek ki burada rıza var, tehditle işlendiğine dair inandırıcı bir delil yok” diyorlar mahkemede. Yani çocukların bunu nasıl gizleyebildiklerini, konunun dinamiğini, yargı mensuplarının da bizim gibi anlaması lazım. Buradan hareketle, “rızaya dayanan cinsi münasebet suçu” değil, “rızaya dayalı cinsel suç” olarak değerlendirilmesi gerektiği belirtiliyor. Yazılı şekilde hükme varılmasıysa isabetsizliği nedeniyle bozulmuş. Yerel mahkeme kararda direnmiş. Şöyle ki; mağdurun babasıyla yaşadığı cinsel ilişkiyi uzun süre aile fertlerinden, arkadaşlarından, doktorundan gizlemesi ve hamileliğin kesinleşmesi üzerine açıklamak zorunda kalması, suçun tehdit ve manevi cebir altında işlenmediğim göstermez. Olay ortaya çıkıp mağdur babasından şikâyetçi olduktan ve sanığın eylemi birçok delille sabit olduktan sonra dahi mağdurun üvey annesi, sanığın, yani kocasının böyle bir şey yaptığını kabul etmiyor. Bu husus, dosyadaki ifadesiyle sabittir. Bu durumda mağdurun söz konusu olayları, aile fertlerine anlatmasının boş bir çaba olacağı ve sonuç getirmeyeceği, bu koşullarda yaşayan mağdur açısından bilinmektedir. Yani mağdurlarda kendisine inanılmayacağı bilgisinden kaynaklanan bir çaresizlik duygusu oluyor.</p>

<p class="bosluk1"></p>

<p><b>Peki, 15 yaşındaki bir çocuğa “rızan var mıydı?” demek ne kadar insanlık, ne kadar hak ve hukuktur?</b></p>

<p><b>Balcı: </b>“Bu olay, toplumca kabul edilemez ve utanç verici nitelikte. Ekonomik ve sosyal olarak ailesine bağlı, henüz reşit olmamış, köy ortamında dedikodu konusu yapılacak ve ilerideki sosyal hayatını, evlenmesini dahi etkileyecek bu durumu insanlardan gizlemesi mağdurenin en doğal hakkıdır” diyor yerel mahkeme. “Hiçbir kız çocuğunun, öz babasıyla bu tür ilişkiye kendi rızasıyla girmesi hayatın olağan akışına uygun olmadığı gibi, mağdurenin susması da rıza olarak kabul edilemez” diye de eklemiş.</p>

<p class="bosluk1"></p>

<p><b>İstismar edilmiş bir çocuğun ne kadar korkmuş ve utanmış olduğunu, belki de öldürülmekten korktuğunu biliyoruz. Aklından tüm bunlar geçerken, Adli Tıp Kurumu’na geldiğinde, o ruh hali dışarıya nasıl yansıyor?</b></p>

<p><b>Sözen: </b>Annenin, çocuğu buraya getirirken nasıl hazırladığı çok önemli. Ama bu çocuklar zaten travmaya uğramış. Demek ki bu çocuk anne ya da yargı tarafından bir oraya bir buraya götürüldüyse, çocuk defalarca yaşadığı olayı anlatmak zorunda kaldıysa, farklı muayenelere tabi tutulduysa zaten travma üstüne travma yaşamış oluyor. İkincisi, artık bilgi kirliliği oluşmuş oluyor ve işimiz o zaman çok zorlaşıyor. Çünkü bazen anneler evde sorgularken ya da muayeneyi yapan ekip sorgularken, çocuğa yönlendirici sorular sorup, o soruların cevabını hazırlıyor. Bu sefer bilgi kirliliği oluyor ve iş zorlaşıyor. Anne mesela, “Bunu da yaptı mı, orana da bunu yaptı mı?” diye soruyor ve çocuk o zaman diyor ki, “demek ki orama da bunu yapması gerekiyor ki daha güçlü bir söylemim olsun, daha az suçlanayım.” Yani burada aslında yanlış kişiyi suçlama olasılığınız da ortaya çıkabiliyor.</p>

<p><b>Balcı: </b>Bir vakamız vardı. Anne biraz zihinsel engelli ama evliliği yürütüyor. Anne, düğüne gitmiş, o sırada çocuk da evde. Henüz altı-yedi yaşlarında. Biraz da yaşından küçük gösteriyor. Baba eve geliyor. Çocuğun yatağı da anneyle babanın yatağının yanında, yani aynı odada yatıyorlar. Baba çocuğu önce yatağa alıyor. Soyuyor ve istismar ediyor, tecavüz etmeye çalışıyor. O kısmı tam hatırlamıyorum. Ama çocuk evden kaçıyor, ne yapacağım bilemiyor, ağlıyor. Düşünün köy yerinde, evin dışında çıplak bir şekilde, duvarın dibinde pusmuş bir halde dayısı tarafından bulunuyor. Dayısı şaşırıyor elbette ve soruyor ne olduğunu. Çocuğu annesine götürüyor. Anneanne de çocuğa: “Kızım neden böy-lesin, hava soğuk, ne oldu sana? Yine baban mı dövdü seni?” diyor. Çünkü baba içip içip eve sarhoş gelen biriymiş. “Anneanne babam beni dövmedi, etti” diyor. “Ne etti?” diyor anneanne. “Ayıp şeyler yaptı, dövmedi öptü” diyor. “Yavrum babalar öpebilir, sevebilir.” “Öyle değil anneanne” diyor çocuk. İşte orada anneanne torununun külotunu çıkarıyor, kanamasını görüyor; derken hemen polise başvuruyorlar. Dayı gidiyor, babayı dövüyor. Baba da zaten itiraf ediyor, “Sarhoşken ne yaptığımı bilememiş olabilirim. Kötü bir niyetim yoktu” diyor. Fakat çocuk sonraki süreçte olayı çocuk mahkemesinde anlatırken bu kısımları atlamaya çalıştı. Çünkü beyin silmeye çalışıyor tüm bu yaşananları. Savunma mekanizması devreye giriyor.</p>

<p class="bosluk1"></p>

<p><b>İstismar mağduru, örselenmiş çocuklara nasıl yaklaşıyorsunuz?</b></p>

<p><b>Tokdemir: </b>Bu çocukların, psikologlar tarafından hem psikiyatrik muayeneleri yapılıyor hem de 18 yaşından küçük olanlar psikiyatrlarımız tarafından sürekli gözetim altında tutuluyor. Bu muayeneleri yaparken olayı çocuğa tekrar hatırlatmamak için dikkatli olmak lazım. Çünkü düşününce ya da duyunca tekrar bu olayları yaşayabiliyorlar. Onun için yaklaşımı doğru, bu konuda bilgili bir çocuk psikiyatristi onlara yardımcı oluyor. Bizler de heyet olarak ruh sağlığı bozulmuştur ya da bozulmamıştır diye değerlendirip raporumuzu yazıyoruz.</p>

<p class="bosluk1"></p>

<p><b>Çocuk babası tarafından değil de başkası tarafından tacize uğrayınca yaralar daha çabuk mu iyileşiyor sizce?</b></p>

<p><b>Sözen: </b>Tedavisi daha kolay. O çocuğu sarıp sarmalamak daha kolay. Neden, çünkü çocuğu sarıp sarmalarken ona güvenli bir alan yaratmanız gerekiyor Ve aile, daha doğrusu bilinçli bir aile, cinsel istismara uğramış bir çocuk için en güvenli alan. Bunu aile dışından biri yaptıysa ve aile de bilinçli davranırsa çocuk sarıp sarmalanıyor. Hele ki bunu ona yapan kişi ceza alırsa, çocuk da kendisine bunu yapanın ceza aldığının bilincinde olabilirse iyileşebiliyor. Tabii çocuğun belli aralıklarla çocuk psikiyatristinin programlarına katılması gerekiyor. Tedavisi düzenli bir şekilde yapılması önemli. Çocuk güvenli alanda gayet sağlıklı iyileşir. Fakat istismar aile içinde olduğunda çocuğun suçlanması devam ediyor. “Baban senin yüzünden böyle oldu, bak işte aç kaldık”, ya da “amcan böyle oldu, bak onlarla görüşemiyoruz, baban onu öldürecek.” Diğer yandan çocuğu babaannesi de suçluyor: “Amcan böyle bir şey yapmaz, iftira attın sen” gibi… İki taraf bölünebiliyor ve anne baba boşanabiliyor. Suçlanan tarafın yakınları, babaannesi dedesi çocuğu suçlamaya başlıyor, çocuk o taraftan kopmak zorunda kalıyor. Anne de bir koruma ağı oluşturmaya çalışıyor veya o da suçlamaların içine katılabiliyor. “Sen böyle davranmasaydın, sadece bana söyleseydin ve bir şekilde içimizde çözseydik” gibi birtakım konuşmalar işin içine giriyor. Çevre faktörü de işin içine giriyor, aile çevresi olayı duyuyor. Daha kapalı bir alanda halledilecekken, bir anda aile parçalandığı için herkes bunu duymuş oluyor, damgalanmak hissi çocukta fazlalaşıyor. O nedenle çocuğun örselenmesi çok daha büyük boyutlu olabiliyor.</p>

<p class="bosluk1"></p>

<p><b>Çocuğun yaşadığı istismar ve kendini ifade etme şekli de yaşıyla bağlantılı. İstismara uğramış ve yaşı daha küçük olan bir çocuk kendini nasıl ifade eder, hareketlerinde nasıl değişimler olur?</b></p>

<p><b>Sözen: </b>Üç yaşında bir çocuk, olup olmadık yerde soyunmaya başlıyor. Bir ya da iki yaşındaki çocuğun cinsel istismara uğradığını anlamak zaten zor. Ama beklemediğiniz ve şaşıracağınız bir şekilde aşırı uyarılmış cinsellik görüyorsunuz. Aşırı uyarılmış cinsellik dediğimiz şey şu; mesela çocuk oyun kurarken bile cinsellikle ilgili oyunlar kurmaya başlıyor. Şimdi zaten çocuğun normal gelişim sürecinde bedenini tanıma, başka bedenleri tanıma gibi doğal bir süreci var. Beklediğimiz belli bölgelere daha ilgi duyma, ya da annesinin babasının bedenine ilgi duyma gibi zaten doğal bir akış var ama bunun dışında çok daha fazla cinsellik üzerine oyunlar kurduğunu görüyoruz.</p>

<p class="bosluk1"></p>

<p><b>Üç yaşındaki çocuk bunu yapar mı peki?</b></p>

<p><b>Sözen: </b>Yapar. Kendi yaş grubundaki çocuklarla oynarken o davranışları taklit etmeye başlıyor. Çünkü uğradığının bir cinsel istismar olduğunu anlayamıyor ve bunu oyun olarak düşünüp, arkadaşına da bu oyunu taşımaya kalkıyor. Bu sefer de o şekilde fark ediliyor. Cinsel istismar sırasında duyduklarını da oyunda söylüyor. Mesela bir erkek çocuk vakası vardı ve orada da çocuk hafta sonları babanın yanına gidiyordu. Her gittiğinde de baba çocuğunu istismar ediyordu.</p>

<p>Çocuğun sergilediği değişik hareketler annenin ilgisini çekiyor ve anne bunun üzerine gidince olayın aslı ortaya çıkıyor.</p>

<p>Anne, çocuğunda gördüğü garip hareketleri önce bir hastalık zannetmiş. Ama olayın perde arkası bambaşka. Babanın özgeçmişine baktık, o da babası ve amcası tarafından zamanında istismara uğramış ve kendi kafasında bir şekilde kendini korumak amaçlı, çocuğunu istismar ediyordu. Fakat işin kötü tarafı, babanın bunun aslında bir cinsel saldırı olmadığını düşünüp normalleştirmiş olması. Sonra istismarcı baba gözaltına alındı ve 15 gün sonra da serbest bırakıldı.</p>

<p>Yargı kuşkusuz bu olguları ayıklamak zorundadır ama sırf buna odaklanıp gerçek bulgulara sahip vakaları göz ardı edebiliyor ya da ben bir rapor veriyorum, aynı çocuk, mahkeme tarafından başka bir yere gönderiliyor, yani başka bir Adli Tıp Kurumu’na ve eğer orası muayeneyi doğru yapmazsa bulgu atlanabiliyor. Yargının gönderdiği kurum tanılamayı yapmıyor ve o zaman da hâkimlerin iki raporu oluyor. Biri tanımlamış diğeri tanımlamamış.</p>

<p class="bosluk1"></p>

<p><b>Peki, çocuklara rapor verilirken, heyette kimler oluyor? Hâkime verdiğiniz bir rapor var ve bunun neticesinde de serbest bırakılan istismarcı bir baba. Bazı olaylara ilişkin verilen Adli Tıp raporlarında istismarı yapanın mesela baba ya da abi olduğu belli. Buna rağmen hâkim niçin karar verirken raporu baz almıyor?</b></p>

<p>Heyette, Adli Tıp uzmanı, çocuk psikiyatristi ve gerekirse çocuk cerrahı, pedagog ile psikolog da oluyor. Bunların hepsi bir araya gelip çocuğu değerlendiriyor. Çocuğun testleri yapılıyor ve Adli Tıp Kurumu’nda böyle bir heyet kuruluyor. İstanbul Tıp Fakültesi Anabilim Dalı’nda, Marmara Üniversitesi Çocuk İstismarı Merkezi var, farklı farklı bünyeler içinde farklı heyetler var. Bu heyetlerin içine baktığınızda aynı çocukla ilgili farklı raporlar çıkabiliyor. Hâkim de aslında kendi açısından zorda kalıyor. Bazen başka Adli Tıp kuramlarının raporlarını da isteyebiliyorlar. Ve ilginçtir ki bizim verdiğimiz raporun aksi yönünde raporlar çıkabiliyor. Atlanılan çok fazla şey oluyor. Dolayısıyla eksik rapor üzerinden değerlendirmeler yapılıyor. Fakat bu rapora verecek kişi ve merkezlerin tıbbi donanımının son derece iyi olması gerekiyor.</p>

<p class="yildiz">* * *</p>

<p>Sözen, bu işi üniversite hastanelerinin yapmasını, özellikle Adli tıp ana bilim dallarının çatısı altında yapılmasını ve heyet kurulacaksa da burada heyet kurulması gerektiğini düşünüyor. “Başka nerelerde yapılıyor” diye sorduğumda, bakanlığa bağlı olan Adli Tıp Kurumu’nda yapıldığını ama üniversite hastanelerinde yapılmasının daha sağlıklı olacağını söylüyor.</p>

<p>“Onların verdiği raporda eksiklikler olabileceğini söylüyorsunuz. Niçin? Ve hayati önemde olan bu konuyu gündeme getirdiniz mi?” sorusuna da şu cevabı veriyor: “Çünkü orada daha hızlı tempoda ve daha fazla sayıda vakaya bakıyorlar. Dolayısıyla farklı değerlendirme sonuçları çıkabiliyor. Evet, çok konuştuk, söyledik. Ama üniversiteler her ne kadar resmi bilirkişi statüsü taşıyor olsa da Adalet Bakanlığı’na bağlı olduğu için, orada sıkıntı yaşıyoruz.”</p>

<p class="yildiz">* * *</p>

<p><b>Hangi çocuklar daha çok istismar edilir? Hangi yaş grubu ya da nasıl bir aile yapısına sahip olan çocuk daha çok tehlike altında?</b></p>

<p><b>Balcı: </b>Çocuk engelli ise risk büyük demektir. Çünkü ifade etmesi zor oluyor, algılayamayabiliyor.</p>

<p><b>Sözen: </b>Kategorize etmemiz mümkün değil. Ama biz ensest olgularında, ağırlıklı olarak da öz baba kaynaklı ensest vakalarında genelde sosyokültürel ve sosyoekonomik faktörlerin önemli olduğunu ve göç almış ailelerde daha çok olduğunu görüyoruz. Ensest eylemlerini sıklıkla, beş kişinin aynı odada yattığı durumlarda görebiliyoruz. Ama sosyoekonomik düzey değiştikçe, aile biraz daha zenginleştikçe kardeşler arası ensesti daha yaygın görüyoruz. Ekonomik ve kültürel düzey düştükçe babadan kaynaklı ensesti daha çok görüyoruz.</p>

<p class="yildiz">* * *</p>

<p>İstismarcı kişi tutuklu yargılanırken elbette boş durmuyor ve kendine bir avukat tutuyor. Ve o avukat da istismarcıya, ne söylerse suç olur ve ne söylerse bu cezadan kurtulur, öğretiyor.</p>

<p class="yildiz">* * *</p>

<p><b>İstismarcı ne söyleyip de suçlamalardan sıyrılabiliyor?</b></p>

<p><b>Balcı: </b>Okşamayla, dokunmayla başlıyor. Sonra, aramızda kalsın, sırrımız olsun, şuna buna söylersen böyle olur diye tehditlerle devam ediyor. “Kendi istedi derim, aklı başında demem yeterli olur” diyor. Bunu söyledikleri an çocuklar konuşmaktan vazgeçiyor. “Kendi istedi” cümlesinin karşılığı, toplumda çok kanıksanan, “dişi köpek kuyruk sallamazsa erkek köpek peşine düşmez” anlayışı oluyor. Bu cümlenin karşılığını bir yargı mensubuna anlatmak mümkün müdür bilmiyorum ama çocuklar için ciddi bir tehdit. Elbette başka tehditler de gündeme geliyor. “Bir şey elde edemezsin, olan sana olur, annene zarar vereceğim, kardeşine zarar veririm” gibi şeyler söylüyor istismarcı ve bu arada istismarı yaşamaya da devam ediyor çocuk. Bu arada tecavüz de gerçekleşmişse ve üç-dört yıl sonra bir şekilde dile getirilip yargıya intikal ettirilmişse birkaç yıl önceki tecavüzün bulgusu tabii ki kalmıyor. Bu yara iyileşir ama iyileştiği yerde iz bırakır. Sonuç olarak bu anlaşılıyor. Bu arada çocuk, aslında güvenmesi gereken aile bireyleri tarafından yalancılıkla suçlanıyor, ona inanılmıyor ve çocuk aslında tam da burada yıpranıyor.</p>

<p><b>Prof. Dr. Şevki Sözen: </b>Bir cinsel istismar vakamız vardı, çocuk anneye bir öykü anlatmış. Öyküde de birini suçluyor. Olay bize geldi. Okulundaki bir müstahdemi suçluyor. O, bana okulda bunu yaptı, beni tuvalete soktu, pantolonunu indirdi, zorla başımı eğdi gibi anlatıyor. Anne panik halinde, orana da bunu, şurana da şunu yaptı mı diye soruyor. Bu çocuğun bu yaş grubunda bunu bilmemesi gerekiyor. Sekiz yaşında çocuğun, oral bir seksüel eylemi bu kadar net anlatmaması gerekiyor. Ama biz o müstahdemle ilgili sorulan çocuğa sorduğumuzda çocuk çok çelişkili şeyler söyledi. “Tuvalet küçük, sen bağırmadın mı, ses çıkarmadın mı?” gibi sorular sorduğumuzda çocuk bir öyle diyor, bir böyle diyor. Oradaydı diyor, öğretmenler odasındaydı ya da müdürün odasındaydı diyor. Evet doğru, sonuçta öğrendik ki gerçekten bu çocuk istismara uğramış. Başkasının hikâyesi değilmiş anlattığı.</p>
<p>Başka bir vakamız daha vardı. Çocuk sırf ailesinin ilgisini çekmek için anlatmıştı, oysa kendisi hiç böyle bir şey yaşamamış. Bir arkadaşı yaşıyor olayı ve bu çocuk da arkadaşının yaşadığını kendine mal edip annesine anlatıyor. Bunu anlattığında anne ve baba onunla çok ilgilenmiş. Çocuk ilgi eksikliği yaşıyormuş ve dikkat çekmeye çalışmış.</p>


<p>Bir vakada, iki kız kardeşe dayıları istismarda bulunuyor. Çocuklar bunu yaşadığında biri sekiz, diğeri dokuz yaşındaydı. Parçalanmış bir aileydi. Tecavüze uğradıklarında biri 11, diğeri de 12; bize geldiklerinde de 13 ve 14 yaşındaydı kızlar. Dayımız bizi seviyor, diye düşünmüşler ilk başta. Küçükler, ne düşünecekler ki başka değil mi? Kucağına oturtturuyor dayı ve hadi atçılık oynayalım gibi şeyler söylüyor. Dokunmalar, okşamalar, öpmeler derken… Çocuklardan birinin anlattıklarını çok iyi hatırlıyorum. “Karne aldığımız gündü” demişti. Okul bitmiş ve o gün tecavüz etmiş kıza… Kızlardan biri intihar girişiminde bulunuyor, diğeri de evden kaçıyor. Kaçan bulunuyor ve o arada da dayı evleniyor. Eşinden çocuğu oluyor ve tüm bunlar sebebiyle bu kızlara şikâyetçi olmamaları için “Dayınızdır, yapmayın etmeyin, sizin yüzünüzden her şey berbat olacak” diyorlar. Ve kızlar bu baskılar karşısında dayılarını kurtarmaya çalışıyor ve mahkemede dayılarına iftira attıklarını söylüyorlar. Olayın ortaya çıkışı ise bambaşka bir trajedi. Kızlar oturdukları restoranda bir adamın kendilerine baktığını ve çok rahatsız olduklarını oranın sahibine söylüyorlar. Polis çağırılıyor vs. Sonra babaları geliyor ve “ortada önemli bir şey yok, siz çocuklara bakmayın, ben esnaf adamım, adımız kötüye çıkmasın” diyor. Çocukları muayene etmemiz lazım ama çocuklar genital muayene olmak istemiyor. Yaşları küçük, anlatmaya, aydınlatmaya çalışıyoruz. Muayene esnasında çocuklar olayı anlattı. Olayı anlamak için bazı sorular sordum, hepsine hayır yanıtı aldım ve “Özel bölgenizi siz ve anneniz dışında herhangi birisi gördü mü?” dediğimde işte o zaman dayılarının yaptıklarını anlattılar. Sonra çocuklardan biri ağlamaya başladı. Yaşadıklarından sonra hayatının tamamen değiştiğini ve artık toparlanmasının mümkün olmadığını, hayatının bittiğini söyledi. Elbette sonrasında psikiyatri uzmanı da çocuklarla görüştü ve tüm bunları da rapora yansıttık. Çocukların “iftira attık” diye ifade vermeleriyle kapanan dosyayı yeniden açtık, ama sonrasında ne olduğunu bilmiyorum. Bir başka vakada da, 8. sınıf öğrencisi bir kız, öğretmenine anlatıyor. Öğretmeni jandarmaya ihbar ediyor ve olay öylece ortaya çıkıyor. Baba, abi ve amca gözaltına almıyor. DNA testi yapılıyor ve çocuk iki aylık hamile. Babasından hamile olduğu ortaya çıkıyor. Yani kardeşine hamile… Anne de, baba ve amcayı şikâyet ediyor. Oğlu da işin içinde ama o oğlunu korumaya çalışıyor. Çünkü o, çocuğu. Kız da abisini değil, baba ve amcasını şikâyet ediyor. Üstelik DNA’da baba ve amcanın verileri de çıkıyor ama buna rağmen inkâr ediyorlar. Ne ceza verildiğini bilmiyoruz.</p>

<p class="bosluk1"></p>

<p><b>Çocuk istismar yaşadığında, o anda ve sonraki süreçte nasıl tepkiler veriyor? İçe dönük mü oluyor, korkuyor mu?</b></p>

<p><b>Balcı: </b>12 yaşında, 6. sınıfa giden bir çocuk. Babası fabrika işçisi. Sıklıkla alkol alıyor ve evdekilere şiddet uyguluyor. Baba çocukların annesini evden kovuyor, çocuklar da anneyle birlikte annenin arkadaşında kalmaya gidiyor. Fakat anne, ‘hadi çocuklar eve dönelim artık! diyor ve ne olursa olsun aile birliğini devam ettirmeye çalışıyor. Ama çocuklardan 12 yaşında olanı ‘anne, sana bir şey söyleyeceğim’ diyor ve babasının kendisine tecavüz ettiğini anlatıyor. Eve geri dönmüyorlar. Çocuğun anlatımına göre baba, geçen bir yıl içinde çocuğa defalarca istismarda bulunmuş. Annesi ve ablası evde yokken evin bir odasına kilitleyip tacizlerini gerçekleştirmiş. Bazen diğer odada kardeşleri oyun oynuyormuş ve baba, odaya gelmemelerini söylüyormuş diğer çocuklara. İlk seferinde canının çok yandığını, cinsel organından kan geldiğini görüyor. Bazen cinsel organına yağ sürerek tecavüz ediyor baba. Bu sırada çocuğun cinsel organını öpüyor. Genellikle bunları annesiyle ablası evde yokken ve sarhoşken tekrarlıyor. Kimseye söylememesini tembih ediyor. Çocuk babasının döveceğinden korkup kimseye söylemiyor. Daha kötü şeyler yapabileceğini düşünüp sineye çekiyor. Bu, rıza gösterdiği anlamına gelmiyor. Zaten 12 yaşında. Çocuk bunu hiç söylemiyor, ta ki evden ayrıldıktan sonra annesi ‘tekrar eve dönelim mi’ diyene kadar. O şansı kaçırmak istemiyor ve o zaman itiraf ediyor. Anne de eve dönmüyor. Şikâyette bulunuyorlar. Biz olayı anlatmasını istediğimizde çocuk ağlamaya başlamıştı. Babasının kendisine kötü şeyler yaptığını, ona kızgın olduğunu ifade etmişti. Sonra ruhsal muayenesi yapıldı. Çocuğun ruh sağlığının bozulduğu, nasıl tepki verdiği, nasıl davrandığıyla ilgili psikiyatri raporları var. İnsanlara karşı güvensiz, ürkek ve tedirgin olduğu, algı sapması olmamakla birlikte duygu durumunun depresif olduğu, olaydan bahsederken sürekli ağladığı raporda belirtiliyor. İstismarın yaşandığı dönemde ve sonrasında geceleri uyuyamıyor. Yalnız yatamıyor, bağırarak uyanıyor, içine kapanıyor, sese karşı aşırı duyarlı bir çocuk oluyor. Bu çocukta herhangi bir zekâ geriliği yok. Bütün bunlar sadece yaşanan olayla ilgili post-travmatik stres bozukluğu dediğimiz durumun belirtileri. Bunları psikiyatrlarla değerlendiriyoruz.</p>

<p class="bosluk1"></p>

<p><b>Türkiye’de bu konuda neden çok az araştırma yapılıyor ya da hiç yapılmıyor?</b></p>
<p><b>Balcı: </b>Biz bir araştırma yaptık ve yurtdışında yayımlanmak üzere bir dergiye gönderdik.</p>

<p class="bosluk1"></p>

<p><b>Neden Türkiye’de yayımlamıyorsunuz?</b></p>
<p><b>Balcı: </b>Türkiye’deki dergilerin bilimsel değeri bizim için özellikle doçentlik sınavında çok yüksek değil. Onun için Türkiye’deki akademisyenler yurtdışı yayın yapmaya yönlendiriliyor. Çünkü yurtdışı yayınınız olmazsa doçent olamıyorsunuz. Veya profesörlüğe atanırken de doçentlik şartları isteniyor. Türkiye’de uluslararası endekse giren çok fazla dergi olmadığı için de daha çok yurtdışına gönderiyoruz.</p>


<h2 id="sigil_toc_id_28">Yaşanmış bir olay</h2>

<p>Baba serserinin teki. İşi yok gücü yok. Anne ise bir yerde hizmetli olarak çalışıyor. Baba, annenin evde olmadığı zamanlarda kızını istismar ediyor. Fakat öğreniliyor ki, bu kişi kadının görme engelli kız kardeşine de yıllar önce istismarda bulunmuş. Yargıya da taşınmış olay ama kanıtlanamamış ve dosya kapanmış. Çocuk bu yaşadığını teyzesine anlatıyor, teyze inanıyor, çünkü kendi de zamanında yaşamış aynısını. Adam teyzeyi evden göndermek istiyor, hem konuşmasınlar, hem de rahat bir şekilde amacına ulaşsın diye. Annenin diğer kardeşleri görme engelli kardeşlerini almaya geliyor eve. O arada kız ağlamaya başlıyor, çünkü teyzesinin gitmesini istemiyor. Çünkü teyze giderse dayanışma da biter ve yalnız kalır. Teyzesi ısrar ediyor yaşadıklarını anlatması için. Anlatıyor çocuk, annesi inanamıyor ama sonrasında bir plan yapıyorlar. Çocuğun dayısı, teyzeleri ve annesi saklanıyor. Anne banyoya gidiyor, kızının telefonunu ayarlıyor. Baba, kızın odasına gelirse kız telefonda 1 tuşuna basacak ve anne durumu anlayıp odadan çıkacak. Adam eve geliyor ve bakıyor ki evde kimse yok.</p>

<p>Kız yalnız. Ve odaya çekiyor çocuğu, tam istismar edecekken kız hızlı arama yapıyor ve evdekiler odaya toplanıyor. Anne anlatıyor tüm bunları bize. “Ah evladım, telefon bir kere çaldı, duymak istemedim. Bir kere daha çaldı. Hemen koştum açtım odanın kapısını. Anadan üryan görmez miyim?” diyor. Ne yapacağını bilememiş, ocakta çaydanlık varmış, aldığı gibi kocasının üstüne dökmüş. O da birisine zarar vermekten yargılanıyor. Çocuğu rapor için bize getirdiler. Çok çaresizdi. “Ah yavrum, el olsa evlendirirdim. Babası, ne yapayım” diyor. Köylüler, “bu aile babaya iftira attı” diyorlar. Yani köye dönme şansları da yok. Çünkü herkes, böyle bir şeyi ifşa edip babayı tutuklattılar diye anne ve kızı suçluyor.</p>

<p>Çocuğunu doktora götüren kişi genellikle anneler. Ya babalar? Anne ve baba bu duruma farklı mı tepki veriyor? Hekimler, anne ve babanın çocuklarını genelde birlikte getirdiğini belirtiyorlar ama mesela bir olayda, dayının istismar ettiği çocuğu babası getirmiş. “Baba, daha sonuç odaklı bakıyor, anneler daha duygusal. Ağlayabiliyor, duygularını daha dışadönük yaşıyorlar. Babalar ise daha sessiz davranıyor” diyorlar. Tabii bütün bunların genellenmemesi gerektiğini de belirtiyorlar.</p>

<p>Adli Tıp uzmanları, adli psikologları yahut pedagogları, bu tür vakalarda yeterli bulup bulmadığını ve üniversitelerde buna yönelik bir ders olup olmadığını sorduğum Mehmet Tokdemir, bazı üniversitelerde cinsel istismar konulu dersler verildiğini söylüyor: “Biz tıp fakültesi öğrencilerine Adli Tıp stajı sırasında çocuk istismarı, bunun altında da cinsel istismar, fiziksel istismar konusunda eğitim vermeye çalışıyoruz. Kadına şiddet konusunda da eğitim veriyoruz. Ama zaman zaman bu eğitimleri baltalayan bazı mekanizmalar var. Bazen polisler, karakolda engelliyor bunu;‘Kocandır sever de döver de’ diyorlar. ‘Hadi gidin, barışın’ diye toplumsal mühendisliğe soyunan insanlar da var. Dolayısıyla toplumun eğitilmesi lazım.”</p>

<h2 id="sigil_toc_id_29">Yaşanmış bir olay</h2>
<h5 id="sigil_toc_id_30"><b>Avusturya’da yaşanan yüzyılın davası</b><a id="dn3" href="../Text/dn.xhtml#d3"><sup>[3]</sup></a></h5>

<p>Dünyanın her yerinde yaşanan bir olay istismar… Ve en gizli tutulanı, en söylenemeyeni de ensest… Dünya kamuoyunu uzun süre meşgul eden bir ensest vakası okuyacaksınız şimdi. Çoğunuz hatırlayacaktır, çünkü günlerce, hatta aylarca konuşulmuştu.</p>

<p>Olay ortaya çıktığında tüm dünya şok yaşamıştı. Yıl 2008’di ama aslında olay, takvimler 1984’ü gösterdiğinde yaşanmaya başlamıştı. Yer Avusturya’nın Amstetten kasabası. Viyana’ya 130 km uzaklıkta bir yer. Herkes tüm bunlar ortaya çıkmadan 24 yıl önce, yani 1984 yılında Elizabeth F.’nin bir mektup bırakarak evden kaçtığını düşünüyordu. Ama o, 24 yıl boyunca herkes onu ararken, ondan ufak bir haber gelmesini beklerken, yaşadığı yere hiç uzak olmayan bir yerde, evlerinin bodrumundaydı. Ve onca yıl, babasının tecavüzüne maruz kalmıştı. Aslında 11 yaşından itibaren babasının tacizlerini yaşıyordu, evden defalarca kaçmaya çalışmış ama yapamamıştı. Ve ortadan kaybolduğunda 18 yaşında olan Elizabeth, o tarihten sonra güneşi ilk kez 42 yaşında gördü. Verdiği ifadede, bodruma girdiği günü “uyuşturucu verdikten sonra ellerimi kelepçeledi ve bodruma kilitledi” diyerek anlattı.</p>

<p>Bu arada ülkemizde de görmeye pek alışık olduğumuz bir görüntü yaşanıyordu: Baba ve anne tüm bu olaylar yaşanırken kanal kanal dolaşıp kızlarının bulunması için ağlıyor, gözyaşı döküyorlardı. Özellikle istismarcı babanın hiçbir şey yapmamış gibi üzülüp ağlamasını insanın aklı almıyordu…</p>

<p>İstismarcı baba Josef Fritzl (73), 24 yıl boyunca kızına o bodrumda tecavüz etmişti. Olay ortaya çıktığında yapılan DNA testleriyle anlaşılmıştı ki kız babasından yedi çocuk doğurmuştu.</p>

<p>Yani Elizabeth, kardeşlerini doğurmuştu. Evde Elizabeth’in ağzından yazılan bir mektup bulunmuştu. Üzerinde Avusturya’nın diğer ucundan gönderildiğine dair posta pulu da vardı. Ama o mektubun istismarcı baba tarafından yazıldığı da ispat edildi. Yani her şey çok planlıydı. Bu süre içinde yedi çocuk doğurdu babasından Elizabeth. 1996 yılında ikiz doğurmuştu ve ikizlerden biri doğduktan üç gün sonra ölünce, istismarcı baba bebeğin cesedini yakıp yok etmişti. Kalan altı çocuktan üçü bodrumda büyümüş, diğer üçü için ise kader ağlarını daha farklı örmüştü. İstismarcı baba o üç çocuğu pusetle evin önüne koyup üzerine de kızının ağzından “Anne çocuğuma bakamıyorum, lütfen onunla ilgilen” diye notlar yazmıştı. Sonra kendisi de şaşırmış gibi yapıp bebekleri büyütmeyi kabul etmişti.</p>

<h5 id="sigil_toc_id_31">Olay nasıl ortaya çıktı?</h5>

<p>Elizabeth, babasının tecavüzleri sonucunda doğurduğu 19 yaşındaki en büyük çocuğu ağır bir hastalığa yakalanınca yalvar yakar onu hastaneye yatırınca olay açığa çıktı. Kerstin ensest ilişkiden doğduğu için ağır bir hastalık geçirmişti. Elizabeth, Kerstin’in dışarı çıkarılması için yardım etti ve yıllar sonra gün ışığını ilk kez gördü. Çocuğunun cebine not yazıp koymuştu ve o notta yardım istediğini yazıyordu. Bu kâğıt Avusturya polisine verildi ve yıllar önce kapanan kayıp Elizabeth dosyası yeniden açıldı. Fritzl, Elizabeth’in çocuklarla birlikte yukarıya, eve gelmesine izin verdi. Karısına da Elizabeth’in çocuklarıyla birlikte eve döndüğünü söyledi. Elizabeth ve tecavüzcü baba polis tarafından karakola götürüldü. Fritzl odadan çıkıp da Elizabeth kendini güvende hissettiğinde her şeyi anlattı ve ertesi gün Fritzl tutuklandı.</p>

<p>Elizabeth ve çocukları, kapının tellerle bağlı olduğunu, patlatılınca zehirli gazın içeriye gireceğini ve bunun güvenlik sisteminde yer aldığını Fritzl’in söylediğini belirtti. Fritzl’in karısı da durumdan habersizdi ve kızının gerçekten dini bir tarikata katıldığını sanıyordu. Araştırmacılar bodrumda yaptıkları araştırmada oksijen eksikliğinden yalnızca bir saat çalışabilmişti.</p>

<p>Doğduklarından beri hiç dışarıya çıkmayan çocuklar, konuşmayı annelerinden öğrendiler. Televizyon izlemekten başka yapacak bir şeyleri yoktu. Kıyafetlerini tecavüzcü baba getiriyordu. Elektrik uzmanıydı Fritzl ve zaman içinde orayı yaşam alanına çevirmişti. Konservelerin durduğu dolabın ardına gizlenen ve elektronik bir şifreyle girilen kapının arkasına küçük bir banyo, mutfak ve yatak odası yapmıştı. Elizabeth ve üç çocuğunun 1.70 metre yüksekliğindeki, hiç ışık girmeyen yerdeki tek vakit geçirme araçları minik bir televizyondu.</p>

<p>Fritzl üç günde bir bodruma iniyordu ve karısına da “çizim yapmak için” indiğini söylüyor, onun kahve bile getirmesine izin vermiyordu.</p>

<h5 id="sigil_toc_id_32"><b>Mağdur Elizabeth mahkemede neler anlattı?</b></h5>

<p>Olayın mahkeme aşamasında Elizabeth’in anlattıkları gerçekten tüyler ürperticiydi. 24 yıl boyunca yaşadığı her şeyi jürinin gözlerinin içine baka baka şu sözlerle anlattı:</p>

<p>“Geliyordu, tecavüz ediyordu ve gidiyordu.”</p>

<p>“Zorla porno film izlettiriyordu ve bazı sahneleri birebir yapmak için beni kullanıyordu.”</p>

<p>“Tecavüzleri saatlerce sürüyordu. Direnmeyi denedim ama hayati tehlikem olduğu için direnmeyi bıraktım.”</p>

<p>Elizabeth üç binden fazla kez tecavüze uğramış, psikolojisi ciddi derecede bozulmuştu.</p>

<h5 id="sigil_toc_id_33"><b>Sapık baba ne ceza aldı?</b></h5>

<p>Tecavüzcü baba Fritzl, tüm bunları yaptığını kabul etti. Kriminal psikiyatrist mahkemeye sunduğu raporda sanığın çok ciddi kişilik bozukluğu olduğunu, fakat fiillerinin bilincinde olduğunu belirtti.</p>
<p>Fritzl ömür boyu hapse mahkûm edildi.</p>
</body>
</html>