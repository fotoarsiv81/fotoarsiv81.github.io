<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>“Ensest insanın ne kadar kötü olabileceğinin kanıtı”</h3>

<p class="bosluk2"></p>

<p>“Kızlar babasından iki çocuk doğururken,</p>
<p>anneler doğuma yardım edebiliyor.”</p>

<p class="bosluk2"></p>

<p class="bas2"><b>Pınar Özdemir</b></p>
<p class="bas2">Sosyal Hizmet Uzmanı</p>

<p class="bosluk1"></p>

<p>Çocuklarla mahkeme salonlarında birebir yan yana olmuş, onları hâkimin karşısına çıkmaya hazırlamış birinin gözlem ve tecrübelerini okuyacaksınız şimdi…</p>

<p class="yildiz">* * *</p>

<p><b>Uzun zaman mahkemelerde çalışmış ve istismara uğramış çocukların mahkemede yanında olmuş biri olarak öncelikle bu davalara ilişkin gözlemleriniz nedir? Bu tür mahkemelerin nesini eleştirir, nesini takdir edersiniz?</b></p>

<p>Bu davalar belki de adliyede karşılaştığımız en zor davalardan. Neresinden bakarsan bak, tamiri olmaz yaralar açıyor çocuklarda. Çocuklara destek için biz oradayız ama bazen bizler de yetersiz kalıyoruz. Düşünün ki sanık çocuğun ailesinden, darmadağın olmuş bir güven duygusu, sanık sandalyesinde en yakını babası, abisi… Ve devlet olarak biz çocuğa, onu korumak için orada olduğumuzu anlatmaya çalışıyoruz. Çok zor. Gerçekten öyle bir uygulama olmalı ki çocuk o büyük travmanın üstüne asla adliyeye gelmemeli, korunaklı bir ortamda ifade vermeli. Öyle zamanlar oluyor ki, çocuklar duruşmada sanıkla yüz yüze gelince olayı tekrar yaşıyor, ve bu koşullarda biz çocuğa “seni korumak için buradayız” diyemeyiz. Çocuklara gerekli hassasiyet gösterilmeye çalışılıyor fakat hâkim ve savcılar bu konuda eksik. Çocuğa nasıl yaklaşması gerektiğini bilmiyor, çocuğu klasik soru teknikleri ve hukuk uygulamalarına maruz bırakıyorlar, bu değişmelidir. Ensest mağduru çocuklar çok özel bir mağdur grubudur ve başlı başına ayrı bir prosedüre tabi tutulmalıdır. Çünkü o çocuğun duruşma sonrası belki dönebileceği bir aile yoktur ve en güvendiği kişi onu yaralamıştır.</p>

<p class="bosluk1"></p>

<p><b>Çocuk salona girerken ve çıktıktan sonra yanında sadece psikolog ve sosyal hizmet uzmanı mı oluyor?</b></p>

<p>Duruşma salonuna girmeden önce çocukla görüşme yapılıp çocuk duruşma sürecine hazırlanıyor, ona süreç ve olabilecekler hakkında bilgi veriliyor. Duruşmadan önce çocuğun avukatının da çocukla görüşmesi ve haklarını anlatması gerekiyor fakat bu her zaman mümkün olmuyor. CMK’dan gelen avukatlar genelde mağdura karşı ilgisiz oluyor. Hatta bir vakada duruşmadan önce gelip mağduru görmediği için avukat beni duruşmada mağdur zannederek soru sormaya çalıştı. Bu çok acı ve trajik bir şey. Ben o çocuğa süreç açısından psikolojik destek sağlarken avukat da onu hukuki olarak bilgilendirmeli, kendisini ona tanıtmalı ve her şeyi anlatmalıdır. Uzman, duruşma öncesi görüşme yaptıktan sonra duruşmada mağdura eşlik etmeli ve duruşmada beyan verirken çocuğun kendisini anlatmasına yardımcı olmalıdır. Genelde bu süreçlerde mağdurun yanında uzman oluyor, eğer ilgili bir avukatsa avukat oluyor. Bu konuda bazı meslektaşlarımı da eleştirmek lazım, koridor aralarında ensest mağduru çocukla duruşma öncesi yapılan beş dakikalık formaliteden görüşmeler hiç etik ve faydalı değildir. Maalesef bunu yapanlar var. Orada çocuğa fayda sağlamak şöyle dursun, çocuğun örselenmesine destek oluyorlar. Bunun yanı sıra duruşmalarda çocukla ilgili gözlemini aktarırken hâkimin yazdırdığı iki satırlık matbu beyanları da onaylamak başlı başına ihmaldir. Uzman duruşmada taraftır, mağdurun tarafındadır ve uzmanın öncelikli görevi mağdurun duruşmada örselenmesini en aza indirmek ve onun iyilik halini korumaktır. O nedenle bu işi formalite gereği yapmak acı sonuçlar doğurabiliyor.</p>

<p class="bosluk1"></p>

<p><b>Çocuk salona girmeden ve çıktıktan sonra nasıl bir ruh halinde oluyor? En çok nelerden etkileniyor?</b></p>

<p>Aslında çok farklılaşıyor tepkileri. Bunda, yaşadıkları travmanın boyutu da oldukça önemlidir. Kimisi gerçekten çok ağır cinsel istismara maruz kalmış oluyor ve duygularını kontrol edemiyor. En büyük kaygıları sanıkla, yani bir zamanlar en güvendiği insanla yüz yüze gelmek oluyor. Korkuyorlar, bilinmezlik hissi içinde oluyorlar, çaresiz ve güvensiz oluyorlar. Belki de onlara müdahale ederken yeniden güven duygusunu oluşturmak gerekiyor. En baskın duygularından birisi öfke ve kırgınlık olabiliyor, kimsenin kendisine yardım edeceğine inanmama hissi de hâkim. Kişilik yapıları da duruşlarında çok etkili, kimisi çok dirayetliyken kimisi travmanın derin etkisinde oluyor. Duygu durum karışıklığı yaşıyor olabiliyorlar. Zaman zaman ağlama tepkisi veriyorlar, görüşmede çok sakin olan bazı çocuklar sanığı görünce travma etkisiyle öfke nöbeti geçiriyorlar, bayılma ve ağlama nöbeti yaygın görülen tepkiler. Zaman zaman da sanığa zarar verme güdüsünde olabiliyorlar. Nadir olarak da sanık olan baba ve abinin geleceğine dair kaygı veya halen sevgi duydukları da oluyor.</p>

<p class="bosluk1"></p>

<p><b>İzlediğiniz ensest davalarında sizi şaşırtan bir sonuç oldu mu hiç? Mesela Adli Tıp raporu sonucuna ve o kişinin bu suçu işlediğine dair rapor ve delil olmasına rağmen heyetin vermiş olduğu ters bir karar oldu mu hiç?</b></p>

<p>Genelde delil varsa tutuklu yargılanıyorlar ama sözlü beyanla açılan ve delil olmayan bir davaysa sanıklar bazen tutuksuz yargılanabiliyor ama genelde ensest davalarında ceza alıyor. Sadece bir davada sanığın tutuksuz yargılandığını gördüm, orada da çocuklar koruma altına alındı, aksi takdirde babayla aynı evde kalacaklardı. Adli Tıp raporları çok bıçak sırtı sonuçlar doğuruyor, olay zamanı olmayan travmatik belirtiler belki on yıl sonra ortaya çıkacak, o nedenle ruh sağlığına ilişkin verilen raporlar çok iyi değerlendirilmelidir. Çünkü travmatik etkiler yirmi yıl sonra bile ortaya çıkabilir. Bir vakamda bir mağdurla yaptığımız görüşme sonucu mağdur, 22 yaşında ensest mağduru olduğunu anlayarak bize gelmişti. Mağdur on yaşından beri, uykuda babanın istismarına uğruyor. Uykusunun ağır olması sebebiyle istismarı bilinçaltına iterek yok sayıyor, evlendiği gün eşinden gelen sigara kokusuyla her şey bir anda beyninde ortaya çıkıyor. Buna uyku etkisi deniyor ve bu çok mümkün bir şey. Ağır uykusu olan çocukların enseste maruz kalması daha yaygın.</p>

<p class="bosluk1"></p>

<p><b>Mahkemede ensesti yapan kişilere ve mahkeme heyetine dair gözlemleriniz neler?</b></p>
<p>İstismarcılar genelde durumu inkâr ediyor ama çok nadir bunu itiraf edenler de var. Genelde duruşma salonlarında suskun ve saygılı bir hal sergiliyorlar. Bir vakada babanın adliyeye gelip kendisini şikâyet ettiğini hatırlıyorum. Kızına istismar uyguladığını, eğer durdurulmazsa daha fazla şeyler yapacağını, kendine hâkim olamadığını belirterek kendini adliyeye ihbar etmişti. Diğer bir vakada ise gayet pişkin bir profile sahip baba vardı. Ensesti kabul ederek, kızının kendisine ait olduğunu, istediği gibi kullanacağını söyledi, hatta “Yetiştirdiğin ağacın meyvesini ilk sen yemez misin?” şeklinde içler acısı bir söz ettiğine şahit oldum.</p>

<p class="bosluk1"></p>

<p><b>Çocuklardan duyduğunuz ve unutamayacağınız cümleler var mı?</b></p>

<p>Elbette. Aslında yaşadıkları sıkıntıların hiçbiri unutulmaz. Bir mağdurun şu sözünü hatırlıyorum, “Ben şimdi kime güveneceğim?” Bu çok yaralayıcı bir söz. Çünkü zarar en yakınından gelmiş, yabancıların sana zarar verir tembihi burada geçersiz hale gelmiş. Diğer bir mağdurun sözü, “Ben şimdi ne yapayım, insanın babası bunu yapar mı kızına, ailem yok artık benim, ölmek istiyorum” demişti. Babasının ağır istismarına maruz kalan 16 yaşındaki bir kız çocuğuydu…</p>
<p>Diğer bir mağdur ise, “Baba çok kötü bir şey yaptı. Çok ceza alır mı bilmiyorum ama yine de hapis yatmasa olur mu?” Bu nasıl zor bir ikilemdir… Sanırım bu sözler anlatıyor; bu olay mağdur için bir girdap ve çıkmaz. O nedenle söyledikleri her söz yaralayıcı.</p>

<p class="bosluk1"></p>

<p><b>Türkiye’nin hangi bölgesinde görev yaptınız ve haftada kaç ensest davası görülüyordu? Ayrıca, bölgeyi tasvir edebilir misiniz, nasıl bir yerdi? Muhafazakâr mı, göç alan bir yer mi, eğitim durumu genel olarak nedir gibi detaylar…</b></p>

<p>Türkiye’nin Karadeniz ve iç Anadolu bölgesinde görev yaptım ama ensest her bölgede görülebilen bir sorun. Ancak haftada en az bir ensest vakası aldığımız küçük bir ilde görev yaptım ve aslında bu ciddi olarak ele alınması gereken bir durum. Ensestin her ailede, her ekonomik seviyede görülme olasılığı var ama kırsal alanda ve ekonomik seviyesi orta ve düşük olan ailelerde daha yaygın.</p>

<p class="bosluk1"></p>

<p><b>Böyle bir şeyi, bir profesör kızına yapınca çok şaşırıyor insanlar. Niçin? Eğitimle alakası nedir sizce? Ve insanlar neden eğitimli biri için kesin yargılarla “hayır, o yapmaz” diyebiliyor?</b></p>

<p>Bunun eğitimle çok alakalı olduğunu düşünmüyorum, bu bir sapkınlık, içsel bir dürtü bozukluğu ve her toplumda görülebilecek bir sorun. Bunun eğitimle bağdaştırılacak bir tarafı yok ki. Çok eğitimli insanlar arasında da bu vakalar olabiliyor. İnsanlar genel olarak ensesti kabul etmekten kaçıyor. Ama yok sayılarak onun yok olmasına neden olmuyor, bu kaçış aslında. Bunu kabul etmek ağır bir yük ve kimse bu ağır yükle baş başa kalıp canını sıkmak istemiyor. Her yönüyle sevimsiz ve çirkin. İnsanın ne kadar kötü olabileceğinin kanıtı. Bir de işin içine aile figürü ve rolleri girince konuşmaya dahi korkuyor insanlar. Kaçıyor bunu kabul etmekten ama bu sorun yüzünden acı çeken çocuk bedenler ve ruhlar var. Bu bir zihniyet aslında. Eğitimli ailelerin içinde de bu vakalara denk geldim. Her haliyle çirkin. Çünkü insanlar eğitimli birine yakıştırmıyor, halbuki yanlış bir değerlendirme. Eğitimli insanlar arasında da sapkın insanlar oluyor, eğitim ve kültür yanlış dürtülere engel olmuyor.</p>

<p class="bosluk1"></p>

<p><b>Elbette Türkiye’nin her bölgesinde çok yaşanan bir olay bu. Ve sadece Türkiye’de değil, dünyanın her yerinde böyle… Ama söz ettiğiniz bölgede bu kadar çok olmasını neye bağlıyorsunuz?</b></p>

<p>Evet, her bölgede var, ancak bazı bölgelerde yoğun olmasını, oranın yerleşim şekline, evlerin birbirine uzaklığına, bir mahallede birlikte yaşama kültürünün olmamasına bağlıyorum. Aralarında kilometreler olan iki ev bir mahalle oluşturuyor bazı bölgelerde. Ve orada ne olursa olsun, birinin bundan haberi olması imkânsız. Bunun yanı sıra sosyal hiçbir imkân yok. Ergenlik çağında gelişen çocuk, cinsel dürtülerle cinselliği öğrenme yolunu, kardeşine yönlendirdiği duygularla gerçekleştirebiliyor. Veya toplumdan uzak yaşayan aile içinde baba, ergenlik çağına girip gelişen kızına cinsel duygularını yöneltebiliyor. Uygun olmayan sapkın bir biçimde istismar ediyor baba ve bunu görebilecek ne bir aileye ne de sosyal çevreye sahip değil bu aileler. Bu olaylar aile içinde yaşanıp gidiyor ve vahim olan ise bu, zamanla onlar için normalleşiyor, kızlar babasından iki çocuk doğururken doğuma anne yardım edebiliyor. Bu, gerçekten rastladığım bir vaka. Bir çocuk babasından iki çocuk doğuruyor ve doğumlar hastaneye gidilmeden evde anne tarafından yaptırılıyor ve zamanla bu, ailede normal hal alıyor. Durumun vahameti çok hazin.</p>

<p class="bosluk1"></p>

<p><b>Ensest konusunda tez yazıyor, uzun zamandır konuyu araştırıyor ve pek çok mağdurla konuşuyorsunuz. Aynı zamanda pek çok dosya da inceliyorsunuz. Sizce en temel sorun ne? Yani ensest neden kaynaklanıyor; ekonomik, göç, eğitim, din ya da başka bir etken tetikliyor mu?</b></p>
<p>Tek bir nedeni yok ensestin. Ve ortaya yeni çıkan bir sorun değil, insanlık tarihinden bu yana var olan bir sorun ensest. Her toplumda, her ülkede görülmüş ve hâlâ görülmeye devam ediyor. Aile ilişkilerinin ve dinamiklerinin tam bilinmemesi, insanların kendi sorunlarının farkına varmaması etkili. Bunun dışında kültürel öğeler, çok kalabalık ailelerde beraber uyuma, anne babanın çocukların yanında cinsel ilişki yaşaması, eşiyle arasında cinsel sorunlar olan annenin kızını hedef göstermesi, çocuklarda uyku ağırlığı, duyarsız ve bilgisiz anneler, annenin ensesti bilmesine rağmen ekonomik gücü olmaması sebebiyle veya ailenin dağılması kaygısıyla susması gibi birçok neden var. Ergenlik çağına giren kızına farklı duygularla yaklaşan baba veya kız çocuğuna değer verilmeyen kültürde kız çocuğunu mal olarak görüp istediği gibi kullanma algısı ve en temelde anlayış, zihniyet, algı ve dürtü bozukluğu. Ve bir de aile içinde olması sebebiyle duyulma kaygısının olmaması, olayın sıklığını ve süresini artırıyor.</p>

<p class="bosluk1"></p>

<p><b>Araştırmanız için adliyede arşivlere giriyorsunuz. Konuyla ilgili çok dosya var mı?</b></p>

<p>Tahmin edilenden çok fazla. Araştırma yaptığım ilde cinsel istismar vakalarının yaklaşık yüzde 30’u ensest vakalarından oluşuyor. Mesela ayda 20 dosya geliyorsa, bunun 5 tanesine dava açılmıyor. Ama bu ortalama tabii, artıp azalabiliyor. Bu ciddi bir rakam ve sadece adli makamlara yansıyan vakalar bunlar, bu da unutulmamalı. Yani bize yansımayan çok dosya var. Bu söylediğim rakam sadece tek il için geçerli, bunun da altını çizmek istiyorum. Ensestin en büyük özelliği ortaya çıkma zorluğu ve inandırmak zorunda olmasıdır. Ama şu bir gerçek ki ensest, dünyada olduğu gibi Türkiye’de de bir sosyal sorundur ve acilen çözüm bulunması gerekir. Burada sayı da önemli değil. Bir tane bile olsa buna müdahale edilmeli ve çözüm bulunmalıdır. Bu vakaları görmeyen insanları da anlıyorum, bunun varlığına inanmakta güçlük çekiyorlar, hatta bu konuda çalışanları kınayıp suçluyorlar. Bunu kendilerine hakaret gibi algılıyorlar. Bu basitçe bir kaçış psikolojisi, yok deyince ortadan kalkmıyor. Bu ülkede bu sorun yüzünden acı çeken çocuklar var. Canlı kanlı onları görmüş, acılarına ortak olmuş biri olarak bunu söylüyorum.</p>

<p class="bosluk1"></p>

<p><b>Türkiye’de bu konuda yapılan çalışmalar çok az. Ve çoğu da belli mücadeleler sonucunda izin alınıp yazılan tezler oluyor. Tezinizi yazmak için izin almak zor oldu mu?</b></p>

<p>Uzunca bir bekleme süresi oldu ama izin aldım. Fakat izin alamayıp konuyu araştıramayan çok sayıda akademisyen araştırmacı da var. Ancak ben bunu başarabildim; sanırım net ve güçlü argümanlarla bunu yapmalı, ikna etmek zorundayız, bu sorunun ciddi bir sorun olduğunu anlatmamız lazım.</p>

<p class="bosluk1"></p>

<p><b>Kız çocuklarına yapılan ensesti daha fazla duyarken erkek çocuklara yapılan ensest, istismar çok ortaya çıkmıyor. Niçin sizce?</b></p>
<p>Bu tamamen kültürel değerlerle ilgili aslında ama bu ülkemizde erkek çocuklara uygulanmıyor demek değil. Erkek çocuğuna yüklenen toplumsal cinsiyet rolleri gereği erkek çocuklarının cinsel istismara uğradığının kabulü bile zor.</p>

<p class="bosluk1"></p>

<p><b>Sizce Türkiye’de insanlar niçin ensestin bu ülkede yüksek olma ihtimaline inanmıyor?</b></p>

<p>Evet, çünkü kabul etmesi zor, hatta zikretmesi bile zor bir konuyu, insanlar kulaklarını kapatarak yok sayıyor. Ensest var demek ülkeye, topluma hakaret değil. Dediğim gibi bunu bir sosyal sorun olarak kabul etmeli ve çözüm bulunmalı. Kulak tıkamak çözüm değil, yetişkinlerin zikretmesi bile zorken düşünün ki küçücük bedenler bu yükü taşıyor. Bunu kabul etmemek onlara ihanettir, bu çok açık. İstatistik elde etmek zor, çünkü henüz ensest ülkemizde tanımlı bir suç değil ve bunun bir altyapısı yok.</p>

<p class="bosluk1"></p>

<p><b>Bu ortaya çıktıktan sonra üzerine hep konuşuluyor ama süreç nasıl işlemeli?</b></p>
<p>Ortaya çıktıktan sonra vaka yönetimi yapılmalı, çocuğun ifadesi izole ortamlarda alınmalıdır. Çocuğun olayı defalarca anlatmasından uzak durulmalı, çocuğa olayı inkâr ettirmek yerine olayın ne anlama geldiği ve aşılabilecek bir durum olduğu anlatılmalıdır. Çocuklara özel bir rehabilite programı uygulanarak var olan sosyal desteklerini kullanması sağlanmalıdır. Çünkü ensest vakasında çocuk, aile üyelerinden biri tarafından buna maruz bırakılıyor, dolayısıyla bu çocuğun güven duygusu yeniden inşa edilmelidir.</p>
</body>
</html>