<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4>“Medya farkındalığı artırabilir”</h4>

<p class="bosluk2"></p>

<p class="mektup">“Direkt büyüdüm, büyüttüler.”</p>

<p class="bosluk2"></p>

<p class="bas2"><b>Doç. Dr. Esin Özatalay</b> Çocuk Psikiyatristi </p>
<p class="bas2"><b>Dr. Çığıl Fettahoğlu</b> Çocuk ve Ergen Psikiyatristi</p>

<p class="bosluk1"></p>

<p>Bu kez yolumu Antalya’ya çevirdim ve işinin ehli iki bilim insanıyla görüşmeye gittim. Onlarla bu konuyu enine boyuna konuştuk. Yıllar içinde edindikleri tecrübeleri anlattılar ve zihinlerden çıkmayacak yanıtlar verdiler. Çocuk Psikiyatristi Doç. Dr. Esin Özatalay’la Çocuk ve Ergen Psikiyatristi Dr. Çığıl Fettahoğlu… Görüşmeye gitmeden önce yaptığımız telefon konuşmasında, konuya dair anlatacak pek çok şeylerinin olduğunu söylemişlerdi. Aslında her röportajda aynı şey oluyordu.“Konu ne?” sorusuna yanıt verdiğimde önce bir duraksama yaşanıyor ve sonrasında Pandora’nın kutusu açılıyordu. Akdeniz Üniversitesi’nde Dr. Esin Özatalay’ın odasında buluştuk ve konuşmaya başladık.</p>

<p>“Örtülü, saklı bir konu. Yargıya intikal etmiş kısmı da buzdağının görünen kısmı. Gerisinde daha büyük kütleler var. Ruh sağlığı bozulmuş mudur meselesi var. Bu vakalar aileler tarafından hasıraltı ediliyor. Ruh sağlığı tabii ki bozuk ama tedavi arayışı yok, destek yok, herkes örtbas etmeye çalışıyor. Eğer yargı sürecinde hâkim ruh sağlığının bozulup bozulmadığına ilişkin görüş istemek için onu bize gönderirse tedavi için bir fırsat olacak önünde” diyerek söze başladılar.</p>

<p>“Her doktora gelen vakalar değişiklik gösterebiliyor elbette ama size gelen olaylar nasıl ortaya çıkmış?” diye sorduğumda Esin Özatalay, gördüklerinin çoğunun hamilelik sonucunda, komşuların, etrafın fark etmesiyle ortaya çıktığını söylüyor. Mesela bir vakada, köyden komşular çocuğun hamile olduğunu fark edip jandarmaya ihbar edince ortaya çıkmış, bazı çocuklar da ergen olduklarında öğretmenlerine söyleyip yardım isteyebiliyor.</p>

<p>Dr. Çığıl Fettahoğlu ise, bazı vakalarda, çocuk başka bir nedenle hastaneye gittiğinde muayene sırasında ortaya çıktığını söylüyor: “Çocuk karın ağrısı yaşıyor, muayenede fark edildiğinde de yasal prosedür başlatılıyor. Ama toplumumuzda genellikle yaşanan süreç, her türlü cinsel istismar veya ensestin örtbas edilmesi. İstismar eğer aile içindense ve nikâh düşen biriyse alelacele evlendirip namusunu temizleme, aile dışındansa örtbas etme, hatta töre cinayeti gibi sonuçlar yaşanıyor. Hatta istismara uğrayan kızı, bizzat ailesi öldürüyor. Toplumun yaklaşımı bu.”</p>

<p>“Bir çocuk vardı” diyor Esin Hoca ve devam ediyor: “Annesi şikâyetini geri alması için çocuğuna ısrar ediyordu.‘Ailemizi dağıttın, senin yüzünden baban içeri girdi. Ben de çalışmıyorum, kardeşlerin ne yapacak? Tabii sen devlet korumasındasın. Yiyip içiyorsun. Kardeşlerin aç kaldı’ diyordu.</p>

<p>İstismara uğrayan bir çocuğun travmasını düşünmeye çalışın. Ve şimdi de bunun üzerine onu daha da travmatize eden şey ne olabilir diye sorun kendinize. Ben sordum karşımdaki doktorlara ve aldığım yanıt “Onlara inanılmaması” oldu, “üstelik kırsal kesimde anne o kadar çaresiz ki, çocuğuna inansa bile inanmamayı tercih ediyor” dediler.</p>

<p>Bu çocuklar büyüyünce evden kaçmak için karşısına çıkan ilk insanla evleniyormuş. Ayrıca istismara maruz kalmış ve sonrasında anne olmuş bazı kadınlara göre “baba çocuğa dokunabilir” düşüncesi olabiliyormuş. Ya da “Ne olacak ki, zamanında ben de maruz kalmıştım” diye düşünebiliyorlarmış. Belki bu biraz daha anlaşılabilir, “Çünkü kendi travmatik yaşantılarında kimse onlara yardımcı olmamış ve sonuç olarak öfkeliler” diyor uzmanlar.</p>

<p class="yildiz">* * *</p>

<p><b>Hastalık mı sizce?</b></p>
<p>Fettahoğlu: Büyük bir kısmının tıbbi anlamda hasta olduğunu düşünmüyorum, hastalık değil sapkınlık-sapıklık ve bunları ayırt etmek lazım.</p>
<p><b>Özatalay: </b>Bunlara hasta gözüyle bakarsak bütün istismarcı ve pedofillere hasta gözüyle bakılır. Çok ciddi dürtü kontrol bozuklukları var.</p>

<p class="bosluk1"></p>

<p><b>Dürtü kontrol bozukluğu bir tür hastalık değil mi?</b></p>
<p><b>Özatalay: </b>Hayır. Kişilik bozuklukları olabilir, ama sapkınlık başka bir şey. Kişilik bozukluklarını psikiyatride hastalık olarak kabul etmeyiz. Kişilik bozukluğu olan bireyin cezai ehliyeti tamdır. Mesela psikopat diye bilinen anti-sosyal kişilik bozukluğudur o. Cinsel sapmaların da kişilik bozukluğu olduğu kabul edilir. Bunlar için de tedavi söz konusu değildir.</p>

<p class="bosluk1"></p>

<p><b>Hastayım deyip alacağı cezadan kurtulmaya çalışan var mı?</b></p>
<p><b>Fettahoğlu: </b>Kandıramazlar. Cezadan kurtulabilmeniz için gerçeği değerlendirmenizi bozacak hastalıklara sahip olmanız, mesela şizofren olmanız lazım.</p>
<p><b>Özatalay: </b>Ya da ağır zekâ geriliği.</p>
<p><b>Fettahoğlu: </b>Ağır bir akıl hastalığı olması gerek ya da çok ağır bir psikotik dönem geçiriyor olmalı. Onun dışında hiçbir hastalık sizi kurtarmaz. Buna sarhoşluk dahil. Çünkü alkolü alma konusunda kendi karar veriyor. Kendi iradenle yaptığın bir şeyin sonuçlarına da katlanmak zorundasın.</p>

<p class="bosluk1"></p>

<p><b>Cezaevinden çıktıktan sonra nasıl bir yol izlenmeli?</b></p>
<p><b>Özatalay: </b>Toplum içinde de denetimli bir hayatının olması lazım. Bir süre takip de edilmeleri lazım ama hastalar için bile sosyal hizmetler bulamıyoruz.</p>

<p class="bosluk1"></p>

<p>&gt;<b>Hangi ülkede söylediğiniz sistem var mesela?</b></p>
<p><b>Fettahoğlu: </b>Amerika’da bir miktar var. Eğer tescilli pedofil ise, okullara belirli bir mesafeden daha fazla yaklaşması yasak. Servis şoförü olamaz, okulda çalışamaz.</p>

<p class="bosluk1"></p>

<p><b>Ensest mağduru çocukların ruh halleri ve tepkileri nasıldır?</b></p>
<p><b>Özatalay: </b>Bazı çocuk hiçbir şey olmamış gibi davranırken bazısı konuşma yetisini bile kaybedebiliyor. Çocuk karşımıza geldiğinde utanıyor, ama öncelikli hissettiği şey suçluluk. Suçluluğu da aileyi dağıttığını düşündüğü için yaşıyor. Bize geldiğinde en belirgin ve ortak özellikleri de çok yorgun olmaları. Çünkü çocuk bize gelinceye kadar ortalık darmaduman oluyor, baba da apar topar hapse atılıyor. Bir taraftan anne feryat figan ediyor… Belki de hayatında köyünden ya da oturduğu mahalleden dışarı bile çıkmamış çocuk bir anda kuruma alınıyor.</p>
<p>Çocuklar bize gelmeden genital muayenesi yapıldığı için bize geldiklerinde pilleri bitmiş oluyor. Bir de çocuğun kişilik özelliğine göre değişiyor vereceği tepki ama çocuklar genellikle baş edemeyeceği sıkıntılar yaşadığında susarlar, donuk kalır ya da bu olay olmamış gibi davranırlar. Kendilerini hazırlayıncaya kadar, bununla baş edebilecek noktaya gelene kadar uykuya yatırırlar bu konuyu. Onun için pek çok istismar, ensest mağduru duvar gibi bir suratla, sanki başkasının yaşadığı bir şeyi anlatıyormuş gibi anlatabilir olayı. Yaşanandan en erken 1,5 yıl, bazen 18-20 yıla kadar varan süreden sonra ortaya çıkabilir semptom. Olay yaşandıktan hemen sonra ruhsal bozukluk ortaya çıkmayabilir. Mesela devamlı gittiğim bir mağaza var ve oradaki kişilerden biri mağdur. Ve ancak şimdilerde dile getirebiliyor.</p>

<p class="bosluk1"></p>

<p><b>Şimdi kaç yaşında, ne zaman yaşamış?</b></p>
<p><b>Özatalay: </b>Şimdi 30’lu yaşlarında, evli barklı, çocuk sahibi. Panik atak, anksiyete bozukluğu diye yıllarca tedavi görüp ilaç kullanmış, sonrasında bir yerde ensest konuşulunca, bizlerle de konuştuktan sonra durumu biraz değişti. İlaçları bıraktı, anksiyete de azaldı gibi.</p>

<p class="bosluk1"></p>

<p><b>Kim tarafından mağdur edilmiş ve şimdiye kadar neden söyleyememiş?</b></p>
<p><b>Özatalay: </b>Babası tarafından. Yıllar onu ancak hazırlamış anlatabilmesi için. Babanızın size böyle dokunduğunu söylemek, bu kadar kolay bir şey değil. Başka insanların hikâyelerini duyduğunuzda biz o adama da, çocuğa da öfkeleniyoruz ya da acıyoruz. Ama kişisel olarak birinin başına geldiğinde o kadar kolay değil. Mesela bir dolu kadın tecavüze uğrar. Çoğu söylemez, utanır. Bir kadın için, bir insan için tecavüze uğramak çok utanılacak bir şey.</p>

<p class="bosluk1"></p>

<p><b>Ülkemizde cinsel açlığın olduğu çok bilinen, çok tekrarlanan bir cümledir. Peki, kişinin çocuğunu istismar ediyor oluşu da cinsel açlıkla alakalı mı?</b></p>
<p><b>Fettahoğlu: </b>Alakalı olduğu görüşündeyim. Bir şeyi çok fazla tabu haline getirirseniz sonuç kaçınılmaz olabiliyor. Kişilik özellikleriniz de önemli. Siz kendinizi suçlama eğiliminde olan, hafif obsesif kişilik özellikleri olan, her şeyde önce “ne yaptım ben” diye sorgulama eğiliminde olan biriyseniz, ya da fantezi düzeyinde bir hoşlanma duygusu yaşıyorsanız, size yapılan şeyden dolayı ben izin vermiş olabilir miyim acaba diye kasılırsınız. Bu utanç verici bir şeydir.</p>
<p>İstismara uğrayan çocuklarda, suçları olmadığı halde gelişen bazı düşünceler oluyor. “Ben artık değersizim, kirlendim, hiçbir işe yaramam” gibi şeyler düşünebiliyorlar. Ya da “Ben ne kötü biriyim ki babam bile bana uygunsuz yaklaştı. Babam bile beni uygun şekilde sevmedi” diye düşünüyorlar maalesef. Zaten istismar edilecek çocuğun küçük yaşlardan seçilmesinin sebeplerinden biri de bu; çünkü çocuk önce kendini suçlar. Korkar ve susar. Bu da istismarcının işine gelir.</p>
<p><b>Özatalay: </b>Çocuk bencil olur ve dünyanın merkezine kendisini koyar. İyinin sebebi de kendisidir, kötünün sebebi de. Her şeyde kendini sebep olarak görür. Mesela bu durumu, boşanmalarda görürüz. Anne baba başka nedenden boşanıyordur ama çocuk, ben çok kötü bir çocuktum, yaramazlık yaptım, benim yüzümden kavga ettiler, benim yüzümden boşanıyorlar diye yorumlayabilir. 17’li yaşlara kadar bu, azalarak devam eder. Kendilerini olayın merkezine koydukları için suçluluk duyarlar.</p>
<p><b>Fettahoğlu: </b>Yaş büyüdükçe bu duruma engel olmadığı için de suçluluk duyarlar. “Niye daha önce söylemedim? Neden yardım istemedim?” diye düşünür ve maalesef tüm hayatı boyunca bu düşünceye saplanıp kalırlar. Fakat çıkıp da “Babam ya da abim bana dokunuyordu” demek kolay değil. Elâlemin bakkalı bana dokundu demekle, babam bana dokundu demek çok farklı şeyler. Çünkü hayatta sizi koruması gereken iki insan var. Anne ve baba. Ama biri size uygunsuz şekilde dokunuyor; öbürü muhtemelen görüyor, seziyor ya da imalarınızı duymuyor. Hatta belki de açıkça “sen yanlış anlamışsındır” diyor. Siz bunu dışarıdaki üçüncü şahıslara anlatıyorsunuz. Bu o kadar kolay yapılacak bir iş değil.</p>

<p class="bosluk1"></p>

<p><b>Çocuk en çok anneye sığınır, ondan medet umar. Peki burada annenin rolü nedir? Çocukla ilişkisi nasıl olmalı? Bir çocuğun algılarını nasıl açmak lazım?</b></p>
<p><b>Özatalay: </b>Söz konusu ensest ise, olay çok değişir. Çocuğu her türlü istismara karşı uyanık kılmak için:</p>
<p>-    Özel bölgeleri öğretmek lazım.</p>
<p>-    Bikini, mayo bölgelerine başka insanların dokunamayacağını, buna doktorlar da dahil, öğretmek lazım. Doktor bile anne ve babadan izin almalı önce.</p>
<p>-    “Sana yardım ederken poponu temizlerim ama onun dışında, ben bile sana izin almadan dokunamam” kuralını öğretmek lazım. Ama şu da var ki, üç yaşındaki bir çocuğa, babanın da dokunamayacağını anlatamazsınız. Çünkü o zaman babandan bile tehlike gelebilir demiş oluyorsunuz ve bu da babaya bir düşmanlık geliştirebilir, ki anksiyete bozuklukları için ciddi bir bilişsel öğedir. Çünkü “dış dünya tehlikeli” algısı oluşur çocukta.</p>
<p>Bu nedenle ensest konusunda bilgilendirmek çok kolay değil. Ama genel anlamda cinsel istismar konusunda bilgilendirilebilirler.</p>

<p class="bosluk1"></p>

<p><b>Peki anne ve babalar, çocuk kaç yaşına geldiğinde cinselliği anlatmalı ve nasıl, hangi dille anlatabilir?</b></p>
<p><b>Özatalay: </b>Çocukların ödipal dönemi, dört yaş civarında başlayan bir gelişim evresidir. Okul çağına kadar cinselliğe, genital bölgeye, özellikle gelişimsel olarak merak duydukları yıllarda bu eğitime başlanması gerekir. Zaten onun öncesinde çok bir şey kavrayamaz çocuk. Çocuklara bir konuda çok fazla tembih ettiğinizde de merakını kamçılarsınız. Cinsel istismar için çocuğu eğitirken, anne kaygılarından dolayı çocuğu daha da kamçılayabilir bu konuda. Dolayısıyla çocukta merak uyandırır. Bunu öğretmenin dozu çok önemli. Ama en önemlisi de çocuk kaç yaşında olursa olsun, annesi tarafından yargılanmayacağı, suçlanmayacağı, aşağılanmayacağı hissini taşıması lazım. Şunu zihnine yerleştirmeli çocuk: “Annem beni dinler, kızmaz.” Bu, çok önemli.</p>
<p>Dr. Esin, Sosyal Hizmetlerin yeterli olmadığını ama geliştirilmesi için hükümetten umudu olmadığını da belirtiyor. “Çünkü küçücük çocuğun, bu tecavüzde rızası var mıydı yok muydu diye tartışan bir meclisten bahsediyoruz. Rıza bulup 12 yaşından büyük çocukların tecavüzcüyle evlendirilmesini yasalaştırmaya çalışan bir TBMM bu. Dediğim gibi ‘helal tecavüz’ derdindeler” diyor.</p>

<p class="bosluk1"></p>

<p><b>Ben kayıt tuşuna basmadan önce bana anlattığınız o kırık kol hikâyesini, bir de şimdi anlatabilir misiniz?</b></p>
<p><b>Özatalay: </b>Birkaç yıl önce kliniğimize gelen 14-15 yaşlarında genç bir kız vardı. Akıl sağlığı normal değildi, hatta zekâda biraz gerilik vardı. Anne ve babası başa çıkamayınca kızı dayıya devrediyorlar. “Bizi dinlemiyor, sen bu kızı adam et” diyorlar. Bu arada kızın davranış sorunları, öfke patlamaları, dürtüsellikleri polikliniğimizde tedavi ediliyor ve zaten genç kız da tedavisini hiç aksatmıyor. Bir gün bu çocuk polikliniğe, randevusuna geldiğinde panik halinde ve gergindi. Kolu kırılmış, sallanıyordu. Dayısı dışarıda bekliyordu. Dayıya hiç belli etmeden çocuk polisine ulaştık, çocuğun kolu alçıya alındı ve çocuk da korumaya verildi. Sonra poliklinik randevuları aksamaya başladı. Takibe gelemez oldu. Kaldığı kurumda bir gün bize getirecek araç bulamadılar, başka bir gün de görevli. İki-üç ay kadar sonra bir cuma günü, hiç unutmuyorum, akşamüzeri saat beşe çeyrek var. Herkes gitmiş. İş bitmiş, kapıyı kilitleyip çıkacağız. O esnada polis iki genç kız getirdi. Ellerinde mahkemenin müzekkeresi. Kızı ben bir yerden tanıyorum. Kim bu derken hatırladık. Kaldığı kurumun bekçisinin tacizinden, yine yaşıtı bir kızla kaçıyor. Kemer yolunda bir kamyon şoförüne otostop yapıyorlar. Şoför bu iki kızı da kamyona alıyor ve ikisine birden tecavüz ediyor. Bu çocuğu fiziksel istismardan kurtarmak için suç duyurusunda bulundum. Devlet korunmasına alınmasını sağladım. İyi mi ettim, kötü mü ettim? Yıllardır hep bunun vicdan muhasebesini yaparım. Her suç duyurusu yapmam gerektiğinde iyice tartmak zorunda kalırım. Ensest bile olsa aileyi önce iyice tanıyıp, akrabalar dahil, hepsiyle toplantı yapıp güçlü yanlarının neler olduğunu görüp, bu çocuğu bu ailede kim koruyabilirse ona kafa yorup ailenin içinde tutmak gerektiğini düşünüyorum.</p>

<p class="bosluk1"></p>

<p><b>Niçin böyle düşünüyorsunuz?</b></p>
<p><b>Fettahoğlu: </b>Çünkü devlet korumuyor.</p>
<p><b>Özatalay: </b>Devleti suçlamak anlamında söylemiyorum ama koruyamıyor. Bu çok kolay bir şey değil. Babaanne, dede, hala, dayı kim varsa ailede aklı başında, bu çocuğun sorumluluğunu verip düzenli olarak da denetleyebileceğimiz bir ortam yarattıktan ve çocuğu cinsel anlamda rahatsız edeni de cezalandırdıktan sonra o çocuk ailenin içinde kalabilmeli. Bence yapılması gereken bu. Ayrıca, tekrarlayan muayeneler de çocukları travmatize ediyor maalesef.</p>
<p><b>Fettahoğlu: </b>“Üç imzalı rapor düzenlemişsiniz, beş imzalı olması gerekiyor” diye yüzlerce hasta baktık. Sadece iki imza eksik diye.</p>

<p class="bosluk1"></p>

<p><b>Sonra ne oluyor?</b></p>
<p><b>Fettahoğlu: </b>Çocuklar bir daha geliyor. Sadece bana da gelmiyor; kadındoğuma bir daha gidiyor, adli tıbba bir daha gidiyor, nörolojiye bir daha gidiyor. Anal refleks muayene ediliyor, tecavüze uğramış çocuklar nörolojiye gönderiliyor. Bunlar yasa değil, uygulama hatası.</p>
<p><b>Özatalay: </b>Yapmak zorundalar. Hukukçular somut delillere bakıyor. Kurallar ve deliller olmalı. Bizdeki sorunlardan biri de, kuramlar arası işbirliğinin olmaması. Yasa tamam da hastanedeki sistem, adliyedeki sistem, oradaki elemanların eğitim durumu, mübaşirin itip kakması, kurumda çalışanların cehaleti, hastanedekilerin konuyu bilmemesi gibi bir sürü karmaşa var. Bu ciddi eğitim gerektiren bir konu aslında. İstismar mağdura çocuklarla çalışanların da eğitilmesi gerekiyor.</p>

<p class="bosluk1"></p>

<p><b>Rapor veren kişilerin tehdit edildiğini, buna maruz kaldığını biliyoruz. Sizler hiç tehdit edildiniz mi raporun seyri için?</b></p>
<p><b>Özatalay: </b>Tehdit edilmedim ama vereceğim rapora etkilemeye çalışanlar oldu.</p>
<p><b>Fettahoğlu: </b>Mesela, “Yapmaz o öyle şey. Saygın bir adamdır, kız ona iftira atıyor” gibi bir dolu telefon aldık. Bürokratlardan…</p>

<p class="bosluk1"></p>

<p><b>Hangi aile tipinde ve anne baba karakterinin çocukları istismara daha açık oluyor?</b></p>
<p><b>Özatalay: </b>Ensest için genellikle, annenin ezik olduğu, fazla gücü olmayan, ağırlığını ortaya koyamayan, silik; babanın da despot, kayıtsız şartsız otorite, her dediğinin yapılmasını isteyen karakterde olanların çocuklarının istismara daha açık olduğu yönünde bir kabul var. Bilgimiz bu, ama araştırmalarda, çocuklarının primer bakımına bebeklikten itibaren dahil olan babaların çocuklarına cinsel istismarda bulunmadıkları gözlemlenmiş. Bu çok çarpıcı. Uzak, soğuk, duygusal ilişkileri zayıf, sert ve despot babalardan daha çok istismarcı çıktığı iddia edilir.</p>

<p class="bosluk1"></p>

<p><b>Ensesti son dönemde daha çok mu duyar olduk, ne dersiniz?</b></p>
<p><b>Fettahoğlu: </b>İstismarı daha çok duyuyoruz ama ensesti muhtemelen hâlâ çok bilmiyoruz. Cinsel istismar vakalarında azalma var gibi görünüyor ama aslında raporlamalar istenmeyince azalmış gibi görünüyor olabilir.</p>

<p class="bosluk1"></p>

<p><b>Nasıl oluyor bu?</b></p>
<p><b>Özatalay: </b>Mahkeme çocuğun ruh sağlığının bozulmuş olduğunu kabul ediyor. Eğer hâkim duyarlıysa, çocuğun görüntüsünden gerçekten sıkıntıda olduğunu, zor durumda olduğunu görürse, bir hekimin elinden geçsin, tedavisi planlansın diye gönderiyor. Fakat o da şansa bağlı. Ama zaten bu çocuk ne oldu, ne bitti diye takip edilmiyor. Kaç çocuk bize hiç gelmedi, kimse de sormadı…</p>

<p class="bosluk1"></p>

<p><b>Peki istismara uğrayan çocuklar ileriki yaşlarında nasıl karakterlere dönüşüyorlar? Bu atlatılabilir bir travma mıdır?</b></p>
<p><b>Özatalay: </b>Ayşe vardı bizim orada. Ayşe bir gün çocuğunu getirdi bana, panik halindeydi. “Babam küçükken bana yapıyordu şimdi de çocuğuma yapıyor” dedi. Ama o bana bunları söyleyene kadar bu kadar travmatik bir yaşantısı olduğunu hiç anlamamıştım.</p>
<p>Dede torununa porno filmler izletiyormuş ama aktif olarak çocuğa bir şey yapmamış. Olay da şöyle ortaya çıkmış: Çocuk bir gün izlediği filmlerde gördüklerini annesine uygulamaya kalkmış. Bu çocuk daha anasınıfına gidiyor. E tabi anne bunu görünce şaşırmış ve dünyası kararmış. Ama durumun ne olduğunu anlamakta zorlanmamış, kendi geçmişinde yaşadığı olaydan dolayı. O ana kadar cıvıl cıvıl bir kızmış çocuğu, anne de kilitlenip kalmış. İçlerinde bir yara sızlıyor, bir yer kanıyor. Her türlü olay bunu hatırlatıyor ama hayatlarına mecbur devam ediyorlar.</p>
<p>Kadınlarda cinsel sorunlara çok fazla rastlanıyor. Mesela hayatında hiç orgazm olmamış evli, çocuklu kadınlar var. Muhtemelen geçmişten gelen böyle bir travması var. Ama hayat devam etmek zorunda ve bu toplumda genç bir kadının tek başına ayakta durması da hiç kolay değil maalesef. Ve tanımadığınız bir duygunun yokluğunu fark edemezsiniz de.</p>

<p class="bosluk1"></p>

<p><b>Çocuklar, istismara uğramış olduğunun şifresini nasıl verir?</b></p>
<p><b>Özatalay: </b>Okul öncesi grup bazen oyunlarında sergileyebiliyor. Yaşına hiç uygun olmayan cinsellikle ilgili bilgi, oyunda cinselliğin fazlaca işlenmesi görülüyor. Oyunda anne eve gelince çocuğuna “Baban sana ne yedirdi?” der, Çocuk, “Süt içirdi ama acı gibiydi. Pipi sütüydü” gibi cevaplar verir mesela.</p>

<p class="bosluk1"></p>

<p><b>Bunu anlatan birinden mi duydunuz?</b></p>
<p><b>Özatalay: </b>Ege’den birisi anlatmıştı diyorlar. Okul çağında, gene rastgele mastürbasyon yapılması. Mesela mastürbasyon küçük çocuklarda erken cinsel uyarılmanın işaretidir. Oyunu bırakıp mastürbasyon yaparlar. O yaş grubu, kendi genital bölgesini keşfeder, bununla haz aldığını keşfeder ama başka haz kaynakları da vardır. Bir süre yapar, sonra da unutur. Ama okul öncesi bir çocuk ısrarla mastürbasyona devam ediyorsa, başkalarının yanında da bunu yapıyorsa, arkadaşlarıyla oyun oynarken arkadaşlarından vazgeçip yapıyorsa, bu kuşku uyandırmalıdır. Bu, çocukta uygunsuz bir cinsel uyarılma olduğunu gösterir. İstismar ediliyor olabilir diye daha dikkatli olunmalı. Oyunlarında cinsel içerik varsa, resimlerinde, çizimlerinde yaşına uygun olmayan çizimler varsa da bu ihtimal vardır.</p>
<p>İstismar edilmiş ya da istismar edildiğinden şüphelenilen çocuğa hem Adli Tıp’ta hem de Çocuk İzlem Merkezi’nde resim çizdirilir. Ve buradan çıkan bazı çizimlere çocuğun yaşadığı şey yansır. Konuştuğum farklı hekimler de bu çizimlerden bahsetti. Anlattıkları beni her ne kadar hayrete düşürse de, çocuğa resim çizdirilmesi, özellikle konuşamayan çocuk için, olay sonrası travma yaşamış ve tamamen içine dönmüş çocuk için de iyi. Çünkü konuşamadığını resimle anlatabiliyor. Diyeceksiniz ki küçücük çocuk ne çizebilir de karşı taraf bundan, bu çocuğun istismara uğradığını anlar… Ama öyle anlaşılıyor ki şaşırırsınız… Bu resimler gizli elbette. Ben de hiç görmedim ama anlatılanlar gerçekten anlaşılacağı yönünde. Mesela, küçücük bir çocuğun o boş kâğıda babasını çizip, babasının bacağının oradan bir çizgi çekip onu “babamın canavarı” diye adlandırmasını hiçbirimiz normal karşılayamayız herhalde değil mi? Neler yaşamış olabileceğini tahmin etmek de zor olmayacaktır diye düşünüyorum.</p>

<p class="bosluk1"></p>

<p><b>İstismara ilişkin rapor veren ve bu konuda görüş bildiren biri olarak, bu olaylara verilen cezaları nasıl buluyorsunuz?</b></p>
<p><b>Fettahoğlu: </b>Yasalarla ilgili sıkıntı yok, sıkıntı bu yasaları uygulama noktasında. Herkesin bildiği bir örnek vereyim. Çocuk istismarcısı Hüseyin Üzmez, 14 yaşında bir kız çocuğuna cinsel istismarda bulunduğu için 13 yıl hapis cezasına çarptırılmıştı. TCK’daki son değişiklikle 8 yıl 9 ay yatacak ve 2017 yılında tahliye olacaktı. 2014 yılında cezaevinde psikolojik sorunlar yaşıyor diye tahliye edildi. Çıktıktan iki hafta sonra da hastalığından dolayı hayatını kaybetti. Ama burada asıl söylemek istediğim, neden serbest bırakıldığı… Çünkü ilk duruşmada tutuklanmış ve 185 gün ceza evinde kalmıştı. İkinci duruşmada da tutuksuz yargılanmasına hükmedilmişti. Fakat İstanbul Adli Tıp Kurumu’ndan 260 gün sonra gelen rapor, çocuğun ruh sağlığının bozulduğu yönünde olunca işler değişti ve bu kez 14 Temmuz 2009 yılında yeniden cezaevine konuldu. Eğer yasalar uygulanıyor olsaydı böyle bir sonuç olmazdı.</p>
<p><b>Özatalay: </b>Diyarbakır’da mahkeme, bir vakada erken boşalma indirimi verdi. Neden? Çünkü tecavüz tamamlanmamış dedi hâkim… Kravat takılıyor diye iyi hal indirimi veriliyor biliyorsunuz. Hal böyle olunca da yasalar caydırıcı görünmüyor.</p>

<p class="bosluk1"></p>

<p><b>İfadesini birden çok kez vermek zorunda kalması çocukta nasıl bir psikoloji yaratıyor?</b></p>
<p><b>Özatalay: </b>Elbette ki travmayı şiddetlendiriyor. İkinci travma deriz buna. Primer travma cinsel istismarı yapan kişinin yarattığı travmadır. Sonra da bu olay nedeniyle yaşadıkları ikincil travmadır. Defalarca ifade verme, herkese kendini anlatmak zorunda kalma, o sorulara cevap verme, yanlı sorular, çocuğu suçlama, aşağılama… Bakışlardan bile anlam çıkarırlar. Etiketlenme, konu komşunun, arkadaşların, okulun bakış açısı gibi bir dolu etken de tabii ki ikincil istismar, ikincil örselenme yaratıyor.</p>

<p class="bosluk1"></p>

<p><b>Bu tür vakaların önüne nasıl geçilebilir ya da nasıl azaltılabilir? Kimin üzerine hangi görevler düşer? Kimler neler yapmalıdır?</b></p>
<p><b>Fettahoğlu: </b>Ensest için özel bir önleme programı düşünemiyorum. Aile içerisinde olan bir şey. Kol kırılır yen içinde kalır der insanımız, duyurmak istemez. Annenin de patolojiye karıştığı, karmaşık dinamiklerin olduğu bir şey bu. Ama aile dışından gelen istismar için çok şey yapılabilir. Çocuklar bilgilendirilebilir, aile bilgilendirilebilir, eğitim grupları yapılabilir, medya bu konuda çok etkili kullanılabilir. Maalesef ülkemizde medya temel görevini yerine getirmiyor. Sadece magazin yanıyla ah vah deniyor ve geçiliyor. Çarpıcı görüntüler veriliyor. İşte o görüntüyü vermeden, o konu gündeme geldiğinde kitlenin eğitilmesi amaçlı programlar yapılmalı. O konuyu flaş olarak verip arkasından eğitim programı yapılmalıdır. Medya en etkili eğitim aracı, ama kullanılabilirse.</p>

<p class="bosluk1"></p>

<p><b>Bir taraftan da medyada verildiğinde, insanların verdiği tepkiler azalıyor ve bu vakalar normalleştirilmiş oluyor. Siz ne düşünüyorsunuz bu konuda?</b></p>
<p><b>Özatalay: </b>İnsanlar bu durumu kanıksıyor ve sonucunda da duyarsızlaşıyor. Benden ırak olsun da ne olursa olsun diyorlar. Medyanın gösterme dozu iyi ayarlanmalı. Ama baktığımızda bir taraftan da farkındalığı artırıyor. Mesela bunu yaşayanlar yardım isteyebileceklerini ve bu yardımları nerelerden isteyebileceklerini öğreniyor. Bunu yapanın yanına kâr kalmayabileceğini izleyerek öğreniyor ve cesaretleniyorlar. Tabii cesaret alabilecekleri davalar olduğu gibi, sonucu insanı travmaya uğratacak davalar da olabiliyor. Medya çok abartarak, duygu sömürüsü yaparak verdiğinde sıkıntı doğuyor. İşte hal böyle olunca gizleme yoluna gidenler olabiliyor da.</p>

<p class="bosluk1"></p>

<p><b>Okullarda nasıl dersler verilmeli? Müfredata konulması gereken bir ders olmalı mı?</b></p>
<p><b>Fettahoğlu: </b>Çok zor bir soru. Ülkemizin koşullarını, milli eğitimin gidişatını düşününce çok zor. Şimdi devletin koruduğu bir kurumda yatılı olarak kalan “meşhur” vasıftaki bir olaydan bahsediyorum. Bir otorite figürü olan siz, bu kurumu karalamaya çalışıyorsunuz, “Bir kere olmuş bir olay için kurumu karalayamazsınız” deniyor, biliyorsunuz. Şimdi böyle bir ülkede müfredatı programlamak çok zor. Cinsel eğitim bilimi vardır. Çocuklara cinsel eğitim ben bildim bileli konuşulur ama uygulamada hiç olmaz.</p>
<p>Aile içinde cinsel eğitimin verilmesi şu aşamada ilk önerim. Çocuklar üç yaşından itibaren dünyaya nasıl geldiklerini merak etmeye ve sormaya başlıyor. En merak ettikleri de, bebek nasıl oluyor, kızların neden pipisi yok gibi sorular. İşte bu noktada anne ve baba soruların yanıtlarını çok basit vermeli. Kesinlikle “Ayıp, sus bakayım!” gibi şeyler söylenmemek.. Oysa çoğu anne baba “Ayıp, sus bakayım, nereden öğrendin sen bunu?” diyor. Eminim sizlerin de çevresinde vardır. Ama yanlış. Çocuğu korkutur, kendinizden uzaklaştırır ve başına böyle bir şey geldiğinde size anlatmasının yolunu kapatmış olursunuz. Her anne babanın anlatışı farklı olur, her çocuğun da anlayabileceği düzey farklıdır. Gördüğünüz gibi bunun bir formülü, bir reçetesi yok, yalnızca çocuk küçükken temel bilgiler verilmeye başlanmalı. Mesela biyoloji dersinde üremeyle ilgili eğitim verilmeli ve bu konu konuşulabilmeli.</p>
<p>İyi ve kötü dokunma en azından ailede öğretilebilir. Ülkemizde son yıllarda çocuklar cinsellikle çok erken yaşta, ergenlikte tanışıyorlar ve dolayısıyla cinsel yolla bulaşan hastalıklar aldı başını gidiyor. Korunmayı kimse bilmiyor. 15-16 yaşında korunmayı konuşmak meslek hayatımın başında hiç aklıma gelmezdi, çünkü bunlar yaşanmazdı.</p>

<p class="bosluk1"></p>

<p><b>Meslek hayatınızda gördüğünüz ilk ensest vakasını hatırlıyor musunuz? Ve sizde nasıl bir etki yaratmıştı?</b></p>
<p><b>Özatalay: </b>1989 ya da 1990 yılıydı. O zaman Ankara Üniversitesi çocuk psikiyatri asistanıydım. 13-14 yaşlarında bir kız geldi. Ankara’nın bir ilçesinden gelmişti. Yanında jandarmalar vardı. Kurcalayınca ensest olduğu ortaya çıktı. Ama yapılan muayenede kızlık zarı sağlamdı. Öyle olunca “Babam bana tecavüz ediyor” beyanını hukukçular yalan olarak kabul etmişti…</p>

<p class="bosluk1"></p>

<p><b>Hukukçular bunu nasıl böyle düşünebiliyor? Sonuçta çocuğu hekimler görüyor ve bir rapor veriliyor…</b></p>
<p><b>Özatalay: </b>Maalesef bunun tecavüz olmadığını düşünmüşlerdi. Bu olayda da öyle oldu. Çocuğun babasına iftira attığı yargısına varmışlardı ve ne yazıktır ki çocuğu bize suçlu olarak göndermişlerdi. Eğer “babasına iftira atmak suçuna farik ve mümeyyiz” (işlediği fiilin, hukuki anlam ve sonuçlarını algılama ve bu fiille ilgili olarak davranışlarını yönlendirme yeteneklerinin varlığı - TCK 31/2) dersek, mağdur şikâyet ettiği kişinin bu suçu işlemediğini bildiği halde, bu şikâyette bulunuyor demektir. İşlediği suçun hukuki anlam ve sonuçlarını algıladığı, doktor raporuyla da ispatlanırsa mağdur iftira suçundan cezalandırabilir. Bu benim için çok çarpıcıydı ve asla unutamadım. Orada o zamanki hocamla birlikte uzun uzun rapor yazmıştık. Çocuk yaşadığı çevreye uygun olmayacak düzeyde cinsel bilgiye sahipti. Duyduğum çoğu ensest vakada suçlu olan baba, abi ve amcaydı. Sadece bir iki kere ifadesini geri çeken çocuğa rastladım. Yaşadıkları koşulların zorluğu nedeniyle geri çekmişlerdi. Biri hamileydi. Nasıl olsa doğumdan sonra DNA testi yapılacak ve gerçek ortaya çıkacak, şimdi şikâyet etmemin anlamı yok diye düşünmüştü. Devlet korumasına alındı. Bebeği doğurdu… Babasından olan bebeği…</p>

<h3 id="sigil_toc_id_60">ÇOCUĞU HER TÜRLÜ İSTİSMARA KARŞI UYANIK KILMAK İÇİN</h3>
<p>-    Özel bölgeleri öğretmek lazım.</p>
<p>-    Bikini, mayo bölgelerine başka insanların dokunamayacağını, buna doktorlar da dahil, öğretmek lazım. Doktor bile anne ve babadan izin almalı önce.</p>
<p>-    “Sana yardım ederken poponu temizlerim ama onun dışında, ben bile sana izin almadan dokunamam” kuralını öğretmek lazım. Ama şu da var ki, üç yaşındaki bir çocuğa, babanın da dokunamayacağını anlatamazsınız. Çünkü o zaman babandan bile tehlike gelebilir demiş oluyorsunuz ve bu da babaya bir düşmanlık geliştirebilir, ki anksiyete bozuklukları için ciddi bir bilişsel öğedir. Çünkü “dış dünya tehlikeli” algısı oluşur çocukta.</p>
<p>Bu nedenle ensest konusunda bilgilendirmek çok kolay değil. Ama genel anlamda cinsel istismar konusunda bilgilendirilebilirler.</p>


<h2 id="sigil_toc_id_61"><b>Yaşanmış bir olay</b></h2>
<h5 id="sigil_toc_id_62"><b>Abim bana bir şey yapabilir! Korkuyorum!</b></h5>

<p>Olay 2015 yılında İstanbul’da yaşanıyor. Abinin, kendinden üç yaş küçük kız kardeşine nitelikli cinsel istismarı söz konusu, yani ensest. İstismarcı abi 17, istismar edilen kız kardeş ise 14 yaşında. İstanbul’a taşınalı bir yıl olmuş. Anne çalışmıyor, baba 10 yıldır hapiste. Abi M.T. bonzai ve uyuşturucu bağımlısı. Kız kardeş İ.T. ise okula gitmiyor. M.T. kız kardeşiyle evde yalnız kaldığı zamanlarda onu istismar etmeye başlıyor. İlk olarak cinsel organını kardeşinin ağzına sokuyor. Kız bundan korkuyor ve annesine de anlatamıyor. Bu, sonraki zamanlarda da devam ediyor.</p>

<p>Ve mağdur İ.T. ifadesinde, abisinin kendisine onunla cinsel ilişkiye girip girmeyeceğini sorduğunu, kendisinin ona cinsel ilişkiye nasıl girileceğini bilmediğini söylediğini, mahallede dedikodular duyduğunu, sonrasında cinsel organını çıkartarak ağzına verdiğini, yine hatırlayamadığı bir akşam iç çamaşırından kan geldiğini, annesinin bu durumu gördüğünü, abinin bu şekilde sürekli kendisini çağırdığını, sık sık kendisine ilişki teklif ettiğini, korktuğu için ilişkiye girmeyi kabul ettiğini, bir gün dolabını düzelttiği sırada abisinin kendisine tecavüz ettiğini, bu şekilde defalarca kendisini ilişkiye zorladığını, bulaşık yıkadığı sırada, annesi namaz kılarken abinin tekrar cinsel ilişkiye girmek istediğini söylediğini, ilişkiye girdikten sonra “birilerine söylersen seni öldürürüm” diye tehdit ettiğini beyan ediyor.</p>

<p>Kız korkup olayı komşusuna anlatıyor. Ardından polis merkezine gidiyor. Ayrıca hiç şaşırtıcı değildir ki şikâyetçi olan 14 yaşındaki İ.T., celse esnasında mahkemeye dilekçe gönderip şikâyetinden vazgeçtiğini beyan ediyor.</p>

<p class="bosluk1"></p>

<p><b>Abi M.T.: </b>“İstismar ettim ama o kadar!”</p>
<p>Uyuşturucu bağımlısı olduğunu ve bonzai içtiği bir gün kız kardeşini istismar ettiğini kabul ediyor. Fakat livata yoluyla cinsel ilişkide bulunmadığını ve söylediklerinin dışında başka bir şey olmadığını söylüyor. Kız kardeşinde anlama zorluğu olduğunu, bu sebeple okulu bıraktığını söylüyor ve “şu anda da doğruları söyleyemiyor” diyor. Kız kardeşinin hareketlerinin, kararlarının zamansız ve beklenmedik olduğunu, bu nedenle de kişileri karıştırdığını düşündüğünü ifade ediyor. Ailenin sorumluluğunun kendisinde olduğunu ve evdeki herkese kendisinin baktığını söylüyor. Uyuşturucu kullanımıyla ilgili de AMATEM’e gidip geldiği yine savcılık beyanlarında yer alıyor.</p>
<p>Tabii diğer taraftan annenin söylemleri de önemli. Çünkü bu tür olaylarda anne genelde ya bilir ve susar, ki genelde böyle olur, ya da çocuk anneye pek çok işaret gönderir ama anne bunları almaz, anlayamaz. Tabii görmek istememesi de bir diğer seçenek.</p>

<p class="bosluk1"></p>

<p><b>Annenin ifadesi</b></p>

<p>Anne, M.T. ve mağdure İ.T.’nin öz çocukları olduğunu ve oğlunun uyuşturucu bağımlısı olduğunu, evde de şiddet uyguladığını söyledi. Oğlunun kızına böyle bir cinsel eylemde bulunduğunu görmediğini, kızının kendisine “Abim bana bir şey yapabilir, korkuyorum” dediğini belirtti. İlk ifadesinde oğlunun duş yaparken kendisini çağırdığı, banyoya girdiğinde oğlunun kendisine arkadan sarıldığı, cinsel olarak zarar vereceği korkusuyla bağıracağını söyleyerek elinden zor kurtulduğuna yönelik beyanları var. Fakat tüm bunlara karşın mahkemedeki ifadesinde çok daha farklı şeyler söylüyor. Fark ise, duş yaptığı gün, oğlunun kolunun yaralı olduğu ve ayakta duramadığı için kendisine sarıldığı beyanında.</p>

<p>Bu aslında çok şaşırılacak bir durum değil. Çünkü bazen bazı anneler olayın şokuyla gerçekten mağdur çocuğunu koruyarak suçlu olan çocuğu hakkında doğruları söyleyebiliyor. Burada gördüğümüz de tam olarak bu. Anne ilk ifadede başka, mahkemede bambaşka şeyler söylüyor. Çünkü muhtemelen oğlunu korumak istiyor. Diyelim ki oğlunu korudu, hapisten, alacağı cezadan kurtardı. E kızı ne olacak? O da öz çocuğu, ki öz olmasa bile insanlık mı bu? Kızı onun için hiçbir şey ifade etmiyor mu? O çocuğun psikolojisi ne olacak? Ki kız çocuğu için anne sırdaştır, arkadaştır, ona güvenir. Zaten baba yok, abi de bunu yapmış, anne de böyle yaparsa zaten örselenmiş bir çocuk hayata nasıl tutunsun? İşte kızın yaşadıklarını anlatması ve her söylediğinin tutarlılık taşıması, herhangi bir açık ya da çelişki olmaması ve yaşı 14 iken bunları yaşamadan bu şekilde anlatması bir ustalık gerektirir. Bu yaşta bir çocuğun bunları kurgulaması zor. Üstelik abi, kız kardeşine yaptıklarını kısmen kabul de ediyor.</p>

<p>Kitap çalışması yaparken pek çok dosya okudum inceledim. Adli Tıp raporlarında olayın olduğuna yönelik raporlar olmasına rağmen beraat gördüğüm çok dosya oldu. Ve bakın burada mahkeme nasıl karar veriyor:</p>

<p>“Her ne kadar anne sonrasında oğlunun dengesini kaybettiğinden bahisle kendisine sarıldığını söylemiş ve mağdure de şikâyetini çekmiş olsa da, atılı suçun kovuşturulmasmın şikâyete tabi olmadığı, beyanların bu suçu işleyen kişiyi suçtan kurtarmaya yönelik olduğu kanaatiyle itibar edilmemiştir. M.T.’ye ilişkin Adli Tıp Kurumu Başkanlığı kurulunca düzenlenen raporda: M.T.’nin fiilin hukuki anlam ve sonuçlarını algıladığı ve bu fiiliyle ilgili olarak davranışlarını yönlendirme yeteneğinin yeterince gelişmiş olduğu yönündeki rapor da dikkate alınarak mahkûmiyet verilmiştir.”</p>

<p class="bosluk1"></p>

<p><b>Peki ne ceza verildi?</b></p>

<p>Eylemin yapılması, öz kardeşe yapılması, mağdurun 15 yaş altı olması, zincirleme biçimde değişik zamanlarda tekrarlanması…</p>

<p>Buraya kadar verilen cezaların toplamı 45 yıl hapis cezası diyor mahkeme ve devam ediyor:</p>

<p>Bunu yapan kişi, yani ağabey M.T., suçu işlediğinde 18 yaşını doldurmadığından yasa gereği cezasının 12 yıla indirildiği ve duruşmalarda gözlenen tutum ve davranışları lehine takdiri indirim sebebi olarak kabul edildiğinden (yani iyi hal indirimi) verilen ceza, 10 yıl hapis cezasına iniyor!</p>

<h2 id="sigil_toc_id_63"><b>Yaşanmış bir olay</b></h2>

<h5 id="sigil_toc_id_64"><b>Sınıf öğretmeni</b></h5>

<p>İtiraf hiçbir zaman edilmedi ama çok fazla şüphelendiğim öğrencim oldu. Biri, 2. sınıftaydı ama fiziksel olarak fazla gelişmişti, kız çocuğuydu. Evde yatalak bir abi vardı. Şüphelenmemin sebebi, tuvalete gitmek istediğini söyler söylemez altına kaçırmasıydı, hem küçük hem büyük tuvaletini. Annesini çağırdım, gelmedi; ablası geldi, bir doktora götürün, tuvaletini neden tutamadığını öğrenin dedim. Annesi üşüttüğünü söylemiş. Ayrıca öğrenme güçlüğü de çekiyordu. Yavaştan ve çocuğun anlamayacağı şekilde ev hayatı hakkında bilgi almaya başladım. Engelli olan abisiyle aynı yatakta yatıyormuş. Abisi onu çok seviyormuş. Nasıl seviyor diye sorduğumda, kollarını, göğüs çevresini okşayarak gösterdi. Teyzemin oğulları da beni çok seviyorlar, beni hep gezmeye götürüyorlar dedi. İdareye söyledim. Annesi geldi ve beni odaya almadılar, annesi istemiyormuş, onlara iftira atıyormuşum. O ziyaretten bir hafta sonra çocuk okula sadece haftada bir kere gelmeye başladı, o da ceza almamak içindi. Zaten mevsimlik işçi olduklarından sık sık nakil oluyorlardı. Bu ziyaretin üstüne şehir dışına işçi olarak gittiler. 3. sınıfa başladığımızda okula gelmedi, aradım, o artık okula gelmeyecek dediler. Sonra o telefon numarasından da ulaşamadım. İdare bana, öğretmenim çok deşmeyin, sizi huzursuz ederler dese de bir müddet ulaşmaya çalıştım ama hem telefon hem de ev adresleri sürekli değiştiğinden bir türlü ulaşamadım.</p>
</body>
</html>