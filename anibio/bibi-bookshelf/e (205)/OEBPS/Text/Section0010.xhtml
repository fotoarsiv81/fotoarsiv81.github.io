<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4><b>“Ya pişmanım derler ya da hatırlamıyorum”</b></h4>

<p class="bosluk2"></p>

<p class="mektup">“Bu sefer öldüreceğim onu diyordum içimden</p>
<p class="mektup">ama hep aynı şey oluyordu.</p>
<p class="mektup">Her defasında dişlerimi sıkıyordum,</p>
<p class="mektup">ağzımı kapatıyordum öpmesin diye.”</p>

<p class="bosluk2"></p>

<p class="bas"><b>Eski Cezaevi Çalışanı</b></p>
<p class="bas">Ceza infaz Memuru</p>

<p class="bosluk1"></p>

<p>Anlatılanları dinlemek bu kadar üzücü ve yıpratıcıyken bizzat yaşamanın yol açtığı travmanın boyutları tahmin bile edilemez. Tahmin ediyorum ki okurların çoğu şunu düşünüyor: Benim yakınımda yok, benim etrafımdaki insanlarda olmaz, yaşanmamıştır… Oysa bu konuyu araştırmaya başlayınca öyle olmadığını gördüm. Kimin neler yaşadığından o kadar habersizsiniz ki… Mesela evliliklerin bu sebeple bittiği vakalar çok.</p>

<p>Cezaevlerinde ensest suçundan yatanları en iyi bilenler belki de cezaevindeki infaz memurlarıdır. Onlar görünenin arkasını, yani görünmeyeni de görebilir, çünkü mahkûmla birebir konuşabilirler. Bu süreçte cezaevinde eskiden ceza infaz memurluğu yapmış biriyle tanıştım ve bu suçtan yatanlara ilişkin aklıma takılan, merak ettiğim ne varsa hepsini sordum.</p>

<p class="yildiz">* * *</p>

<p><b>Siz uzun yıllar cezaevlerinde infaz memurluğu yaptınız. Gördüğünüz, şahit olduğunuz pek çok olay olmuştur. Cinsel suçlularla ilgili bana ne anlatabilirsiniz? Mesela ensestten yatan bir mahkûmla karşılaştınız mı hiç?</b></p>

<p>Elbette. Biz epey içli dışlıyız mahkûmlarla. Genel olarak kimseyle, sen cinsel suçlusun ya da hırsızsın diye konuşmazlık yapmadık. Yani suça göre ayrım yapmadık. İlk yıllarda cezaevine gelenlerin suçlarını merak ediyordum. Daha sonra sormamanın doğru olduğunu tecrübe ettiğim için kimsenin suçunu sormadım. Ensest diyorsunuz ya, her türlüsünü gördüm. Kendi babasına tecavüz edeni gördüm. Duymadığım, şahit olmadığım olay kalmadı. “Eve gittiğimde sarhoştum, babamın da belden aşağısı tutmuyordu, hastaydı” diye anlatmıştı. “Sabah kalktığımda gece neler yaşandığını hiç hatırlamıyordum” demişti. Bu insanlara şahit oldum. Kendi kızı, kendi oğlu, kız kardeşi, annesi, her türlüsünü dinledim… Kendi oğluna tecavüz edeni gördüm.</p>

<p class="bosluk1"></p>

<p><b>Peki bu mahkûmların psikolojileri nasıl, yaptıklarını kabullenenler var mı içlerinde?</b></p>

<p>Çoğu, “pişmanım, ben böyle bir şey yapmadım” diyor. Annesi iftira attı diyerek suçu üstlenmiyor. Fakat çoğu da içkiliydim, haplıydım diyor ve hatırlamadığını söylüyor.</p>

<p class="bosluk1"></p>

<p><b>Hatırlamıyorum dedikten sonra kendini sorgulayan, ben böyle bir şeyi nasıl yaptım diyenler oluyor mu?</b></p>
<p>Sonradan pişman olanlar ve intihar girişiminde bulunanlar oluyor. Mahkûm ilk geldiğinde koğuşa veremiyorsun. Bir de televizyonlarda iyice afişe olduysa mecburen tek başına yatırmak zorundayız. Bir müddet sonra toplum bunu unutunca bu kişi de kendini toparlıyor, o zaman koğuşa verebiliyorsun. İlk başlarda tabii ki sıkı takip etmek lazım. O kişi yaptığının farkında ise, psikolojik problemleri yoksa, işlediği suçun farkındaysa o zaman tabii ki vicdan azabı duyuyor, bu durumlarda intihar teşebbüsleri oluyor.</p>

<p class="bosluk1"></p>

<p><b>İpten aldığınız oldu mu hiç?</b></p>
<p>Evet ipten aldıklarımız oldu. Çalıştığım bir cezaevinden örnek verecek olursam, biri kendi öz kızına tecavüzden gelmişti. Tabii ki gazetelere, televizyonlara çıkmıştı. Aldık, müşahede odasına koyduk. Ben de müşahede bölümünde nöbetçiydim o gün. Benden önceki vardiyada gelmişti, benden önceki arkadaş da giderken uyardı, böyle biri geldi, psikolojisi bozuk, dikkat et diye. Ben de kontrol etmeye gittim, gittiğimde tuvalet bölümünde kendini asmıştı. Kurtardık.</p>

<p class="bosluk1"></p>

<p><b>Sonra konuştuğunuzda ne söyledi?</b></p>
<p>“Ben böyle bir şeyi nasıl yapabildim? Yapmadım, bu iftira, hatırlamıyorum” dedi ama ceza aldı tabii.</p>

<p class="bosluk1"></p>

<p><b>Kaç yıl ceza aldı?</b></p>
<p>Tam hatırlamıyorum ama çok ceza almıştı.</p>

<p class="bosluk1"></p>

<p><b>Çocuğu kaç yaşındaymış?</b></p>
<p>17 yaşındaydı kızı. Ensest mahkûmları buraya geldikleri ilk haftalarda yaşadıkları psikolojiyle bu tür girişimlerde bulunabiliyorlar.</p>

<p class="bosluk1"></p>

<p><b>Hal ve hareketleri, koğuştakilerle ilişkileri nasıl bu mahkûmların?</b></p>
<p>Hepsi adli suçtan yattığı için çok afişe durumlar olmadığı müddetçe sohbetleri normal. Fakat mesela erken yaşta kız kaçıranlarla kızına tecavüz edenler arasında elbette ayrım yapılıyor.</p>

<p class="bosluk1"></p>

<p><b>Suçunu kabul etmeyen kişileri yalanlayan raporlar ve bunların sonucunda verilmiş cezalar var. Bu durumda ne diyorlar?</b></p>
<p>Mahkeme aşamasında raporlar çıkınca kabul etmek zorunda kalıyorlar. “Demek ki yapmışım ama hatırlamıyorum” diyor. Mesela bir hayat kadınının 1,5 yaşındaki çocuğuna eve gelen erkekler neler yapmış… Annesiyle ilişkiye girdikten sonra içip içip sızıyorlar, adamın biri çocuğun ağlama sesine gidiyor ve çocuğa tecavüz ediyor. Müebbet aldılar fakat şu an neredeler bilmiyorum. O çocuğa tecavüz eden de bayağı bir süre kendini kesmek istemiş, intihar teşebbüsünde bulunmuştu.</p>

<p class="bosluk1"></p>

<p><b>Bu suçluların ziyaretçileri var mıydı?</b></p>
<p>Ensest durumunda aile belli bir müddet reddediyor, gelmiyor. Ama daha sonra mahkeme aşamaları geçiyor, olay külleniyor ve annesi, babası geliyor ziyarete.</p>

<p class="bosluk1"></p>

<p><b>Çocuk cezaevleriyle yetişkin cezaevindeki cinsel suçlu profilini karşılaştırdığınızda neler söylersiniz?</b></p>
<p>18 yaş altı çocukların birçoğu, işledikleri suçun farkında değil. Çocukluk hevesiyle mi, yoksa içgüdüsel mi bilmiyorum, “oldu bir kere” ya da “iftira” diyorlar.</p>

<p class="bosluk1"></p>

<p><b>“Ama o beni tahrik etti” diyen birine rastladınız mı?</b></p>
<p>Bir örnek vereyim. Biri vardı, kızı hayat kadınıymış; demişti ki, “İlçede birlikte olmadığı kalmamıştı, bir de benimle yatsa ne olur?”</p>

<p class="bosluk1"></p>

<p><b>“Neden yaptın?” dediniz mi hiç?</b></p>
<p>“Bir baba kızına böyle bir şeyi neden, nasıl yapar?” dedim bu kişiye. Ağzından kaçırdı belki ama söylediği laf şuydu: “Kızım zaten doğru bir insan değildi.” 45 yaşlarındaydı, kızı da 18 yaşın üstündeydi.</p>


<h2 id="sigil_toc_id_34">Yaşanmış bir olay</h2>

<h5 id="sigil_toc_id_35"><b>Psikolog</b></h5>

<p>Danışan 2013 yılında intihar girişimi sonucunda geldi. Bana geldiğinde 22-23 yaşlarındaydı. Evliydi ve bir kızı vardı.</p>

<p>İlk seansa eşiyle geldi. Ben, çift terapisi alacaklarını sandım ama eşi kadınla ilgili bir sürü olumsuz şey söyleyip, onu şikâyet edip odadan çıkmıştı. İkinci seansa ve daha sonraki seanslara yalnız geldi kadın.</p>

<p>İlk defa 15-16 yaşlarında babasından fiziksel taciz görmüştü. Daha sonra bu sistematik bir şekilde devam etmişti. Hafta sonları babası annesini evden bir şekilde gönderiyormuş. Fakat herhangi bir cinsel birleşme olmamış. Ancak bu dokunma, sürtünme, öpmeye çalışma gibi cinsel davranışların olduğu bir süreçmiş.</p>

<p>Yaşadıklarını annesi ve kız kardeşi dahil, kimseye anlatamamıştı. En sonunda ilk gelen görücüyle evlenip evden kurtulmuştu. Ama yaşadığı travmatik olaylar onda vajinismusa sebep olmuştu. Eşinin cinsel isteklerine cevap veremediği için eşinden fiziksel şiddet görmüş, alkol almaya zorlanmış ve istismar edilmişti. Daha sonra bir gün sinir krizi geçirerek bu olayı eşine anlatmış ve eşi hiç kimseye bahsetmemesini söyleyip eski tutumuna devam etmiş ve istemediği halde karısını defalarca ilişkiye girmeye zorlamıştı.</p>

<p>Bana geldiğinde, intihar girişimi sonrası ziyaretine gelen babasına “hayatımı mahvettin” dediğini anlattı.</p>

<p>Bir yıl süren psikoterapi sürecinde eşinden boşanıp kendine ait bir iş kurdu. Herhangi bir yasal sürece yansımasını istemediği için yasal bir işlem yapılmadı.</p>

<p>Bir seansımızda, kardeşine babasından nefret ettiğini söylediğinde kardeşinin gözlerinin dolduğunu anlatmıştı. Babasının kardeşine de aynı şeyleri yaptığını düşünüyordu. Ama kızını korumak ve ailesinin desteğinden mahrum kalmamak için bu konuları annesine anlatamadığını söylüyordu.</p>

<h2 id="sigil_toc_id_36"><b>Yaşanmış bir olay</b></h2>
<h5 id="sigil_toc_id_37"><b>Öğretmen</b></h5>

<p>Mağdur 9. sınıf öğrencisi, okul çıkışında servis beklerken, servisin arkasında sigara içiyordu. Gördüm, daha sonra kendimi tanıtıp müsait olduğunda odama gelmesini teklif ettim. Mağdur ertesi gün odama geldi. Sigara konusunda savunma hazırlamış, anlatmaya başladı. Dinledim, sigara konusu üzerinde durmadan, bu konuda öğüt vermeden onu tanımak için sorular yönelttim. Kendisinden ve ailesinden genel olarak bahsedip görüşmeyi sonlandırdı. İkinci görüşme yaklaşık bir hafta sonra gerçekleşti. Dersin sıkıcı olduğunu, bu nedenle derse girmek istemediğini, konuşmak istediğini söyleyip, yani görüşmeye dersten kaçmak için geldiğini ima ederek konuşmaya başladı. Öğrencinin dersten kaçmak için gelmesiyle rehberlik servisleri çok karşılaşır. Ama mağdurun bunu ima ederek gelmesinin altında bir yardım çığlığı olabileceğini, bana güvenip güvenemeyeceği konusunda beni sınadığını düşünerek görüşmeyi devam ettirdim ve güven ortamının oluşmasını sağladım. Üçüncü görüşmemiz planlanmamıştı ancak geleceğini tahmin ediyordum. Gerçi bir istismar vakası olduğu aklıma gelmemişti ama bir sorunu olduğunu tahmin etmiştim. İki-üç gün sonra tekrar geldi. Paylaşmak istediği bir durum olduğunu, güvenip güvenemeyeceğini sordu. “Hayati tehliken olduğunu veya olacağını düşünürsem bunu önce ailen, sonra yetkililerle paylaşırım ancak hayati tehliken olmadığı sürece, sen istemeden bana anlattığın hiçbir şey bu odadan dışarı çıkmayacak” cevabını verdim. Yaşadığı mağduriyeti anlatmaya başladı. İstismar eden kişi dayısıydı. Dayısı evliydi ve annesiyle yaşıyordu. Mağdur anneannesine gittiğinde dayı mağduru evine bırakmakta ısrar ediyor ve bırakıyordu. Bu yolculuk sırasında mağdur, sözel olarak ve kötü dokunuşlarla istismara uğruyordu. Yaşadığı mağduriyet konusunda bir sayı vermedi ancak birçok kez mağdur edildiğini ifade etti. Yaşanan bu mağduriyeti teyzesine aktardığını ancak teyzesinin kendisini suçladığını, dayısının yeni çocuğu olacağı için bu durumdan kimseye bahsetmemesini tembihlediğini söyledi. Mağdur bunları anlatırken üzgündü ancak yaşadığı mağduriyeti biraz rahat tavırlarla anlatıyordu. Rahat tavırlarla anlattığı gibi yaşamına da neşeli bir şekilde devam ediyordu. Hayatına neşeli devam etmesi veya yaşadığı mağduriyeti rahat anlatması yapılan istismarın etkisinin az olduğu anlamına gelmez, belki bunu bir savunma mekanizması olarak kullanıyor da olabilir. Yaklaşık iki sene boyunca aralıklı olarak bu mağduriyet sürmüştü. Mağdurun yaşadıklarını anlamaya çalıştım. Yaşanan mağduriyette suçlu olanın kendisi olmadığını ona anlatmaya çalıştım. Doğru düşünce kalıpları oluşturması için yardımcı oldum. Tehdit edilmiş. Kendisine inanmayacaklarını düşünmesi de başka bir susma gerekçesiydi. Mağdura yasal haklarını anlattım, hikâyesini bildiğim için artık benim de yasal olarak sorumluluklarım olduğunu söyledim ve süreci nasıl yürütebileceğimizi konuştuk. Mağdur hikâyesinin kimseyle paylaşılmamasını istedi ve bir sonraki hafta için görüşmeyi planladık. Dördüncü görüşmeyi, mağduru güçlendirip hakları konusunda bilinçlendirmeye ayırdım. Görüşme sonunda durumu annesine birlikte anlatabileceğimiz konusunda anlaştık. Görüşme bittikten sonra annesini okula davet ettim. Yaşanan mağduriyet sonucunda yaşanabilecek problemleri öngöremediğim için bu konunun aramızda kalması koşuluyla mağdurun kimlik bilgisini vermeden durumu ve süreci idari amirimle paylaştım. Veliyle görüşmeyi gerçekleştirdik. Öğrenci yaşananları anlattı; veli ağlamaklı ve şok geçirmiş bir şekilde kızını dinledi. Veli kızına inanıp bu mağduriyeti bir daha yaşamaması için elinden geleni yapacağını kızına ifade etti. Yasal işlemler konusunu da babasıyla konuşacağını söyledi, teşekkür ederek görüşmeyi sonlandırdı. Bu durumu mayıs ayında öğrendiğim için öğrenciyle çok kısa zaman görüşebildik. Öğrenciyle daha sonraki görüşmemizde çok rahatladığını, bu beladan kurtulmanın çok güzel olduğunu ifade etti. Daha sonraları abisinin babasına sürekli olarak onu evlendirmesi yönünde baskı yaptığını ve babasının da bu duruma sıcak baktığını, bu yönde baskıya uğradığını söyledi. Mağdur yaşadığı bu süreçten dolayı okulla ilgili hiçbir şey yapmamış ve tüm bunlar sebebiyle ikinci kez sınıf tekrarı yaptığı için de artık okuma hakkı kalmamıştı. O günden sonra da görüşemedim.</p>

<p>Görüldüğü gibi, yaşanan bu mağduriyetin yıkımları sadece psikolojik olmuyor ve çocuk gelecek hayallerini de kaybediyor. Yaşanan bu durumdan dolayı belki de istemediği birisiyle bir hayat sürecek.</p>

<p>Cinsel istismar vakalarında bilgiyi öğrendikten sonra kesinlikle adli makamlarla paylaşmamız gerekiyor. Eğer hikâyeyi bildiğimiz halde paylaşmamışsak sıkıntı yaşıyoruz yasal olarak. Mağdur görüşme sonucunda gerçekten bu mağduriyetten kurtulmak ve doğru adımları atmak istiyorsa risk alıp mağduru güçlendirdikten sonra adli makamlara bilgi veriyoruz. Mağdur durumu yönetecek durumda değilse polise bilgiyi hemen aktarıyoruz. Ancak hemen aktardığımız için bize karşı güven azalıyor ve mağduriyet konusunda bizimle paylaşımda bulunmak istemiyorlar.</p>
</body>
</html>