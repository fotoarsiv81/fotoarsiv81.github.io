<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>“Herkes ölsün ama yeter ki ortaya çıkmasın”</h3>
<p class="bosluk2"></p>
<p>“Ya annemi keserse?”</p>
<p class="bosluk2"></p>
<p class="mektup"><b>Mağdur Avukatı</b></p>

<p class="bosluk1"></p>

<p><b>Olay ne zaman, nerede yaşanıyor?</b></p>
<p>2013 yılında Ege’nin bir kıyı kasabasında yaşanıyor olay.</p>

<p class="bosluk1"></p>

<p><b>Nasıl ortaya çıkıyor?</b></p>
<p>Küçük kız o tam o sıralarda 9,5-10 yaşlarında ve sınıf arkadaşlarına göre çok ciddi bir cinsel bilgisi var. Tuvalete gittiğinde arkadaşlarına sık sık, “Siz nasıl iç çamaşırları giyiyorsunuz? Siz nasıl uyuyorsunuz? Babanız sizinle neler yapıyor?” gibi bazı sorular sormaya başlıyor. Tabii çocuklar huzursuz oluyor o yaşta bu sorulardan. Ne demeye çalıştığını anlamıyorlar, anlam veremiyorlar da. Bu arada küçük kızın teyzesinin bir iç çamaşırı dükkânı var. Orada çocuklar için üzerinde çizgi film karakterleri olan iç çamaşırları da, yetişkinlere özel dantelli, siyah, kırmızı çamaşırlar var. Çocuk ısrarla teyzesi ona bir şey armağan etmek isteyip de seçmesini istediğinde yetişkinler için olanları seçmeye çalışıyor. Teyze huzursuz oluyor ama anlam veremiyor. Israrla niye onlara yöneldiğini anlamıyor. Fakat bir gün okulda tuvalette arkadaşlarından birine diyor ki, “Sen gece yatarken ne giyiyorsun yatakta?” Çocuk muhtemelen pijama giydiğini söylüyor. Öteki de “Ben gecelik giyiyorum” diyor, “ama artık karar verdim, yatakta kot pantolon giyeceğim. Çünkü babam kot pantolonu daha zor çıkarıyor.”</p>

<p class="bosluk1"></p>

<p><b>Arkadaşlarının tepkisi ne oluyor?</b></p>

<p>“Nasıl yani?” diye soruyorlar. Bu sefer kız, “Sizin babalarınız gelmiyor mu gece yatağa, yanınıza?” diyor. Arkadaşları da “Gelir, sarılıp öper ama o kadar” diyorlar. Kız şaşırıyor, “Nasıl yani? Babanız sizin külotunuzu hiç çıkarmıyor mu?” diyor. Bunun üzerine kızlar, çığlık çığlığa bağırmaya başlıyor. “Nasıl yani? Baba öyle şey yapar mı? Hamile kalırsın” demeye başlıyorlar.</p>

<p>Bu çok tuhaf bir vakaydı. Kız dört yaşından beri babasının tacizine uğruyordu. Babası mastürbasyon yaptırıyor, oral seks yaptırıyor yıllarca, dört yaşından on yaşına kadar. Dört yaşındayken yaşadıklarını parça parça anımsadı. Mesela şöyle dedi: “Benim bir tane Barbili halım vardı. Babamın pipisinden halının kenarına ayran dökülüyordu.” Ya da “Yıldızlı perdeye fışkırdı ayran” dedi. İşte tarihlere buradan ulaştık. Annesi o halı ve perdenin alındığı ve kaldırıldığı tarihleri hatırladı. Zaten bu kişi karısına da fiziksel ve cinsel şiddet kullanmış, tecavüz etmiş. Tabii bunlar çocuğun hikâyesinde gölgede kaldı. Kadın kaç kez boşanmak istemiş ama kendisi babasız büyüdüğü için, kızı da babasız büyümesin istemiş. Teyzeleri de “Kız çocuğunun babasız büyümesi korkunç bir şey. Boşanırsan adın çıkar, boşanmamalısın” demişler.</p>

<p class="bosluk1"></p>

<p><b>Anne olayı nasıl öğreniyor?</b></p>
<p>Okuldan arayıp çağırıyorlar ve öyle öğrenmiş oluyor. Kadın, teyzeleri ve annesine anlatıyor çocuğunun başına gelenleri. Ama annesi onu yine eve gönderiyor.</p>

<p class="bosluk1"></p>

<p><b>Bu yaşananlara rağmen…</b></p>
<p>Evet. Anne bana, “O gece annem beni eve gönderdi, hiç ilgilenmedi bile anlattıklarımla. Annemi ve kendimi hayatım boyunca affetmeyeceğim. Çünkü o gün kızımı, yani torununu eve gönderdi” dedi. Oradaki kaygı, bunun duyulacak olması. Çok büyük bir korku yaşıyorlar; bu o kadar vahim, o kadar ayıp, o kadar berbat bir şey ki asla duyulmaması gerekiyor. Ne pahasına olursa olsun duyulmayacak. Bu asla şikâyet edilemez. Bu çok korkunç bir şey, bu kızla kimse evlenmez, insan içine çıkamayız, kimsenin yüzüne bakamayız. Fakat tabii bu olayda ben biraz annenin kusuru da olduğunu düşündüm hep. Çünkü ara ara bazı sinyaller olmuş.</p>

<p class="bosluk1"></p>

<p><b>Ne gibi?</b></p>
<p>Mesela bu kişi karısına, çocuk pornosu seyrettirmeye çalışıyormuş.</p>

<p class="bosluk1"></p>

<p><b>Kadının tepkisi ne olmuş?</b></p>
<p>Kadın tabii çok öfkeleniyor. “Bundan ne anlıyorsun, böyle bir şey olabilir mi?” diyor. Adam da üstelemiyor. Aslında adam en ufak bir şeyde kadına şiddet uygularken bunun üzerine gitmeyişi de ilginç geliyor kadına. Bu arada adamın engelli bir erkek kardeşi var. Bu engelli erkek kardeş bir gün kadına, “Yetişme çağında kızın var. Lütfen abimle pek yalnız bırakma” diyor. Kadın da “Şiddet uygular, kötü davranır demek istedi diye düşündüm” diyor.</p>

<p class="bosluk1"></p>

<p><b>Ama yetişme çağı diyor, yani kilit kelime “yetişme çağı” gibi duruyor.</b></p>
<p>Kadının psikolojisinin tamamen dayağa odaklandığını düşündüm. O yüzden aklına gelmedi diye tahmin ediyorum.</p>

<p class="bosluk1"></p>

<p><b>Sonra ne oldu?</b></p>
<p>Sığınma evine yerleşti anne kız. Oradaki psikologlarla da diyalog kurdum sonra. Kadının da psikolojisi çok tuhaf tabii. Sonra anlaşıldı ki aslında adam o engelli kardeşini çocukken taciz etmiş ve kardeşi yengesini bunun için uyarmış.</p>

<p class="bosluk1"></p>

<p><b>Ondan ifade alındı mı?</b></p>
<p>Çağırdık, konuşmayı kesinlikle reddetti. “Ben böyle bir şey demedim” demiş ama hep böyle olur zaten, insanlar, hem ben kötü olmayayım hem de bu adamın nasıl bir adam olduğunu bilsinler ve ben görevimi yapmış olayım diye uyarırlar ama ortaya çıkmasını da istemezler. Gerekirse adam ölsün ama yine de bu ortaya çıkmasın. Çocuk da ölebilir, kadın da ölebilir, herkes ölsün, yeter ki ortaya çıkmasın.</p>

<p class="bosluk1"></p>

<p><b>Kadın aldığı sinyaller dışında hiç gözle görülür bir şey hatırlıyor mu?</b></p>
<p>Hayır ama o engelli kardeş belli aralıklarla “Dikkat et, yalnız bırakma” diye tembihliyormuş. Çünkü kadın çalışıyor, hasta bakıyor ve gün içinde evden gitmek durumunda. Hastanın evinde bazen yatılı da kalıyor.</p>

<p class="bosluk1"></p>

<p><b>Kaç çocukları var?</b></p>
<p>Tek çocuk. Kızın psikolojisi çok ilginçti. Olağanüstü şımarık bir çocuk. Ayarı yok. Sürekli insanları yaralamak istiyor.</p>

<p class="bosluk1"></p>

<p><b>Tecavüz var mı?</b></p>

<p>Hayır, tecavüz yok. Oral seks ve mastürbasyon yaptırıyor çocuğa sürekli. Ve bunların dışında da özel bölgeleriyle yapılabilecek ne varsa yapıyor. Ama sürekli “Sen çok güzelsin, ben aslında seni istiyorum ama annenle evlendim, sen sonradan oldun” gibi şeyler söylüyor. Sapkın ve hastalıklı biri. Çocuk bir de şöyle bir şey hatırladı. Bir çizgi film söyledi. “Biz babamla o çizgi filmi seyretmek için otururduk ve babam benim elimi pipisinin üzerinde tutardı” dedi. Çocuk o çizgi filmi onunla özdeşleştirmiş. Annesi, o çizgi filmi kızının dört-beş yaşlarında izlediğini ve o çizgi filmle ilgili bir şey duysa ya da görse ağlamaya başladığını söyledi. Huysuzlanmaya başlıyormuş o çizgi filmi duyduğunda ve hatta babası da üzerine yürüyüp “Sussana! Niye şımarıyorsun, niye ses çıkartıyorsun?” gibi şeyler söylüyormuş o dönem.</p>

<p>Türkiye’de şöyle bir problem var. Büyükşehirlerde ÇİMler var ve çocuklar ifade verirken avukat ve savcıyı görmüyor. Psikolog oluyor, keşke psikiyatrist de olsa Fakat psikiyatrist bolluğu olmadığından sosyal çalışmacı ve psikolog oluyor. İlçelerde ise direkt savcı alıyor ifadeyi, bu korkunç bir şey. Bir şey yapılmak ilçelerdeki durumlar için. Çocuklar alınıp büyükşehirlerdeki ÇİM’lere götürülebilir.</p>

<p class="bosluk1"></p>

<p><b>En büyük sorunlardan bir tanesi de çocuk normal anlatınca, hayatının güllük gülistanlık olduğunun sanılması. Ne kötü! Sonra?</b></p>

<p>Çocuk bunu olduğu gibi anlatınca dedikleri şey şu: “Eğer baban sana gerçekten bunları yapıyor olsaydı sen şu anda ağlıyor olurdun. Demek ki annen sana bunu öğretti” diyorlar ve çocuk bunun üzerine bayılıyor. Çocuk ifadesinde “Babam eve sarhoş gelirdi, kalçalarımı ve cinsel organımı okşardı. Bunu, iki üç günde bir yapıyordu. Annem gece çalıştığı için ve çalışmadığı günlerde de çok yorgun olduğu için babam sürekli olarak bunu yapardı” diye anlatıyor. Babam annemin uyumasını bekliyordu. Annem işten çok yorgun dönüyordu. O uyuduktan sonra hep yanıma geliyordu ve sürekli halının yanına boşalıyordu” diyor ifadede. Sosyal hizmet uzmanları, alanında uzman insanlar falan değil. Neden? Çünkü sosyal hizmet uzmanının beyanları aynen şöyle “Mağdur bu olayları haricen yaşamış gibi anlatmaktadır. Zaman ve yer anlatımları çelişkilidir. Beyanları kendi içinde tutarlı değildir” diyor. Ve bunları çocuğun yanında söylüyor. Çocuğun o rahat tavırlarını, ona öğretilmiş olarak algılıyorlar. Halbuki 9 Eylül Üniversite Hastanesi’ndeki psikiyatristlerle konuştuğumda “Çocuk, bütün babaların böyle olduğunu zannediyor. Yani normal sevmenin bu olduğunu sanıyor” dediler.</p>

<p class="bosluk1"></p>

<p><b>Zaten olay da böyle çıkıyor. Normalmiş gibi arkadaşlarına anlattığında.</b></p>
<p>Evet. Ve bu adam tutuklanmaya sevk edilmemiş.</p>

<p class="bosluk1"></p>

<p><b>Edilmemiş mi?</b></p>
<p>Tabii 8 ay boyunca tutuksuz yargılandı bu adam.</p>

<p class="bosluk1"></p>

<p><b>Delil yetersizliği mi? Neyi yetmemiş?</b></p>
<p>Sperm yok ve kızlık zarı bozulmadığı için.</p>

<p class="bosluk1"></p>

<p><b>Ama bu çocuk çok küçük, kurgu yapamaz, söyledikleri neden esas alınmıyor?</b></p>
<p>Savcı, olayı “normal” anlattığına karar vermiş. Durumun ne kadar kötü olduğunu görün. 8 ay sürdü iddianamenin hazırlanması. Bu süre zarfında anne ve kızı bir süre başka şehirde bir sığınma evinde sakladık. Adam da elinde tüfekle, kadının yedi sülalesinin kapısına giderek herkesi tehdit etti. “Karımla kızım nerede, çıkaracaksınız onları” diye. Defalarca suç duyurusunda bulunuldu. Buna rağmen tutuklamaya sevk edilmedi. Bu adam ve kadın, kaçarak evlenmiş. Savcı bunu öğrendiğinde ise kadının ailesine, “Madem anlattığınız kadar kötü biriydi, kızınızı vermeseydiniz” diyor. Vekâletnamemi koyup dosyanın fotokopisini almaya gittiğimde savcı bana dedi ki: “Avukat hanım, dinen de zaten pek akla yatkın bir şey değil bu. Çünkü, erkeklerin kendi alt soyuna nefsinin uyanmayacağı şeklinde halk arasında çok yaygın bir inanış var.” Bu cümleleri ben avukattan da, savcıdan da, hâkimden de duydum.</p>

<p class="bosluk1"></p>

<p><b>Çocuk sizinle konuştu mu?</b></p>
<p>Evet konuştuk. Annesini zaten her gün suçluyor. Okul anneyle iletişime geçip anlattığında, o da anneye anlatmış babanın ona neler yaptığını. Ama diyor ki, “Ben sana anlattım. Git hâkime, savcıya, polise anlat demedim. Sadece sana anlattım. Babam şimdi hapse mi girecek?” diye çok ciddi kaygı yaşamaya başladı. İşin çok başka bir boyutu daha var ve bunu da yine psikologlar söyledi. Bazı olaylarda anne de kızını kıskanıyormuş. Eşinin kızını kendine tercih ettiği için. Ne kötü, ama yaşanıyor maalesef.</p>

<p class="bosluk1"></p>

<p><b>İstismarcı babanın ifadesinde neler var?</b></p>
<p>Elbette bu suçu işleyen herkesin verdiği ifadeyi veriyor o da. “Ben bir baba olarak kızımı normal bir şekilde sevdim öptüm, ama üzerime atılı cinsel içerikli hareket ve eylemde asla bulunmadım. Kızıma kesinlikle anneni öldürürüm demedim, bunların hepsi eşimin ailesinin ve eşimin kızımızı doldurmasından kaynaklanıyor.” Halbuki ailesi, aksine bunu duyduklarında bile duyulmasın diye geri göndermiş kadını. Kadının teyzeleriyle bizzat ben konuştum. “Evet, ona sus, kimseye söyleme, evinizde oturun, kimse duymasın, dedik ama onlar gittikten sonra sabaha kadar uyuyamadık” dediler. Sonra da gidip onları almışlar, “Arkanızdayız, duyulursa da duyulacak, ne olacaksa olsun” demişler.</p>

<p class="bosluk1"></p>

<p><b>İstismar edilen kız tedavi görüyor mu bu süreçte?</b></p>
<p>Evet, 9 Eylül Üniversitesi Hastanesi’nde tedavi görmeye başladı. Hastaneye yatırdılar, çünkü ilaç tedavisiyle başa çıkamadılar. Babası ona tecavüz etti diye kimse onun yanına oturmak istemiyor, herkes ona ucube gözüyle bakıyormuş. Sonra da lezbiyen eğilimi gösterdiğini söylediler. Yani artık hiçbir erkekle iletişim kurmak istemiyor, kız arkadaşlarına dokunmaya çalışıyormuş. Bu da ayrı bir problem. Duruşma günü de çocuğu ve annesini mahkemeye götürdük, polis önlem almıştı. Ki 8 ay boyunca bu adam sokaklarda dolaştı elini kolunu sallayarak. O gün anneyi uyaran engelli kardeş de oradaydı tekerlekli sandalyesiyle ve abisinin yanındaydı, ona destek oluyordu. Tabii tüm ailesi de oradaydı ve kahkahalar atıyorlardı. İlginçti. Oysa ailesi onun için “ölsün” diyordu ama onun yanında böyle davranıyorlardı. Adliye binası çok küçüktü ve maalesef çocuk babayı gördü.</p>

<p class="bosluk1"></p>

<p><b>Görünce ne oldu? Ne hissetti, ne söyledi size?</b></p>
<p>O gün biz de çok korkuyorduk, babayı görünce ne olacak diye. Babayı gördü, hiç yüzüne bakmadı, elimi tuttu. “Bunları anlattım diye anneme bir şey yapmayacak, değil mi?” dedi. “Hayır, hepimiz buradayız, yapmayacak” dedim. Duruşma salonuna girdik, çok küçük bir salondu. Buradaki ağır cezalarda savcı sizin ne konuştuğunuzu duyamaz. Ama hemen üstümdeydi savcı, ilk görev yeriydi ve duruşma boyunca da ağladı. Çünkü kız elimi tutup bana sürekli “Ben bunları anlatıyorum, ya annemi keserse?” diyordu. Tabii sanık “Böyle şey mi olur? İnsan evladına hiç böyle şeyler yapar mı?” diyordu ama o celsede tutuklandı.</p>
<p>Babanın dışarıda olması çocuk için tehlikeydi ve tedavi sürecini de etkiliyordu. Bir süre sonra çocuk “ben izin verdim, benim yüzümden oldu” duygusunu taşımaya başladı. Ona kendisinin suçlu olmadığını anlatmak zor oldu. Çünkü baba tutuklanmayınca, kendileri oradan oraya sürüklenip tutuklu gibi yaşamaya mecbur kaldılar. Ki baba tutuklanmayınca, “Babam o kadar da suçlu değil demek ki” demeye başladı. Ama tutuklanınca, düzenlerine geri döndüler. Ayrıca tutukluluk gerçekleştikten sonra öğrendim ki baba, sadece engelli kardeşini değil, kardeşlerinin hepsini taciz etmiş.</p>

<p class="bosluk1"></p>

<p><b>Niçin susmuş o kadar insan?</b></p>
<p>Can korkusu ve duyulmasın diye. Ama kızına da yaptığı ortaya çıkınca artık susmamışlar fakat adli mercilere şikâyette bulunmak yerine kızın anneannesine gidip söylemişler. Öfkeli bir şekilde “Niye döktünüz bunu ortaya? Bize de yaptı ama biz rezillik çıkarıp ailemizin şerefini lekeledik mi? Siz niye lekelediniz? Artık bu kızla kimse evlenmeyecek” demişler. Çok kalabalıklar ayrıca. Altı kardeşler ve en büyüğünden en küçüğüne kadar hepsi tacize uğramış. Verdikleri tepki de bu!</p>

<p class="bosluk1"></p>

<p><b>Onların çocuklarına bir şey yapmış mı?</b></p>
<p>Kendi çocuğuna yapanın, daha önce kimseye yapmadığı bir hikâye görmedim. Evveliyatı mutlaka oluyor. Örnekte olduğu gibi düzenleri bozulacak diye korkuyorlar. “Ben deli miyim? Bunu söylersem kocam beni boşar” diyorlar.</p>

<p class="bosluk1"></p>

<p><b>Peki anne nasıl anlamamış bunca yıl?</b></p>
<p>Kadın ciddi travmatize olmuş. Demirle dövüyormuş kadını, tüm bedeni izlerle doluydu. Kızına uyguladığı korkutmanın aynısını anneye de uyguluyormuş. Mesela cinsel şiddet uyguladığında ve kadın boşanmak istediğini söylediğinde “Dediklerimi yapmazsan kızına zarar veririm” diyormuş. Böyle bir travma ve korku düşünün. Kadın kendince susarak, onun işkencesine boyun eğerek bir şekilde kızını koruduğunu düşünüyormuş. Fakat yine ara ara fark ettiği şeylerden bir tanesi, kızının pantolon ve tayt giymek istemesiymiş yatarken. Sıkı şeyler giymek istiyormuş. Gecelik giymek istemiyormuş asla. Babası kolay açar diye. Çünkü baba sürekli kızın üstünü açar açmaz, çocuğun cinsel organını ellemeye başlıyormuş. Hatta anne kızına demiş ki bir gün, “Saçmalama, tamam gecelik giymiyorsun ama kot pantolon da giyilmez ki.”</p>

<p class="bosluk1"></p>

<p><b>Niye böyle yapıyorsun dememiş mi?</b></p>
<p>Demiş. Çocuk da “Canım öyle istiyor” diyormuş. Ama bu çocuk bir taraftan da alışveriş merkezine gittiğinde annesiyle birlikte hiç yaşına uymayan iç çamaşırlarına bakıyormuş. Hatta anne kızının internette iç çamaşırı baktığını görüyor ve o zaman da “Sen nereden biliyorsun bunları? Sana biri mi öğretti?” diyor. “Hayır, ben bunları beğeniyorum, hoşuma gidiyor” diyormuş.</p>

<p class="bosluk1"></p>

<p><b>Baba ne iş yapıyor?</b></p>
<p>Sanıyorum mermer ustası gibi bir şey. Gelirleri de fena değil. Evleri, arabaları var ve kasabada yaşamlarını rahatlıkla idame ettiriyorlar. Kadını da sürekli hasta bakmaya gönderiyormuş. Ayrıca hasta bakma işi başka dosyalarda da ortaya çıktı. Evden uzaklaştırmak için erkek, yatılı iş buluyor karısına. “Parası iyi, ne var, git bak” deyip, kadını evden uzaklaştırıyorlar.</p>

<p class="bosluk1"></p>

<p><b>Ama anne olayı öğretmenlerin aramasıyla öğrenmiyor mu?</b></p>
<p>Evet, çocuk ilk arkadaşlarına söylüyor, günlerden cuma. Araya hafta sonu giriyor ve çocuk bu süreçte de annesine anlatıyor. Pazartesi günü anneyi okuldan arayıp çağırıyorlar ve artık her şey daha açık ve alevlenmiş bir şekilde adli mercilere intikal ettiriliyor. Hatta kızlar bunu duyduğunda ilk olarak “saklayalım” demişler. Fakat içlerinden biri gidip rehber öğretmene anlatmış. Aynı hafta sonu kızlardan biri annesine de anlatıyor tüm bunları. Anne Rus ve okula geliyor, olaylara dahil olup tanık olmak istiyor. Diğer çocukların anneleri de arandı tanıklık yapmaları için, “Sadece çocuklarınız o günle ilgili size ne anlattı, bunları mahkemede anlatın” dedik, kabul etmediler. Fakat bu kadın korkmadan geldi söyledi her şeyi. Tabii o yabancı kadın gelip tanıklık yaptıktan sonra diğer anneler hakikaten utandılar ve bir sonraki celseye geldiler. Rus kadın ise “Olur mu öyle şey? Benim de kızlarım var” dedi ve geldi. Zaten o kız da böyle bilinçli bir annenin kızı olduğu için gitmiş, rehber öğretmene anlatmış her şeyi. Çocukları biraz da kendine güvenli yetiştirmek gerekiyor.</p>

<p class="bosluk1"></p>

<p><b>Ne kadar ceza verildi? İyi hal indirimi yapıldı mı? Yapıldıysa hangi gerekçeyle?</b></p>
<p>İndirim yapıldı tabii ki. 23 yıl 10 ay vermişlerdi. Geçmişi, sosyal ilişkileri, fiilden sonraki ve yargılama sürecindeki davranışları nedeniyle hapis cezasını 19 yıl 10 ay 22 güne indirdiler.</p>

<p class="bosluk1"></p>

<p><b>Diğer kardeşler, yani adamın kardeşleri, çocuğun amca ve halaları… Eğer onlar da kendilerine yapıldığını anlatsaydı ne olurdu?</b></p>
<p>Zaten adamın dört kardeşi duruşmaya çıktı fakat bir şey demediler. Ayrıca engelli kardeş kendisine yapılanın diğer kardeşleri tarafından bilindiğini söylemiş. Ama onlara yapıldığını o da bilmiyordu. Onlar konuşsaydı her şey bambaşka olabilirdi.</p>

<p class="bosluk1"></p>

<p><b>Peki bu kadının bütün bu olaylardan çıkardığı bir ders oldu mu?</b></p>
<p>Kadın bence çok büyük bir suçluluk duyuyor. Üstelik teyzesi bile yeğeninin saçlarını okşarken kız hep irkiliyormuş. Elbette bilinçli bireyler olsalardı bu daha önce fark edilebilirdi. Bana söylediği bir şey olmadı annenin. Ama annenin de psikolojisi çok iyi değil, çünkü o da ciddi şiddet görmüş ve travma içindeydi. Üstelik çocuk pornosu izletme eğilimi çok açık bir göstergedir. Adam hayvanlarla da cinsel ilişki yaşamış. Kadın, adamın isteklerini reddettiğinde kadına söylemediği, yapmadığı kalmıyormuş. “Öyle kadınlar var ki, kocası ona hadi köpekle birlikte ol dediğinde oluyor. Sen de ol, ben bunu seyretmek istiyorum” diyor. Söylediklerinden ne çıkarırsınız! Bu arada baktığım bir boşanma dosyasında, dosyaya yazamadık ama şöyle bir anlatım vardı; kocası köpekle birlikte olmasını istemişti, kadın da bunu yapmıştı. O kadar çok var ki bunlardan, duyunca şaşırmıyorum artık.</p>

<p class="bosluk1"></p>

<p><b>Anne ve kızın şu anki kaygıları nedir?</b></p>
<p>O kişi içeriden çıktıktan sonra ne olacak? Bu arada 19 yıl cezanın yatarı 19 yıl değil, 3’te 2’sini yatıyor. Son 1 yılda da denetimli serbestlik. Yani bu adam hayatının sonuna kadar cezaevinde kalmayacak. Ama o tahliye olmadan önce aile izini kaybettirecek. Bunun için para biriktiriyor kadın.</p>


<h2 id="sigil_toc_id_65">Yaşanmış bir olay</h2>
<h5 id="sigil_toc_id_66">Avukat</h5>

<p>İzmir’in gecekondu semtinde yaşayan, kırsal kökenli bir aile. Mağdur 6 yaşında bir erkek. Fail 15 yaşında, aynı mahallede yaşayan teyze oğlu. “Gel sana cips alacağım” diye kapının önünden alıp inşaata götürüyor. Çocuk, kuzeni olduğu için gidiyor rahatlıkla. Annenin aklına ilk olarak hiçbir şey gelmiyor. Zaten ikisi de erkek. Aynı zamanda çocuğun abi olarak gördüğü kuzeni. Çocuğa fiili livata uyguluyor. Anne ise akşam, tesadüfen çocuğu banyo yaptırmak için soyduğu zaman külotundaki kanı görüp çocuğu sorguluyor. Çocuk uzun süre ağlıyor, sonra olayı anlatıyor. Adli muayene yapılıyor ve makat bölgesine 7 dikiş atılıyor.</p>
</body>
</html>