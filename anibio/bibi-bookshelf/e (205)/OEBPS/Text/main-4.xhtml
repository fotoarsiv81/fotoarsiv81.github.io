<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4><b>“Türkiye’nin en büyük sorunu erkeklik”</b></h4>

<p class="bosluk2"></p>

<p class="mektup">“Elâlemin bakkalı bana dokundu demekle,</p>
<p class="mektup">babam bana dokundu demek farklı şeyler.”</p>

<p class="bosluk2"></p>


<p class="bas"><b>Dr. İnan Keser</b></p>
<p class="bas">Pide Üniversitesi Sosyoloji Öğretim Görevlisi</p>

<p class="bosluk1"></p>

<p>Malumunuz, ensestle ilgili her haberde ülkenin hangi bölgelerinde yaşandığından tutun da, hangi toplum yapılarında daha sık rastlandığına dair pek çok konuda yorum yapılabiliyor. Elde veri ve kesin bilgi olmaksızın teknolojinin, eğitimin daha az gittiği bölgelerde ensestin daha sık görüldüğü yorumu da en sık rastladıklarımızdan. Fakat bu çok yanıltıcı ve haksız bir saptama. Sosyologların analizleri bu açıdan önemli.</p>

<p>Dicle Üniversitesi’nde Sosyoloji Bölümü Öğretim Üyesi İnan Keser, özellikle ensesti değil ama çocuğa yönelik cinsel istismarı irdeleyen bir sosyolog. Diyarbakır’da yaptığı alan çalışmalarını topladığı kitabı <i>Çocuk Cinsel İstismarı</i> - <i>Diyarbakır Örneği</i>’ni okuduğumda her satırın altını çizdim. Öyle ki yıllar geçse de defalarca dönüp bakılması gereken bilgilerdi. Kitap, Keser’in saha çalışmalarından elde ettiği verileri analiz ediyor. Kapsamlı ve detaylı bir çalışma. Keser’in alanda çalışması benim için çok önemliydi. Çünkü sorduğum sorulara verdiği cevaplarla bana bambaşka pencereler açabilirdi.</p>

<p>Bu kitapta en önemli amaçlarımdan bir tanesi de, yaptığı çalışmalarla hem vicdanlara hem de gerçeklere dokunan, korkmadan anlatan, işinde uzman kişilerle konuşmaktı. İnan Keser de o kişilerden biriydi.</p>

<p>inan Keser’e ulaşmak için yayınevini arayıp numarasını aldım. Telefon görüşmemiz, insanlık için işbirliği yapmaya ikimizin de niyetli olduğunu teyit etmişti. Fakat buluşmamız ve röportajı gerçekleştirmemiz aylar sonra olacaktı. Kararlaştırdığımız gün geldiğinde ben atlayıp Diyarbakır’a gittim. Soğuktu, güneş vardı ama ısıtmıyordu. Kent yorgun gibiydi ama bir taraftan da yaşama direncini bırakmak istemez gibi bir enerjiyle sarıyordu beni. Etrafı izleyerek Dicle Üniversitesi’ne gittim, inan Keser’in odasına girdim, tanıştık ve yaklaşık beş saat konuştuk. Şimdi okuyacaklarınız da görüşmemizde en dikkat çeken noktalar…</p>

<p class="yildiz">* * *</p>

<p><b>Öncelikli olarak ensestin geçmişten bu zamana uzun yıllar, bazı topluluklarda yaşanan bir olay olduğunu biliyoruz. Sizden toplumsal ve insanlık tarihi açısından ensesti yorumlamanızı istesem ne söylersiniz?</b></p>

<p>Öncelikle ensest ile cinsel çocuk istismarı birbirinden ayrı şeyler. Buradaki kilit kavram rıza kavramı. Birçok dönemde, örneğin Antik Mısır’da ensest rutin bir şeydi. Tabii sosyolojide ensest yasağını, tabunun temel kurucu öğelerinden biri olarak kabul ediyorlar. Meseleye ensest değil, istismar olarak bakmamız lazım. Ensest olarak baktığımız zaman sanki aile içinde yaşanan bütün cinsel münasebetler rıza dışı gerçekleşmiş, yani tecavüz olarak gerçekleşmiş gibi görülüyor. Ama örneğin bir Avrupalı için kuzen evliliği de ensesttir, ama bizim için değil. Hatta bizim için bir sosyal normdur, genellikle kuzen evliliği yapılır, çapraz kuzen evliliği yapılır. Ben meseleye ensest olarak değil, “bir insanın rızası dışında cinsel bir eylemin objesi olması” olarak baktım. Burada da merkeze rıza kavramını koydum. Dolayısıyla ensest yasağı dediğimiz şeyi belirleyen aslında akrabalık ağıdır. Bizim için mesela kuzenler çekirdek aileden değildir ama Avrupalı için çekirdek ailedendir. Dolayısıyla onlarda kuzenle bir cinsel münasebet yaşanamaz ama bizde yaşanabilir.</p>

<p class="bosluk1"></p>

<p><b>Çocuk cinsel istismarına her dönemde rastlanıyor mu? Sizce günümüzde yaygın mı?</b></p>
<p>Bunu bilmiyoruz, çünkü geçmişe ilişkin istatistikler yok, hatta bu çok ciddi yanılgılara da neden oluyor. Amerika çok düzenli istatistikler yayınlıyor fakat bazı medya organları, gazeteler mesela, “Amerika’da her 18 kişiden biri, 20 yaşına kadar istismara uğruyor” diyebiliyor. Amerika’da çok olduğunu düşünmemizin sebebi Amerika’ya ilişkin verinin olması. Bizde veri yok ki. Basit bir örnek vereyim, öyle anlayalım; Amerikalı diyor ki “bu yıl bende 7.028.342 tecavüz vakası yaşandı.” Bizde bunu diyen kimse yok. O yüzden Batı’da tecavüz çok oluyor, bizde az oluyor gibi bir karşılaştırma yapamayız. Fakat bizde çok fazla olduğunu, yaptığım araştırmadan biliyorum, kitabım da bu yönde zaten.</p>

<p class="bosluk1"></p>

<p><b>Yaygınlığının sebebini neye bağlıyorsunuz?</b></p>
<p>Aslında sebep temel olarak şu ki, insan bir biyolojik varlık; dürtüleri var. Cinsellik bu dürtülerden biri ve bunu karşılaması gerekiyor. Şöyle düşünelim: Kişi bir şeye ihtiyaç duyduğunda karşılama yolları nelerdir? Çok çeşitli yolları vardır, ama mesela çalmak da bir yoldur, değil mi? Mesela ikna etmek yerine, kandırmak da bir yoldur. Sürekli ıskaladığımız nokta şu ki, sosyallikler, yani farklı topluluklar değişen güçleri barındıran topluluklardır ve buradaki ilişkiler temelde güç ilişkileridir. Ve kimi insan, gücünü en güçsüz olanlara yöneltebiliyor. Cinsel istismarın temelindeki mantık da bu. Bir eşeğe tecavüz eden kişiyle bir çocuğa tecavüz eden kişiyi düşünün ve eşek yerine X yazın, çocuk yerine X yazın, karşılaşacağınız sonuç hemen hemen aynı. Bir tarafta güçlü biri var; aklen, sosyal ağlar konusunda, kendisini savunma konusunda, maddi ve fiziksel olarak güçlü. Diğer tarafta bunların hepsinden yoksun olan biri var. Dolayısıyla topluluklarda “güç ilişkilerini” anormal biçimlerde kullanan insanlar varsa çocuk cinsel istismarı belli bir süreden sonra normalleşiyor.</p>

<p class="bosluk1"></p>

<p><b>Nasıl normalleşiyor?</b></p>
<p>Kişi, cinsel obje olarak kullanabileceğim biri var diye bakıyor ve çocuk güçsüz olduğu için de onu seçiyor. Ve olay ifşa olsa bile çocuğun bunu yeterince anlatamayacağını düşünüyor. Kendini ifade ederken güçsüzdür, mahkemede bile güçsüzdür değil mi? Fiziksel olarak çok kolay darp edilebilir ya da tehdit edilebilir. Topluluklarda genellikle erkeklerin kadına tecavüz etmesinin sebebi de bu. Çünkü kadın zayıf olarak görülür. Burada ıskalanmaması gereken şey, istismarın bir güç ilişkisi olduğudur. İster iki yetişkin arasında olsun, ister bir yetişkinle çocuk arasında, ister iki çocuk arasında olsun bir taraf güçlü olduğu için diğerini istismar eder. Dolayısıyla mesele çok daha büyük. Ya güç ilişkilerinin ortadan kalktığı bir topluluk kuracağız, ki mümkün değil, ya da bu güç ilişkilerini kontrol edecek mekanizmalar üreteceğiz. Benim önerim İkincisinden yana.</p>

<p class="bosluk1"></p>

<p><b>Kalabalık ailenin rolünü nasıl değerlendirmek gerekir bu ilişkide?</b></p>

<p>Sosyolog olarak baktığınızda, Mısır firavunlarının birçoğu kız kardeşiyle evliydi. Bu, o dönemde normaldi, hatta yapılması gereken bir şeydi. Mısır hanedanlarının çoğunun yok olma nedenleri akraba evliliğidir.</p>

<p>Yani akraba, kardeş evliliği sonuçta genetik bozukluğu olan doğumlar sonucunu getiriyor biliyorsunuz. Birçoğunun mezarından ölü fetüsler çıkar hatta. Ve çocuksuz kalınca hanedan tükenir.</p>

<p class="bosluk1"></p>

<p><b>İncelediğim bir ensest dosyasında baba, kızının ifadelerine karşılık olarak “içine cin girmiş” diyor ifadesinde. “Onu o değil, içine giren cin söylüyor” diyor. Rastladınız mı hiç bu tür bir olaya?</b></p>

<p>Bu, savunmalarda çok rastladığımız bir şey. Normalleştirmeye çalışıyorlar. Bir süre sonra <i>olmamış gibi yapalım</i> tavrına bürünmek istiyorlar. Mesela bütün bir sokağın tanık olduğu bir tecavüz vakasında herkes tecavüzcü babanın tarafını tutmuştu. Çünkü işin nereye varacağını muhakeme edebiliyorlar. Bu adamın bu tecavüzüne bütün mahalle şahitse o zaman niye bugüne kadar sesini çıkarmadı, değil mi? Bu soruya muhatap olmamak için ne yapıyorlar? “Hayır yalan, böyle bir şey olmadı” deyip yalancı şahitlik yapıyor, görmezden geliyorlar. Basit bir örnek vereyim. Dört yaşında bir kız çocuğuna tecavüz ediliyor, altı gün boyunca da devam ediyor bu tecavüz ve sonra tecavüzcünün avukatı çıkıp şunu söylüyor ve bu söylem kayıtlara da giriyor: “Ne malum çocuğun kendi parmağıyla yapmadığı?” diyor, üstelik Adli Tıp raporu olmasına rağmen. Mesela baro, gücü kontrol edecek bir mekanizmaya sahip olsa bu avukatı meslekten ihraç etmesi gerekmez mi? Hukukun temel ilkesi, mağdura saldırarak savunma tesis edilmesi değil.</p>

<p class="bosluk1"></p>

<p><b>Toplumdaki güç, iktidar ilişkilerinin altını çizdiniz. Peki, ensest ve taciz gibi olayların sınıfsal arka planında ne var?</b></p>

<p>En basitinden üst sosyal sınıflardaki çocuklar belli bir sosyal sermayeyle yetişiyor, yani anneleri babaları tarafından ciddi biçimde eğitime tabi tutuluyor, ciddi şekilde kitap okuyorlar. Dolayısıyla alt sosyal sınıflardaki çocuklardan daha yüksek bir sosyoekonomik ve kültürel sermayeye sahipler. Mağdur açısından bakalım, fakir ailelerin çocuklarında bu imkânlar yok. Dolayısıyla düşük kültürel sermayeye sahip bir çocuk mesela, istismarın ne olduğunu bilmiyor, buna yönelik hiçbir eğitim almamış, kandırılabiliyor. Mesela şeker verme meselesi ya da çikolata; üst sosyal sınıftan bir çocuğa şeker vereceğim, parka gel deseniz gelir mi? Şekere ihtiyacı yoktur ki! Ama alt sosyal sınıflardakiler o yoksullukları nedeniyle failler için çok kolay ava dönüşüyor. İstismarcılar, alışveriş merkezlerine çok takılıyorlar. Çünkü ekonomik durumu iyi olmayan çocukların vakit geçirdikleri yerlerdir buralar. Neden? Çünkü sıcaktır, üç çay alıp 10 saat oturabilirsiniz masada. O yüzden cinsel istismarcılar oraya gider ve bir şekilde çocuklara yaklaşır, arabayla eve bırakmayı teklif ederler. Gezelim demezler, çünkü derlerse çocuk bundan ürkebilir. Çocuğu avlarlar böylelikle. Dolayısıyla yoksulluk mağdurluğu üretiyor, kolay av olmayı üretiyor. Buradan çıkaracağımız sonuç şu ki, aslında alt sosyal sınıflar tecavüzcü değil, mağdur üretir. Tabii bunu söylerken şunu da dışarıda bırakmıyorum, alt sosyal sınıflarda, göçle oluşmuş mahallelerde bu tür vakalarla karşılaşılıyor deniyor, bunlar genellikle öğrenilmiş doğrular. Diyarbakır’da Hasırlı Mahallesi’nde neredeyse bütün kayıtları incelemiştim araştırmalarımı yaparken. Hasırlı Mahallesi tamamen göçle oluşmuş bir mahalleydi ve bildiğim tek vaka vardı. Benusen ise göç alan bir mahalle, ama enteresandır ki Huzurevleri Mahallesi’nde ensest vakaları daha çoktu. Üstelik göç alan bir mahalle olmamasına rağmen. İstismarlarda bazen mekân da etkili olabiliyor.</p>

<p class="bosluk1"></p>

<p><b>Üst tabaka bunu nasıl kapatıyor ve alt sınıflarda bunun ortaya çıkması nasıl daha kolay oluyor?</b></p>

<p>Çünkü üsttekinin kaybedeceği şey çok. Bir baba çocuğuna tecavüz ettiği zaman bunu bir biçimde kapatıyor, tehdit gibi. Çocukta, “sen lekelenme, kötü bilinme diye iyilik yapıyoruz, o yüzden bunun üstünü örtüyoruz” algısı oluşturuluyor. Yani aslında burada asıl amaç failin cezalandırılmasının önüne geçmektir. Cezalandırılmamasının gerekçesi de yine çocuğun lekelenmemesidir. Bu konuda aileler çok acımasız olabiliyor. Alt sosyal sınıflarda istismarların birçoğu yakın yaşlar arasında gerçekleşiyor, akran grubu dediğimiz istismarlar. Genellikle alt sosyal sınıflarda gerçekleşen vakalarda saldırı metruk binalarda gerçekleştirilir ve polise intikal nedeni de bu olur. Suçun olmadığı bir ülke yoktur ve her sosyallikte karşılaşırız, sadece her toplumda suçun biçimi ve tanımı değişir. Mesela tecavüzcüler grubu için tecavüz bir suç değildir, hatta ödüllendirilecek bir şeydir. Ya da hırsızlar çetesi için bu suç değildir. O zaman der ki; “Ben bütün ön belirlenimlerden kurtulmuş bir tanım yapmaya çalışsam şöyle bir tanım oluşur, içinde gerçekleştiği topluluk tarafından cezalandırılan fiiller suçtur.” Çok güzel ve bütün ön belirlenimlerinden arınmış bir tanım. Birbirlerini tanıyan istismarcılar biliyorum, gördüm. Ve bunlar mağdur çocuğu birbirlerine anlatıyor, yaptıklarıyla övünüyordu. Dolayısıyla mağdur daha da mağdur ediliyor ve istismara daha da açık hale getiriliyor.</p>

<p>Şöyle bir vakayla karşılaştım mesela; bir psikiyatrist arkadaş bana, eşiyle ilgili olarak “Benimle birlikte olmuyor, çocuklarla oluyor” diye bir sıkıntıyla gelmişti. Çocukları kendine tercih etmesi, kendisi için sorundu, çocukların istismar edilmesi değil! Bunu anlattığında aklıma ilk gelen şey, “kadına bir tedavi uygulamaya mı başlamalıyım, yoksa adliyeye mi intikal ettirmeliyim?” olmuştu.</p>

<p class="bosluk1"></p>

<p><b>İstismarcıları teşhir etmeli mi? Ve bunun için nasıl bir yöntem önerirsiniz?</b></p>

<p>Tabii. Mesela, kırmızı kapı ya da mor kapı projesi olabilir. İstismarcıların kapısı boyanabilir. Çünkü adliye aslında görünmez bir koridor. Oraya girince görünmüyor. Bugün meseleleri aşmanın en kolay yolu, gücü denetleme mekanizmalarından birini kamuya açık hale getirmektir. Basit bir şey. Bunu önerdiğimde insanlara şaka gibi geliyor ama sosyoloji bunu gösterir. 20 metreden adamı takip edin. Her gün iki kişi, devriyeli biçimde bunu yapsa belki önlenebilir hale de gelebilir.</p>

<p>Adama bu fiili bir daha yapacak zaman tanımamak mümkün. Mesela Amerika’da feministler yaptı bunu. Eşlerini döven erkeklerin taşındıkları mahallelere afişler astılar ya da takip devriyeleri oluşturdular. 24 saat adamın evinde beklediler, gittiği kafeye, çalıştığı yere gittiler. İstismarcı bir süre sonra, “ben artık bunları yapamam, gözler benim üzerimde” durumuna geldi.</p>

<p>Amerika’da bu suçtan mahkûm olup çıkan kişinin oturduğu ev biliniyor, hangi sokakta olduğu ve hangi suçu işlediği de yazıyor sistemde. Keşke Türkiye’de de olsa diyorum. Daha enteresanı var. Amerika’da bir ev tuttuğunuzda 5 km yarıçapındaki her evi dolaşıp imza karşılığı istismarcı olduğunuzu, bu konuda ceza aldığınızı tebliğ etmek zorundasınız. Hangi eyaletteydi hatırlamıyorum. Bu nedenle çoğunlukla gidip tek başlarına çölde, karavanda yaşıyorlar. Çünkü belirli bir süre sonra sosyal hayattan tamamen dışlanıyorlar. Bizim temel problemimiz bu, istismarcılar sosyal hayattan dışlanmıyor. Mesela adliyeye intikal etti, adam sadece ilk celseye katılıyor ondan sonra avukatı devam ediyor. Zaten kimse bilmiyor, ya da bilenlerin sayısı 10-15’tir.</p>

<p>Genellikle süreç de değişmez; çocuk vazgeçer, çocuğun ailesi vazgeçer, anlaşma olur, şu olur bu olur. Önemli olan ifşa mekanizmalarını çalıştırmak. İstismarcıya, “bak sen böylesin ve biz bunu biliyoruz” hissini yaşatmak. Panter Emeller lazım. Bir ara evcil hayvanlara kötü davranıldığında afişe ediliyordu, basında yer alıyordu ve Türkiye bunu konuşuyordu. Sosyal onay görmediği hissini yaşatmamız lazım bu insanlara.</p>

<p class="bosluk1"></p>

<p><b>Evde kalabalık yaşamanın ensest gibi bir sonucu olabiliyor mu? Nedir etkisi?</b></p>

<p>ihtimal olarak artırır. Bu araştırmayı yaparken de gördük böyle vakalar. Şöyle düşünelim, iki odalı ev, bir tarafta anne baba, bir tarafta çocuklar kalıyor. Çocukların yaşlarını da biliyoruz. Normalde bunu Sosyal Hizmetler’in yapması gerekir, ki bunun için bayağı vakit harcamıştık. Sonuçta şu ortaya çıkmıştı; kalabalık ailelerde çocuğun istismara maruz kalma ihtimali -aile üyeleri ya da bir başkası tarafından- daha yüksek.</p>

<p class="bosluk1"></p>

<p><b>Bunu nasıl açıklayabilirsiniz?</b></p>
<p>Nedenleri çok çeşitli. Birincisi, ebeveynler çocukla ilgilenecek vakitten yoksun. İkincisi, çocuklar ev dışına gitsin diye ellerinden geleni yapıyorlar. Çünkü ev küçük ve aile kalabalık. Çocuk bütün bu yoksunluklar nedeniyle mağduriyete açık hale gelmeye başlıyor. Benim gördüğüm vakalarda, mesela yetişkin abi küçük kıza tecavüz ediyor. Abi onu objeleştiriyor ise sebebi biraz da başka ihtimalinin olmaması. Evlenemiyor, fakir ve flört edemiyor. İçinde yaşadığı sosyal hayatta flört diye bir şey zaten imkânsız. Herkes kapalı bir sosyal yaşam sürüyor. Dolayısıyla o cinsel arzusunu kendi kardeşine ya da komşunun çocuğuna yöneltiyor. İstismar oranlarında köyler şehirlerden daha kapalı. Köylerde daha az yaşanıyor fakat daha çabuk ortaya çıkıyor.</p>

<p class="bosluk1"></p>

<p><b>Enseste baktığımızda sadece Türkiye değil, dünyanın her yerinde olduğunu biliyoruz. Her eğitim seviyesinde de var. Kır-kent ayrımı var mı sizce?</b></p>

<p>Kırda daha az yaşanıyor, daha çabuk ortaya çıkıyor. Çünkü çok küçük bir sosyallikten bahsediyoruz. Ki, genellikle akran zorbalığı oluyor. Yani birbirlerine çok yakın yaşlardaki çocukların yaptığı şeyler. Şehre geldiğimiz zaman profil değişiyor. Profilde hem akran zorbalığı olan var, ki mesela okullarda yaşananlar genelde akran zorbalığıdır, hem de profesyonel istismarcı dediğimiz kesim var. Bunların mali durumları üç aşağı beş yukarı iyidir, boş zaman etkinliği olarak istismarcılık yaparlar. Köylerde ise biliyorsunuz ki evlenme yaşı zaten küçük. İnsanlar da genellikle rızası dışında evlendiriliyor. Bu da, cinsel arzusunu yönelteceği birinin elinin altında var olması demek anlamına geliyor. Çok yakın dönemlere kadar evlilik yaşı kırda 13’tü kız çocuklarında. Son zamanlarda yine düşmeye başladı. O nedenle şehirdeki durum kırda pek yok.</p>

<p class="bosluk1"></p>

<p><b>İstismarı yapan kişi bunu nasıl perdeliyor?</b></p>

<p>Bu çok kolay. Türkiye gibi bir yerde, mesela ben bir kız çocuğuna tecavüz ettiğimde bu kız çocuğu çok küçükse, eğer bunu kimseye söylersen anneni babanı öldürürüm dersem, buna inanır ve genelde de susar. İstismar edilen kızın yaşı biraz daha büyükse de, “seninle evleneceğim” der, yine bir süre idare ederim. Zaten ikinci, üçüncü münasebetten sonra mahkemeye çıksak bile mahkeme şöyle bir karar verir: “Yahu bir kere olmamış ki kızım!” Mahkemenin de mantalitesi bu. Dolayısıyla Türkiye’de bir cinsel istismarcının kendini perdelemesi, olayın üstünü örtmesi sadece kendi çabasıyla gerçekleşmez, herkes buna fail olarak katılır bir biçimde. Mesela Sosyal Hizmetler’de görüyordum. Çocuk buraya gönderildikten bir hafta sonrasında diğer çocuklar, bu çocuğun ne yaşadığını biliyordu. Nereden öğrenmiş olabilir? Çocuk anlatmadığına göre oradaki memur anlatıyor. Çocuk Esirgeme Kurumu’nda çalışan memur bile laf arasında diğer çocuklara “Senin durumun gene iyi, bak yeni gelene neler yapmışlar” diye anlatabiliyor. Dolayısıyla burada şunu ıskalamamak lazım, cinsel istismar dediğimiz şeyi tek bir kişi üretmiyor, sosyalliğin tamamı üretiyor. Suçlu arıyorsak hepimiz suçluyuz. Bunun üzeri örtülüyor mu? Evet. Bunun üzerini tek bir kişi örtmüyor, yine hepimiz örtüyoruz. Mesela doktor, hâkim ilk etapta rasyonel düşünüyor ve “böyle bir şey bize bulaşmasın” diyebiliyorlar. Ama bu aşamada, “tamam, biz bu işte varız” deseler de bu kez bilgileri yetersiz kalıyor. Örneğin bir tecavüz davasında, ki aslında tecavüz yoktu, 19 yaşında bir kadın, kendisine 8 kişinin tecavüz ettiğini söylüyordu ve “içime boşaldılar” demişti ama Adli Tıp raporunda sperm kanıtı çıkmamıştı. Hâkim “Neden böyle dedin?” dedi ve o kız “Ben ondan sonra çişimi yapmıştım, gitmiştir” dedi ve hâkimin yanıtı “tamam” oldu. Sanıkların avukatı bile fark etmemiş. İdrar yoluyla rahim yolunun ayrı yollar olduğunu bilmiyor. Bilgiyi de geçtik, rasyonel olarak hâkim dedi ki “ben burada bu olayı çözeceğim” ya da doktor dedi ki “ben yardım edeceğim, kayda gireceğim.” Bilgi ve dikkat her şeyi değiştirebilir. “Herhangi bir organ giriş çıkışı olmadığı için tecavüz değildir” kararını veremiyor mahkeme. Zaten bu, tecavüzcü bir mantık. Üç psikiyatrist imzasının bulunduğu bir rapor görmüştüm, orada da “Çocuğun ruh sağlığı bozulmuş mudur?” sorusuna, “Herhangi bir organ giriş çıkışı olmadığı için ruh sağlığı bozulamaz” denmişti. Cinsel istismarı bilmiyor ki. Mesela telefonla konuşarak bir çocuğu cinsel haz objesi olarak kullandım diyelim. Bu cinsel istismar ama bu duruma rapor veren bazıları için değil. O profesör için bir organın organa girmesi lazım. Böyle raporlar var. Dolayısıyla bu örtme mekanizması çok enteresan bir mekanizma. İlk etapta “başımız belaya girmesin.” Çocuk için de, çocuğun ailesi için de düşünebiliriz; hâkim, sosyolog, doktor ve sosyal çalışmacı için de. Sonrasında bilgi yetersiz hale gelmeye başlar; üçüncüsünde de vahim bir cinsellik kavrayışıyla karşılaştığımız için olayı analiz bile edemeyiz.</p>

<p class="bosluk1"></p>

<p><b>Kitabınızda anne ve babanın istismara verdiği tepki farklı demişsiniz. İstismarı yapan dede, amca ya da dayı ise anne ve babanın verdiği tepkiler nasıl ve neden farklı?</b></p>
<p>İstismarcının hangi akrabalık ağına dahil olduğu çok önemli. Mesela anne tarafındansa işin rengi değişir, baba tarafındansa yine işin rengi değişir, çünkü baba tarafındansa güçlü taraftandır.</p>

<p class="bosluk1"></p>

<p><b>Mağdur daha mı kolay susturulur demek istiyorsunuz?</b></p>
<p>Tabii, olay daha çabuk kapanır ama anne tarafındaysa o kadar kolay kapanmayabilir. Ama genelde kapanır. Eğer tecavüzcü dayıysa anne bir dayak yer ve olay kapanır.</p>

<p class="bosluk1"></p>

<p><b>Annenin ne suçu var ki?</b></p>
<p>Çünkü Türkiye’de kadınlar, evli olmaktan çok esir gibidir. Ama kadın, bu durumunun adım esirlik olarak koyarsa iç dengesi bozulur, yaşayamaz. O yüzden onu normalleştirmek zorundadır. Başka bir isim koyar ve öyle yaşar.</p>

<p class="bosluk1"></p>

<p><b>Ensest konusu açılınca “Doğu’da, Güneydoğu’da çok var” deniyor. Bu söylem neye dayanıyor ve nasıl değerlendirirsiniz?</b></p>
<p>Elimizde istatistik var mı? Yok. Dolayısıyla bu bir bilgi değil. Ayrıca, açıkça ırkçılık, başka bir şey değil.</p>

<p class="bosluk1"></p>

<p><b>Eğitimle ilgisi hakkında neler söyleyebilirsiniz?</b></p>

<p>Sosyal Hizmetler ve Milli Eğitim’e inanılmaz iş düşüyor. Milli Eğitim, “istismar nedir?” diye küçük afişler hazırlıyor, okullara asıyor ama bu yeterli değil. İstismarı engellemenin en doğru yolu, Türk Ceza Kanunu’ndaki maddeleri işletmek. ABD bu konuda en iyi çalışan yer. Ayrı bir federal servisleri vardır. Mesela bir yerde istismar olduğunda yerel polis göndermez, istismarcıyla tanışıklığı olabilir diye, federal polis devreye girer. Veri kaynakları büyük oranda kamu çalışanlarıdır. Mesela hastaneye giden bir istismar vakasında doktorun bunu ıskalaması, anlamaması mümkün değil. Altı yıllık tıp eğitimi almış biri bu durumu ıskalayamaz. Çocukta diş izi var, diş izinin ölçüsü belli, yetişkine ait diş izi. Fakat gelinen şikâyet, “çocuk damdan düştü…” Burada artık bilgiyi aşıyoruz ve tercih meselesine dönüştüğünü görüyoruz. Memurlara ilişkin de ciddi anlamda cezai hükümler işletilmeli. Biz üniversitelerde de bunu yaşıyoruz; her zaman söylüyorum, üniversiteler güçler alanıdır. Hoca sınıfta daha yukarıdadır, şovun yıldızıdır.</p>

<p class="bosluk1"></p>

<p><b>Eğitimli insanlar yapmıyor mu?</b></p>
<p>Yapıyor. En doğru mekanizma da cezalandırma ve ifşa. Cezaevine girse bile ifşa etmeye devam etmek gerekiyor.</p>

<p class="bosluk1"></p>

<p><b>Cezaları caydırıcı buluyor musunuz?</b></p>
<p>İstersek yüz yıl hapis cezası verelim, eğer o yüz yıl cezayı alan kişi yüz yıl yatıyorsa ama kimsenin de bundan haberi olmuyorsa hiçbir anlamı yok.</p>

<p class="bosluk1"></p>

<p><b>Medyada istismar olaylarına yer verilme oranı için ne dersiniz?</b></p>
<p>Her şey güllük gülistanlık gibi görünüyor. Kanallardaki programlara baktığınızda sanki ülkede bu tür sorunlar yokmuş gibi bir görüntü var. İfşa adına hiçbir şey yok. Televizyonda en son ne zaman cinsel istismar haberiyle karşılaştınız? Özellikle oturulup üzerine konuşulan ve çözüm yolları aranan programlarla karşılaşıyor musunuz? Konuşuluyor mu? Hayır…</p>

<p class="bosluk1"></p>

<p><b>Peki daha önceden oluyor muydu bu kadar, biz mi duymuyorduk? Son zamanlarda daha çok duyuyoruz…</b></p>
<p>Bence bir artış yok, hissetmedim.</p>

<p class="bosluk1"></p>

<p><b>Kitabınızda sağlık çalışanlarının şikâyetinin daha az olduğundan bahsediyorsunuz. Niçin onlar bu kadar çok şahit oluyorken böylesine suskun kalıyorlar?</b></p>
<p>Çünkü mesela öğretmen başka kişilerle beraber çalışmak zorunda ama doktor öyle değil. Doktor çok rahat saklayabilir, çünkü yanında en fazla bir hemşire ya da sağlık memuru vardır. O hemşire, sağlık memuru da zaten doktorun egemenlik kurduğu kişidir. Gece 2’de, 3’te bir vaka geldiğinde damdan düşme diye rapor edebilir rahatça. Bu tür vakalar hastaneye intikal etmişse zaten ailesi tarafından götürülüyor ve ciddi darp veya yaralanma olduğu için götürülüyor. Bunların prosedürü çok belli aslında, bir tecavüz vakasında doktorun ne yapması gerektiği, kanıtları nasıl koruması gerektiği. Çocuğun üzerine uzandığı sedyedeki örtüyü bile prosedüre uygun olarak poşetlemesi gerekiyor ama bunu yapmıyor. Doktorlar iyi para kazanırlar. Çocukları iyi okullara gider. Böyle meselelerle uğraşmak istemezler, çünkü kaybedecekleri çok şey vardır. Belalı meselelerdir bunlar. Bir de çocuklar adli süreçte çok hırpalanıyor. Mahkemeye götürülüyor, oradan hastaneye, yurda… Bir çalışanın söylediği şey şuydu, “asıl biz tecavüz ediyoruz.” İşte insanı asıl mahveden bu.</p>

<p class="bosluk1"></p>

<p><b>Güldünya olayını hatırlayalım… 14 yaşındayken bir akrabasının tecavüzüne uğruyor, sonra aile ferman çıkarıyor ve Güldünya, erkek kardeşi tarafından İstanbul’da bir hastane odasında öldürülüyor. Bebeği başkasına veriliyor. Peki niçin böyle olaylarda mağdur olan öldürülmek isteniyor, istismarcı için hiçbir şey yapılmıyor?</b></p>
<p>Bu coğrafya açısından konuşursak, kadın cinayeti kan davasına dahil olmuyor. Erkek cinayeti kan davasına neden oluyor. O nedenle faili öldürülürse kan davasına neden olacak, bunu istemiyor. Oradaki temel amaç kan davası başlatmak ya da bedel almak değil. Temel mesele “biz hâlâ bir aileyiz, bütünlüğümüzü koruyoruz, gücümüz var” gibi bir fotoğraf göstermek. Diyarbakır’da aşiret yok ama feodal toplumlarda enteresan bir yönelim vardır; feodal toplumlarda haklı ya da haksız yoktur. Güçlü ya da güçsüz vardır.</p>

<p class="bosluk1"></p>

<p><b>Olaylar adli merkeze intikal ettikten sonraki süreç için ne düşünüyorsunuz? Bunu yaşayan çocuğun psikolojisi, atacağı adımları ve eğitimini nasıl etkiliyor sizce? Olay sonrası bunlarla ilgilenildiğini düşünüyor musunuz?</b></p>

<p>Türkiye’de değil çocuk istismarına, çocuğa yönelik hiçbir mekanizma yok. Sadece adı, yasası, tüzüğü var. Zaten o yasa, tüzük, yönerge kısmı fecaat. Ona hiç girmeyelim. Kurucu mantık zaten sakat bir mantık.</p>

<p>İkincisi, bunlar devlet dairesi olarak oluşturulmuş ama işleyiş kesinlikle istismara uğrayan çocuğa yönelik, onun sağlığına yönelik değil. Burada yapılması gereken işlem, tek bir merkezin oluşturulması. Ankara merkezli bir yapı oluşturulması gerekiyor. Diyarbakır’da bir istismar vakası yaşansa dahi oradan gelecek kişilerin o süreçle ilgilenmesi gerekiyor. Hem polisiye hem de sağaltım noktasında.</p>

<p>Olay 2009 yılında Ankara’da yaşanıyor. Kuzen olan iki erkek çocuk arasında geçen vakada çocuklar teyze çocuğu. Çocukların biri olay esnasında 11, diğeri 15 yaşında. Aileleri bazı günler aynı evde yalnız bırakıyormuş çocukları. Bir gün küçük çocuk gece anne ve babasına poposunun ağrıdığından bahsediyor. Yediği bir şeyden dolayı olduğunu düşünüyorlar ya da pişik falan oldu zannediyorlar. Sonra çocuk kuzeninin adını veriyor ve cinsel organına poşet takarak cinsel organını kendi poposuna soktuğunu söylüyor. Bunun üzerine anne ve baba 15 yaşındaki yeğenlerinin çocuklarını istismar etmiş olabileceğini düşünüyor. Poşet diye bahsedilen nesne prezervatif. Çocuk bilemediğinden poşet diye nitelendiriyor. Anne baba çok kızıp durumu 15 yaşındaki çocuğun anne ve babasına anlatarak savcılığa suç duyurusunda bulunuyor. Olayı duyduktan sonra istismar etmekle suçlanan çocuğun annesi ve babası, oğullarına kızıyor fakat daha sonra dava esnasında olayı kabul etmiyorlar. İstismara uğrayan çocuğun psikolojisi bozuluyor. Bu konuda psikolojik destek alıyor. İstismar suçuyla itham edilen çocuk suç tarihinde 15 yaşında olmasından dolayı indirimli ceza alıyor ve dava sonucunda 9 yıla mahkûm oluyor. Dava soruşturma ve temyiz aşamasıyla birlikte üç buçuk yıl sürüyor. Bu sürede sanık, tutuklu yargılanıyor ve bu süreler de hapis cezasından mahsup ediliyor. Mağdur çocuk, ailesinin yanında kalmaya ve psikolojik destek almaya devam ediyor.</p>

<p class="bosluk1"></p>

<p><b>Bu davalara nasıl bir heyet bakmalı?</b></p>

<p>Sabah tapu davasına girmiş hâkimi, öğleden sonra istismar davasına sokuyoruz. Sabah hırsızlık yapmış çocukla ilgilenen polisin, öğleden sonra istismara uğramış bir çocukla ilgilenmesi gerekiyor. istismara yönelik bir birimimiz yok. Okulda rehber öğretmen var, çocuğun hangi bölümü seçmesi gerektiğiyle ilgili konuşuyor ve hemen sonrasında bir istismar vakasıyla ilgili görüş bildiriyor. Yapılması gereken şey çok basit aslında, ki buna da talibim, bir devlet yetkilisi gel kur dese kurarım. Türkiye çapında ortalama 300-600 kişi arasında bir personelle bu sorun çok rahat çözülür. Mevcut devlet memurlarının, mevcut yasalara uymasını sağlamak. Evet bir yasamız var ve diyor ki: Eğer bir suça tanıklık ettiysen ya da suç şüphesi oluştuysa bunu adli mercie bildirmezsen sen de aynı cezayı alırsın. Ciddi bir yasa bu. Peki öğretmenler, doktorlar, diğer kamu çalışanları istismarın suç olduğunu bilmiyor mu? Biliyor. Ama istismara tanıklık ettiğinde ya da istismar şüphesi oluştuğunda değil adli mercie bildirmek, üstünü örtüyor. Oysa istismarcısıyla karşı karşıya gelmekten korkup kalp krizi geçirerek ölen bir kız çocuğunu gördük. Ve üstelik bu kişi kısa bir süre sonra oybirliğiyle tahliye edildi.</p>

<p>Mesela kapalı oturum denilen oturumda bile hâkimi, savcısı, iki avukatı, kameramanı, on kişi oluyor içeride. Orayı mimari ve sosyal açıdan öyle bir düzenlersiniz ki çocuk görüştüğü kişinin hâkim olduğunu bile bilmez. Hâkim kesinlikle görüşmesi gerekmiyorsa görüşmez. Şuna güvenmesi lazım; sosyal çalışmacı görmüş, raporunu hazırlamış, “bir de ben göreyim” dememeli. En basit düşünceyle hepimiz aynı devletin çalışanlarıyız. Benim yazdığım raporun altında da, senin yazdığın kararın altında da Türkiye Cumhuriyeti mührü varsa bana inanmak zorundasın. Çocuğu bu kadar mağdur etmenin lüzumu yok. Bu insanlık dışı bir uygulama.</p>

<p>Mağdurun, delil toplama aşamasında yaşanan mağduriyetini ağırlaştıran bir süreç de var, adliye aşamasında bu konuda çok ciddi şikâyetler, eleştiriler duydum.</p>

<p>Özellikle maddi delil dediğimiz şey korkunç. Bizimkilerin maddi delilden anladığı kurbanın vücudu. Bütün acı verici süreç orada başlıyor. Kurbanın vücudu olarak gördüğümüzde vajinal muayeneye gönderiyoruz, bir daha gönderiyoruz, bir daha ve bir daha… Olay yeri incelemesi çok nitelikli biçimde yapılmaz bu tarz vakalarda. Maddi delil dediğimiz, kurbanın bedenidir. Süreç, kurban çocuğun üzerinden işler.</p>

<p class="bosluk1"></p>

<p><b>Kilit rolde olan anne, neden bildiği halde konuşmaz, neden bunun üstünü örtmeye çalışır? Susmasının toplumsal cinsiyetle ve cinsiyet eşitsizliğiyle alakası var mıdır?</b></p>

<p>Kesinlikle var. Anne güçsüzdür. Mesela evde olan her şeyle ilgili genellikle anne suçlanır. Özellikle babanın çalıştığı, annenin ev hanımı olduğu bir vakayı düşünelim, baba zaten şunu söyler; “Çocuk sana emanetti.” O zaman anne de “ben çocuğuma iyi bakamadım” diye susar.</p>

<p>Çocuk açısından düşününce ikinci neden de, “çocuk lekelenmesin.” Bir noktada ailelere bu konuda hak vermek mümkün, hakikaten çocuklar lekeleniyor. Devlet üzerine düşeni tam anlamıyla yapmıyor. Ailelere “Tamam sen Diyarbakır’dasın, bu mahallede bu olay duyulur, ben seni Edirne’ye taşıyacağım, sana yeni bir hayat kuracağım” demiyor. Aile içindeyse kesinlikle üstü örtülüyor zaten ama aile dışından gerçekleşmişse de yine ailenin imajını kurtarmak, ailenin güçlü olduğu duygusunu vermek çok önemli. Dışarıdan bakınca basit gibi görünüyor. Onların da bir saygınlığı var, bunu kabul etmek gerekiyor. Anne hisseder, anne bir ihtimal görür ama bir şey yapmaz. Fakat annenin görmesi kuraldır. Benim karşılaştığım bir vaka vardı; kendi eşini öldüren biri. Erkek, eşini öldürmüştü. Eşiyle ilgili laf söz çıkartmışlar, o da öldürmüş ama kendi babası torununa tecavüz ediyordu. Kız bunu babasına söylediğinde kabul etmiyor, reddediyor. Bir kadının öldürülmesi için hakkında laf çıkmış olması yeterlidir ama babaya değil yaklaşmak, “baba sen artık evden git” ya da “beraber oturmayalım” bile denemiyor.</p>

<p class="bosluk1"></p>

<p><b>Böyle vakalarda boşanmak için çocuğa iftira atanlar da oluyor…</b></p>

<p>Çok var, pazarlıklar var, bu konuda arabulucu olanlar var. Mesela tecavüzcünün ailesi ciddi miktarda para veriyor. Ben, devlet dairesinde istismarcıyı işe soktuklarını bile gördüm. “Siz davadan vazgeçin, biz sizin çocuğunuzun -tecavüze uğrayan çocuğun- abisini işe sokalım.” Böylelikle işe soktular. Ve konu kapandı gitti. Bu yönde de fırsata çevirmeler oluyor.</p>

<p>İstanbul’da bu tür iki vakayla karşılaştım. İki dava da aile baskısındandı. “Aileme sinirlendim ve böyle bir iftiraya başvurdum” deyip kapattılar konuyu.</p>

<p class="bosluk1"></p>

<p><b>Basında çıkan çocuk istismarı haberleri toplum üzerinde nasıl bir algı yaratıyor sizce?</b></p>
<p>Türkiye toplumunun bir kısmında bu bilincin oluştuğu doğru. Bu haberler bilincin yükselmesine neden oluyor ama Türkiye toplumunun büyük bir kısmı için bunlar çok önemli şeyler değil. Diyarbakır’dan bahsedelim; Benusen’de oturan bir kadının “bundan sonra çocuğumu ben okula götüreceğim” deme şansı yok. Evde dört çocuk var, yığınla iş… Yaşam koşulları Türkiye’de önemli bir kesim için o kadar zor ki, çocuğa zaman ayırma şansları yok. Hep diyorum, nitelikli vakit geçirmiyorlar çocuklarla. Besi hayvanı gibi davranıyorlar çocuklara. Yattığı yer sıcak, yemini verdim… Türkiye’de insanların çoğunluğu çocuğa ilişkin bakış açısını değiştirmediği sürece işimiz zor. Çocuğa ilişkin bakışı, cinselliğe ilişkin bakışı değiştirmemiz lazım. Organ giriş çıkışı yoktur, psikolojisi bozulmamıştır diye rapor vermemesi lazım bir psikiyatr profesörünün artık. İstismara karşı bakış açımızı değiştirmemiz gerekiyor. Bu çok zor bir mesele.</p>

<p class="bosluk1"></p>

<p><b>İstismar sorununu hangi toplumsal sorunlarla bağdaştırıyorsunuz?</b></p>
<p>Biraz da erkeğe bakışı değiştirelim! Örneğim yanlış bir örnek olabilir, Türkiye’nin en büyük sorunu nedir denildiği zaman öğrencilerime “erkekliktir” diyorum. Bir bakın etrafınıza. Küfür duymadan beş metre yürüme imkânı yok. “Bayan var küfretme” deniliyor. E ben de duymak istemiyorum, benim suçum erkek olmak mı? Erkeklikten, kadınlıktan, çocukluktan en temel sosyal kimliklerimize ilişkin bakış açılarını sorgulamamız, sanılarla hareket etmememiz, durumun üzerine düşünmemiz gerekiyor.</p>

<p>ilk olarak temel kimliklerimizi sorgulamamız gerekiyor. Erkek nedir? Kadın nedir? Çocuk nedir? Çocuk besi hayvanı mıdır, duygusal ve sosyal bir varlık mıdır? Kadın esir midir, yoksa hakikaten bir insan mıdır? Erkek, asan kesen kişi midir, yoksa sıradan bir insan mıdır? Bunları ciddi anlamda gözden geçirmemiz, çalışmamız gerekiyor. İkinci olarak ise kurumlar üzerinde çalışmamız gerekiyor. Cinsellik kurumu mesela, bunun üzerine hiç düşünmüyoruz. Benim Diyarbakır’a gelene kadar üniversitede evlenen öğrencim yoktu. Burada çok yaygındır. Mesela, ikinci sınıf öğrencisi gelir, “düğünüm var hocam” der. Neden? Çünkü bu çocukların başka bir şekilde cinselliğini yaşama imkânı sıfır. O yüzden erken yaşta evlilikler oluyor, tecavüz oluyor, istismar oluyor, o yüzden garip garip şeylere yöneliyorlar. Dolayısıyla daha bütünsel bakmak gerekiyor.</p>

<p><br/></p>


<h2 id="sigil_toc_id_45"><b>Yaşanmış bir olay</b></h2>
<h5 id="sigil_toc_id_46"><b>Sınıf öğretmeni</b></h5>
<p>Şanlıurfa’nın en dezavantajlı bölgelerinden birinde çalışıyorum. Deşifre edilmeyen sayısız vaka var. Doktorlar taramaya geldiğinde raporlandırmaktan bile korkuyor. Şu an okulumuzda konuşmayı reddeden bir çocuk var. RAM’a gönderdik, çünkü şüpheleniyoruz. Aile RAM’a gitmeyi reddetse de bunu bize anlatmasını bekliyoruz. Resimleri, tepkileri ve sessizliği kâbusum oldu. Öğrencimiz 4. sınıfa geldi, hâlâ tek ses yok, tek harf yok. Öylece sırada oturur, yanına oturmak istediğinizde sıranın en sonuna doğru gider, saçını okşamak isteseniz ürker. Asla bahçede oynamaz, teneffüse çıkmaz. Okuldaki rehberlik öğretmenimiz dört yıldır uzman yardımı alması gerektiğiyle ilgili aileye defalarca yazı gönderdi ve bir baktık ki çocuğu okula göndermiyorlar. Resimlerinde öyle bir saldırganlık fark ediyoruz ki, rehber öğretmenimizin tespit ettiği kadarıyla cinselliği çağrıştıran çizimler bunlar. En garibi de bu çocuk, çocuk gibi değil, “kadın” gibi. Bunun altında yatan en büyük faktör, özellikle Arap nüfusun yoğun olduğu yerlerde çocukların bu tip tedaviler için doktorlara değil şeyhlere götürülerek çare aranması.</p>
</body>
</html>