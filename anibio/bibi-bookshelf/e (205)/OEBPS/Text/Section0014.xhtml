<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>Çocuğun çizdiği resimler her şeyi anlatır</h3>

<p class="bosluk2"></p>

<p class="mektu">“Ben 37 yıllık babamı</p>
<p class="mektu">37 yaşında tanıdım.”</p>

<p class="bosluk2"></p>

<p class="bas2"><b>Mağdur Avukatı</b></p>
<p class="bas2">İzmir</p>

<p class="bosluk1"></p>

<p><b>Yaşanan istismar olayı nasıl ortaya çıkmış ve bu süreçte neler yaşanmış?</b></p>

<p>Anne ve baba ayrılık aşamasına giriyor. Resmi olarak boşanmıyorlar ama fiili ayrılık aşamasına giriyorlar. Yaklaşık 3 yaşında o zaman çocukları. Çocuk erkek. Çocuğudur, babadan ayrı kalmasın diye anne, çocukla babanın görüşmesine yardımcı oluyor. Zaman geçirsinler diye babaya gönderiyor çocuğu. Yalnız bir gün anneanne çocuğa tuvaletini yaptırırken çocuk, cinsel ilişkiye girmekle ilgili birtakım şeyler söylüyor, üç yaşındaki bir çocuğun bilemeyeceği laflar ediyor. Anneanne de “onlar nasıl laflar, nereden duydun” diye soruyor. “Babam söyledi, babam yaptı” deyince anneanne şüpheleniyor. Anne hemen çocuğu alıp savcılığa suç duyurusu yapmaya gidiyor. Çocuk İzlem Merkezi var, mağdur çocuğun ifadesinin alındığı yer. Ancak anne sinirleri boşaldığı için orada çocuğa aşırı bir tepki gösteriyor, istemsizce. Sonra da çocuk kendini kapatıyor ve Çocuk İzlem Merkezi’nde hiçbir şey anlatmıyor. Oradaki doktorun yaptığı muayenede de herhangi bir fiziksel bulguya rastlanmıyor. Daha sonra fiziksel bulguya rastlanmadığı için Çocuk İzlem Merkezi’ndeki doktor da diyor ki, “Bir şey yok çocukta. Bir şey anlatmadı. Çocuğu Adli Tıp’a gönderirsek psikolojisi bozulur.” Muhtemelen aralarında boşanma davası olacağı için anne abartıyor diye düşünülerek, (Çok örnekleri var bunun. Bazen çocuklar bu şekilde kullanılabiliyor ebeveynleri tarafından) kovuşturma olmadığına dair kararla dosya kapanıyor. Ancak annenin, dosyasının kapandığından haberi yok. Anne bu olaydan hemen sonra boşanma davasını da açıyor. Aradan uzun zaman geçiyor ve boşanma davasıyla ilgili bilgi almak için adliyeye gittiğinde İzmir Barosu’nun Kadın Hakları Merkezi’ne başvuruyor ve işte orada boşanma davasının ilerleyemediğini, çünkü adam bulunamadığı için tebligat yapılamadığını öğreniyor.</p>

<p class="bosluk1"></p>

<p><b>Tabii tüm bu yaptıklarından sonra kaçtı!</b></p>

<p>Zaten maaşsız işçi bu adam, kadın da yükseköğrenim görmüş çalışan bir kadın. Bu arada taciz şüphesi de olunca anne çocuğu babaya göstermiyor, baba da aramıyor zaten. Ancak anne adama tebligat yapılamadığı için davanın ilerlemediğini, geçici velayet anneye verilirse baba ve çocuk için kişisel görüş sağlanacağını öğrenince orada kopma yaşanıyor, çünkü anne diyor ki, “ya bu çocuk böyle bir şeye maruz kaldıysa…” Ki biz buna inanıyoruz, çünkü çocuk anormal cinsel davranışlar göstermeye başlıyor.</p>

<p class="bosluk1"></p>

<p><b>Ne kadar süre içinde tebligat yapılmazsa dosya kapanıyor?</b></p>

<p>Adamın bulunmasıyla ilişkili hâkim süre veriyor. MERNİS’ten (İçişleri Bakanlığı’na bağlı adres sorgulama sistemi) bulundu adam ve o tebligat yapıldı ama bu arada hemen avukat atandı kendisine. Kapanmış dosya üstünden de çocuk 9 Eylül Üniversitesi’nde doktora gönderildi. Orada da çok kapsamlı bir rapor hazırlandı fakat gelmesi üç-dört ay sürdü.</p>

<p class="bosluk1"></p>

<p><b>Ne çıktı raporda?</b></p>

<p>Çocuğun baba tarafından cinsel istismara uğramış olabileceğine dair bulgular olduğu, bu sebeple adli mercilerce mutlaka soruşturulması gerektiğine dair bir rapordu. Bu süreçte aynı zamanda boşanma davasının görüldüğü mahkemeye başvuruldu. Çocukla ilgili böyle bir durumun olduğu ve babadan şüphelenildiği, araştırılacağı ve tekrar suç duyurusunda bulunulacağı söylendi. Aile mahkemesi de kendi pedagoglarına gönderdi çocuğu.</p>

<p>Anne, anneanne dinlendi ve oradaki uzman “Anne ve anneannenin beyanlarına güveniyoruz, inandırıcı buluyoruz. Çocuğun istismara uğramış olma ihtimaline karşılık babayla şu an için görüşmesinin sağlanmasını çocuğun sağlığı açısından doğru bulmuyoruz” ifadesinin yer aldığı raporu verdi. Bu rapor, 9 Eylül Üniversitesi’ndeki rapordan çok daha önce çıktı. O yüzden boşanma davası süresince geçici velayet annede oldu ve çocukla baba arasında kişisel ilişki sağlanmadı. Çocuk babayı görmedi. Daha sonra 9 Eylül Üniversitesi’nde o raporu veren hoca da çocuğu ciddi bir psikolojik tedaviye aldı. Bu arada biz de elimizde yeni deliller, üniversiteden alınan raporlar, uzman görüşleri olduğu için, her ne kadar dosya kapanmış olsa da çocuğun yüksek yararı gereği elimizdeki mevcut dosyayla sıfırdan savcılığa suç duyurusunda bulunduk. Ve çocuk tekrar ÇİM’de ifadeye alındı.</p>

<p class="bosluk1"></p>

<p><b>Tekrar ifadesinin alınması çocuğu daha da örseleyen bir durum, fakat maalesef bu çok sık yaşanıyor.</b></p>

<p>Kesinlikle öyle ve zaten çocuk orada da hiçbir şekilde konuşmuyor. Ben de o gün oradaydım. ÇİM’deki pedagoglar bile “Neden çocuğa bu yapılıyor? Günah değil mi? Çocuk açısından çok büyük ruhsal sıkıntı olur” diye söyleniyordu. Sonra savcılık aşamasında, önceden kapanmış bir dosya olduğu için de çok büyük sıkıntı oldu. Savcı bir şüphe duydu, ben de sürekli olarak kâtiple ve savcıyla görüşmelere gittim, dosyayı inceledim. Fakat çocuk yıllar içinde pedagoga anlatıyor her şeyi.</p>

<p class="bosluk1"></p>

<p><b>Peki çocuğun hiç konuşmuyor olmasının bir sebebi yok muydu onlara göre?</b></p>

<p>Ben bu vakayla ilgili çalıştıktan sonra bir sosyal hizmet uzmanı demişti ki “Çocuk bunu ilk anlattığında, anlattığı kişi büyük bir tepki verdiyse çocuk bunun kötü bir şey olduğunu düşünür ve susar. Bir daha da zor konuşur.”</p>

<p class="bosluk1"></p>

<p><b>Annenin tepkisi böyleydi sanırım…</b></p>

<p>Anne bağırmamış ama kendini kaybetmiş. Anneler öğrendiğinde yüzünün ifadesi değişir, kendini yerden yere atabilir. Yani bunu aslında ilk duyduğu anda herkes yapabilir. Çünkü ciddi bir travma bu. Benim başıma da gelse ben de o anne gibi tepki verebilirdim.</p>

<p class="bosluk1"></p>

<p><b>Peki anne çocuğunun babasıyla tüm bunlardan sonra konuşmuş mu ve adam ne demiş?</b></p>

<p>Tabii, konuşmuşlar. Hayır ben böyle bir şey yapmadım, demiş adam, kesinlikle kabul etmemiş. Ama bu arada çocukla babanın ilişkisinin kesilmesi çok büyük bir avantaj. Bu genellikle inanılan bir olay değil, hele de fiziki bulgu yoksa, konuşma yoksa ama doktorun raporu çok etkili oldu. Daha sonra çocuk tedaviye alındı bu süre zarfında. Ve aynı doktor, yani raporu veren doktor savcılık aşamasında tanık olarak dinlendi. Ve onun beyanı, tamamen kendi görüşleriydi; hatta ben bile avukat olarak doktorla hiç görüşmemiştim. Ne biliyorsam “Bir çocuğun hayatı söz konusu, hekimliğinize ve vicdanınıza bırakıyorum” dedim. Nitekim gerçekten çok iyi bir doktordu, ilgiliydi. Sonra duruşma günü geldi çattı.</p>

<p class="bosluk1"></p>

<p><b>Ne kadardır sürüyor bu dava ve niye bu kadar uzun sürdü?</b></p>

<p>Bir yıldır sürüyor. Savcılık aşamasından dava aşamasına geçmesi 1,5 yıl kadar sürdü. Esası 2015, düşünün yani. Çocuk bunu 3 yaşında yaşıyor ve hemen adli mercilere intikal ediyor. Yani kadın boşanmak için gitmese anlamayacak, önceden bu dosyanın kapanmış olmasından dolayı. Fakat eldeki tüm delillerle sıfırdan başlasaydık çok daha farklı olurdu ama önceden inanılmayıp kapatılmış bir dosya var. Çünkü fiziki bulgular da yok. Zaten çocuk da konuşmuyor.</p>

<p class="bosluk1"></p>

<p><b>Fiziki bulgu nasıl çıkmıyor?</b></p>

<p>Çocuk anlattığında zaten olayın üstünden zaman geçmiş. Rastgele tuvalette söylüyor anneannesine. Çocuk her hafta babasını görmüyor, ayda bir falan görüyor. Birtakım imalarda bulunuyor anneanneye. Onlar da babasının cinsel organıyla alakalı. Zaten sonradan doktoru tanık olarak gösterdik, onun raporları delil olarak sunuldu ve dava aşamasında en son tanık olarak hâkimin karşısına çıktı doktor. Bütün ifadesinde, o yaş grubu çocuğun bu tip bir cinsel davranışta bulunmasının mümkün olmayacağını ama o çocuğun bu tür cinsel davranışlarda bulunduğunu, babadan uzaklaştıkça bu davranışlarda azalma görüldüğünü, babayı görmediği süre boyunca tedavisinin doğru sonuçlandığını, kendisine de direkt bir şey anlatmayan çocuğun hareketlerinin normal bir çocuğun o yaşta yapabileceği cinsel davranışlar olmadığını, mutlaka birinden görüp yapmış olması gerektiğini anlatıyor doktor. Çocukta cinsel davranışlar 3 yaşından sonra başlıyor normalde, fakat farkındalık yaşının çok üstünde diyor. Zaten AİHM’in de vermiş olduğu “fiziki bulgu aranmaz” kararını da sunacağız mahkemeye. Son duruşma olacak. Sonuç olumlu çıkarsa emsal bir karar olmuş olacak bu.</p>

<p class="bosluk1"></p>

<p><b>Baba ne kadar süreyle yapmış bunu?</b></p>

<p>O ayrılık aşamasında. İlk iki ay içinde zaten anne anlıyor ve birdenbire kesiyor görüşmeleri, yani çok zamanında bir müdahale oldu bizimkisi. Annenin bilinçli ve dikkatli olması sayesinde… Mesela iki haftada bir babada bir-iki gün kalmış, babasıyla geçirdiği zaman bu kadar. Çocukla ben bile hiç görüşmedim ve mahkemeye de hiç çıkmadı zaten. Çocuk zaten konuşmamış, boşu boşuna çocuğu buraya getirip yıpratmayalım dedi hâkim. O konuda iyi çıktı. ÇİM’den sonra bir daha hiçbir şekilde ifadeye gitmedi çocuk. Aradan da üç sene geçti, herhalde olayın başından itibaren de dört yıl geçti.</p>

<p class="bosluk1"></p>

<p><b>Fiziki delil ve Adli Tıp raporunun olmadığı ama çocuğun hareketlerinden anlaşıldığı bu durumda, mahkeme fiziki delil isteyip çocuğun babasıyla görüşmesine izin verir miydi?</b></p>
<p>Verebilirdi.</p>

<p class="bosluk1"></p>

<p><b>Bu durumda çocuğun söylediği şeyler esas kabul edilmiyor o halde. Oysa anneanneye söyledikleri ve söylemlerini destekleyen cinsel davranışları var.</b></p>
<p>Çocuk Koruma Kanunu çok açık, çocuğun yüksek yararını gözetmek. Ama maalesef olmayabiliyor işte. Ama burada bizim şansımıza aile mahkemesinin uzmanı anneye ve anneanneye inandı. Yani görevini iyi yaptı ve hâkim de çok iyi tutum aldı. Tamam, dedi, o zaman görüş vermiyorum ve dava bittiğinde görüş olmadı. Yargıtay da bunu onadı.</p>

<p class="bosluk1"></p>

<p><b>Bu süreçte anne ve çocuğun ilişkisi nasıldı?</b></p>
<p>Anne çocuğu hiç bırakmadı, ihmal etmedi, tedavisine sürekli olarak gidildi. Aynı doktor başından beri tedavi sürecinde de olunca ilk duruşmada çocuğa ilişkin süreci anlattı. Anneanne de tanık oldu, çocuğun ona anlattıklarını anlattı. Tuvaletini yaparken zorlanmaya başlamıştı, yapamıyordu; birdenbire içine kapanmaya da başladı ve konuşan çocuk konuşmaz oldu, dedi.</p>

<p class="bosluk1"></p>

<p><b>Çocuk şimdi nasıl?</b></p>
<p>Şu an daha iyiye gidiyor tabii. Pedagoga bir şey anlatmıyor, davranışları hep üstü kapalı. Çocuk kendini kapatmış ama anneyle konuşuyor. Anneye anlatıyor ama tabii anneyle oğul arasındaki ifadeleri kullanmıyoruz mahkemede. Zaten ben ne anlattığını hiç sormadım, çünkü anne, çocuk, anneanne üçü birden psikolojik bir sıkıntı yaşıyor. Bunları tekrar anlattırmaya gerek yok. Anne için çok büyük bir üzüntü. Ama annenin bilinçli olması, çocuğunun arkasında durması çok önemli. Biliyorsunuz, bazen inkâr da edilebiliyor. Bazen kabullenmek bir anne için çok zor olabiliyor ama bu davada anne çok cesur davrandı.</p>

<p class="bosluk1"></p>

<p><b>Peki baba hâlâ yok mu?</b></p>

<p>Geldi, ifade verdi. Şimdi hakkında suç duyurusu olduğu için kaçıyor. “Ben yapmadım, boşanacağız diye öyle söyledi, ben çocuğumu çok seviyorum” falan diyor. Bu arada en son tanık ifadesinde iki kâtip dosyayı ağlamaktan yazamadılar. Ki düşünün böyle bir sürü dosya var muhtemelen. Ne yazık ki yaşadıklarını anlatamayan çok fazla çocuk var…</p>

<p>Bu röportaj yapıldıktan dört ay sonra hâkim, sanık hakkında beraat kararı verdi. Karar verildiği zaman avukatla konuştum. “Gerekçeli karar bekleniyor” dedi. Adam zaten tutuksuz yargılanıyordu. Çünkü zaten, hiçbir şeye inanılmamıştı. Doktordan alınan fiziksel raporlar yoktu, çünkü çocuğun vücudunda bir iz yoktu. Ama çocuğun psikolojisinin iyi olmadığını gösteren raporlar vardı. Üstelik bu çocuk birçok resim çizmişti, ki birçok vakada çocuğun çizdiği resimlerle ortaya çıkar bu tür olaylar. Çocuk küçüktür konuşamaz, korkar konuşamaz; bu durumda resim çizdirilir. O, farkında olmaz ama aslında çok şey ifade eder çizdikleri. Mesela bir sayfaya annesi ve kendisini el ele çizerken, babayı sayfanın en yukarısına ve köşeye, yani anneye ve kendisine en uzak yere çizer. Uygun bir dille, “Neden babanı oraya çizdin?”diye sorulduğunda, onun kötü olduğunu ve ondan korktuğunu söyler. Tabii resimlerinde daha farklı ayrıntılar da verir. Her çizdiği, farkında olmadan verdiği birer mesajdır. Fakat bu olayda da gördüğümüz gibi doktorun raporu, üstelik doktorun mahkemede gelip ifade vermesi pek bir şey ifade etmemiş. Burada kimseyi suçlamıyorum ama avukatın da söylediği gibi Çocuk Koruma Kanunu çok açık. Kanun “çocuğun yüksek yararı” diyor. Babanın tutuklu yargılanması sağlanabilirdi belki. Ya da belki bu davaya başka bir hâkim baksaydı nasıl bir sonuç çıkardı, düşünmek lazım. Çünkü bazı hukukçuların bakış açılarını anlamak çok zor.</p>


<h1 id="sigil_toc_id_52">Yaşanmış bir olay</h1>
<h5 id="sigil_toc_id_53">Rehber öğretmen</h5>
<p class="hhh"><b>Pipi sütü istemiyorum!</b></p>

<p class="bosluk1"></p>

<p>2013 yılında Bodrum’da liseye ve üniversiteye giriş sınavlarına öğrenci hazırlayan bir eğitim kurumunda rehber öğretmen olarak çalışmaktaydım. Ortaokul ve lise grubu öğrencilerin tamamıyla ilgilenen tek rehber öğretmen olarak bulunduğum kurumun öğrenci sayısı fazla olmadığından, tüm öğrencilerle ve aileleriyle yakın bir iletişim halindeydik. Uzun zamandır dershanemize kayıtlı ortaokul öğrencilerinden birinin 4 yaşındaki kardeşi Elif de, bebekliğinden itibaren ailesiyle irtibat halinde olduğumuzdan, kuruma geliş gidişlerde büyümesine tanıklık ettiğimiz, ilgilendiğimiz bir çocuktu. Neşeli, hareketli, sıcakkanlı, bıcır bıcır bir kız çocuğu… Bir gün annesi, oğlunu getirdiğinde benimle özel olarak görüşmek istedi. Elif bir zamandır içine kapanmış; dalıp gitmeye, sorulara cevap vermemeye başlamış. Gece terörü dediğimiz uykudan ağlayarak uyanma hali ve özellikle yemek yemeye karşı aşırı direnç… Annesinin evin farklı yerlerine koyduğu kuru meyveleri hızlıca ağzına atıp, ağzını eliyle kapayarak ve yapmaması gereken bir şey yapmış gibi etrafı gözleyerek yeme davranışı… Bebekliğinden beri gelişimini yakinen gözlemlediğimden, aniden başlayan bu hal dikkatimi çekti ve psikologa yönlendirmeden önce görmek istedim. Aynı günün akşamı annesi tarafından yanıma getirildi. Her zamanki gibi kendiliğinden gelişen bir görüşme gibi… Odama geldiğinde ilk dikkatimi çeken, yüzündeki dalgın haldi. Sonrasında aramızda aşağıdaki gibi bir konuşma geçti:</p>

<p>-    Elif’im seni çok özledim. Artık az geliyorsun bana, küsüştük mü?</p>
<p>-    Hayır. Sana küsmedim.</p>
<p>-    Başka birine mi küstün?</p>
<p>-    Küsmedim. Bilmiyorum.</p>
<p>-    Peki canın isterse söylersin. Sana dondurma almamı ister misin? (yememe davranışının altında yatan nedene gönderme yapmak için)</p>
<p>-    İstemem.</p>
<p>-    Aaaaa yemek de yemek istemiyorsun! Hasta mı oldun sen birtanem?</p>
<p>-    Yemek yemek istiyorum. Dondurma istemiyorum. Onun içinde süt var. Süt istemiyorum.</p>
<p>-    Hay Allah! Çok severdin sen dondurmayı? Hasta olmaktan mı korkuyorsun yoksa? Hmmm çilekli süt alalım o zaman?</p>
<p>(Kıpırdanıyor, konuşmak istiyor. Üstüne gitmiyorum. Bekliyorum. Hem en fazla ne olabilir ki?)</p>
<p>-    Ben çilekli süt istiyorum. İneğin sütünü istiyorum… Pipi sütü istemiyorum!</p>

<p>Nasıl hazır olunur böyle bir ifadeye, bilemiyorum. Dehşete düşmemek, ifadesiz kalmak, ama görmezden gelmediğini hissettirmek, sonrasında gelişen süreci yönetebilmek. Meslek hayatımın en zor anı dersem abartmış olmam.</p>

<p>Kısa bir sessizliğin ardından ilk tepkim, bunun onu rahatsız ettiğini anladığımı ve yapılanın doğru olmadığını söylemek oldu. Bana güvenmesini, bundan sonra hoşuna gitmeyecek bir şey yaşamayacağını bildirdim. Yaşamak zorunda kalacağı süreç, defalarca konuşmasını ve olayı anlatmasını gerektireceği için bu kadarıyla yetinerek annesiyle konuştum şüphelerimi. Üstü kapalı olarak başlayan bu konuşma, anne tarafından hızlıca sonlandırıldığı için Sosyal Hizmetlerde bağlantı kurarak ihbarda bulundum. Sonrasına fazla hâkim değilim. Süreçte yapılması gerekenlerle ilgili annesine, sosyal medya üzerinden, yanıt alamadığım uzun bir mektup yazdım. Tek bildiğim, annesinin babasına boşanma davası açarak memleketine döndüğü ve yargı sürecinin başladığı. Bir de çocukta anormal davranışların görülmesinden bir ay kadar önce dedesinin (babasının babası) onlara kalıcı olarak yerleştiği. Konuşmamız sırasında Elif, herhangi birinin adını telaffuz etmese de, abisinin de görüşmelerimiz sırasında dedenin onlarda kalmasından duyduğu rahatsızlığı dile getirdiğini düşünerek zihnimde bir hikâye canlandı fakat Sosyal Hizmetler’in, kızın güvenliği sebebiyle süreç hakkında bilgi vermemesi dolayısıyla muamma olarak kaldı pek çok şey. Hikâyede net olan tek şey ise, Elifin yaşadığı travmayı ifade ederken kullandığı dildi.</p>
</body>
</html>