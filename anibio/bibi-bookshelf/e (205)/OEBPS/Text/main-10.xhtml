<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4>“Benimle olmasaydı zaten biriyle yaşayacaktı bunu”</h4>

<p class="bosluk2"></p>

<p>“Babam, ben küçükken bana yapıyordu,</p>
<p>şimdi kızıma yapıyor.”</p>

<p class="bosluk1"></p>

<p class="bas">Psikolog</p>
<p class="bas">Eski bir cezaevi psikologu</p>
<p class="bosluk1"></p>
<p>Ensestle ilgili çok kişi dinledim. Her duyduğuma çok şaşırdım. Çünkü her insan yeni ve acı bir hikaye demekti. Bunları yazarak size ulaştırmak bel ki sizi daha dikkatli yapacaktır çocuğunuzu korumak noktasında. Eski bir cezaevi psikoloğunun anlattıkları da beni şaşırtanlardan biriydi. Kendisiyle yolda tanıştık, ben sordum o cevapladı.</p>

<p class="yildiz">* * *</p>

<p>Bir gün birini yönlendirdiler bana. İyi değil demişlerdi. 24 yıl cezaevinde görev yaptım ama onca yıla rağmen hala şaşırdığım olaylar duymaya devam ediyordum. Benim görüştüğüm kişi ise, 14 yaşındaki kızına önce yavaş yavaş sokulmaya başlamış. Benimle konuşurken “Kızın kendi istediği oldu, o istemişti” demişti.</p>

<p class="bosluk1"></p>

<p><b>Bunu söyleyen bir baba! Kızı istedi diye yapmış öyle mi? </b></p>

<p>Evet aynen öyle. “Bu nasıl olabilir?” dedim. “Küvette onu yıkıyordum, baba sana dokunabilir miyim, dedi” diye anlattı. Ama yalan olduğu o kadar belli ki hemen zaten bakışları değişti. Duygularını ve dürtülerini engelleyemiyor. Bunu da öyle bir şekilde içselleştirmiş ki, o istedi deyip, suçu ona atıyor.</p>

<p><b>Ayrıca 14 yaşındaki kızını neden banyoda yıkasın ki?</b></p>

<p>Hiçbir şekilde olayın açıklanacak, mantıklı bir tarafı yok. Adam sadece savunma mekanizmasını kullanıyor.</p>

<p class="bosluk1"></p>

<p><b>Tecavüz mü peki? Ne kadar sürmüş?</b></p>
<p>Tecavüz. Nitelikli cinsel ilişki. 16 yaşına kadar sürmüş. Daha sonra annesi yakalamış.</p>

<p class="bosluk1"></p>

<p><b>Kız annesine söylememiş mi peki?</b></p>
<p>Söyleyememiş. Çünkü ciddi anlamda tehdit etmiş kızı. Kızın travmaları var zaten. Babanın söylediği neydi biliyor musunuz? Yıllardır hiç aklımdan çıkmaz, unutamam. “Benimle olmasaydı, zaten biriyle yaşayacaktı bunu. Önce benimle deneyimledi.” Anlatabiliyor muyum? Bu kadar rahat, bu kadar patolojik.</p>

<p class="bosluk1"></p>

<p><b>Ne iş yapıyordu bu kişi?</b></p>
<p>Memurdu.</p>

<p class="bosluk1"></p>

<p><b>Ne ceza verdiler?</b></p>
<p>Bizdeyken henüz mahkeme aşamasındaydı. Ceza alınca da gitti. Ama ne kadar aldığını hatırlamıyorum. Cezalar zaten caydırıcı değil.</p>

<p class="bosluk1"></p>

<p><b>Vicdanı sızlar gibi değildi yani?</b></p>
<p>Hayır. Savunma mekanizmasını öyle güzel kullanıyor ki. Benimle olmasa başkasıyla olacaktı diyebilecek kadar kullanmadığı bir vicdan. “Ben yabancı değilim, babasıyım, ne var?”</p>

<p class="bosluk1"></p>

<p><b>O, çocukluğunda yaşamış mı böyle bir şey?</b></p>
<p>Hayır. Hiçbir şey yoktu. Genç bir adamdı. O zaman 38 yaşlarında falandı. Bayağı erken baba olmuş.</p>

<p class="bosluk1"></p>

<p><b>Olay nerede olmuş?</b></p>
<p>Ankara’da.</p>

<p class="bosluk1"></p>

<p><b>Meslek hayatınızda başka unutamadığınız vakalar var mı?</b></p>
<p>Olmaz mı? Birini daha hiç unutamıyorum. Adamın yaşı bayağı vardı, neredeyse 60 yaşındaydı. Kızı 10 yaşındaymış tacize başladığında. İstismar, daha sonraları da anne evde yokken nitelikli istismar olmaya başlamış. Kız, annesine anlatıyor ama anne inanmıyor. Ve kız 14 yaşında hamile kalıyor. O bebek doğuyor ve bu bebeğin babasının kendi kocası olduğunu da biliyor kızın annesi… Düşünün… Sonra da kılıf uyduruyorlar elbette. Kızın sevgilisi varmış da, oğlan kızı kaçırmış da çocuk ondanmış diye. Kız hamileyken halasının yanına gönderiliyor. Doğum yapıyor ve sonra da bu istismarcı baba gidip bebeği alıyor ve bir kutunun içine koyup karakolun önüne bırakıyor.</p>

<p class="bosluk1"></p>

<p><b>Yani kendi bebeğini?</b></p>
<p>Evet. Zaten kız ondan sonra hazmedemiyor ve polise gidiyor. Evet, ensest bir ilişki ama baktığında annesi de suçlu işte.</p>

<p class="bosluk1"></p>

<p><b>O bebeğe ne oldu?</b></p>
<p>Bebek elbette Çocuk Esirgeme’ye verildi. Ve sonra da başka bir aileye… Ki bu adam, doğumdan sonra da kızı rahat bırakmıyor. Tekrar birlikte olmak istiyor. Kız lohusa daha ve kırkı çıkmamış. Üstelik kızı bu… Kız, “Canım yanıyor” diyor mesela, bu da “Olsun, oradan bebek çıktı, benim şeyim mi girmeyecek?” diyor.</p>

<p class="bosluk1"></p>

<p><b>Siz nereden biliyorsunuz bu söylemleri?</b></p>
<p>Dosyayı okudum, kızın ifadelerini. Ve zaten cezaevinde bu kişiyle konuştuğumda da inkâr etmedi bunu.</p>

<p class="bosluk1"></p>

<p><b>Ne dedi inkâr etmeyip?</b></p>
<p>“Ben onu seviyordum. Karımda bulamadığımı onda buluyordum” dedi. “Bu senin öz kızın değil mi?” dedim. “Evet öz kızım” dedi. Normalleştirmiş yani.</p>
<p>İşin kötü kısmı, kız annesine anlatıyor ve annesi “babandır” diyor ve kabul de ediyor. Neden? Çünkü evliliğinin bozulmasından korkuyor.</p>

<p class="bosluk1"></p>

<p><b>İstismarcı babanın psikolojisi nasıldı?</b></p>
<p>Zaten en unutamadığım da onun o “pişman değilim” duruşuydu. Psikolojide savunma mekanizması vardır ve bu yaptığını mantığa büründürür. Yoksa bunu kaldıramaz ve intihar eder muhtemelen. Ben olmasam zaten başkası olacaktı demesi, ilk benimle yaşadı, ben yabancı mıyım demesi… Bunlar normal şeyler değil.</p>

<p class="bosluk1"></p>

<p><b>Ailenin zaten haberi olmaz mı? Sonuçta kız hamile ve karnı da büyüyor…</b></p>
<p>Genç bir çocuğun üstüne atmaya çalışıyorlar. Çevreye de öyle söylüyorlar. Ama o çocuğun tüm bunlardan haberi bile yok. Halaya da böyle söylüyorlar. Namus davası, bebeği aldıracağız diyorlar…</p>

<h2 id="sigil_toc_id_77">Yaşanmış bir olay</h2>
<h5 id="sigil_toc_id_78">Avukat</h5>

<p>Stajıma ilk başladığım zamanlarda incelediğim bir dosyada öyle şeyler okudum ki, okuduğum şeyler iç dünyamı çok fazla etkiledi. Sanırım bugün kadın hakları ve çocuk hakları konusunda bu kadar duyarlı olmamın sebebi de incelemiş olduğum o dosyaydı. Dosyayı incelerken bir yandan da olayın geçtiği yeri, oranın sosyal durumunu, o bölgede yaşayan sakinleri merak edip araştırmaya başladım.</p>

<p>Olay, 2003 yılında İstanbul’da yaşanıyor. Jandarma ekipleri bu semte operasyon yapıyor. Operasyonun gerekçesi ise, semtte hâkimiyet kuran bir tarikat ve bu bölgede geniş çaplı bir suç işleme amacıyla kurulmuş. Jandarma operasyon yapıyor; tutuklanan, ceza alan vs. olmuyor ama bu operasyon öyle şeyleri gün yüzüne çıkarıyor ki artık bir kesimin dikkatlerini çekiyor…</p>

<p>Asıl anlatacaklarıma geçmeden önce o semtteki durumu biraz özetleyelim. Bu semtte her şeye hâkim bir tarikat ve tabii bu tarikatın “şeyhi ve müritleri” de vardı. Her şeye hâkim derken, abartı değil bu, tam anlamıyla öyle idi. Şöyle ki; bütün evlerin tek tip olduğu bir belde düşünün. Çünkü şeyh öyle istiyor. Hatta yurtdışından gelen bir belde sakini evinin dışını biraz değiştirmeye çalışmış ancak şeyhin müritleri tarafından ev taşlanmış ve şeklinin değiştirilmesine izin verilmemiş. Bir belde düşünün, İstanbul’un göbeğinde ama dış dünyayla hiçbir irtibatları yok. İnternet yok, gazete girmiyor, televizyon yok, radyo yok… Hatta dışarıdan gelen insanlara bile garip bakılıyor bu beldede. Bir belde düşünün İstanbul’un göbeğinde ama içinde sadece şeyhe ait bakkal ve yine şeyhe ait eczane var. Şeyhe ait eczane dediysek, “En azından tıp bilimine inanan bir adam” demeyin. Bu eczanede şeyhin karışımları satılıyor ve hastalar ilk önce şeyhe görünüyor, sonra şeyhin yazdığı reçeteyle şeyhin eczanesine gidip yazılan karışımı alıyor, iyi olmazlarsa sonra şeyhin izniyle bir doktora görünebiliyorlar.</p>

<p>Bu şeyhin beldede bir haremi var desek yanlış olmaz. Kadınlarına “Mehdi” olduğunu söyleyen bu sahte şeyh, tam on beş kadınla birlikte yaşıyor ve bütün kadınlar rızalarıyla orada. En azından ifadeleri böyle… Bu kadınlara da “Hoca Kadınlar” deniliyor, işte birkaçının ifadeleri:</p>

<p>22 yaşındaki T.Ç.: “Hoca, beni kendine eşliğe layık görmüş. Hoca Kadınlar tarafından bu bana tebliğ edildi. Beni kaldığı çiftliğe götürdüler. Hoca dualar okuyup, namaz kıldıktan sonra beni nikâhına aldığını söyledi. O günden sonra beraber olduk. Beldeden ayrılmamız gerektiğini söyleyince ben de yanında gittim. Kendisi bana zorla sahip olmadı. Kendi isteğimle onunla beraber oldum.”</p>

<p>İmam nikâhlı kadınlarından Z.Ö. ise ifadesinde: “Beni rüyasında görmüş. Bunu bana Hoca Kadınlar tebliğ etti. Ertesi gün ben de hocayı rüyamda gördüm. Bunda bir keramet olduğunu düşünerek hocanın nikâhına girmeyi kabul ettim” dedi.</p>

<p>Bu tarikata 2008 yılında yine bir operasyon yapılıyor. Bu sefer belediye başkanına kadar uzanan (aslında çok daha yukarılara kadar çıkılabilirdi ama belli ki o kadar yüksek yerler ki, yargının eli yetişmiyor oralara) bir soruşturma başlatılıyor. Şeyh ve iki müridi, çıkar amaçlı suç örgütü kurmak, ruhsatsız silah bulundurmak, ırza geçmek, halkın din duygularını sömürmek vs. gibi çeşitli suçlardan hüküm giydi. Bir belde sakininin ifadesi ise adeta kan dondurucu: “Buluğ çağına gelen kızlar hemen evlendirilirdi. Kiminle evlendirileceklerine şeyh karar verirdi. Kızlar evlenecekleri kişiyle birlikte olmadan önce şeyhe sunulurdu. Şeyh kızları evliliğe hazırlardı.”</p>

<p>Şimdiye kadar yazdıklarım çok çarpıcı gerçekler olmakla birlikte asıl anlatmak istediğim şey, sürekli üstü örtülen, sadece bu beldede değil toplumun ekseriyetinde de yüzleşilmeyen, yüzleşilemeyen gerçek; ensest.</p>

<p>Bu tarikat şeyhinin çok güvendiği bir adam var. Bu adam evli ve iki de kız çocuğu var. Biri 16, diğer 11 yaşında. Büyük kız çocuğunu henüz 15 yaşındayken evlendirmişler. (Tabii yine şeyhin münasip gördüğü kişiyle!) Ancak bir zaman sonra 15 yaşındaki çocuk, eşiyle anlaşamamış ve babasının evine geri dönmüş. Güvendiği, her türlü kötülükten korunacağını zannettiği, sığındığı baba evine… Böyle zannederken zaman geçiyor ve babasının kendisine tuhaf baktığını fark ediyor kız ve zaman geçtikçe rahatsız olmaya başlıyor. Zamanla babanın bakışlarıyla vermiş olduğu rahatsızlık yetmiyor ve bir gece kızı uyurken, odasına giriyor. Bir elin vücudunda dolaştığını hissederek uyanıyor çocuk. Soran gözlerle bakıyor babasına, ama babası öpmeye çalışıyor kızını. Birkaç sevgi ve şefkat cümlesi fısıldıyor kulağına kızının ve ayrılıyor odadan. Bundan sonrası mı? Bundan sonrası her gün işkence, her gün zulüm çocuk için. Babasıyla yalnız kalmaktan ölesiye korkmaya başlamış. Çünkü yalnız kaldıklarında fiziksel olarak saldırı başlıyor çocuğa karşı. Bir sevgiliden duyacağı sözcükler, cümlelerle hem sözlü hem fiziksel tacizleri devam ediyor babanın. Hatta kızına “Anneni boşayıp seni alacağım” bile dediği anlaşılıyor kızın adli süreçteki ifadelerinden. Kız korkudan, hep içine atmayı tercih etmiş; o evden gideceği günü beklerken taciz o kadar artmış ki artık dayanamamış ve annesine durumu anlatmaya karar vermiş. Bunu anlayan baba, annenin ifadelerinden anlaşıldığı üzere karısına, “Senin kızın delirmiş, cinler musallat olmuş. İkide bir ‘Baba, annemi boşa beni al. Senin karın olmak istiyorum’ diyor. Sana da böyle şeyler söylerse bilgin olsun” demiş. Kız annesine durumu anlatınca annesi de kızının delirdiğini düşünmüş ve çocuğa, suçlayıcı sözlerde bulunmuş. Çocuk, sığındığı baba evinde artık bir hiç gibi hissetmeye başlamış kendini, zamanla içine kapanmış, perdelerini kapatmış dış dünyaya ve kabuğuna çekilmiş. Anne de kızının bu durumuna üzülüyor ama elinden bir şey gelmediğini söylüyor ifadelerinde. Baba “biraz açılır, değişiklik olur diyerek gezdirme” bahanesiyle çocuğunu akşamları evden alıyor ve ofisine götürüyor. İşte böyle bir gecede yapmış iğrençliğini… Evet, kendi öz kızına tecavüz etmiş. O gece baba evine, az önce tecavüzüne uğradığı babasıyla dönmüş çocuk. Sonra devamı gelmiş, babanın bu tacizleri, cinsel saldırıları artmış. Başka seferler tekrar birlikte olmuş kızıyla, sonra tekrar, tekrar… Anne mi? Tabii ki artık farkına varmaya başlamış olayların ama bir süre bir şey yapamamış, çünkü öldürüleceklerinden korkuyor. Bir akşam yine kızını götürüyor ofisine babası. Orda yine yapıyor iğrençliğini ve yine geliyorlar eve. Çocuk banyoya girmiş, peşinden de annesi… Çocuk iç çamaşırını göstermiş annesine, çünkü babasının menisi hâlâ duruyormuş orda. Annesi de her şeyi göze alıyor ve kızının iç çamaşırını alıp bir poşete koyuyor, iki kızını da alıyor, düşüyor karakolun yoluna. Karakolda kızın geniş bir ifadesi alınıyor.</p>

<p>Her şey bitti sanıyorsunuz değil mi? Karakolda büyük kız ve annesi tüm bunlar yetmezmiş gibi bir şok daha yaşıyorlar. Evet, küçük kız… 11 yaşındaki kız çocuğu ablasının anlattıklarını duyunca, ilk defa orada söylüyor babasının aynı şeyleri kendisine de yaptığını. Sonrası tabii adli bir süreç. İç çamaşırın üzerindeki meni için test yapılmış ve babaya ait olduğu ispatlanmış. Bu adam şimdi hapiste. Küçük kızı devlet, kuruma yerleştirmiş ve bir süre büyük kıza da psikolojik destek sağlamış. Sonra anne gidip almış küçük kızını kurumdan, büyük kızı da yanlarında, birlikte yaşıyorlar. Peki nerede dersiniz? Sığınacakları başka bir yer olmadığından aynı beldede…</p>
</body>
</html>