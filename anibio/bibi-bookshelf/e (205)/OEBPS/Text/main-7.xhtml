<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4><b>Ensestin konuşulmasında sinemanın rolü</b></h4>

<p class="bosluk2"></p>

<p class="mektup">“Annem bana inanmıyor. Niye yalan söyleyeyim ki?</p>
<p class="mektup">İnsan böyle bir yalan söyler mi? Çok pişmanım, keşke</p>
<p class="mektup">söylemeseydim. Benim yüzümden her şey mahvoldu.</p>
<p class="mektup">Ne yapacağım ben şimdi?”</p>

<p class="bosluk2"></p>

<p class="bas2"><b>İlksen Başarır</b></p>
<p class="bas2">Atlıkarınca filminin yönetmeni</p>

<p class="bosluk1"></p>

<p>Farkındalık yaratmak noktasında filmler, kısa filmler, ufak ufak sloganlar, afişler, kitaplar önemlidir biliyorsunuz. Özellikle, kitap okumayı çok sevmeyen toplumlar, filmlere daha çok ağırlık verebilir. Öğrenmek istediği şeyi satır arası olmadan, 1,5 saatte görür, hap gibi alır ve kalkıp gider. Ki bazen ses ve görüntü, kelimeden daha doyurucu da olabilir. Bu açıdan düşündüğümüzde, Türkiye’de “ensest”le ilgili kaç tane film vardır? Toplasanız, bir elin parmağını geçmez. Bu konunun olduğu filmler bile, esas olay etrafında küçük bir yerde verilir ve geçilir.</p>

<p>Türkiye’de sadece ensesti konu alan <i>Atlıkarınca</i> filmini, filmin yönetmeniyle konuştum.</p>

<p class="yildiz">* * *</p>

<p><b>Öncelikle biliyoruz ki, algı ve farkındalık yaratmak için, yazmak ve bunu görselliğe taşımak çok önemli. Dolayısıyla, sizin ensesti anlattığınız <i>Atlıkarınca</i> filmi bu anlamda çok önemli. Filmin yapım aşamasını, karar verişinizi, nelerden etkilendiğinizi, sonrasında gelen tepkileri ve ne kadar farkındalık yaratabildiğinizi merak ediyorum. Filmin hikâyesi yaşanmış, gerçek bir olay mı?</b></p>

<p><b>İlksen Başarır: </b>Filmin hikâyesi gerçek bir hikâye değil, kurgu. Ama yazmaya başlamadan önce bununla ilgili çok araştırmalar yaptık, çok fazla kitap, vaka okuduk, psikolog ve psikiyatrlarla görüştük. Amacımız zaten kesinlikle gerçek bir vaka olmamasıydı. Çok düşündük, biz bunu bu şekilde nasıl anlatmak istiyoruz diye.</p>

<p class="bosluk1"></p>

<p><b>Ensestin anlatıldığı bir hikâyeyi yazmaya nasıl karar verdiniz?</b></p>

<p>Mert’le (Mert Fırat) çalışmaya başlayınca iki fikrimiz vardı. Biri <i>Başka Dilde Aşk,</i> diğeri de <i>Atlıkarınca.</i> Aslında <i>Atlıkarınca</i>’yı hikâye olarak yazmak, daha kolay bir süreç olacaktı bizim için, ama <i>Atlıkarınca</i>’yı ikinci film olarak yapmaya karar verdik. Çünkü bizi henüz kimse tanımıyordu ve etkisinin olması için biraz bilinmek, tanınmak önemliydi. Dolayısıyla ilk olarak bunu yaparsak ulaşmak istediğimiz yerlere ulaşamayacaktık. İnsanlar bunu zaten çok daha az izleyecekti. (İnsanların çok izlemesi gerektiğini düşündüğümüz için ikinci proje olarak değerlendirdik.) Hikâyenin yazım aşaması hızlı oldu fakat diğer taraftan zorlandık. Çünkü duygusal olarak yazması zor bir proje oldu bizim için. Zaten çok karanlık ve etkisi yüksek bir şey yazıyorsun, onu da iyi anlatman lazım. Yazarken de ilk olarak karar verdiğimiz şey filmde babanın kıza uyguladığı ensestin görülmemesiydi. Önce bunu bu şekilde anlatmanın yolunu aradık. Çünkü bunların gösterilmesinden hoşlanmıyorum. Bunu göstermek de başka bir taciz. Hatta o zaman film, festivalde gösterildikten sonra birkaç sinema yazarı “Film acaba yeterince cesur değil mi?” demişti. Düşünün, ensestin yaşandığı anı göstermediğimiz için cesur olmadığımızı düşünüyorlar. Ben de şunu söyledim: “Sinema bu. Ve bunu anlatmanın bin tane yolu var.” Dolayısıyla göstermek değil sinemanın işi, bunu anlatacak yolu bulmak. Dolayısıyla ben bunun <i>Atlıkarınca</i>’da iyi bulunduğuna inanıyorum. Senaryoyu yazdıktan sonra konunun uzmanı olan pek çok kişiye okuttuk. Çünkü tek kelime de olsa yanlışlığa düşmek istemedik hassas ve sakıncalı olacağı için.</p>

<p>Ama yazdığımız şeyde insanların psikolojilerini çok iyi anlattığımızı söylediler, o çekirdek ailenin hepsiyle ilgili de olumlu geri dönüşler aldık. Dolayısıyla da eksik bir şey olduğunu düşünmüyorum hikâyenin anlatımıyla ilgili. Bir de en zorlandığımız aslında, bizim küçük kızdı. Olayı yaşayan.</p>

<p class="bosluk1"></p>

<p><b>Kaç yaşındaydı o ve hikâyeyi ona nasıl anlattınız?</b></p>

<p>13 yaşındaydı filmde. İnanılmaz bir kızdı ve çok etkilendik ondan. İşte o dediğim şeyi nasıl anlatacağımızı düşündük. Önce ailesine verdik senaryoyu ve hikâyeyi anlattık. Sonra hep beraber bir pedagogla görüştük ve bunu nasıl anlatmamız gerekiyor diye fikir aldık. Orada bizim avantajımız oyuncu kızımızın annesinin öğretmen, babasının doktor oluşuydu. Onlar Zeynep’e uygun dille anlattılar. Böyle şeyler olabiliyor, bazı ailelerde bunlar oluyor ve bazı çocukların başına bunlar geliyor diye. Ama filmde oynarken, ağlayacağı sahnelerde farklı duygulardan yararlandık onu oynatırken. Yani ağladığı sahnede, hiçbir zaman babasının ona yaptığı şeyden, başına gelen korkunç trajediden bahsetmedik.</p>

<p class="bosluk1"></p>

<p><b>Neler söyleyip ağlamasını sağladınız mesela?</b></p>

<p>Değişik oyunlar bulduk. Hayatta en sevdiğin şey nedir? Kedisi… Kedisinin öldüğünü düşünüyor gibi. Dolayısıyla filmi çekerken bizi o çok rahatlattı. Yani bunu hiç düşünmedi oynarken. Zaten oyuncu koçumuz da vardı, çocuk oyuncularla çalışan. Zeynep’e de çok iyi geldi set ortamı. Çünkü çok içine kapalı ve çekingen bir çocuktu tanıştığımızda ama filmin bitiminde bambaşka biri oldu.</p>

<p class="bosluk1"></p>

<p><b>Bir çocuk olarak filmin konusu ya da böyle şeylerin olabildiğini bilmek ne düşündürmüş ona, konuştu mu sizinle bunu? Ve film bittikten sonra ne söyledi?</b></p>

<p>Çok memnun ayrıldık birbirimizden. Zaten ödül aldı. Bu konu hakkında bizimle hiç konuşmadı. Çünkü ailesi hep yanındaydı ve bu konuyu konuşmaya biz de yetkili değiliz. Dolayısıyla onlarla konuştu, anlattı, anladı, psikoloğa da danıştılar. Ben onun bu konuda çok bilinçlendiğini düşünüyorum. Bence onun için de iyi oldu, çünkü çocukların bu konuda bilinçlendirilmesi gerekiyor. Çocuklar bunu bilmedikleri ve kendilerine dokunulmasıyla ilgili bir bilgiye sahip olmadıkları için, Türkiye’de sevgi kavramı gelenek göreneklerimizde dokunma üzerine geliştiğinden maalesef istismara çok açığız. Mesela İngiltere’de bir deney yapılıyor; sokakta, 4-5 yaşlarında bir erkek çocuğunu sokağın köşesine bırakıyorlar ve insanlar ne yapacak diye izliyorlar. Biliyor musunuz, kimse çocuğa dokunmuyor. Sadece eğiliyorlar ve “Sana nasıl yardım edebiliriz, kayıp mı oldun, evin nerede, polis çağıralım mı?” diyorlar, bu kadar. Bizde olsa çocuk kucaklara alınır, yavrum benim falan denir. Acayip kültür farkı var bizde bununla ilgili.</p>

<p class="bosluk1"></p>

<p><b>Filmi çektikten sonra nasıl tepkiler aldınız?</b></p>

<p>Film beğenilen bir film oldu. Bizim de çok içimize sinerek, çok emin olarak yaptığımız bir film oldu. Evet beğenildi, bu konuyla ilgilenen ve alanda çalışan insanlar tarafından ama ilginç tepkiler de aldım. “Çok zor ve ağır bir konu. Nasıl seyredeceğiz?” diyenler oldu. Kadın derneklerinden de duydum. Evet zor bir konu ama zaten ben de tam olarak onu diyorum. Sinemanın şöyle bir özelliği var; filminde popüler oyuncular olursa filmin konusu üzerine konuşturabiliyorsun. Dolayısıyla ensest gibi bir konuyu biz sinema programında, ana haberde ya da mesela bir eğlence programında konu edebildik. Gazetelerde içinde ensest sözcüğünün geçtiği röportajlar çıktı. Bizim amacımız konu üzerinde konuşulmasıydı, buna da ulaştık.</p>

<p class="bosluk1"></p>

<p><b>Filmden sonra bu gibi olayları yaşamış kişiler sizi hiç aradı mı? Derdini anlatmak isteyen, ya da ne yapacağım bilemeyip size soran?</b></p>

<p>Aradılar elbette ama iletişime geçmedik. Şöyle ki başvurabilecekleri birtakım yerler önerdik. Çünkü dediğim gibi biz bu konuyu film yapınca, sanki bu konuda uzmanmışız gibi oldu. Ama öyle değil. Mesela çeşitli üniversitelerden ensestle ilgili konuşmak için davet almaya başladık. Film üzerinden neyi nasıl gördüğümü anlatırım ama ensest hakkında konuşamam dedim. İnsanlara yanlış bir şey söylemek bizim her zaman geri durduğumuz bir şey.</p>

<p class="bosluk1"></p>

<p><b>Fikir nasıl ortaya çıktı?</b></p>

<p>Mert’le senaryoyu yazmaya başladığımız zaman, ona “ensestle ilgili bir film yapmak istiyorum” dedim. Bu sorunun çok gizli kaldığını düşünüyordum. Bizde hep vardır, var olan bir şeyi yokmuş gibi yaşar ve halının altına süpürürüz; bu durum iyice canımı sıkmaya başladı. Ya da gazetede küçücük bir haber olarak yer alıyor ve kimse bundan bahsetmiyor. O yüzden bunun konuşulmasını nasıl sağlayabilirim, diye düşündüm. Bu konuyu açığa çıkarmak, konudan bahsedilmesini sağlamak istiyordum ve bunu filmle yaptığımı düşünüyorum.</p>

<p class="bosluk1"></p>

<p><b>Filmden sonra Meclis’te bu konu konuşuldu mu hiç?</b></p>

<p>Hayır tabii ki.</p>

<p class="bosluk1"></p>

<p><b>Siyasilerden tepkiler geldi mi filmle ilgili?</b></p>

<p>Hayır, öyle bir şey olmadı. Belki de o zaman, bu tip filmler popüler olmadığı ve çok da izlenmediği için onlara ulaşmamış olabilir.</p>

<p class="bosluk1"></p>

<p><b>Sinemada bu konuyu işleyen yeterince film var mı?</b></p>

<p>Türkiye’de üç-dört tane vardır ama zaten filmin ana konusu da ensest değildir.</p>

<p class="bosluk1"></p>

<p><b>Peki dünya sinemasında durum nedir?</b></p>

<p>Daha iyi tabii. Bayağı film var ensestle ilgili. Hatta çok sert filmler var.</p>

<p class="bosluk1"></p>

<p><i>Atlıkarınca</i><b>’dan feyiz alıp bunu işlemek isteyen yönetmenler oldu mu?</b></p>

<p>Tabii ki olmadı, çünkü izlenmiyor bu tür filmler. Sinema da ucuz bir şey değil, pahalı.</p>

<p class="bosluk1"></p>

<p><b>Bu tür filmleri, sinema salonları zor mu kabul ediyor?</b></p>

<p>Biz biraz şanslı bir dönemdeydik. Film 2011 yılında girdi vizyona. Beş yılda hem Türkiye’de hem sinemada çok şey değişti. O zaman, bu tip sanat filmlerinin 40-50 bin gibi seyircisi olabiliyordu. İyi rakamdır. Şu anda imkânsız. Şimdi böyle bir filmle vizyona girsen maksimum üç-beş bin kişi seyreder.</p>

<p class="bosluk1"></p>

<p><b>Sizin enseste bakışınız nedir ve sosyolojik olarak nasıl yorumlarsınız?</b></p>

<p>Yazmaya karar verdiğimizde ilk aldığımız karar, bu hikâyenin kesinlikle bir köyde geçmeyeceğiydi.</p>

<p class="bosluk1"></p>

<p><b>Neden?</b></p>

<p>Çünkü bu tür şeyler köyde olur, cahil insanlar bunu yapar gibi bir algı var insanlarda.</p>

<p class="bosluk1"></p>

<p><b>Karakterleri de özellikle mi okuryazar, eğitim almış kişiler yaptınız?</b></p>

<p>Evet, özellikle yaptım. Bunu bayağı orta halli bir aile üzerinden; okumuş, mesleği olan, çalışan, çocukları okula giden bir fotoğrafla vermek istedik. Yani dışarıdan bakınca sıradan görünen bir çekirdek aile üzerinden anlatalım istedik. En çok üzerinde durmak istediğimiz şeylerden biriydi bu. Filmde böyle bir sürü gösterge var. Mesela komşumuzun evinde ne olduğunu bilmiyoruz, kapalı kapılar ardında bize her şey çok normal görünüyor ama içerde ne olduğunu bilmiyoruz. Hikâyeyi böyle kurmaya başladıktan sonra etrafımızda da hikâyeler duymaya başladık. İnsanlar gelip, “Benim de küçükken başıma şöyle bir şey gelmişti” ya da “Benim arkadaşımın arkadaşına böyle bir şey olmuştu” dediler. Ve bu kişiler aslında bizim çok yakınımızda ve hiç tahmin etmeyeceğimiz insanlardı. Fakat bunu da gördük. O yüzden de köyde olur, eğitimsiz kişiler yapar gibi klişelerden çıkarmak istedik. Zaten insanlara bunu anlatmak lazım. Ensest her yerde oluyor ve zaten Türkiye’de de çok yüksek. Dolayısıyla herhangi bir sınıfa mal etmek imkânsız.</p>

<p>Canımı sıkan bir diğer nokta ise ensesti insanların hastalık olarak görmesi. Bu suç, suç. Bunu yapanın hastaneye yatması gerektiğini düşünüyorlar, hayır, öyle bir şey yok. Bu bir suç ve biraz bunu göstermek, biraz bunun üzerinde konuşabilmek istedik.</p>

<p>Türkiye’de biz bu filmi yazıp çektiğimiz dönemde bu suçun cezası 8 ila 12 yıldı. Karşılaştırılamayacak kadar büyük bir tahribat yaratıyorsun, 8 ya da 12 yıl alıyorsun. Bir çocuğun, bir insanın, bir canlının hayatını elinden almış oluyorsun. Bunu yaşayan bir çocuğun normal hayatına devam etmesi çok zor bir şey.</p>

<p class="bosluk1"></p>

<p><b>Bu durumu yaşayanlarla görüştünüz mü hiç?</b></p>

<p>Yüz yüze konuşmadım, özellikle de istemedim. Çünkü çok etkileneceğimi biliyordum. Ama doktorlarla konuştum ve bununla ilgili bir sürü şey dinledim. Karakterleri biraz da buna göre yazdık. Beyin çok ilginç bir şey olduğu için sana bunu unutturabiliyor; sen bunu hafızandan atıyorsun ve sonra hatırlamıyorsun. Ama hayat boyu davranışlarını etkileyen bir şey bu. Yani yemek yeme sistemini, ilişki kurma biçimini, uyuma düzenini, yaşama biçimini, yani her şeyini etkileyen bir şey bu. Bir taraftan hasta bir insan yaratıyor yaşanan, başa gelen şey. Ve sen, hastalıklı ilişkiler kuruyorsun, bu belki kısır bir döngü ortaya çıkarıyor. Sonrasında doğan hastalıklı çocuklar gibi. Bir çocuğun ensesti algılaması imkânsız, biliyorsunuz. Çoğu zaman kendini sevdiğini düşünüyor çocuk, ya da bundan nefret etse ve tiksinse bile, bunu söyleyemiyor ya da söyleyince öyle bir tepki alıyor ki, bu konuyla ilgili bir daha asla konuşmuyor. İşte bu noktada, mesela okuldaki öğretmene çok önemli görevler düşüyor.</p>

<p class="bosluk1"></p>

<p><b>Bu konuda filmler, tiyatrolar yapılsa, algı yaratılsa bunun nasıl etkisi olur çözümde? Ve çözüm için başka neler önerirsiniz?</b></p>

<p>Bence tamamen eğitimle olabilecek bir şey. Çocuklara öncelikli olarak, bedenlerine dokunulmaması gerektiğinin öğretilmesi gerekiyor. Kendilerine başkaları tarafından dokunulmasının, iyi ve kötü dokunmanın ne demek olduğunu anlatmak gerek. Ya da kendisine dokunurken annesinin bile izin alması gerektiği gibi şeyleri. Eğitim dediğim şey bu.</p>

<p class="bosluk1"></p>

<p><b>Sizce neden üstü kapatılıyor?</b></p>

<p>Babanın, amcanın, abinin bunu yaptığını kabul etmek çok zor.</p>

<p>Ülkemizde zaten kadını korumak çok zor bir şey. Mesela kısa süre önce çocuk yaşta kızları evlendirmekle ilgili yasayı tartıştık, bu demektir ki ensest için çok gerideyiz.</p>

<p class="bosluk1"></p>

<p><b>Bir sanatçı olarak sizce hükümet neler yapmalı, hangi adımlan atmalı farkındalık yaratabilmek için?</b></p>

<p>Bir ara gönüllü kadın dernekleri, imkânı olmayanlar için, mahallelere gidip sağlık taraması yaptırıyordu. Mesela o sağlık taramasını yapan insan, bu konuyla ilgili bilgi sahibi olursa çocuğun psikolojisinden bunu tahmin edebilir ya da birkaç ipucundan hareketle bunu düşünebilir ve çözüm için bir şeyler yapabilir. Bir de nereye başvurulacağı meselesi var. Sadece bununla ilgili bir yardım hattı yapılması gerekiyor. Çocukların yerleştirildiği yurtlara, olayın durumuna göre annenin de alınması gerekiyor. Çünkü çocuk zaten örselenmiş, ancak anneyle birlikte güvenlik altında tutulabilir. Bir de okullarda mutlaka bununla ilgili eğitim verilmeli. Hükümet bu konularla ilgili çalışan derneklerle işbirliği yapıp, bunu çeşitli yaş seviyelerine nasıl anlatılacağıyla ilgili bir çalışma yapmalı.</p>

<p class="bosluk1"></p>

<p><b>Ceza caydırır mı sizce?</b></p>

<p>Bence caydırmaz. Fakat çocuğun yaşadığı travma, muayene edilmesi, fiziki delil istenmesi çok ağır şeyler. Çünkü kanıt yoksa adam ceza almıyor ve daha tehlikeli hale giriyor durum. Tüm bunlar gerçekten çok çıldırtıcı. Biz o zaman filmle bu konuyu konuşulur hale getirmiştik ama şimdi o zamanki konuşulurluğu yok. O noktaya gelmişken keşke devlet adımlar atsaydı.</p>

<p class="bosluk1"></p>

<p><b>Bu filme hazırlanırken nasıl kitaplar okudunuz ve hangi kaynaklardan faydalandınız?</b></p>

<p>Türkiye’de çok fazla kaynak yoktu. Bu konu üzerine adli vakaların yazıldığı bir kitap var, onu okudum. Üniversitelerden aldığım konuyla ilgili tezler vardı, onları okumuştum, yabancı kaynaklara baktım. Birleşmiş Milletler’in bir raporu vardı, Türkiye’deki ensestle ilgili. Onlara bakmıştık. Tüm bunları okuduktan sonra anlatmak istediğimiz hikâyeyi nasıl kuracağımıza çalışıp aslında karakterlerin psikolojilerini doğru anlatabilmeye çalıştık.</p>

<p class="bosluk1"></p>

<p><b>Baba, karaktere nasıl hazırlandı?</b></p>

<p>Ben normalde filmi çekmeden önce çok fazla prova yapıyorum ama bu filmle ilgili çok prova yapmadık duygusu çok ağır olduğu için. Çünkü ne kadar çok çalışırsak, içinin o kadar boşalacağını düşündüm. Yani çocuğa çok kez ifade aldırmak gibi bir şey bu. Zaten çok kısa bir sürede, 13 günde çektik filmi. Dolayısıyla oyuncuların da o psikolojide kalmaları kolay oldu. Filmi Mudanya’da çektik mesela. Eve gitmemeleri, set bittikten sonra sosyal hayata katılmamaları da onlar için iyi bir şey oldu, o psikolojiden çıkmamalarını sağladı. Erkek karakteri, yani baba karakterini Mert Fırat oynadığı için orada şöyle bir fayda gördük. Senaryo sürecini beraber yazıp çalıştık ve o zaten psikolojisine çok hâkimdi karakterin. Sadece daha da detaylandırabilirdik belki karakteri ama onu da yapmak istemedik, çünkü ne kadar detaylandırırsan, o kadar dışarıdan bahane gibi görülebilecek şeyler üretebiliyorsun. Mesela, adam da babasından cinsel tacize maruz kalmış mıdır acaba, gibi detaylar. Bunları atmaya çalıştık.</p>

<p class="bosluk1"></p>

<p><b>Filmle ilgili en çok sorulan soru ne oldu?</b></p>

<p>Erkek çocuğun gey olup olmadığı çok merak edildi ve soruldu. O, mesela açıkta bıraktığımız bir şeydi. Çünkü öyle bir algı var. Enseste maruz kalan çocuğun ileride eşcinsel olabilirliğiyle ilgili. Çocuk filmde babasının cenazesine bir erkek arkadaşıyla geliyor, okul arkadaşıyla. Eşcinsel mi çocuk dediler mesela. Ben de, “Biz öyle yazmadık, özellikle de öyle yazmadık ama bu, kişinin algılama şekliyle alakalı” dedim. Ayrıca, çocuk liseye gidiyor ve cenazeye giderken en yakın arkadaşı kendi cinsi olabiliyor doğal olarak.</p>

<p class="bosluk1"></p>

<p><b>Duygusunu vermekte en zorlandığınız sahne hangisiydi?</b></p>

<p>Filmin en vurucu sahnesi olan sahne. Yani kızın, anneannesine kitap okuyup, aslında sonra başına geleni anlattığı ve annenin tüm bunları dışardan duyduğu yer. Filmin en zor sahnesi bence orasıydı.</p>

<p class="bosluk1"></p>

<p><b>Anne karakterini oynayan Nergis Öztürk ne hissetti senaryoyu okuyunca ve film boyunca nasıl bir ruh halindeydi?</b></p>

<p>İnanılmaz bir oyuncudur Nergis Öztürk. Çekime gittik, o psikolojiye girdi ve bir daha da çekimler bitene kadar o psikolojiden hiç çıkmadı. Çekimler esnasında birlikte çay kahve içtiğimiz zaman çok sınırlıdır. Genelde tek başına kalmayı tercih etti bu süre boyunca. Bir de filmin en son sahnesini seviyorum, kadının arabayla gittiği o uzun sekans.</p>

<p class="bosluk1"></p>

<p><b>O sahne ne anlatıyor?</b></p>

<p>Aslında bütün film orada, kadının gözünden bir daha akıyor. Aslında görüyor ve anlamıyor, anlayamıyor. Kadının her şeyi baştan yaşayıp kendini sorguladığı yerdir o sahne. Yaklaşık üç dakika süren bir sahneydi (arabadaki sahne). Ve üç dakika boyunca bir oyuncunun aynı duyguda kalması zor bir şey. O sahneyi çekerken Nergis’le arabada sadece ben vardım ve bir saat falan hiç konuşmadık. Sonra sahne bitti, arabadan indik, izleyeceğim dedim. Sonra Nergis: “Bitti mi, tamam mı?” dedi. Bitti dedim ve “Tamam, artık bırakıyorum bu duyguyu, bir daha yapamam” dedi ve bitti film. Oyuncunun psikolojisi için de bayağı zordu.</p>

<p class="bosluk1"></p>

<p><b>Anne karakterini nasıl seçtiniz? Ne hissettirmesini istediniz?</b></p>

<p>Onu zaten önceden de tanıyordum ve bu karakteri oynayacak oyuncunun hikâyeyi, duyguyu anlaması gerekiyordu. Film gergin bir film. Seni hep sinirlendiriyor. Benim için önemli olan oyuncunun onu vermesiydi. Bazen olur ya insana, etrafında bir şey olur ve kimse sana bir şey söylemez ama sen çok tuhaf bir durum olduğunu anlarsın. Onu mesela yüzde görmek çok zordur. Çünkü senin bildiğin bir şey olmuyor ama bir şey oluyor. O yüzden de çok iyi bir oyuncu lazımdı bize ve Nergis de oydu.</p>

<p>Ailenden biri sana bunu yapıyor ve en güvende olman gereken yerde aslında en güvensiz yerdesin. Uyku bozukluğu mesela, çok basit bir şey. Çünkü başına bu gelmesin diye hiç uyumuyorsun, hep oturuyorsun sabahlara kadar. Çok vaka varmış böyle. Bütün gün okulda uyuyan çocuklar mesela. Bunun bir sebebi olması gerekiyor. Araştırmak lazım ve öğretmenlerin de çok dikkatli olması lazım…</p>

<h2 id="sigil_toc_id_58">Yaşanmış bir olay</h2>
<h5 id="sigil_toc_id_59">Polis memuru</h5>

<p>Bir ihbar üzerine bizim okulun oraya geliyorlar. İki erkek kardeş ve babaları birbirine girmiş, kadınlar dışarıda çocuklarla bekliyor. Olaya müdahale eden polisler, erkekleri karakola götürüyor, tek tek ifadeler alınacak. Küçük olan erkek çocuk askerden yeni gelmiş ama o arada karısı hamile kalmış. Olay, karısına “Kiminle yaptın bunu?” deyip dövmeye başlamasıyla başlamış. Abi o esnada eve geliyor ve görüyor ki kardeşi karısını neredeyse öldürecek. Tabii kadın dediğim 16 yaşlarında. Abi araya giriyor, kurtarmaya çalışıyor kadını, “Bırak, onun suçu yok!” deyince kardeşi abisine “O zaman sen biliyorsun, yoksa sen misin?” diyor ve giriyorlar birbirlerine. Karakolda abinin ifadesi alınırken aynı olayın kendinin başına da geldiğini, babasının, kendisi askerdeyken karısına tecavüz ettiğini söylüyor. “Karım kardeşimi doğurdu amirim, ne yapayım” demiş. Hatta kardeşine, “Hangisi benim, hangisi babamın bilmiyorum!” bile demiş…</p>
</body>
</html>