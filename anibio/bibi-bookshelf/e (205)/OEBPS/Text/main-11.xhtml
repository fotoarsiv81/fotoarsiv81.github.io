<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4>“Neden erkek doğmadım?”</h4>

<p class="bosluk2"></p>

<p class="mektup">“Sonuçta kardeşiz,</p>
<p class="mektup">çağırdığında neden gitmeyeyim ki?”</p>

<p class="bosluk2"></p>

<p class="bas"><b>Mağdur Çocuk</b></p>

<p class="bosluk1"></p>

<p>Yaşanan bu felaket, kişinin bakışlarını, hayatı anlamlandırma çabasını, insan ilişkilerini ve kendine bakışını bile değiştiriyor. Tahmin bile edemeyeceğimiz çok şeyi başkalaştırıyor. Daha küçücükken bu felakete maruz kalan ve bu yükü taşıyamayacağını; bu benliğiyle ve bu bedeniyle yaşayamayacağını düşünerek, 20’li yaşlarının çok başında hayatta olmama kararı alıp bir veda mektubu yazan güzel bir kadın… Ama hâlâ hayatta. Bir şekilde ondan haberim oldu ve iletişime geçtik. Çeşitli sebeplerden dolayı yüz yüze gelme ihtimalimiz çok azdı. İnternet yoluyla röportajımızı gerçekleştirdik. Ama çok şey eksik kaldı. Aradan biraz zaman geçti ve biz bir araya geldik. Onunla yüz yüze konuşmak hiç kolay olmadı. Onun için, geçmişte yaşadıklarını anlatmak çok zordu. Neredeyse bir saat havadan sudan konuştuk. Sonra konuya girdi, anlatınca kötü oldu ama “Anlatayım ki anneler çocuklarına dikkat etsin, başkalarının da canı yanmasın” diyordu.</p>

<p>Korkusuz, ümitli ve artık tuttuğunu koparacak cesarete sahip bir kadındı artık…</p>

<p>Veda mektubunu okudunuz kitabın başında. İşte o mektubu yazan ama umutları galip gelen o kadının anlattıkları…</p>

<p>Buyurunuz…</p>

<p class="yildiz">* * *</p>

<p><b>Kendinden biraz bahseder misin? Kaç yaşındasın, kaç kardeşin var?</b></p>
<p>1994 Diyarbakır doğumluyum. 10 kardeşiz. Yedi kız, üç erkek. Babam emekli, annem ev hanımı.</p>

<p class="bosluk1"></p>

<p><b>Eğitimin nedir?</b></p>
<p>Üniversitede okuyordum, mezun olamadım. Şu an okumuyorum ama yakın zamanda okula kaydımı yaptırıp eğitimime başka bir mesleği tercih ederek devam edeceğim.</p>

<p class="bosluk1"></p>

<p><b>Nasıl bir çocukluk yaşadın?</b></p>
<p>Ben sondan ikinci çocuğum. İçime kapanıktım, hiç konuşmuyordum geçtiğimiz yıla kadar. Ama şimdi yavaş yavaş dışa açılmaya başladım. Geçim sıkıntısı çeken bir aile değildik. En büyük kardeşim 40 yaşlarındaydı. Kız kardeşlerden sadece üçü bekâr, diğerleri evliydi. Bir kardeşim engelli. Erkeklerden de bir abim evliydi, küçüktüm. Oysa ablam hep beni ve kardeşimi uyarırdı.</p>

<p class="bosluk1"></p>

<p><b>Ne diye uyarırdı?</b></p>
<p>“Babana güvenme. O, kötü bir insan” derdi. Çocuk aklı işte, ne kadar açık bir şekilde konuşabilir ki zaten.</p>

<p class="bosluk1"></p>

<p><b>Sen kaç yaşındaydın ablan bunları söylediğinde? Neden diye sormamış mıydın?</b></p>
<p>Elbette soruyorsun. Diğer ablam da bizi kenara çeker “Önce annene güvenme, sonra babana güvenme. Önce güvenmeyeceğin kişi baban olmalı ama annene de hiç güvenme. Kardeşine sahip çık, babanla aynı yerde yalnız bırakma. Sen de kendini korumayı bil. Senden büyüğüm ama şu an hâkimiyet sende. Ben her zaman evde olamıyorum.” Kaç yaşıma geldiğimi bilmiyorum ama yaşım biraz büyüdüğünde ablam, ben ve kardeşimle biraz daha açık konuşmaya başladı.</p>

<p class="bosluk1"></p>

<p><b>Baban, ablalarının hepsini mi taciz etmiş?</b></p>
<p>Bildiğim kadarıyla ikisini. Ama beni uyaran, tacizi yaşamayan ablamdı.</p>

<p class="bosluk1"></p>

<p><b>O, yaşamadığı halde nereden biliyor babanın bu tacizlerini?</b></p>
<p>Ailede konuşuluyor bu. Ama, kimseye tuhaf ve değişik gelmiyor, kimse tepki vermiyordu.</p>

<p class="bosluk1"></p>

<p><b>Abin evlendikten sonra ne oldu?</b></p>
<p>Yengem evden kaçtı. Küçüktüm. Aynı evde yaşıyorduk. Kadının evden niçin kaçtığını hatırlamıyorum. Sonra abim eşini tekrar getirdi ve elleriyle öldürdü. Belli bir süre cezaevinde yattı.</p>

<p class="bosluk1"></p>

<p><b>Nasıl öldürdü?</b></p>
<p>Önce bütün evi boşalttı, herkes evden gitti. Sonra, kadını çırılçıplak soyup ölene kadar vurmuş. Tek hatırladığım, kadının gelinliğinin içinde odanın kenarında yerde yattığı. Ben içeriye girince o görüntüyle karşılaşmıştım. O sırada komadaymış.</p>

<p class="bosluk1"></p>

<p><b>Abin çıktı mı cezaevinden?</b></p>
<p>Evet. Şu an akli dengesi yerinde değil zaten ve raporu da var.</p>


<h5 id="sigil_toc_id_84">“Çünkü o erkekti ve önemliydi”</h5>


<p><b>Peki senin başına gelenler… Nasıl başladı?</b></p>
<p>Ablam hep, “Baba öyle olunca, oğul da onu görüp öyle oldu” diyordu. Gündüzdü. Evimiz iki katlıydı. Bana bunu yapan kişi beni yukarı çağırdı, üst kata çıktık birlikte. Evde annem babam yoktu. Sonra da o sözü söyledi…</p>

<p class="bosluk1"></p>

<p><b>İstismarı kimden yaşadın?</b></p>
<p>Bana bunu yapan, benden dört yaş büyük olan abimdi. Ben o zaman 10 yaşındaydım. Abim, anne baba tarafından evde çok sevilen biriydi. Ona verilen kıymet başka kimseye verilmiyordu. Çünkü o erkekti ve önemliydi.</p>

<p class="bosluk1"></p>

<p><b>Hatırladığın kadarıyla o günü anlatabilir misin?</b></p>
<p>Evde kimin olup olmadığını gerçekten hatırlamıyorum. Ben ve o vardık. Gündüz saatleriydi, belki öğlen. Ama havanın kararmış olmadığını kesin hatırlıyorum. Beni aldı, yukarıya götürdü ilk önce.</p>

<p class="bosluk1"></p>

<p><b>Zorla mı?</b></p>
<p>Hayır, çağırdı, ben de çıktım. Normal şekilde. Sonuçta kardeşiz, çağırdığında neden gitmeyim ki? Zaten üst katta hiçbir şey yok. Sadece anahtar, bir de yanında kesici aletlerden bir tanesi vardı.</p>

<p class="bosluk1"></p>

<p><b>Ona sormadın mı buraya neden çıktık, beni buraya neden çağırdın diye?</b></p>
<p>Sormadım. Çağırdıktan sonra yukarı çıktım ve çıktıktan sonra da orada bazı şeyler oldu.</p>

<p class="bosluk1"></p>

<p><b>Ne dedi sana?</b></p>
<p>Tek dediği şey “üstünü çıkar” oldu. Çıkardım ben de. Korktum, çünkü yanında bıçak vardı. Ve bıçağı da gösterip bana o cümleyi sordu. Çıkardım ben de ve devamı geldi.</p>

<p class="bosluk1"></p>

<p><b>Zannediyorum sadece tişörtünü çıkardın. Daha fazlasını mı istedi?</b></p>
<p>Evet. Ondan sonra hiçbir şekilde karşı koyamıyorsun. Çünkü yanında kesici alet var, anlam veremiyorsun. Ama kötü bir şey olduğunun farkındasın. Anlatabildim mi? Ve aradan böyle iki üç gün geçtikten sonra ben yanına gittim.</p>

<p class="bosluk1"></p>

<p><b>Peki o üst katta ne kadar kaldınız? Bağırdın mı, susturmaya çalıştı mı seni?</b></p>
<p>Çok uzun bir süre kalmadık. Belki de kaldık bilmiyorum. Susturmak zorundaydı ya da ben susmalıydım zaten. Çünkü yanında bıçak vardı ve ölmekten korkmuştum. Küçüktüm.</p>

<p class="bosluk1"></p>

<p><b>Sana ilk soyun dediğinde anladın mı neler olacağını?</b></p>
<p>Tabii. Sonuçta evde babadan kaynaklı bir durum var. Bir korku ve sindirilmişlik var. Ayrıca tüm bunlar yaşanmadan ablamın dikkatli ol uyanları da vardı.</p>

<p class="bosluk1"></p>

<p><b>Ablanın yaşadığı babanın taciziydi değil mi?</b></p>
<p>Evet, iki ablamın yaşadığı da baba istismarı.</p>

<p class="bosluk1"></p>

<p><b>Seni nasıl istismar etti peki abin?</b></p>
<p>Anal yoldan yaptı yapacağını. Canım çok yanmıştı. Çok ağladım. Ben ağladıkça o, “Ağlama, yoksa batırırım bu bıçağı” dedi ve devam etti…</p>

<p class="bosluk1"></p>

<p><b>O an aklından ne geçti? “Bu kişi benim abim, bu nasıl olabilir?” diye düşündün mü?</b></p>
<p>Aslında hiçbir şey düşünemiyorsun. Hiçbir şey. Karşı koyamıyorsun ve ağlamaktan başka hiçbir çıkışın olduğunu düşünemiyorsun. Sonuçta çocuksun.</p>

<p class="bosluk1"></p>

<p><b>Evden giderken bir şey dedi mi?</b></p>
<p>Dedi. “Bu olayı annene söylersen ya da diğerlerine söylersen öldürürüm seni” dedi. Tabii yanında bıçak olduğu için hiçbir şey de diyemedim ve kafamdan atmaya çalıştım. Aradan iki gün geçtikten sonra, o an ne oldu bilmiyorum “Seni söyleyeceğim” dedim. Ben bunu söyleyince evin yakınlarında bir ara vardı, beni direkt o araya çekti, burnuma çok şiddetli şekilde vurdu, burnum zaten o yüzden yamuk şimdi. Burnum şiddetli kanıyordu, çok ağladım ama yine tehdit etti. “Burnun kanıyor. Biriyle kavga ettim diyeceksin” dedi. Eve gittiğimde annem sordu, ben de düştüğümü söyledim.</p>

<p class="bosluk1"></p>

<p><b>Bu taciz, istismar ne kadar devam etti?</b></p>
<p>12 yaşıma kadar sürdü.</p>

<p class="bosluk1"></p>

<p><b>Annene neden anlatmadın? Baba taraftarı diye mi, yoksa sana inanmaz diye mi?</b></p>
<p>Yıllar sonra dilim açıldı. Dedim ya, yeğenim olduktan sonra ben konuşmaya başladım. Bu olayda da ablamın kızını istismar ediyor. Porno izletiyormuş dokuz yaşındaki çocuğa. Zamanında bana yaptığı tehditleri yeğenime de yapıyormuş.</p>

<h5 id="sigil_toc_id_85">“Doğruluk mu, cesaret mi?”</h5>

<p><b>Yeğenini istismar ettiğini nasıl öğrendin?</b></p>
<p>Ben, yeğenim ve kız kardeşim “doğruluk mu, cesaret mi” oynuyorduk. Sıra ona geldi ve “Hayatında sakladığın bir sır var mı?” deyince o an gözleri doldu. Ne olduğunu sorduk ve o ağlayarak anlatmaya başladı, biz de aynı şekilde.</p>

<p class="bosluk1"></p>

<p><b>Ne anlattı?</b></p>
<p>Teyze, dayım bana çok kötü şeyler yapıyor dedi. Biz tabii böyle şeyler beklemiyoruz. Şok olduk o anlatmaya başlayınca. “Beni alıp banyoya götürüyor ve orada farklı farklı şeyler yapıyor. Üzerimde bir şeyler oluyor ve hadi kalk git yıka bunu diyor” deyince anladık biz neler olduğunu.</p>

<p class="bosluk1"></p>

<p><b>Siz bunu öğrenince ne yaptınız?</b></p>
<p>İlk söylediği kişileriz. Onu karşıma aldım ve “Bak, senin anlattıklarını ben de yaşadım. Bu kadar niye sustuk? Konuşalım” dedim. Diğer ablam da o an evdeydi. Yanına gittik. Yeğenim de dayısının yaptıklarını anlatmaya başladı. Ablam ağlamaya başladı, annem de oradaydı, o da ağlamaya başladı. Ablam anneme bağırıyordu; “Her şey senin yüzünden oldu. Doğru düzgün yetiştirseydin böyle olmazdı” diye. Çocuğun annesi de öğrendi sonra ve kontrole götürdüler. Ablamın, yani yeğenimin annesinin söylediği şey şuydu: “Eğer içinizden biri de içeri girerse, bakıcımız vardı, bizi banyoya aldı. O sıra bir şeyler gelişti ve böyle oldu deyin.” Çünkü orada daha farklı şeyler söylesen aileye dava açılacak. Sonuçta 18 yaşından küçük.</p>

<p class="bosluk1"></p>

<p><b>Peki seninle ilgilenen olmadı mı? Sen de 18 yaşından küçüktün o sırada ve kimse senin de böyle bir şey yaşayacağını düşünmedi mi? Yeğenin teyzesine, yani senin ablana anlatınca “Teyzem de aynı şeyi yaşamış” demesine rağmen…</b></p>

<p>Hiçbir şekilde bana soru sorulmadı. Dedim ya, hiç kimse beni karşısına alıp da soru sormadı. Benim büyük abim, “Kızlar bu kadar açık giyinmeseydi, tahrik etmemiş olsaydı bu şekilde yapar mıydı?” diyen bir kişi, düşünsenize. Çocuk yaşta biri kimi nasıl tahrik etsin, ne anlasın, ben ne anlatayım bunlara? Oturup ağladım. Bana bir gün “Git çıkar o şortu, uzun bir şey giy” diye de bağırmıştı. Hatta bir gün o abimin dolabından bir şey alacaktım ve prezervatif gördüm ama ne olduğunu bilmiyordum. İçeri gidip ne olduğunu sormuştum. Vurdu bana. Sonra ablamı arayıp ona beni şikâyet etti, o an ablam telefona beni istemişti ve söylediği şey şuydu: “Sizi yapacağıma, elâlemin kızlarını yapsın!”</p>

<p class="bosluk1"></p>

<p><b>Peki annenle bu yaşadıklarınla ilgili herhangi bir şey konuşmadın mı? Sormadı mı sana hiçbir zaman?</b></p>
<p>Annem aslında bunu gözüyle gören bir kadın.</p>

<p class="bosluk1"></p>

<p><b>Neyi görmüştü?</b></p>
<p>O gün evde kimse yoktu. Beni banyoya soktu zorla. Tacizi, tecavüzü üst katta yapıyordu ama bu kez oturduğumuz yerde yaptı bunu. Banyo ve tuvalet aynı yerdeydi. O esnada o kişi bana tecavüz ederken annem geldi ve her şeyi en açık şekliyle, yani ikimizi de çırılçıplak gördü. Beni banyodan çıkardığı gibi öyle dövmeye başladı ki, bayılmışım. Ama ona hiçbir şey yapmadı. Yani annem her zaman her şeyi biliyordu. Ve her zaman hep beni suçladı. Küçücüktüm daha.</p>

<p class="bosluk1"></p>

<p><b>İki yıl boyunca aralıksız bu istismarlara maruz kaldın. Okula giden bir çocuktun ve belki o süreçte kendini arkadaşlarınla da kıyasladın, neden benim başıma geldi diye.</b></p>
<p>Genelde gece saat ikiye kadar dışarıda kalırdım. Eve erken gitmek istemiyordum, çünkü onunla evde yalnız kalmaktan korkuyordum. Evdekilere yalnız kalmak istemediğimi söylüyordum. Ablama “Beni de işe götür, seninle geleyim” demişliğim vardır çok fazla.</p>

<p class="bosluk1"></p>

<p><b>Bu yaşadığın olayı ilk olarak öğretmenine anlattın. O adli mercilere şikâyette bulunmadı mı?</b></p>
<p>Kendisi tarih öğretmenimdi ve hiçbir yere şikâyet etmedi. Gerçi ona anlatırken de çok korkmuştum. Ya ailem duyar da bir şey yaparsa bana diye…</p>

<p class="bosluk1"></p>

<p><b>Peki hayatının şu anki kısmı nasıl başladı? Bu süreci biraz anlatabilir misin?</b></p>
<p>Kendime zarar vermiştim. Tüm bunları yıllardır taşımaya dayanamamış ve ölmek istemiştim. O süreçte bir psikologla tanıştıktan sonra hayatımda bazı şeyler değişmeye başladı. Bu arada, yönelimimden dolayı abilerim sık sık tehdit etmeye başlamıştı son zamanlarda. Ablam da yönelimimi öğrenince bana yapmadığını bırakmamıştı. Başıma tüm bunlar geldiğinde ağzını açmamıştı oysa. Bana yapılanı evdeki herkes biliyordu ama kimse sesini bile çıkarmadı.</p>

<p class="bosluk1"></p>

<p><b>Yönelimini ne zaman ve nasıl anladın?</b></p>
<p>Üniversiteye başladığım dönemlerde, bir kadından hoşlanınca anladım.</p>

<p class="bosluk1"></p>

<p><b>Bu konularda kendine avukat bulmak bazen zor olabiliyor. Nasıl buldun?</b></p>
<p>Zaten sürekli tehdit ediliyordum. Dava açmayı kafama koydum, bu sefer de konuyu söylediğimde avukat bulamıyordum. Konuya girmek bile istemiyorlardı.</p>

<p class="bosluk1"></p>

<p><b>Kaç yaşındaydın buralardan gidip kendine yeni bir hayat kurduğunda?</b></p>
<p>22 yaşındaydım. Ölümle tehdit ediliyordum ve can güvenliğim yoktu. Zorlu bir süreç olacağını biliyordum zaten.</p>

<p class="bosluk1"></p>

<p><b>Zor oldu mu gitmen?</b></p>
<p>Sadece bir hafta kadar bekledim. Sonrasında her şey çok kolay oldu. Ama çok çabaladım.</p>

<p class="bosluk1"></p>

<p><b>Şimdi hukuki sürecin neresindesin?</b></p>
<p>Oraya gittikten sonra avukatım benden psikolojik bir rapor istedi. Tabii o rapordan sonra dava kısa sürer ve biter, o da cezasını çeker diye düşünüyorduk. Ama çok uzun zaman sonra suç duyurusunda bulunuldu. Bu da tabii zaman kaybına neden oldu, şimdi beklemedeyiz. Gidip ifade vermemek için de direniyor o kişi. Şimdi de avukatım tehdit ediliyor.</p>

<p class="bosluk1"></p>

<p><b>Gittiğin yerdeki hayatın nasıl, alıştın mı?</b></p>
<p>Çok alıştım. Beş ay önce gerçekten tamamen düşe kalka yürürken, nasıl tutunacağımı, ne yapacağımı, nasıl ilerleyeceğimi bilmezken, şimdi iyiyim.</p>

<p class="bosluk1"></p>

<p><b>ilk zamanlar, pişman olup yaşadığın yere geri dönmek istedin mi?</b></p>
<p>Kesinlikle dönmek istedim. Acaba yanlış mı yaptım, yapmasa mıydım, neden geldim buraya gibi şeyler söylüyordum kendime.</p>

<p class="bosluk1"></p>

<p><b>Ne iş yapıyorsun?</b></p>
<p>Bir barda temizlikçiyim. Öyle geçiniyorum, arkadaşlar da sağ olsunlar, yardım ettiler bu ilk zamanlarımda.</p>

<p class="bosluk1"></p>

<p><b>Çocukluğuna baktığında ne görüyorsun?</b></p>
<p>Göremiyorum. Büyük bir değişime uğradım. İnsanlarla konuşamıyor, yüzlerine bakamıyordum, çekingendim de. Ama şimdi en azından göz teması kurabiliyorum. Biri nasılsın dediğinde cevap verebiliyorum. Önceki hayatım ve şimdi çok farklı.</p>

<p class="bosluk1"></p>

<p><b>Uzun zaman sonra büyüdüğün yere geldin. Ne hissettin, ne gördün kendinde? Değişmiş misin?</b></p>
<p>Yıkılmadım ayaktayım, dedim kendi kendime.</p>

<p class="bosluk1"></p>

<p><b>Ne okumak istiyorsun?</b></p>
<p>Şu an kafamda mimarlık var, onun üzerine yoğunlaşacağım.</p>

<p class="bosluk1"></p>

<p><b>Hiç “keşke” diyor musun geçmişinle ilgili olarak?</b></p>
<p>Hiçbir şey için geç olmadığını düşünüyorum. Keşkem yok.</p>

<p class="bosluk1"></p>

<p><b>Peki, buradan bunu yaşamış kişilere vermek istediğin bir mesaj var mı?</b></p>
<p>Korkmasınlar. Tam uçurumun dibine gelmişsin, adımını ya geri çekeceksin ya çekmeyeceksin. Olay bu. Sakın korkmasınlar ve ne olursa olsun şikâyetlerini yapsınlar.</p>

<p class="bosluk1"></p>

<p><b>Bir veda mektubun var. Uzun zaman önce yazdığın. Niçin o mektubu yazdın?</b></p>
<p>O mektuptan sonra gördüğün gibi hayattayım. Neden? Çünkü düşündüm ve ölmesi gereken kişi ben değilim dedim. Hayat uzun ve görmem gereken çok şeyim var. Daha kaç yaşındayım dedim. Evet başıma böyle bir şey geldi ama bunu yaşayan herkes pes mi edecek, herkes ölecek mi? Pes edersem açtığım davanın ne anlamı olacak?</p>

<p class="bosluk1"></p>

<p><b>Aradan yıllar geçti ve deyim yerindeyse sen artık küllerinden doğmuş bir kadınsın. Nasıl özetlersin kendini, nasıl tarif edersin?</b></p>
<p>Evet artık 23 oldum ve çok şey geride kaldı. En yakınlarından gördüklerinden sonra insanlığa güvenin kalmadan yaşıyorsun. Selam veremiyorsun, yanına gelen insandan korkuyorsun. Artık pek çok şeyi aştım, geride bıraktım. Fakat ani sesler duyduğumda yüksek noktada tepkiler verebiliyorum. Zamanla her şey daha iyi olacak.</p>

<p class="bosluk1"></p>

<p><b>Hayata karşı motivasyonunu nasıl sağladın?</b></p>
<p>Hayata beni engelli ablam bağladı. Hep onunla konuşurdum. O zaman liseye gidiyordum. Aklıma ne gelirse anlatıyordum. Hiçbir şeye tepki veremiyor, sadece dinliyordu.</p>

<p class="bosluk1"></p>

<p><b>Sen buralardan gittikten sonra ailen seninle iletişime geçip neredesin diye sordu mu?</b></p>
<p>Onlardan beklediğim tek şey “Nasılsın?” demeleriydi. Ama onlar hep “Neredesin?” diye sormuştu. Tabii ailemin benimle irtibata geçtikleri dönemde, ablamlar da beni tehdit etmişti. “Davadan çekil, çekilmezsen engelli kardeşini düşün. Kendi geleceğini de düşünmüyorsun. Bari üniversiteyi bitirip dava açsaydın” dediler hep. Ama ben yolumdan caymadım.</p>

<p class="bosluk1"></p>

<p><b>Çocuğu istismar edilmiş ablan bile seni korumuyordu.</b></p>
<p>Korumuyordu. Üstelik kızının siciline geçecek diye kızını istismar eden kardeşinden bile şikâyetçi olmadı.</p>

<p class="bosluk1"></p>

<p><b>Size bunu yapan kişi, yani öz abin dışarıda elini kolunu sallayarak dolaşıyor yani…</b></p>
<p>Tabii.</p>

<p class="bosluk1"></p>

<p><b>Davanın nasıl sonuçlanacağını düşünüyorsun ve adalete güveniyor musun?</b></p>
<p>Hiç umudumu kaybetmedim. Güvenmiyorum ama kötü de hissetmiyorum. Bu konuda vicdanım rahat. Gittim, şikâyetimi yaptım.</p>

<p class="bosluk1"></p>

<p><b>Şu anda psikolojik destek alıyor musun?</b></p>
<p>Almıyorum.</p>

<p class="bosluk1"></p>

<p><b>En sevdiğin ve sığındığın hayalin ne?</b></p>
<p>Ablamı tekrar görüp ona sarılmak, öpmek, konuşmak…</p>

<p class="bosluk1"></p>

<p><b>Son sözün ne olur…</b></p>
<p>Kimse gölgesine bile güvenmesin…</p>
</body>
</html>