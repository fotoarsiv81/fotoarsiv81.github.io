<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h2><b>Yaşanmış bir olay</b></h2>
<h5 id="sigil_toc_id_21"><b>Rehber öğretmen</b></h5>

<p>Olay, İstanbul’da yaşanıyor. Öğrencimin annesi olayı benimle paylaştı. Daha doğrusu önce sınıf öğretmeniyle görüşmüş, daha sonra bana geldiler. Öğrencimin babası iflas edince geçici bir süreliğine babaanne, dede ve amcanın yaşadığı eve taşınıyorlar. Amca, yirmili yaşların başında, işsiz. Öğrencim salonda çekyatta uyuyor, amca da karşı çekyatta. Özellikle alkol alıp eve geç geldiği geceler öğrencimin dudağından öpüyor, bacaklarına dokunuyor vs. Öğrenci durumu anneyle paylaşmış, anne eşinin elinden bir kaza çıkar diye korkup, öğrenir öğrenmez çocuğunu kendi yanında yatırmaya başlamış ve bu durumu sınıf öğretmeniyle paylaşmış. Durumdan babayı haberdar ettik, kardeşine vereceği bir zararın çocuklarının babasız kalmasına neden olacağını tekrar tekrar hatırlattık. Adam dakikalarca ağladı. Sonra amirim emniyete bildirdi durumu, öğrencinin ifadesini aldılar. Aile de hemen ayrı bir eve taşınmaya karar verdi. Çocuk aileyle kaldı fakat iyi olan şuydu ki anne ve baba haberdar olur olmaz çocuklarını korumak için ellerinden geleni yaptı.</p>

<h2 id="sigil_toc_id_22"><b>Yaşanmış bir olay</b></h2>

<h5 id="sigil_toc_id_23"><b>İstanbul, 2017</b></h5>

<p>Anne babası ayrı olan bir kız çocuğu, henüz 12 yaşındayken annesinin sevgilisi tarafından hamile bırakıldı. Ve bu kız çocuğu 12 yaşında anne olup bebeğini kucağına aldı! Haberlerde gördük, özellikle de sosyal medyada. Çok konuşup tartışmadık. Hep yaptığımızı yaptık yani. Çünkü ünlülerin, “ülke gündemine bomba gibi düşen” aşk hayatlarını konuşmaktan bunları konuşmaya ne vaktimiz ne de halimiz kalmıştı. Hatta öyle ki, artık görmezden geliyorduk bu tür haberleri. Oysa bu olay ortaya çıktığında o gün, ertesi gün ve sonrasında o dönemin en çok konuşulan konusu olmalı, bu olayların nasıl önleneceğine dair çözüm yolları aranmalıydı. Belki ebeveynlere yönelik seminerler, konuşmalar düzenlenmeli ya da ne yapılması gerekiyorsa bir karar ya da sonuç mekanizması oluşturulmalıydı.</p>

<p>Bu olay neden oldu? Nasıl oldu? Annenin haberi nasıl olmadı? Ya da anne nasıl görmezden geldi? Çocuk kendini korumak için neler yaptı? Annesiyle konuşmayı denedi mi? Öğretmenine anlattı mı? Bu süreçte öğretmenin, annenin, ayrı da olsalar babanın rolü nedir? Bu çocuk o zamana kadar doktora hiç gitmedi mi? Bu ve buna benzer birçok sorunun sorulması; o doktorun ifadesine ve çocukla ilgili verdiği rapora bakılması gerekiyordu. Tüm bunları konuşmadık, konuşmuyoruz.</p>

<p>Buyrun, birçok benzeri olan 12 yaşındaki kızımızın yaşadıkları:</p>

<p class="bosluk1"></p>

<p>34 yaşında iki çocuk babası, şoför… Eşinden beş yıl önce boşanmış, 30 yaşında bir sevgilisi var. Çiftin arası bozulunca adam sevgilisinin 12 yaşındaki kızına tecavüz etti. Çünkü sevgilisiyle arasının bozulmasından dolayı kızı suçluyordu.</p>

<p>Sevgilisiyle arasının düzelmesi için görüşme bahanesiyle küçük kızı arayan adam, kapalı kasa kamyonetiyle kızı İstanbul Beykoz’da ormanlık alana götürüp tecavüz etti. Kız oradan kaçtı ama yaşadıklarını da kimseye anlatamadı. Aradan zaman geçti ve kızın karnı büyümeye başladı. Annesi kızını doktora götürdü ve 33 haftalık hamile olduğu anlaşıldı. Yani bebeğin doğumuna sadece bir ay kalmıştı! Oysa daha kendisi çocuktu. Yaşadıklarını anlatan kız çocuğunun savcılık soruşturması sonucunda iddianame hazırlandı.</p>

<p>İstismarcı kişi tüm bunları öğrendikten sonra suçlamaları elbette reddetti. DNA raporu istedi. Küçük kız, devlet korumasına alındı. Hamileydi ve kürtaj süresi geçmişti. Ve doğum yapması beklendi rapor için. 2017 Ocak ayında mağdur kız çocuğu, bir kız bebek dünyaya getirdi. DNA incelemesi yapıldı ve bebeğin biyolojik babasının yüzde 99,9 annesinin ayrıldığı sevgilisi olduğu belirlendi. Artık bebek de devlet korumasındaydı.</p>

<h3 id="sigil_toc_id_24"><b>Peki bu istismarcı kaç yıl ceza aldı?</b></h3>

<p>İstismarcıya “Çocuğun nitelikli cinsel istismarı suçundan, 16 yıldan az olmamak” ve “cinsel amaçlı kişiyi hürriyetinden yoksun kılma” suçundan 3 yıldan 15 yıla kadar hapis cezası istemiyle dava açıldı.</p>

<p>Hâkim karşısında da olmayacak şeyler söylemişti: “Beraber ormana gittik, kucağıma oturdu ama ben çekilmek istedim. Onun zoruyla gerçekleşti. Bebeğin benden olduğunu duyunca şoke oldum. Ben yaşını 15 olarak biliyordum. Kemik yaşı belirlensin” demişti yüzsüzce.</p>

<p>Ayrıca burada başka bir soru çıkıyordu ortaya: “12 yaşında bir çocuğa tecavüz edebilen sanık, acaba kendi çocuklarını da istismar etmiş miydi?”</p>

<p>12 yaşında istismara uğrayan ve dünyaya bir bebek getiren çocuk da ifadesinde “Annem hakkında konuşmak istedi. Arabanın içinde üstüme atladı. Bağırdım, direndim ama zorla yaptı. Hamile olduğumu annem de, ben de hastanede öğrendik. Onun, kızıma sahip çıkmasını istiyorum. Şikâyetçi değilim” demişti demesine ama pedagog hemen, çocuğun kendi iradesiyle konuşmadığı yönünde görüş belirtti. Kızın annesi, yani istismarcı kişinin eski sevgilisi, bu kişinin kızına yönelik herhangi bir cinsel tacizde bulunduğunu görmediğini ve gerçekleri hastanede öğrendiğini, sanıktan da şikâyetçi olduğunu söyledi. Sanık ise son duruşmada ifadesini değiştirerek, çocukla cinsel ilişkiye girmediğini ifade etti.</p>

<p>Hep konuşuruz ya, iyi hal indirimi diye. İşte bu olayda da iyi hal indirimi uygulandı. Şaşırdınız mı yoksa? Mahkeme, sanığı “çocuğun nitelikli cinsel istismarı” suçundan, önce 18 yıl hapse çarptırdı. Sanığın yargılama aşamasındaki tutum ve davranışları, geçmiş hali ve sosyal ilişkilerini de göz önüne alınca direkt iyi hal indirimi devreye girdi ve mahkeme bu cezayı, 15 yıla düşürdü. “Cinsel amaçlı kişiyi hürriyetinden yoksun kılma” suçundan verilen 3 yıllık ceza da 2,5 yıla indirildi…</p>

<p>Bir çocuğa karşı işlenen ağır suça bakın ve bir de verilen cezaya…</p>

<p class="atif">Pardon, verilmeyen!</p>
</body>
</html>