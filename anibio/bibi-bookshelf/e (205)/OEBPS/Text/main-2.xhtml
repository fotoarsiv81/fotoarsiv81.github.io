<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h2><b>Çocuk nasıl bilgilendirilebilir?</b></h2>

<p>“Hep ailelere yüklüyoruz ama çocuğun bilgilendirilmesi, bilinçlendirilmesi annenin bilinçlendirilmesinden daha önemli. Ben de anneyim ve her şeyi biliyorum ama iki çocuğum evde yalnız şu anda. Başına ne geleceğini bilebiliyor muyum? Hayır. Çünkü yanlarında değilim. Çocuğu güçlü kılmamız; çocuğa cinselliği, kendini nasıl koruyacağını, güvenlik kurallarını ve hayır diyebilmeyi öğretmemiz lazım. Ayrıca kim olursa olsun vücuduna, özel bölgelerine dokundurmaması gerektiğini de.”</p>

<p>Bir gün ben evde yokken dedesi tuvalete götürmüş, pantolonunun düğmesini açamamış, babam yardımcı olmuş ve pantolonunu indirirken çamaşırı da inmiş. Dolayısıyla cinsel organını görmüş. Çocuğuma, “Kim olursa olsun burası özeldir, ben yardımcı oluyorum doğaldır ama bir de eğer lazım olursa doktor görebilir. Bunlara müsaade edebilirsin” demiştim. Akşam eve geldim ve hemen “Sana bir şey söylemem lazım; çok önemli bir konu var” dedi. O an aklım başımdan gitti. Çünkü okula da giden bir çocuk. Daha uygun bir ortama geçelim dedim. Gayet sakince, “Seni dinliyorum, bir şey mi oldu?” Kısık sesle söylemeye başladı. “Anne, ne oldu biliyor musun?</p>

<p>Dedem benim pipimi gördü. Hani hiç kimse görmeyecekti?” dedi. “Olay nasıl oldu, anlat” dedim ve anlatınca da sadece yardım ettiğini, bunda bir şey olmadığını söyledim. “Üstelik sonrasını zaten kendin halletmişsin” dedim. İşte, ancak siz çocuğu güçlü kılarsanız çocuk iyi olur. Annenin en büyük rolü bu. Çocuklarına bireysel güvenlik kurallarını öğretsinler lütfen.</p>

<p>Vaka sayısı çok olunca anlatacaklar da çok oluyor. Yine buna ve şifrelemeye bir örnek: Bir olayı ilk önce anne öğrenmiş, sonra adamla yatağını ayırmış ve kızlarıyla aynı yatakta yatmaya başlamış, aynı odada. Anne bu şekilde onları koruduğunu düşünmüş, çünkü adam da ayrı odada. Ama adam ne yapmış! Kızı her cumartesi-pazar istisnasız uyurken dürtmüş, kalk bana kahvaltı hazırla demiş. İşte bu bir şifre. Adam kızı yatağına çağırıyor ve kadın bundan hiç şüphelenmiyor. Kadın aklınca kızını koruduğunu düşünüyor, İki yıl boyunca devam ediyor bu. Adamla istediği kadar ayrı yataklarda yatsın, hiçbir şey engelleyemez onu ama anne engellediğini düşünüyor. Ya da işte “Bana söyleseydin abini evden gönderirdim” ya da “Ayrı odada yatırırdım sizi” gibi şeyler söyleniyor. Ayrı odada yatmak istismarı bitirmez. Oda ayrı olunca da gelip yine kıza dokunabilir ve üstünü örtüyordum deyip geçiştirebilir. Bu kadın, mesela kızının istismar edildiğine inanmıyordu. Çünkü ona göre o adam böyle bir şey yapamazdı.</p>

<p>Çocuğu bakışlarıyla bile yargılayamaz kimse. Aklınıza hayalinize gelmeyen şeyler anlatırken gözleriniz dolamaz; “Vah vah, tüh” gibi şeyler söyleyemezsiniz çocuğa, söylememelisiniz.</p>

<p class="yildiz">* * *</p>

<p><b>İfadeyi alan kişinin donuk mu durması lazım?</b></p>

<p><b>Sosyal Hizmet Uzmanı: </b>Hayır ama, sakince “Anladım, sonra ne oldu?” diyerek çocuğu anlatmaya teşvik edeceğiz. Mesela çocuk ifade veriyor, bir bakıyorsun avukat ağlıyor. Çocuk, bu anlattıklarının birisini ağlattığını görüyor; olayı anlatırken zorlanıyor. Bunlar olmaması gereken şeyler.</p>
<p>Aslında büyüklerin bilmeden, istemeden engellediği itiraflar da oluyor. Mesela emniyete çocuğuyla giden anne “Benim çocuğum anlatmaz, konuşmaz ki” diyor. Oysa gelen çocuk konuşur. Nadir olmuştur konuşmayan çocuk. Çünkü burada kendisine yardım edileceğini bilir. Daha en başta bunu anlatırız. Ama anne öyle söyleyince çocuk kesiliyor ve konuşmuyor. Anne çocuğa, kendi güçsüzlüğünü yansıtıyor.</p>

<p class="bosluk1"></p>

<p><b>Çocuğun yaşı küçükse kurgu yapabilir mi?</b></p>

<p><b>Sosyal Hizmet Uzmanı: </b>Yapar. Çocuk her yaşta, ona kelime verdiğiniz müddetçe kurgu yapar. Mesela çocuk geliyor, “Ben cinsel istismara uğradım” diyor. “Cinsel istismar ne?” diyorsun, “Bilmiyorum beni oradan getiren polisler öyle dedi” diyor. Üstelik yaşadığı olayı anlatamıyor da.</p>

<p><b>Adli Psikolog: </b>Çocuk gerçekte görmediği şeyi görmüş gibi hatırlayabilir. Herkes öyledir. Bunu gören, yaşayan kişi sadece mağdur değil, aynı zamanda görgü tanığıdır da. Bazen çok gereksiz detayları hatırlayabilir. Mesela çarşaf çiçekliydi, göbeğinin altında ben vardı, babam pipisiyle şunu yaptı der. Ama pipi çiz dersin, çizemez. İşte bazen gerçek ve kurguyu ayırt etmek zor da olabiliyor.</p>

<p class="yildiz">* * *</p>

<p>Belli tanımları yok işte. Çünkü her çocuk kendine özgü. Dolayısıyla şu ipucu bizi kesin olarak şu sonuca götürebilir denilemiyor. Fakat olaya vâkıf olmak önemli.</p>

<p>“Çocuk şubelerde görev yapan psikologlar ve sosyal hizmet uzmanları yeterli donanıma sahipler mi?” diye soruyorum; adli psikolog “Bence hayır” diyor. Sosyal hizmet uzmanı ise “Bu görevi yürüten kişi, okulda eğitimi aldıktan sonra birden mahkemeye atanabilir ve bu olayları görebilir. Ya da pat diye buraya atanıp bu konuları burada öğreniyor olabilir. Çalıştıkça öğrenir hale geliyorsunuz. Özel bir eğitimi yok, buraya geldiğim zaman tecrübem yoktu, burada öğrendim” diyor.</p>

<p>Fakat orada çalışmaya başladığınızda pek çok şeyi iyi bilmek gerekiyor. Elbette bazı durumlar tecrübeyle öğreniliyor ama mağdurla nasıl konuşulur, ifadesini alırken nelere dikkat etmek gerekir, hangi hareketi neyi anlatır gibi durumları mutlaka iyi bilmek gerekiyor. Yoksa kişi tecrübe kazanana kadar geçen süreçte önemli detaylar atlanabilir. Sistem buysa mağdurun suçu ne? Yani bu görevi üstlenecek kişiler okuldan mezun olmadan bununla ilgili dersler almalı. Ve bu dersler tüm üniversitelerin ilgili bölümlerinde olmalı. Seçmeli değil, ana ders olarak okutulmalı öğrenciye.</p>

<p>Bu konuyla ilgili ayrıntı duymak istediğimde psikolog şöyle yanıtlıyor: “Çocukla görüşebilmek için siz de psikolojik olarak hazır olmalısınız. Eğitimde öğrendiğiniz bir şey değil bu; uygulayarak ya da başkasını izleyerek öğreniyorsunuz. Sesinizin tonu, nasıl anlatacaksınız, neyi nasıl ifade edeceksiniz, hangi dili kullanacaksınız; her şey o kadar önemli ki… Bunların hepsi zaman içinde pratikle yerleşiyor. Ve bir zaman sonra çok rahat iletişim kurmaya başlıyorsunuz çocukla. Mesela bana sorsanız istismar edilmemiş çocukla iletişimim, istismara uğramış çocukla kurduğum iletişim kadar iyi olamaz” diyor.</p>

<p class="bosluk1"></p>

<p>Uzmanlar, “Çocukla Adli iletişim” adı altında bir ders konulmasını tavsiye ediyor.</p>
</body>
</html>