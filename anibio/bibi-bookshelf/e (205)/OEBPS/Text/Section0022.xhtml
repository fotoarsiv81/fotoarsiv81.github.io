<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3>“Eğitimli olmak sağlıklı bir kişilik göstergesi değil”</h3>

<p class="bosluk2"></p>

<p class="mektup">“Baban hiç öyle şey yapar mı?”</p>

<p class="bosluk2"></p>

<p class="bas"><b>Prof. Dr. Betül Ulukol</b></p>
<p class="bas">Ankara Üniversitesi Tıp Fakültesi/</p>
<p class="bas">Çocuk Sağlığı ve Hastalıkları Bölümü</p>

<p class="bosluk1"></p>

<p>Konunun hassasiyeti nedeniyle aklım karmakarışıkken Ankara Üniversitesi Tıp Fakültesi’nin yolunu tuttum. Etrafımdan derdine derman arayan insanlar geçiyordu. Her birine bakıp hikâyesini tahmin etmeye çalışırken, röportajı yapacağım binanın kapısına geldim.</p>
<p>Bu kez kim bilir neler duyacaktım…</p>
<p>Çünkü her açılan kapı, ayrı acılar demekti… Karşımda beni güler yüzüyle karşılayan, bakışlarıyla bile tanık olduklarını anlatabilen ve yardımlarını benden hiç esirgemeyecek olan muhteşem bir kadın vardı…</p>

<p class="bosluk1"></p>

<p><b>İstismara uğramış, en yakını tarafından tacize, tecavüze uğramış çocuklar ileride nasıl bir birey, nasıl bir yetişkin oluyorlar? İnsanlara güvenebiliyorlar mı, nasıl bir ruh halinde sürüyorlar yaşantılarını? Evlenebiliyorlar mı? Çocuk yapabiliyorlar mı?</b></p>
<p>Çok kötü oluyor. Bir gün Diyanet İşleri’nde bir toplantıya gitmiştim ve çıkınca bir kadın geldi yanıma. Şimdi iki çocuğu varmış, bana söyledikleri şunlardı: “Bu anlattıklarınızı 12 yaşımdan 17 yaşıma kadar yaşadım. Babam tarafından sistematik olarak tecavüze uğradım. Şimdi çok pişmanım 17 yaşıma kadar beklediğim için. Kendimi hiç affetmeyeceğim” dedi. Yani bu çocuklar büyüyünce evleniyorlar, ilişki yaşıyorlar, belki çocukları da oluyor ama içten içe bu yaşadıklarını atamıyorlar. Çocuk sesini çıkaramıyor ayrıca, çünkü “Sen kötüsün, sen istedin de oldu, ben böyle bir şey yapmayacaktım” gibi şeyler söyleyip çocukta suçluluk duygusu yaratıyorlar. “Sen öyle bir durdun ki/öyle bir güldün ki/öyle bir etek giymiştin ki/öyle bir eğildin ki/sen beni davet ettin” diyor. Ki karşısındaki bu söylemler karşısında ses çıkarmasın, suçluluk hissetsin. Bir de ensestte diğer cinsel istismarlara göre farklı bir nokta daha var. Ensesti yapan kişi, çocuğun belki de çok sevdiği biri. Eğer ensesti açığa çıkarırsa çocuk, o sevdiği kişinin sevgisini kaybedeceğini düşünüyor. Düşünün ki bu kişi baba. Babayı çok seviyor ama baba ona tecavüz ediyor. Peki bunu ifade ederse ne diyecek? Babayı alıp götürecekler. Hem babayı hem de sevgisini kaybedecek. O yüzden ensest farklı dinamiklerle işleyen bir şey. Yukarıda bahsettiğim kadın da ilk çıkan talibiyle evlenmiş. Kocasına da hiçbir şey anlatmamış ve iki de çocuğu var.</p>

<p class="bosluk1"></p>

<p><b>Size gelen vakalarda, gördüğünüz çocukların anneleri güçsüz ve çalışmıyor muydu?</b></p>
<p>İstismar vakalarının çok büyük bir kısmında annenin güçsüz olduğu yönünde bir düşünce var. Ama benim gördüğüm vakaların neredeyse tamamında anne çalışıyordu, baba evdeydi, annenin parası da vardı, haberi de. Yani anne aslında güçlü gibi görünüyordu ama çocuğu korumuyordu.</p>

<p class="bosluk1"></p>

<p><b>Neden sizce?</b></p>
<p>Aslına bakarsanız bu dava çalışan annelik davası da değil. Bizim kadınlarımız güçsüz. Başka bir ensest vakasında kadın bir fabrikada çalışıyor, adam çalışmıyor. İki çocuğu var, biri kız diğeri erkek. Erkek daha küçük, kız da ilkokul 4’üncü sınıfa gidiyor. Anne evde yokken çocuğu sıkıştırıyor, çocuğun vücuduna dokunuyor. Çocuk, babanın birkaç kere yatağına geldiğini fark ediyor. Kardeşiyle birlikte yatıyorlar ve hemen kardeşini uyandırıyor. Kız çocuk bu yaşadığını annesine anlatıyor. Anne de “Baban hiç yapar mı öyle şey?” diyor ve reddediyor. Sonrasında çocuk anlaşıldığı gibi anneden yardım alamıyor. Anneden fayda olmayınca halasına anlatıyor çocuk bunu. Çocuk bunu halaya anlattığı esnada anne de kapının arkasında. Hala, “Ben sana yardımcı olamam, sadece annen yardımcı olabilir” diyor. Ve kadın o anda anlıyor kızına aslında yardım etmesi gerektiğini ve tüm anlattıklarının gerçek olduğunu. Kadın “Artık bunun olmamış olduğunu varsayamazdım” diyor.</p>

<p class="bosluk1"></p>

<p><b>Kabullenmemesindeki sebeplerden biri de âşık olduğu adam olması mı?</b></p>
<p>Bence bu vakada aşk falan değil, tamamen düzen söz konusu. Düzen bozulmasın, böyle devam etsin. Dediğim gibi, bu düzende eve para getiren anne. Babalar evde ve yatıyor. Bu kadın mesela bu olaydan sonra çocuklar yurtta kalmasın, ben ev tutup yanıma alacağım diyor. Ama erkek çocuğunu alıyor, kız çocuğunu almıyor. İşte toplum böyle bakıyor, çünkü artık kirlendi o. Ne kadar acımasız… Anne, “Ben ne yapacağım şimdi” diye geldi. Çocuğu hastaneye yatırdık, istismarcı baba tutuklandı. Ama bu kadın bugüne kadar gördüğüm en bitmiş tükenmiş kadındı. Kocama karşı hiçbir duygu hissetmiyorum; nefret, sevgi, öfke hiçbir şey hissetmiyorum diyordu kadın. Bitki gibiydi.</p>

<p class="bosluk1"></p>

<p><b>Gördüğünüz vakalardaki anne baba profillerini biraz detaylandırabilir misiniz?</b></p>
<p>Baba ensesti için evin kalabalığı, tenhalığı fark etmiyor ama ağabey ensesti, hele de geri kalmış, sosyoekonomik düzeyi düşük bir yerdeki yaşamdan bahsediyorsak, orada ekonomik durum çok önemli. Çocukların hangi odalarda yattıkları da çok önemli. Mesela doğuda kış vakti, tek göz odada yaşıyor insanlar. Oğlan 17 yaşında, kız kardeşi 12 yaşında ve 17 yaşındaki çocuk ıslak rüyalar görüyor, hayal ediyor, yani artık cinselliği uyanmış. Ayrıca bir de tabudur, kızlara dokunulmaz, kız arkadaşın olamaz vs. O zaman da en yakınında kim var; 12 yaşında kız kardeşi var.</p>

<p class="bosluk1"></p>

<p><b>En çok gördüğünüz ensest kimden geliyordu?</b></p>
<p>Daha çok baba. Ensesti her kültür seviyesinde gördüm. Annenin neredeyse çocuğu babaya sunacak denli yoldan çıkmış olduğunu da biliyorum. Hukukçu bir babanın çocuğuna yaptığı tecavüzü de, doktor annenin olduğu vakaları da biliyorum.</p>

<p class="bosluk1"></p>

<p><b>Hep eğitim denir ama eğitimle alakalı olmadığını bu olayla birlikte bir kez daha da görmüş olduk. Neye bağlıyorsunuz?</b></p>
<p>Eğitimli olmak ya da kültürel seviyenin yüksek olması, kişinin sağlıklı bir kişiliği olduğunu göstermiyor. Onu, kendi çalışma hayatınızda, iş çevrenizde de görürsünüz. Kendini ifade edemeyen, arkadaş grubuyla sağlıklı iletişim kuramayan, böyle davranışlarında denge görmediğiniz bir sürü insan var.</p>

<p class="bosluk1"></p>

<p><b>Nasıl çözülür bu? Kimisi cezaları çok caydırıcı buluyor. Ama cezaların çok caydırıcı ya da yüksek olması bunun yaşanmasını engeller mi? Yasalar dürtüleri kontrol altına alabilecek kuvvette mi?</b></p>

<p>Değil. Yasanın çok yüksek miktarlarda ceza öngörmesinin aslında caydırıcı olmadığını gördük. Önceki yıl torba yasada artırılmıştı. Avrupa’da neredeyse en yüksek cezalar bizde, fakat işe yaramıyor. Niye işe yaramıyor? Çünkü şöyle bir sıkıntı oluyor. Çocuk karşınızda ve anlatıyor. Hâkimsiniz. Babam şöyle, abim böyle yaptı, şurama dokundu, burama dokundu diyor. Eğer çocuğun üzerinde bir meni ya da herhangi bir materyal bulamadıysanız çocuğun anlattığına güvenmek zorundasınız. Fakat cezalar o kadar yüksek ki hâkim çocuğun anlattığı bu hikâyeye güvenip adama ceza vermiyor. “15 yıldan başlıyor, ben bir adamın 15 senesini çocuğun anlattığı hikâye üzerinden nasıl mahvedebilirim?” diyor. Zaten ilk ifade önemli, duyguları daha net ortaya çıkarıyor. ÇİM’in temel kurulma felsefesi bu zaten. Çocuğun verdiği ifadenin güvenilir bir şekilde, kirlenmeden, çocuk aklına gelen şeyi ilk geldiği şekliyle anlatsın, sonradan birilerinin sorularıyla değiştirmesin o ifadeyi, ya da ifadeyi süslemeye kalkmasın diye kuruldu. Çünkü siz çocuğa soruyorsunuz, canın yandı mı, diye; yandı diyor yanmasa da. Kanaman oldu mu, kan gördün mü diyorsunuz, ancak böyle dersem bana inanırlar diye düşünüp evet, kanamam oldu diyor, sonra muayeneye gidiyor, kanama ibaresi falan yok.</p>

<p class="bosluk1"></p>

<p><b>Toplum nasıl bakıyor ensest ya da istismar mağduru çocuklara?</b></p>
<p>Toplum çocukları suçluyor. İki yeğenin birbirine cinsel eğilimi vardı. Çocukların ikisi de küçük, fark ediliyor. Ve ortaya çıkıyor ki ikisi de başkaları tarafından cinsel istismara uğramış. Ve birbirleri üzerinde bunu devam ettiriyorlar. Zevk almaya başlamışlar. İkisi de erkek ve anal ilişki kuruyorlardı.</p>

<p class="bosluk1"></p>

<p><b>Kaç yaşındaydılar?</b></p>
<p>12-13 yaşlarındaydılar. Babaları da karşımda ağlıyordu. “Ben bunların analarına haram yedirmedim. Nasıl olur da bunların sütleri bozuk olur, nasıl olur da bunları yaparlar birbirlerine?” diyordu. “Bu, çocukların suçu değil, bu adam onları taciz etmiş. Bu taciz kronikleştikçe de çocuklar artık bu işten zevk alır hale gelmişler” dedik ama adam hâlâ çocukları suçluyordu. İşte bu toplumun bu yarayı çözmekteki en büyük başarısızlık nedeni. Biz bu çocukları kurtarmak, bu çocukların iyileşmesini sağlamak istiyorsak, sorunlu erişkinler olmasını istemiyorsak, yetersiz ve problemli insanlar olmasını istemiyorsak yapacağımız şey bu çocukların ne kadar değerli olduğunu onlara anlatmaya çalışmak.</p>

<p class="bosluk1"></p>

<p><b>Çocuk istismara uğradığının şifresini anneye nasıl gönderir?</b></p>
<p>Her türlü gönderebilir. Mesela anne baba çocuk bir akşam komşuya gidiyor ama çocuk bir gün “Ben gitmek istemiyorum” diyor babasına, buradan bir şey anlaşılabilir. Ortalama bir öğrenciyken okul başarısı pat diye düşüyorsa buradan da alınması gereken dipnotlar olabiliyor. Örnek vakalar var.</p>

<p class="bosluk1"></p>

<p><b>Sizce, hangi anne babaların çocukları daha açık hedef?</b></p>
<p>Çocuğunu ihmal eden anne babanın çocukları. Bazen öyle ev kadınları görüyorsunuz ki çocuğunun nerede, ne yaptığından haberi bile yok. Boşanmış olmak, bir evin bütün sorumluluğunu tek başına üstlenmek ya da çok yoğun çalışıyor olmak ihmale sebep olur. Risk, boşanmış ebeveynlerde daha fazla.</p>

<p class="bosluk1"></p>

<p><b>Küçükken travma yaşayan birinde kişilik bozuklukları ortaya çıkabilir mi?</b></p>
<p>Elbette. Bunlar kişilik bozukluğuna yol açacak önemli etkenler. Beyni etkiliyor. İşin garip yanı, o etkilenim genetik olarak da epigenetik dediğimiz etkiye bile yol açıyor. Epigenetik demek, genetik etkilenim demek. Biliyorsunuz DNA zincirleri var ve vücudumuzun kodu o zincirlerde yazılı. Zincirdeki notları değiştirmiyor ama bu, hormonal etkilenim. Kodu değiştirmiyor ama kodun okunmasını değiştiriyor. Sağlıklı bir bireyin bir beden saati var. Kadınlar için ne zaman yumurtlamaya başlayacak, ne zaman menopoza girecek, ne zaman ihtiyarlamaya başlayacak, her şey yolunda gitse ve siz vücudunuza mükemmel baksanız bile bir yerde genetik kod kendini kapatıyor ve sonuç hücre ölümü. İşte o, kodların okunmasını bozuyor. Yaşanan olumsuzlukların da çok ciddi şekilde beyne etkisi var.</p>

<p class="bosluk1"></p>

<p><b>Nelere yol açıyor?</b></p>
<p>Beyinde bir sürü yer pek çok şekilde etkileniyor. Otizmden tutun hiperaktiviteye, dürtü bozukluklarından öfke kontrolünde bozukluklara, depresyondan anksiyeteye kadar pek çok şeye sebep olabiliyor.</p>

<p class="bosluk1"></p>

<p><b>Peki olayın yaşandığı ilk dönemde iyi bir tedaviye başlanmış olursa bu sonuçları engellemek mümkün mü? İyileşme gösterir mi vaka?</b></p>
<p>İngiltere’de bir çalışma yapılmış. İstismara uğrayan çocukları, üç farklı koldan tedavi etmişler. Bir çocuğa sadece psikoterapi yapmışlar, bir grup da hem çocuğa hem aileye psikoterapi yapmış, bir grupta da yalnızca aileye psikoterapi yapmışlar, hangisinde daha etkili olduğunu görmek için. En etkili olan yöntem, hem çocuğa hem aileye psikoterapi yapılan yöntem çıkıyor. İkinci sırada sırf aileye yapılan terapi geliyor, niye? Çünkü siz aileyi düzelttiğiniz zaman o aile çocuğuna daha iyi bakıyor. 0 aile tedavi ediyor çocuğu. O yüzden etrafın bu konudaki bilinci çok önemli. Mesela Amerika’da yapılan bir çalışmadan örnek vereyim. Cinsel istismar mağduru çocukların hangisinin daha çabuk iyileştiğine bakılıyor. Okul başarısı daha yüksek olanlar daha çabuk iyileşiyorlar. Çünkü başarısının yüksek olması bu çocuğun kabul edilmesini sağlamış. Aile, okul ve öğretmenleri tarafından. Bu çocuklara “Sen önemlisin, değerlisin, sen özelsin” duygusunu hissettirebilirsek o zaman çok daha çabuk iyileşiyorlar. Mesela ÇİM’ler hastanelerde kuruldu. Niye? Çünkü bu çocuklar yaşadıklarının bir hastalık olduklarını düşünsünler, bir kirlenme olarak düşünmesinler diye. Kazaymış gibi düşünmeleri için. Bu bir suç değil, bu bir hastalık, kaza.</p>

<p class="bosluk1"></p>

<p><b>Hangi çocuklar daha kolay kandırılabiliyor ve hedefte olabiliyor?</b></p>
<p>Zihinsel, motor, işitme, görme engeli olan çocuklar daha çok risk altında ama bütün çocuklar istismara uğrayabilir. Hiçbir çocuğun istismara uğramama garantisi yok. Bütün çocuklar uğrayabilir. Çocuğun uslu olması, yaramaz olması, güzel olması, çirkin olması fark etmiyor. Çünkü istismarcı, çocuğu seksüel bir obje olarak görmüyor. İstismarcı, istismar ettiği çocuğu bir et parçası olarak görüyor, başka bir şey olarak görmüyor.</p>

<p class="bosluk1"></p>

<p><b>Ve çocuğa hayır diyebilmeyi öğretmek gerek. Size gelen vakalarda engelli çok muydu?</b></p>
<p>İstimara uğramış zihinsel engelli çok geldi. Ağır mental geriliğe sahip olan çocuklar eskiden olduğu kadar korunaksız kalmıyor. Aileleri onları biraz daha fazla koruyor ama orta düzeyde mental geriliği olan çocuklar risk altında ve en çok istismara maruz kalanlar onlar.</p>

<p class="bosluk1"></p>

<p><b>Annelere söylemek istediğiniz bir şey var mı?</b></p>
<p>Kadının bireysel anlamda güçlenmesi lazım. Elbette ekonomik anlamda güçlendirilmesi kadını daha da güçlendirir ama bir kadının çocuğunu koruması için parasının olması şart değil. Çocuğu dinlemeyi bilmek ve çocuğa inanmak lazım. Hem iş hayatı hem ev işleri derken çocuk eteğinizden sizi çekiştirip bir şey söylemek istediğinde sürekli olarak “birazdan” derseniz, ertesi gün dinlediğinizde her şey çok geç olabilir. Buna dikkat etmek gerekiyor, ciddiyetle.</p>

<p class="bosluk1"></p>

<p><b>Dinlemenin geç olduğunu hatırladığınız vaka var mı?</b></p>
<p>Anne bir fırında çalışıyor, baba evde işsiz. İki çocukları var. Çocuklardan küçük olanın zihinsel kapasitesi biraz daha sınırlı. Büyük olan normal. Küçük olan ilkokula giderken öğretmen, derste erkek üreme organlarını anlatıyor. Şemalar, şekiller üzerinden anlatırken, çocuk “Aa ben bunları biliyorum” diyor. Öğretmen konuyu hemen kapatıyor ve teneffüste çocuğu çağırıyor ve nereden bildiğini soruyor. “Babamın pipisini gördüm” diyor çocuk. Öğretmen, çocuğun bunları bilmesi mümkün değil diyerek mahkemeye kadar gitti. Mahkeme de anne ve iki çocuğu bize göndermişti, muayene edelim, bilgi alalım diye. Anneyle konuştuk; kocasının böyle bir şey yapacağı aklına bile gelmezmiş ki bu adam daha önce teşhircilikten dolayı mahalleli tarafından şikâyet edilmiş, üç ay hapis yatmış, sonra kontrollü olarak çıkmış. Büyük abla anneye “Galiba babam kardeşime bir şeyler yapıyor. Bana yapmaya kalktı, ben engelledim ama küçük kardeşimi koruyamadım” diyor. Anne de “Sen bizim aramızı ve düzenimizi bozmaya çalışıyorsun, kötü huylusun” demiş. Sonradan öğretmen mahkemeye başvurunca bu olaylar ortaya çıktı.</p>

<h2 id="sigil_toc_id_79">Yaşanmış bir olay</h2>
<h5 id="sigil_toc_id_80">Güldünya, Gül Dünya!</h5>

<p>Yıl 2018…</p>

<p>Yaşasaydı 36 yaşında olacaktı.</p>

<p>1982 yılında Bitlis’te başlayan hayatı 2004 yılının Mart ayında İstanbul’da sonlandırıldı.</p>

<p>Töreye kurban edilmişti. Akrabası tarafından tecavüze uğramış ve hamile kalmıştı. Tecavüz eden kişi teyzesinin oğluydu ve aynı zamanda Güldünya’nın halasının kızıyla evliydi. Aşiret bir araya gelmiş ve Güldünya’yı sorguya çekmişti ve o sorgunun sonunda tecavüz eden kişinin Servet Taş olduğu ortaya çıkmıştı. Ama o kişi tecavüzü reddetti. Bir süre sonra yaptığını kabullenmesiyle aile büyüklerine durum anlatıldı ve karar verildi. Servet Taş, Güldünya’yı kuma olarak alacak ve köyü terk edeceklerdi. Ama Güldünya bunu kabul etmedi, Servet Taş da köyden kaçarak izini kaybettirdi. Bunun üzerine Güldünya da İstanbul’da yaşayan amcası Mehmet Tören’in yanına gönderildi. Bir süre burada kaldı ve 2003 Eylül’ünde abisi onu öldürmek istedi, başaramadı. Güldünya pencereden atlayarak kaçtı, polise gitti ve “Öldürülmekten korkuyorum” dedi. Polis de, ne kadar trajikomiktir ki, Güldünya’nın abi ve amcasını karakola getirip, onu öldürmeyecekleri yönünde söz aldı. Verilen söze güvenmek nedir, ortada bir hayat söz konusuysa! Güldünya artık orada kalmak istemiyordu. Köyde uzun yıllar imamlık yapan ve babasının arkadaşı olan kişinin yanına gitmek istedi; İstanbul-Küçükçekmece’de Alaattin Ceylan’ın yanına yerleşti. 1 Aralık 2003 günü de “Umut”unu doğurdu. Ama Güldünya, bebeğini öldürecekler diye çok korkuyordu ve maalesef Umut’unu evlatlık vermek zorunda kaldı.</p>

<h5 id="sigil_toc_id_81">Ölüme bilmeden giderken</h5>

<p>Güldünya’nın öldürülmesi için karar verildiğinde ise yıl 2004’tü. Baba ikinci ayda İstanbul’a gelmiş ve arkadaşı Alaattin’in evinde kalmıştı. Aynı ay, yani şubat ayı içinde Güldünya’nın abisi İrfan Tören de geldi ve Güldünya’yı Bursa’daki teyzesine götüreceğini söyledi. 1 Mart’ta abi-kardeş evden çıkıp otogara gittiler. 100 metre gitmişlerdi ki, Güldünya’nın kardeşi Ferit Tören karşılarına çıktı ve silahını ateşledi. Sanki bunca yıl kardeşlik yapmamışlar gibi. Sanki düşmanlarmış gibi.</p>

<p>Güldünya yaralandı, hemen hastaneye kaldırıldı. İlk tedavisi yapıldı ve Bakırköy Devlet Hastanesinde ameliyata alındı. İfadesinde “Kardeşlerimden şikâyetçi değilim” demişti. Ama başına geleceklerden habersizdi. Vazgeçmişlerdir diye düşünmüştü fakat hayatının bedeli düşündüğünden de değersizdi ailenin gözünde. İfadeyi verdikten sonra kardeşi Ferit Tören, yarım bıraktığını düşündüğü işi tamamlamak için hastaneye geldi. Gece saatleriydi, birkaç saat sonra hava aydınlanacaktı. Refakatçiyim demişti hastaneye girdiğinde. İki el silah sesi duyuldu. Ferit Tören, ablası Güldünya’yı öldürmüş ve kaçmıştı. Törelere göre kaçınılmaz sondu bu.</p>

<p>Peki insanlık bu muydu? Aynı anneden doğmuş, aynı ekmekten yemiş, aynı sokakta düşüp ayağa kalkmışlardı. Ama o gün orada Ferit sanki hiç Güldünya’nın kardeşi olmamış gibiydi.</p>

<p>Ailesi Güldünya’nın cenazesini istemedi, kabul etmedi. Ve Güldünya şimdi Bingöl’de yatıyor. Onu kadınlar defnetti. Köyünün merkezine belki hiç gitmemişti ama birkaç yıl içinde hiç bilmediği yerlere gitmiş, örselenmiş, hırpalanmış ve hayatı sonlandırılmıştı. Ne çocukluğunu yaşadığı topraklarda kendi hayatı oldu, ne gittiği yerde, ne hayatının son bulduğu yerde. Mezarı da hiç tanımadığı bir yerde.</p>

<h5 id="sigil_toc_id_82">Ya ceza?</h5>

<p>Güldünya’nın öldürülmesine ilişkin görülen davada Yargıtay, mahkemenin kararını bozdu ve abi İrfan Tören’e müebbet, Güldünya’yı öldürdüğü ve olay zamanı 18 yaşından küçük olduğu için Ferit Tören’e 23 yıl 4 ay hapis cezası verdi. Ferit Tören 29 Şubat 2011’de cezaevinde kalp krizi geçirerek öldü.</p>

<p>Güldünya’nın, kuma gitmeyi kabul etmediği tecavüzcü, 38 yaşındaki Servet Taş köyden kaçmış ve izini kaybettirmişti. Güldünya’nın ölümünden yedi yıl sonra, takvimler 7 Ekim 2011’i gösterdiğinde Taş, İstanbul Sultanbeyli’deki evinden çıkarken sokak ortasında bir arabadan üzerine yağdırılan kurşunlarla olay yerinde hayatını kaybetti. Olayı soruşturan polis, Servet Taş’ı öldürenin Güldünya’nın babası Şerif Tören olduğunu ortaya çıkardı ve baba Şerif Tören’de kısa bir süre sonra yakalanarak cezaevine gönderildi.</p>

<p>Olaylar tüm bunlarla daha da alevlendi ve Servet Taş’ın öldürülmesi iki aileyi birbirine düşürdü. 12 Aralık 2012’de Kartal Adliyesi’nde Güldünya’nın babası Şerif Tören’in cinayetle yargılandığı duruşma öncesi, bıçak ve sopaların kullanıldığı büyük bir kavga yaşandı. İki aileden 7’si ağır 30 kişi yaralandı. Polis araya girdi ama olmadı, çevik kuvvet ekipleri geldi ve yaralılar ambulanslarla hastaneye kaldırıldı.</p>

<p>Aileler barıştı ama Güldünya artık yok…</p>

<p>Güldünya öldü. Umut artık 9 yaşında. Ölenler, öldürülenler ve ölü gibi yaşamak zorunda bırakılanlar… Dokuz yıl sonra iki aile, İstanbul’da Zeytinburnu Gündoğan Camii’nin toplantı salonunda düzenlenen törenle barıştı. Törene Bitlis’ten aşiret mensupları, siyasiler ve Şıh Muhiddin Aydın da katılmıştı. Barış yapıldı ama Güldünya artık yoktu.</p>

<p>Oğlu Umut’u evlatlık vermişti, kendisine bir şey olursa ona olmasın diye. Ölmeden iki ay önce ayrılmıştı bebeğinden. Fakat polis evlatlık verdiği eve gidip bebeği aldı ve Sosyal Hizmetler İl Müdürlüğü yetkililerine teslim etti. Yıl 2018 ve Umut 15 yaşında. Güvenlik nedeniyle ismi açıklanmıyor ve hâlâ yuvada.</p>

<h5 id="sigil_toc_id_83">Güldünya töre cinayetlerinin sembol ismi oldu</h5>

<p>Töre cinayetiydi ama aslında bir ensest cinayetiydi de. Türkiye’de töre ve tecavüz cinayetlerinde sembol isim oldu Güldünya; kitaplara, şarkılara, tezlere konu edildi. İnsan Hakları 2007 raporunda aile içi şiddetin örneği olarak gösterildi. Sanatçı Aylin Aslım, “Güldünya” isminde bir şarkı yaptı ve 13 kadın şarkıcı Güldünya Şarkıları isimli bir albüm hazırlayarak aile içi şiddete dikkat çektiler. 2009 yılında Aile İçi Şiddet Acil Yardım Hattının kullanımının yaygınlaştırılması için Güldünya Şarkıları albümünün konseri yapıldı. Zülfü Livaneli Hayata Dair albümünde “Güldünya” isimli bir şarkı besteledi. Şarkıda şöyle diyordu: “Güldünya Güldünya / Ağla dünya gül dünya…”</p>

<p>Güldünya’yla ilgili yapılan her şeyde acının yanında bilinçlenme mücadelesi ve bir haykırış vardı ve hep olacak. Bitlisli Güldünya’nın memleketinde kurulan kadın derneğine de Güldünya ismi verildi. Oğlu Umut geçmişi bilecek mi, bildi mi ve eğer böyleyse nasıl bir hayat sürecek? Kimlere umut olacak? Peki Güldünya sembol isim olmasına rağmen, şu anda bu kitabı okuyan kaç kişi bu olaydan ve kişiden haberdar, bilmiyoruz. Kadına yönelik töre ve ensest cinayetlerinin önlenmesi için neler yapılıyor? Bu olay, geleceğimize ışık tutan bir olay oldu mu sonuçları itibariyle? Bunlara bakmak lazım. Sembol dava deyip geçmeyi biliyoruz ama böyle olmamalı. Biliyoruz ki, devlet korumasındayken bile kaç yüz kadın öldürüldü son beş yılda. Oturup bunları düşünmeli, bunlar üzerinden çözümler üretmeli. Makro olmasa bile mikro ölçekte hayata dokunuşlar yapmalı. Sonuçlara değil, sorunların ortaya çıkışına odaklı çalışmalar yapmak lazım. Sosyal çalışmalarda ise ancak devamlılık başarı getirir.</p>

<p>Güldünya öldürüldüğünden beri Türkiye’de binlerce kadın öldürüldü.</p>

<p>Binlerce çocuk en yakınları tarafından tacize ve tecavüze uğradı. Tehdit edildi, mecburen doğum yaptı.</p>

<p>Her çeşit sebepten öldürüldü kadınlar…</p>

<p>Üstü kapatılan ensest cinayetleri de bu ölümlerin içinde…</p>
</body>
</html>