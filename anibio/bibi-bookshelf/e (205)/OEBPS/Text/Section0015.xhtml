<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3><b>“Yıkanmak istiyorum”</b></h3>

<p class="bosluk2"></p>

<p class="mektu">“Aman sus sus, kimse duymasın; bizim şerefimiz var.”</p>

<p class="bosluk2"></p>

<p class="bas2"><b>Suna Aras</b></p>
<p class="bas2">Şair, yazar</p>

<p class="bosluk1"></p>

<p>Bu kitabı yazmaya başladığım zaman pek çok araştırma yapmış ve çok sayıda kaynaktan faydalanmıştım. Okuduğum kitaplardan bir tanesi de Suna Aras’ın yazdığı <i>Yıkanmak İstiyorum</i> isimli kitaptı. Kitabın adı ayrı acı, içi ayrı acı… Kitapta pek çok kadın var ve yaşanan istismarlar anlatılıyor. Ensest de var, tecavüz de… İstismarın tüm boyutları yaşayan kişilerle konuşulup aktarılmış kitaba. Kitap, araştırma süreci boyunca içimde yanan yaşantıları daha da harlamıştı. Suna Hanım’la ilk iletişimimiz telefonla oldu. Sorularımı yüz yüze gelince soracaktım ama şunu öğrenmeden de telefonu kapatmak istemedim: “Kitabı yazmadan önce nasıl bir Suna idiniz, şimdi nasıl bir Suna?” Bir sessizlik çöktü, bekledim. Anlatmaya başladı Suna Hanım, sesi titreyerek anlattı. Sonra görüşeceğimiz günü netleştirdik ve deniz kenarında bir yerde buluştuk. Kırk yıllık dost gibi birbirimize sarıldık, sonra o kavurucu sıcak altında konuşmaya başladık.</p>

<p class="yildiz">* * *</p>

<p><b>Bu konuyu yazmaya nasıl karar verdiniz ve mağdur edilmiş, istismar edilmiş kadınlara nasıl ulaştınız?</b></p>

<p>Aslında ben böyle bir karar vermedim, o beni buldu diyebilirim. 10-11 Haziran 2000 tarihinde İstanbul’da Emekçi Kadınlar Birliği ve bir grup kadınla birlikte, Gözaltında Cinsel Taciz ve Tecavüze Hayır Kurultayı düzenlemiştik. Polis kurultayı bastı, tecavüz mağdurlarını tartakladı, sonra da dava açıldı.</p>

<p>Dava açan savcı bizi “emniyet kuvvetlerini tahkir ve tezyif etmek”le suçluyordu. Bu davada tertip komitesi içinde yer aldığı için yargılanan 19 kadının içindeydim. Yargılanan kadınlardan 12’si tecavüz mağduruydu. 294 yılla yargılandığımız bu davaya uluslararası ülkelerden destek amacıyla birçok kadın katılmıştı.</p>

<p>İlk duruşmamızdı. Yıl 2001, 28 Ekim günü. İfade verdikten sonra dışarı çıktığımda bir kadın dikildi karşıma. 50’li yaşlarda, hâlâ güzel, alımlı ve bakımlı bir kadın. İsmi Hamide’ydi. “Ben de tecavüz mağduruyum, sizinle görüşmek istiyorum, ilgilenir misiniz?” dedi. İlgisiz kalmam mümkün değildi.</p>

<p>İşte o 12 yıllık kâbus böyle başladı. Kitabı yazma süresi yaklaşık 12 yıl gibi bir zamanı aldı.</p>

<p class="bosluk1"></p>

<p><b>Kadınlara nasıl ulaştınız?</b></p>

<p>O kadınlara da ben ulaşmadım aslında. Kulaktan kulağa ulaştırılan fısıltılar sayesinde, onlar bana ulaştı. Eşe dosta böyle bir çalışmam olduğunu söylediğimde, zaten üç mağdur benim çevremden çıktı. Gözaltı tecavüzlerinde aldığım duyumlar vardı, onlara arkadaşlar aracılığıyla ulaştım. Gözaltında tecavüze uğrayan bazı mağdurlar, yaşadıkları bu ağır hakareti saklamamış, açıklamalar yapmışlardı. Onlarla konuştum, böylece uzayıp gitti.</p>

<p class="bosluk1"></p>

<p><b>Başlarından geçeni anlatırken utanıyorlar mıydı? Kendi suçları olmadığını bildikleri halde…</b></p>

<p>Tabii ki kolay değil! Hiç kolay değil! Konuşurken çok tedirgin oluyorlardı. Mesela ellerini nereye saklayacaklarını bilmiyorlardı. Yüzünüze, gözlerinize bakmamaya çalışıyorlardı. Ağlama krizlerinde verilen uzun aralar veya konuşmanın başka bir güne ertelenmesi, o başka bir günün aylara, hatta yıllara yayılması, “artık konuşmak istemiyorum” diyenler. Sonra yine arayanlar gibi gelgitli durumları çok yaşadım.</p>

<p class="bosluk1"></p>

<p><b>Konuştuğunuz kadınların ortak özelliği neydi?</b></p>

<p>Kadın ve tecavüz mağduru olmak! Kaçırılan gözler, didiklenen örtüler, halılar, peçeteler. Ağlama krizleri. “Neden ben” sorusu… Kendilerini suçlamaları! Korku… Korku… Korku… “Ya duyulursa” korkusu… En görülür özellikleri bunlar.</p>

<p class="bosluk1"></p>

<p><b>Kitabı yazmanız niçin 12 yıl sürdü?</b></p>

<p>Evet, oldukça uzun ve yıpratıcı bir süreç. Tecavüz mağdurlarındaki gelgitler var ya, o gelgitler bir anlık bir şey olmadı hiçbir zaman. Örneğin evine defalarca gittiğim mağdurlar oldu, bir çay içip defalarca konuşamadan geri döndüğüm… Konuşmak isteyip de korku belasıyla konuşamayan kadınlar… “işim çıktı”, “Çocuğum hasta”, “Kendimi iyi hissetmiyorum” diyenler. Böylece beni de yavaş yavaş kendi bunalımlarına çekenler. “Yeter artık ilgilenmeyeceğim” dediğim zamanlar… Sonra bir telefonla yine yollara düşen ben… Ve 12 yıl…</p>

<p class="bosluk1"></p>

<p><b>Bulduğunuz kadınlar sizinle konuşmayı, tüm bu yaşadıklarını anlatmayı niçin kabul etti?</b></p>

<p>Bunu ben de bilmiyorum. Yalnız konuştuğum kadınlardan tanıdığım mağdurlar, bana çok güvendiklerinden söz etmişlerdi. Sanıyorum kitabın 12 yıla yayılmasının altında da bu soru yatıyor. Güvenip güvenemeyeceklerini ölçüp biçtikleri için bu kadar uğraştırdılar. Ya aylar, hatta yıllar sonra konuştular, ya da konuşmaktan vazgeçtiler. Çünkü konuşan kadınlardan daha çok, vazgeçen kadınlar oldu. Konuşmamalarının sebebi sanırım ya korku ya güvensizlikti. Başka bir şey aklıma gelmiyor.</p>

<p class="bosluk1"></p>

<p><b>Bu kitapla birlikte sizde neler değişti?</b></p>

<p>Zor bir soru. Bu konuşmayı yaparken bile boğazımda kocaman bir düğüm var. Bir buçuk saatte 11 sigara! Unutkan, dalgın, sinirli oldum bu kitapla birlikte. İstanbul’u terk ettim. Bir ay geçirmeyi düşündüğüm yerde dokuzuncu yılımı yaşıyorum. Annemin yüzüne bile kuşkuyla bakıyorum “acaba” diye! Babamı hiç hatırlamıyorum, 21 yaşında, ben daha yeni yürümeye başlarken hayatını kaybetmiş. Bu kitapla birlikte sanki, içimdeki o yoğun baba özleminden soğudum. Korkak oldum; tenha bir yola girsem, bir taşın üzerinde denize karşı hayaller kurmaya kalksam, olmuyor, yanımı yöremi kontrol etmekten, arkama bakmaktan darmadağın oluyorum.</p>

<p>İntihar eden kadınların, çocukların hayata vedalarının altında ensestin, tecavüzün yattığına inanıyorum.</p>

<p class="bosluk1"></p>

<p><b>Bu konuda kimler elini taşın altına koymalı ve neler yapılmalı?</b></p>

<p>Bu konuda herkese çok iş düşüyor. Kadın kuruluşları, senin gibi özel olarak ilgilenen insanlar… Ama ne yaparsak yapalım bu yetersiz kalacaktır. Bu konuyla bizzat devlet ilgilenmelidir. Ama yaşadığımız süreç öyle gösteriyor ki kadınların hayatı gittikçe zorlaşıyor. Çünkü var olan yapı, kadına iyi gözle bakmıyor. Tecavüzün üstü örtülüyor. Yargı kanıt istiyor! Ensestin, tecavüzün kanıtı mı olur?</p>

<p>Yargı, mağdurun beyanını doğru beyan olarak kabul etmedikçe, tecavüz sanıkları ya çok hafif ceza alıp ya da cezasız kurtuldukça bu sorun bitmez. Tam da bu yüzden mağdurlar mahkemelere başvurmuyor. Çünkü güvenmiyorlar. Kısacası çaresiz bir durumla karşı karşıyayız. Maalesef, kadına hakaret dönemidir şu an içinde yaşadığımız dönem! Tek çare… Bütün kadınlar birleşin. Her kadının yarası yaramız olsun. Çünkü tehlike bizden uzak değil, hemen yanı başımızdadır.</p>

<p class="bosluk1"></p>

<p><b>Kitap çıktıktan sonra aldığınız tepkiler neler?</b></p>

<p>Bu soru karşısında acı acı gülümsüyorum… Çünkü olumlu tepkilerin sonuna hep şu cümle ekleniyor: “Okuyup bitiremedim.” Ne demek bu? Bu kadınlar bize yaralarını açıp gösterdiler, biz o yaraları görmezden gelirsek, ya da o derin yaralardan gözlerimizi kaçırırsak olmaz. Tek kelimeyle olmaz arkadaşlar. Olmaz… Okuyacaksınız, okutacaksınız, hatta gözlerinin içine sokacaksınız!</p>

<p>O yaraları görmelerini sağlamak zorundayız!</p>

<p>Bu tür kitapları yazanlar övgü falan beklemiyor. Görün istiyor, görün. Gözünüzü kaçırmayın, yaranın ta içine bakın. Bakın ki, yarasını gösteren kadınlar kendilerini yalnız hissetmesin, yaralarını göstermek için bir nedenleri olsun, bir duyarlılık oluşsun. Yarasının üstünü açan kadınların evi taşlanmasın! Onlardan bir “merhabayı” dahi esirgeyen komşuları bir an durup düşünsün!</p>

<p>Ensest ve tecavüz üzerine yazılan yazılar, kitaplar, sadece bunu başarabilirse başarılı sayılabilir. Yazılan yazılar yerde kalırsa, sadece yazanın yüreğini kanatırsa, ne olabilir ki havanda su dövmekten başka?</p>

<p>Umarım bu anlamda yaşadığım duyguları bu kitapla sen de yaşamazsın…</p>

<p>Duyarsızlık insanı fena hırpalıyor!</p>

<p class="bosluk1"></p>

<p><b>Siz önce şairsiniz. Yaşadığınız ağır tanıklık şiirinize yansıdı mı?</b></p>

<p>Tabii ki yansıdı. Hem de yoğun bir biçimde. Ben önce insan hakları savunucusuyum. Bir dönem aktif olarak içinde de yer aldım. Bu kitaptan önce de kadın sorunlarıyla yakından ilgiliydim. Bu alandaki yazılarım da azımsanmayacak sayıdadır. Ama bu kitapla birlikte kadın sorununa çok yoğunlaştım. Bu da ister istemez şiirlere yansıdı. Bu kitapla birlikte yazdığım şiirleri <i>Kadınlar da Islık Çalar</i> adlı şiir kitabımda topladım.</p>

<p class="bosluk1"></p>

<div class="b"><b>Ne kadar su çıkarabilir</b></div>
<div class="b"><b>bir baba lekesini</b></div>
<div class="b"><b>kendi kızından…</b></div>

<p class="bosluk1"></p>


<div class="r">Tanıklık yapar mı şimdi o yatak</div>
<div class="r">Ne bileyim perde işte, halı, yastık, karyola</div>
<div class="r">Sır verir mi evlerin karanlık köşeleri</div>
<div class="r">Konuşur mu duvarlar, ahır içleri</div>
<div class="r">Bir tanık istiyorsan iyi bak gözlerime…</div>

<p class="bosluk1"></p>

<div class="r">“Sus” diyordu “sus”</div>
<div class="r">Üstümde ağır gövde, çırpınan iki bacak</div>
<div class="r">Öyle cılız, öyle güçsüz, öyle zavallı</div>
<div class="r">Tükenmiş nefes nefes, “sus” diyordu ”sus”</div>
<div class="r">“Yol olanın yolcuları çok olur.”</div>
<p class="bosluk1"></p>
<div class="r">Ne bayramlar sevincimin sabahı</div>
<div class="r">Ne bir hayal yarınlara hevesli</div>
<div class="r">Ne ilk aşk hatırası kalbimin bir yerinde</div>
<div class="r">Ne çocuk oldum, ne genç kız</div>
<div class="r">Hiçbir şeydim hiçbir şeyin içinde</div>
<div class="r">Bir babanın altında bir cesettim bay hâkim</div>
<div class="r">Bir tanık istiyorsan iyi bak gözlerime…</div>
<p class="mektup"><i>Suna Aras</i></p>


<p class="bosluk2"></p>


<h2 id="sigil_toc_id_54"><b>Yaşanmış bir olay</b></h2>
<h5 id="sigil_toc_id_55"><b>Sınıf öğretmeni</b></h5>

<p>Dört yıl boyunca Van’ın ücra köylerinde çalıştım.</p>

<p>5. sınıfa giden 10-11 yaşındaki kızların evlenme isteğine, 20 yaşında olup da ilkokula giden çocuğu olan velilerin evli olmadığımı söylediğimde cinsel ilişkinin ne kadar güzel bir şey olduğunu ima etmesine, herkes amca oğlu dayı kızıyla evlendiği için koca köyün sadece iki soyadına ait ailelerden oluşmasına şahit olduğum yıllar uzak değil, 2009-2013 yılları arası!</p>

<p class="bosluk1"></p>

<p>Ve ensest…</p>

<p>Buralarda hiç dillendirilmeyen konulardan biridir. Dolayısıyla bu sadece şüphelendiğimiz ama irdelemeye çekindiğimiz bir konuydu. Çekince sebepleri de çok ayrı bir konu tabii…</p>
</body>
</html>