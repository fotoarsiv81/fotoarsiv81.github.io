<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/main.css" type="text/css" rel="stylesheet"/>
</head>
<body>
<h4>Türkiye’de ensest gerçeği</h4>

<p class="bosluk2"></p>

<p class="mektup">“Suçlu değilim ama artık çok geç.</p>
<p class="mektup">20’li yaşlarımda anladım suçlu olmadığımı.”</p>

<p class="bosluk2"></p>

<p class="bas"><b>Canan Güllü</b></p>
<p class="bas">Türkiye Kadın Dernekleri Federasyonu Başkanı<sup></sup><a id="dn1" href="../Text/dn.xhtml#d1"><sup>[1]</sup></a></p>

<p class="bosluk1"></p>

<p>Türkiye’de varlığı artık kabul ediliyor ama nedense hiç konuşulmuyor. Kızlar, kardeşlerini doğuruyor… Evet, yanlış okumadınız. Aslında dünyanın kanayan yarası bu. Şahit ola ola nasıl susup yutabiliyoruz? Bunu yaşayanlar anlatamıyorsa bizlerin onlara ses olması, sesleri olmak için mücadeleye girmesi gerekiyor.</p>

<p>Ensestle ilgili yığınla haber, röportaj ve film yapılmış ve hâlâ yapılıyor olmasına rağmen nedense bunu hiç yüksek sesle konuşmuyoruz. Satır aralarında kaybolup gidiyor. Neden? Hayal ürünü mü sanıyoruz? Yok canım, deyip geçiyor muyuz yoksa? Bunca tanıklıktan sonra bu sorunun cevabı “Hayır” olmalı. Eğitimle, gelişmişlikle ve dindarlıkla açıklanamayacak bir durumdan bahsediyoruz, çünkü her kesimde görülüyor. Peki bu toplumsal yara, bir ruh hastalığından mı, yoksa bir zihniyet biçiminden mi kaynaklanıyor, tartışılmalı.</p>

<p>Türkiye’de son yıllarda artan kadına ve çocuğa şiddet, kadın cinayetleri, tecavüz ve çocuk gelinler… Yürüyüşler yapıldı, yapılıyor; konuşmalar yapılıp konferanslar veriliyor ve önergeler sunuluyor Meclis’e. Artık mağdurların sesi daha gür çıksın diye birbirini hiç görmemiş ama aynı acıda birleşen insanlar sosyal medyada tek soluk olup sokaklara akıyor.</p>

<p>Ensest her yaştan kız ve erkek çocukları ilgilendiriyor. Anneleri tarafından tacize uğrayan erkek çocuklar da var. Ama yaygın olan, babanın ve abinin tacizine, tecavüzüne uğrayan kız çocuk vakası.</p>

<p>Türkiye Ensest Atlası’nı çıkaran Türkiye Kadın Dernekleri Federasyonu (TKDF) Başkanı Canan Güllü ve Uzman Dr. Psikiyatrist Aynil Yenel’le biraraya gelip “Ensest nedir? Neden konuşmuyoruz, utanıyor muyuz, korkuyor muyuz? Ne gibi çözüm önerileri var? Hükümetle ortak çalışmalar yapılacak mı?” sorularına cevap aradık. Bakın neler anlattılar…</p>

<p class="yildiz">* * *</p>

<p><b>Büşra Sanay</b>: Öncelikle bilinen ama konuşulmayan ya da fısıltıyla konuşulan ensest nedir?</p>

<p><b>Canan Güllü:</b> Aile içinde yaşanan taciz-tecavüz olaylarının toplu tanımıdır ensest. Ama biz, TKDF olarak ensesti babanın kız çocuğuna, annenin erkek çocuğuna yaptığı, birinci derecedeki akrabalar üzerinden giden bir olgu olarak tanımlıyoruz. Ancak aile içi dendiği anda kayınbabanın, dedenin, amcanın, erkek kardeşin abinin bir diğer cinse yaptığı, aile içinde yaşanan taciz ve tecavüzler olarak da görüyoruz.</p>
<p class="bosluk1"></p>

<p><b>Peki, aile içi cinsel istismar kavramı ensesti kapsamıyor mu?</b></p>

<p>Kesinlikle kapsamıyor. Hatta basitleştirilmiş haliyle geçiştirilmiş oluyor. Ensest,    gereği, babanın kız çocuğuna ya da çocuklarına yaptığı bir eylem ama anne ve baba tarafından erkek çocuklarına yapılanlar da var.</p>

<p class="bosluk1"></p>

<p><b>Neden saklanıyor? Neden konuşulmuyor? Ya da mağdur söylemekten neden korkuyor?</b></p>
<p><b>Dr.Avni Yenel:</b> Çok rahatsız edici bir konu bir kere. Konuşulduğunda gerçekten de aile yapısına kadar inen ve bütün toplumu, aile yapısını, toplumsal katmanları sorgulamayı gerektiren bir kavram. Bir de her platformda yasaklanmış olduğu için konuşulmayan bir kavram ensest.</p>


<h5 id="sigil_toc_id_2">“Burası Müslüman ülkedir, ensest olmaz”</h5>

<p><b>Ensest sadece Türkiye’nin değil dünyanın da sıkıntısı. Dünyada durum nedir? Ve neden yasaklanıyor konuşulması, çözüm yolları bulmaması?</b></p>

<p>C.G.: Aslına bakarsanız dünya bu konuda kendiyle yüzleşmiş durumda. Bazı ülkelerde ceza anlamında serbestlikler var. Ceza verilmiyor. Bazı ülkelerde, örneğin İngiltere’nin geçmişine baktığımızda arı kan elde edilmek üzere teşvik edilmiş ensest neredeyse. Ama bizde, yapanların utanmadığı, toplumunsa bunu örtbas ederek yapanlara destek sunduğu bir eylem modelidir. Oysa İslam dininin kaynaklarında ensest mubahtır diye bir cümle yok Ensestin varlığı devlet tarafından görünmemesini de garip karşılıyorum. Dört yıldır bu konuyla ilgilenen bir federasyonun başkanlığını yapıyorum, alanda yakaladığım, gözlemlediğim vakalar için bakanlıktan destek istemeye gittiğimde “Bu ülke Müslüman ülkedir, ensest olmaz” cevabıyla karşılaştım. BM’den kaynak istemeye gittiğimizde Sağlık Bakanlığı onaylasın diyoruz, Sağlık Bakanlığı raporlarından çıkarıyoruz Türkiye’nin ensestle ilgili karanlık yüzünü.</p>

<h5 id="sigil_toc_id_3">Kapatarak, bir ayıbı örtemezsiniz</h5>

<p><b>Cezai yaptırım konusunda hangi ülke daha katı?</b></p>

<p>C.G.: Cezai yaptırım hangisinde daha çok diye net bir cevap veremem ama İngiltere’de bir genişlik var bu konuda. İsveç’te tamamen serbest, Finlandiya’da kurallar var ve biz Finlandiya’yla çalışıyoruz. Destek aldık onlardan. Bizi dört yıl izlediler ve dördüncü yılımızda da onlarla yol arkadaşlığımız başladı. Umarım biz de bu süreç içinde önümüzdeki günlerde Sağlık Bakanlığı, Aile Bakanlığı, Milli Eğitim, Adalet Bakanlığı gibi kurumlardan destek alarak toplumun ana arterleri olarak belirlediğimiz aile hekimleri, rehber öğretmenler ve Adalet Bakanlığı çalışanlarıyla beraber bir rehabilitasyondan geçip, bunun bir cezai müeyyidesinin olması gerektiğini ortaya koyacağız.</p>

<p class="bosluk1"></p>

<p><b>Bu bilinç yerleşir de bir gün ensest biter mi?</b></p>

<p>A.Y.: Bitmez. Toplumun genelini eğittiğinizde, toplumsal düzeni değiştirdiğinizde, aile yapısını daha güçlendirdiğinizde belki yine bitmez ama eğitimli bir toplumda azalabilir. Tezimi cinsel istismara uğrayan çocuklar üzerine yaptım; bu süreçte birbirleriyle ilişkisi olmayan kırsal ortamlarda ve Türkiye’nin göç alan bölgelerinde toplumla entegre olamamış evlerde ensest vakasının daha çok olduğunu gördük. Önlemlerin başında bu ailelerin eğitim seviyesini yükseltmek vardır.</p>

<p class="bosluk1"></p>

<p><b>Sağlık Bakanlığı ve Milli Eğitim Bakanlığı’yla yapılacak bir çalışma bir ışık yakabilir mi bu anlamda?</b></p>

<p>C.G.: Kesinlikle. Aslına bakarsanız Türkiye’nin yaşadığı dönem itibariyle yeniden şekillenmesi gereken bir toplum yapısı var. Son elli yıla baktığımız zaman siyasi yapıdaki yozlaşma toplum bilincinin gelişmesi yönünde olmadı. Bu da araştırmayan, okumayan, her şeye inanan ya da erkek tarafından baskılanan bir kadın modeline doğru gidişi yarattı. Bu toplumsal gidişat, ensestin yarattığı felaketlerle beraber son dönemde aile içi şiddette de yansımalarını gösterdi. Türkiye’de 2014 yılında 294 kadın öldürüldü. Şiddetin 6 gün “çalıştığını”, sadece 1 gün “tatil yaptığını” ortaya koyuyor bu rakam. Yani şiddet 7 günün 6’sında eylemdeydi.</p>

<h5 id="sigil_toc_id_4">14-15 yaşında kızlar kardeşlerini doğuruyor!</h5>

<p><b>Bu gidişata karşı devlet ne yapıyor?</b></p>

<p>C.G.: Devlet sessiz kalıyor ve sessiz kalarak bu suça ortak oluyor. Kızlar babalarından çocuk doğuruyor ensest sonucunda. 14-15 yaşında enseste maruz kalmanın acı sonucudur bu. Türkiye’de eğer bir kız, babasından çocuk doğuruyorsa bu benim için kıyamettir. Önlemini alması gereken bir devlet vardır, önlem almış mıdır, hayır. 16 yaşında kadın olmuş bir çocuğu babasıyla aynı eve koyamadığın için yetiştirme yurduna koyuyorsun. Ama bir tarafta anne olmuş, annelik özellikleri gösteren küçük bir beden, bir tarafta, en güvendiği babası tarafından işgal edilmiş bir beden var. Bazı avukatlar kızın yaşını büyüterek davayı cezasızlık noktasına getiriyor. Özellikle İç Anadolu Bölgesi’nde bu çok yoğun bir şekilde yapılıyor. 90’lı yılların başında İstanbul’da bir mahkemede yaşanan konuşma şudur: Baba diyor ki, “Hakim bey, bahçenize diktiğiniz ağacın ilk meyvesini başkasına verir misiniz?” İnanabiliyor musunuz?</p>

<p>A.Y.: İncelediğim bir dosyada öyle hikâyeler vardı ki… Baba oğluna cinsel istismar uygularken anne, “Biraz daha dayan, ne olacak ki?” diyordu. Komşuların şahitliğinde verilmiş bir ifadeydi bu.</p>

<p>C.G.: Aynı cümleyi anne kızları için kullanıyordu. “Babanın ihtiyacını gider, ne olur, bak bize zarar verecek.” Ya da “Abindir ne olur, evlenene kadar yapmak zorundasın” gibi ifadeler kendinizi insanlıktan çıkmış gibi hissettiriyor.</p>

<p class="bosluk1"></p>

<p><b>Bu süreci geri çevirecek eylemler nedir? Neler yapılmalı?</b></p>

<p>C.G.: Bu çocukların sağlığını düzeltmek için psikologlar, çocuk sağlığı uzmanları devreye girecek, bunlar için merkezler açılması gerekecek. Bir sonraki adımın da kültür ve sanatla desteklenen terapinin devam etmesi olmalı.</p>

<h5 id="sigil_toc_id_5">Bana ne’ci mi olmak lazım?</h5>
<p><b>Devlet bir şey yapılmamasına gerekçe olarak neyi gösteriyorlar?</b></p>

<p>“Müslüman ülkede ensest yok, ensesti yüksek sesle söyleyen siyasi partiyi toplum dışlar” deniyor. Ama devleti temsil eden siyasi parti olarak siz var olanın üstünü kapatıyorsanız, ben size güvenmem zaten. Biz artık bunu gazete haberlerinde ve televizyonlarda söyler olduk. Tehdit telefonları da aldık. Peki, tehdide pabuç bırakıp kenara mı çekilelim? Bana ne’ci mi olmak lazım?</p>

<p class="bosluk1"></p>

<p><b>Hangi bölgelerde, hangi toplumsal kesimlerde daha sık gerçekleşiyor ensest?</b></p>
<p>C.G.: Ensest oranının belirli bir bölgeye ya da kesime mahsus olmadığını söyleyebilirim. Sadece ekonomik seviyeye ve eğitime de bağlı değil. Varlıklı ya da üniversite mezunu örnekler de var.</p>

<p class="bosluk1"></p>

<p><b>Mağdur neden bunu söylemekten korkuyor? Korkutuluyor mu?</b></p>
<p>C.G.: Toplum baskısı. Toplum tamamen dışlıyor ensest mağdurlarını. Bu toplum tecavüz eden adamların tecavüz ettiği kadınla evlenip mutlu olacağına inanan bir toplum. Mahkemelerde bile kadın kendisine tecavüz eden adamla evlensin, dava dosyaları azalsın deniyor.</p>

<h5 id="sigil_toc_id_6">Kadınlar öğrenilmiş çaresizlik içinde</h5>

<p><b>Ensestin göç alan bölgelerde de olduğunu söylediniz. Göç eden kadın yeni bir sosyal ortama giriyor şehre geldiğinde. Bu durumda da istismar devam ediyor mu?</b></p>

<p>A.Y.: Kadınlar göçle şehre gelseler bile topluma girebilecek bir serbesti kazanamıyorlar. Kadınlar evin içindeler, toplumla bütünleşmiş değiller. Kadınlar öğrenilmiş çaresizlik içinde. Erkekler tarafından korkutulmuşlar, toplum tarafından sindirilmişler. Türkiye’de kaçıngan, bağımlı kişilik özelliklerindeki annelerin çocukları daha çok enseste uğruyor.</p>

<p class="bosluk1"></p>

<p><b>Nasıl korkutuluyor anneler?</b></p>

<p>C.G.: Annelerin sosyal güvenceleri yok, ya çalışmıyorlar, ya da kayıt dışı işlerde çalışıyorlar. Ölümden ziyade ekonomik kazançları üzerinden tehdit ediliyorlar.</p>

<p>A.Y.: Kadınların tehditlerle baş etme mekanizmaları gelişmemiş. Çoğu ensest uygulayıcısı baba kendi benliğini bulamamış, uyuşturucu kullanan ve bazen çeşitli suçlarla cezaevine girip çıkmış, bir şekilde dışlanmış kişiler.</p>

<p class="bosluk1"></p>

<p><b>Enseste uğrayanlar sizinle nasıl iletişime geçiyor?</b></p>

<p>C.G.: Önce bir güven mekanizması oluşması lazım. Mağdurlar televizyonda, web sitemizde, gazetelerde görsel olarak bizi fark ettiklerinde güven mekanizmasının ilk halkası oluşuyor ve çoğu benimle irtibat kurmaya çalışıyor. Oraya da ulaşıyorlar.</p>

<h5 id="sigil_toc_id_7">Son dönemin moda deyimi: “Rızası dahilinde”</h5>

<p>C.G.: Son dönemde moda bir deyim var, rızası dahilinde diye. Hiçbir kız çocuğu ya da kadın rızası dahilinde enseste maruz kalmaz. Ensest cehaletin, yokluğun, hiçliğin dışavurumudur. Bunu yok etmek de toplumun boynunun borcudur. Sivil toplum olarak biz bu işe başladığımızdan beri birçok kez eleştiri ve tehditlere maruz kaldık ama hiçbir şey bizi yolumuzdan alıkoymadı.</p>

<p class="bosluk1"></p>

<p><b>Uzun süren çalışmalar sonucunda Türkiye Ensest Atlası’nı çıkardınız. Toplamda Doğu’da ve Güneydoğu’da daha fazla enseste rastlandığı, yaşandığı yönünde bir algı var. Ne dersiniz?</b></p>

<p>C.G.: Yanlış. Dernek olarak yola çıkarken başlattık Türkiye Ensest Atlası çalışmasını. Türkiye’de ensesti hep Güneydoğu ya da Doğu bölgeleriyle ilişkilendiriyorlar. Hatta bir il ismi bile telaffuz ediyorlar. Neye dayanarak? Mesela İstanbul’un nüfusu 16 milyon. Bu 16 milyonda olan vaka sayısını biliyor muyuz? Hayır. Gaziantep şehrini ele alalım; nüfusu 4 milyon diyelim. Bu kadar nüfuslu bir yerle İstanbul gibi bir nüfusun karşılaştırmalı analizi var mı elimizde? Yok. Ensest rakamını tespit etmekle elimize geçecek hiçbir şey de yok.</p>

<p class="bosluk1"></p>

<p><b>Zaten sonucu da sürekli değişecek bir atlas olacak bu…</b></p>

<p>C.G.: Öyle. Önemli olan Türkiye genelinde en asgariye indirmek, toplum bilincini geliştirmek. Ensesti engelleyebilecek konuma geldiğimiz gün kadına karşı şiddet de engellenmiş olacak.</p>

<p class="bosluk1"></p>

<p>Peki, Türkiye, ensest atlasını görmeye hazır mı sizce?</p>

<p>C.G.: Aslında hazır ve kendisiyle yüzleşmeye doğru gidiyor. Dört yıl önce bunu konuşamıyorduk. Bence çok büyük adımlar attık Türkiye’de. Bundan sonra da atılacaktır. Artık web sitemiz de var: <a href="http://www.aileicicinselsiddet.com">www.aileicicinselsiddet.com</a>. Mağdurlar oradan bize ulaşabilecek, derdini anlatabilecek, çözüm önerileri sunabilecekler. Türkiye Ensest Atlası’na da bu internet sitesinden ulaşılabilir. Aile içi şiddet hattında da, dava sürecini takip edebilecek birçok hukukçuyla işbirliğimiz var.</p>

<h5 id="sigil_toc_id_8">Çoğu mağdur çaresizlik ve tükenmişlik duygusu içinde</h5>

<p><b>Enseste uğramış kişinin ruh halinden biraz bahseder misiniz?</b></p>

<p>A.Y.: Çoğunda depresyon, tükenmişlik ve çaresizlik duygusu hâkim.</p>

<p class="bosluk1"></p>

<p><b>Ensest suçluları pedofil mi acaba?</b></p>

<p>C.G.: Farklı şeyler. O daha çok küçük yaştaki çocuklara ve dışarıdaki bütün çocuklara açık olan bir eylem. Hastalıktır ve tedavisi farklıdır. Pedofili için de şu an yasa gereği kastrasyonla ilgili bir çalışma var.</p>

<p class="bosluk1"></p>

<p>Peki, babanın kızına, abinin kardeşine ya da annenin oğluna yaptığı ensestten sonraki adımda hangi akraba öne çıkıyor?</p>

<p>C.G.: Özellikle dedeler. Bazen taciz boyutunda kalıyor, kimilerinde de tecavüz boyutuna gidiyor. Gece çocuk dedenin koynuna verilir, sakınca görülmez. Zaten bakkal amca da çocuğun yanağından makas alır, poposuna vurur; yadırganmaz. Özellikle geniş ailenin aynı evde yaşadığı koşullarda, cinsel dürtüler, anne baba cinselliği, çocukları kardeşlerine, kız kardeşlerine itebiliyor ya da dayıların, amcaların, babaların koynuna verilen çocukların hayatları karartılıyor. Ağızları kapatılıyor, neye uğradıklarını da bilmiyorlar.</p>

<h5 id="sigil_toc_id_9">“Kayınpederin elinden geçmeyen kadın var mıdır?” dedi biri</h5>

<p>Bir de kayınpederin tacizine, tecavüzüne uğrayan kadınlar var. Sayısı da düşündüğümüzden daha fazla. “Kayınpederin elinden geçmeyen kadın var mıdır?” demişti bir kadın. Bu çok tuhaf. Erken evliliklerde koca askere gidiyor, gelin evde kalıyor. 15 yaşında gelin, karşı çıkacak gücü yok, bir şey söylerse iftira atmış sayılır kayınpedere. Hatta sadece kayınpeder değil, kayınbiraderler de girer bu işin içine. Geçen yıl Van bölgesinde bir intihar olayı olmuştu, intihar dediler ama aslında bir hamilelik söz konusuydu. Kızın kocası askerdeydi, öyleyse hamilelik nereden gelmişti? Olayın ortaya çıkmaması için kızcağız bir şekilde zorunlu olarak intihara sürüklenmişti. Bunların üstünü kapatmamak, tersine afişe etmek lazım.</p>

<p>Bu anlamda savcılara, kaymakamlara çok iş düşüyor olayları araştırmak, ortaya çıkarmak açısından. Yaşların büyütülmesinin ve erken evliliğin önlenmesi gerek. 14-15 yaşında evli kız çocukları var, hastanelere gidip doğum yapıyorlar, bunların bildirilmesi lazım ama doktorlar tehdit ediliyor. Şiddetin seslerine tepkisiz kalan komşular müzik sesine tepki gösterirler, çok gürültü var diye. Böyle bir duyarsızlığın olduğu toplumda her türlü olayın gerçekleşebileceğini düşünüyoruz. Enseste göz yumanlar birer katildir.</p>

<p class="yildiz">* * *</p>

<p>TKDF Başkanı Canan Güllü ve Psikiyatrist Aynil Yenel’le yaptığım bu röportaj, Türkiye’nin gündemine bomba gibi düştü desem abartmış olmam. Röportaj yayına girdiği gün herkes her yerde bunu konuştu. Sonrasında sessiz sessiz ilerledi bu mülakatı okuyanların sayısı… Tüm sosyal medyada bu röportaj üzerine konuşuluyor, sözlüklerde sayfalarca yorum yapılıyordu fakat hiçbir televizyon kanalında bu röportaj üzerinden ensest meselesi gündeme getirilmiyordu. Oysa ensesti daha görünür, konuşulur kılmak caydırıcılık sağlayabilir. Yasaların caydırıcılığından bahsedebilmek pek mümkün görünmese de mahalle baskısı bazı durumlarda etkili olabilir. Dolayısıyla bütün bunların açıkça konuşuluyor olması gerekir. Çünkü sustukça artar, sustukça kanar, sustukça mikrop tüm vücudu kaplar…</p>

<p>Canan Güllü röportajı yayına girdikten sonra bana sayamadığım kadar çok e-posta geldi. İnsanlar çocukken nasıl enseste maruz kaldıklarını anlatıyordu. Okuduklarımı sindirmekte zorlanıyordum. Fakat hepsi gerçekti ve bu insanların geçmişlerinde çok travmatik olaylar yaşanmıştı. Acıydı ama önemli olan halen yaşıyor olmalarıydı, hayata tutunmalarıydı, kendilerini yitirmemeleriydi… Tüm olanları idrak etme, toparlanma ve yaralarını sarma süreçleri elbette çok acıydı, hatırlamak bile istemiyorlardı belki ama bu, onların gerçeğiydi. Daha doğrusu mecbur bırakıldıkları yaşantılardı. Kim isterdi ki hayatının karartılmasını? Hem de en güvendiği kişi tarafından… Konuştuğum mağdurlardan duyduklarım tam da bunu teyit ediyordu: “Bunu yaşadım, tamam kabul edilemez bir şey. Ama keşke babam olmasaydı bunu yapan ya da abim olmasaydı.” Çünkü en yakınları böyleyse gerisini düşünemiyor ve uzaklara dalıp gidiyorlardı. Haklıydılar. Düşünsenize, evinizin çatısı yok. Evinizin duvarı yok. Eviniz yok… Her gün üşüyorsunuz. Her gün üstünüze yağmur, kar yağıyor. Güneş yakıyor sizi. Sığınağınızı kaybetmişsiniz. Size sormadan çocukluğunuzu çalmışlar… Düşünsenize, evsiz kalmışsınız…</p>

<p>Söyleşi talebim için bana geri dönenler arasında 40 yaşında bir erkek de vardı, 25 yaşında bir kadın da… Kimi erkek ilkokul yıllarında yaz tatillerinde çalıştığı fırın sahibi tarafından gördüğü tacizi anlatıyordu. Kimi de amca oğlunun tacizini… Yaşadıkları travmadan sonra toparlanamadıklarını ve insanlara karşı güvenlerini yitirdiklerini…</p>

<p>Artık bu konuyla ilgili çalışmaların artırılması, yasaların düzenlenmesi ve en azından “ensest” kelimesinin yasaya girmesi gerekiyor. Ayrıca, verilen cezaların caydırıcı hale getirilmesi için yasaların da revize edilmesi gerektiği görüşündeyim.</p>

<p class="bosluk1"></p>
<p class="atif">Eğer yaşadıysan susma, korkma…</p>
<p class="atif">Mağdursun, suçlu değil!</p>
<p class="atif">İştirak ettirmedin,</p>
<p class="atif">azmettirmedin,</p>
<p class="atif">konuşmazsan hayattan koparsın,</p>
<p class="atif">iyileşemezsin …</p>
<p class="atifb">Susma, korkma…</p>
<p class="atif"><b>www.aileicicinselsiddet.com</b></p>
<p class="atif"><b>(0212) 656 96 96</b></p>
</body>
</html>