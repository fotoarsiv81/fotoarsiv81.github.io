<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-21.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5-21.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-23">22</p>

      <p class="paragraf para-style-override-13"><span class="char-style-override-2">B</span><span>ilmek istediğimizi öğrenmiştik. Tibby beş hafta boyunca yakında bir yere kamp kurmuş, abur cubur yemiş, sokak kedileriyle hoplayıp zıplamış ve çağrılarımı duymazdan gelmişti.</span></p>

      <p class="paragraf para-style-override-14"><span>İyi ama niye?</span></p>

      <p class="paragraf para-style-override-14"><span>Bir Numaralı Kedilere Fısıldayan, Tibby’nin o kadar uzun süre eve o kadar yakın bir yerde kaybolması kafa karıştırıcı,” dedi.</span></p>

      <p class="paragraf para-style-override-14"><span>Üzgün üzgün, “Kayıp değilmiş,” dedim. “Anlaşılan bir süre uzaklaşmak istemiş.”</span></p>

      <p class="paragraf para-style-override-14"><span>Kedilere Fısıldayanlar ciddi ifadelerle başlarını salladılar. “Kediler yaşadıkları yeri sevmezse başka bir eve geçer,” diye açıkladılar ve Karam isimli kedinin onlara bu şekilde geldiğini anlattılar. Kedinin sahiplerinin bir yılanı, tam olarak söylemek gerekirse evde istediği gibi gezen kocaman bir anakondası varmış ve bu durum Karam’ın canına yetmiş. Kedilere Fısıldayanlar onu evine teslim ediyormuş, ama Karam birkaç saat içinde yeniden kapıda bitiyormuş.</span></p>

      <p class="paragraf para-style-override-14"><span>İki Numaralı Kedilere Fısıldayan, “Kediler seçer,” dedi, sesi yumuşaktı.</span></p>

      <p class="paragraf para-style-override-14"><span>“İyi de benim anakondam yok ki,” diye sızlandım.</span></p>

      <p class="paragraf para-style-override-14"/>

      <p class="paragraf para-style-override-14"><span>Toplantımız sona ermek üzereydi ki Wendy, “Komşularımızla konuşmak yerine teknolojiyle o kadar vakit kaybetmiş olmamız ne kötü,” dedi. Mahcup mahcup başımı eğdim.</span></p>

      <p class="paragraf para-style-override-14"><span>Bir Numaralı Kedilere Fısıldayan, “Ah, eskiden ben de çok utangaçtım,” dedi. “Derken on yıl önce öğretmen oldum, şimdi mahallede geziniyor, insanlarla konuşuyorum. Ama San Francisco gerçekten soğuk bir yer olabiliyor. İnsanlar evlerinden çıkmıyor burada. Verandamız da yok, o yüzden kaynaşmak zor.”</span></p>

      <p class="paragraf para-style-override-14"><span>Sırayla her bir Kedilere Fısıldayan’ı başımı sallayarak onayladım. “Evet,” dedim. “Eh, nihayet insanlarla konuştuğuma memnunum. Yoksa sizinle tanışamazdım.”</span></p>

      <p class="paragraf para-style-override-14"><span>Kedilere Fısıldayanlar gitmek üzere ayaklandı. Ama aklımda hâlâ son bir soru vardı. Tibby, son el ilanları Şüpheli Bölge’deki posta kutularına bırakıldıktan hemen sonra evde yemeye başlamıştı. Acaba Kedilere Fısıldayanlar notumuzu görmüş, etkilenmiş ve ona yemek vermeyi kesmiş olabilirler miydi? Soruyu kafamda hazırlamaya başlamıştım.</span></p>

      <p class="paragraf para-style-override-14"><span>İyi de bunun önemi var mıydı? Kedimin kendi isteğiyle evi terk ettiği ve evden uzak durduğu gerçeği değişmiyordu. Kedilere Fısıldayanlara baktım, kaşlarımı çattım. İlanımızı aldılarsa bütün hikayeleri şüphe altında kalacaktı. Hikayeleri şüpheliyse de…</span></p>

      <p class="paragraf para-style-override-14"><span>İnkarıma biraz daha yapışıp kalabilirdim. Belki Tibby Antarktika’ya ya da rumspringa’ya gitmişti, belki kedice gezmeye çıkmıştı. Belki bir yerde kısılıp kalış, kaçırılmış ya da beyin yıkama işlemine tabi tutulmuştu.</span></p>

      <p class="paragraf para-style-override-14"><span>Wendy bana baktı. Kedilere Fısıldayanlar bana baktı. Wendy yüzümde bir şey görmüş olacak ki, gözlerini kıstı.</span></p>

      <p class="paragraf para-style-override-14"><span>Tam sona yaklaşırken saplantını unutacaksan, saplantılı bir araştırmanın ne faydası vardı? Hiç. Bir zamanlar tanıdığımı sandığım (umduğum) kediye tutunmak için son şansım bu değil miydi? Evet. Hakikat her şeyden önemli değil miydi? Kesinlikle. Ben de iyice eşeledim ve bir an sonra Hakikati anladım.</span></p>

      <p class="paragraf para-style-override-14"><span>“Tibby ile ilgilendiğiniz için teşekkür ederim,” dedim. “Çok teşekkür ederim.”</span></p>
    </div>
  </div>
</body>
</html>
