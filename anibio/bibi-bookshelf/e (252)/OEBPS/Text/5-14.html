<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-14.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5-14.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-16">15</p>

      <p class="paragraf para-style-override-13"><span class="char-style-override-3">T</span><span>aşkın duygular yatıştığında haritaya daha yakından baktık. Evet, Tibby yakınlarda bir yere gitmişti. Ama tam olarak nereye? Olasılıklar üç evlik bir sırayı kapsıyordu. Arka bahçeler bitişik olduğundan, dikkate alınması gereken toplam altı ev vardı. Wendy o alanı Şüpheli Bölge diye işaretledi.</span></p>

      <p class="paragraf para-style-override-14"><span>“Bütün kapıları çalmalıyız,” dedi. “İnsanlarla yüz yüze konuşacak, sorular sorup cevaplar alacağız.”</span></p>

      <p class="paragraf para-style-override-14"><span>Wendy son birkaç ayda değişmişti. Kedilere ilgisiz bir insan olmaktan çıkıp kedici olmuştu. Yakında dört dörtlük bir kediciksevere dönüşecekti. O anda da araştırmamızın selametini düşünüyordu. Yine de planına hararetle karşı çıktım. Hassas bir dönemdi. Yaklaşmıştık ve bu fırsatı boşa harcayamazdık.</span></p>

      <p class="paragraf para-style-override-14"><span>“Onları köşeye kıstırmak için yalnızca tek bir şansımız var. Ondan sonra avukat tutar ve tek kelime bile etmezler,” dedim. Yaralandıktan sonra televizyon izleme konusunda aşırıya kaçmıştım. Artık polis usulleri konusunda uzmandım.</span></p>

      <p class="paragraf para-style-override-14"><span>Wendy, “Ee, bir sonraki adım ne o zaman?” diye sordu.</span></p>

      <p class="paragraf para-style-override-14"><span>Karanlık bir ifadeyle, “Sinirlerini bozacağız,” dedim. “Karmaşık psikolojik baskı uygulayacağız.”</span></p>

      <p class="paragraf para-style-override-14"><span>Wendy bana doğru eğildi, ilgilenmişti.</span></p>

      <p class="paragraf para-style-override-14"><span>“Tamam,” dedi ve bekledi.</span></p>

      <p class="paragraf para-style-override-14"><span>İyice rahatlasın diye ona zaman tanımak amacıyla durakladım. Aslında dramatik bir etki yaratmak için duraklamıştım ya, neyse. Sonra, “Bir el ilanı yazacağız,” dedim.</span></p>

      <p class="paragraf para-style-override-14"><span>Wendy uzun bir süre bana baktı.</span></p>

      <p class="paragraf para-style-override-14"><span>“Yani Tibby’nin kayıp olduğu bütün o haftalar boyunca telefon direklerine asıp posta kutularına attığımız kağıt parçaları gibi bir şeyi mi kastediyorsun?” diye sordu.</span></p>

      <p class="paragraf para-style-override-14"><span>“Evet!” diye bağırdım, beni anladığına sevinmiştim. “O altı ev için birer el ilanı yazıp posta kutularına bırakacağız.”</span></p>

      <p class="paragraf para-style-override-14"><span>“Peki karmaşık psikolojik baskı tam olarak nerede başlıyor?” Yalnız aptal değil aynı zamanda sağır da olma ihtimalime karşı her kelimeyi dikkatle vurguluyordu.</span></p>

      <p class="paragraf para-style-override-14"><span>Elimi sallayarak, “Orasını bana bırak,” dedim. “Görürsün.”</span></p>
    </div>
  </div>
</body>
</html>
