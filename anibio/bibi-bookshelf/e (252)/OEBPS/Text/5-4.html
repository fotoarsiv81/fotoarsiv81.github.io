<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5-4.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-6">5</p>

      <p class="paragraf para-style-override-13"><span class="char-style-override-2">T</span><span>ibby’nin İzinde operasyonu için atılacak ilk ve bariz adım, günah yuvasına kadar Tibby’yi takip etmekti.</span></p>

      <p class="paragraf para-style-override-13"><span>Sıkılı dişlerimin arasından, “Günah yuvası,” dedim. Kafamda canlandırıyordum: Tibby altın rengi bir yastığın üstünde uyuyor, boş tonbalığı kutuları rom şişeleri gibi ortalığa dağılmış, genç kediler etrafta takılıyor.</span> <span>Hayalimde zırt pırt palmiye yaprağından devasa bir yelpaze hatırı sayılır dalgalar yaratarak yukarı aşağı sallanıyor, Tibby’nin güneş ışıklarının benekler oluşturduğu kürküne hafif bir esinti gönderiyordu.</span></p>

      <p class="paragraf para-style-override-14"><span>“GÜ-NAH Yu-VA-sı,” dedim tekrar, vurguyu değiştirmiştim; sanki öyle yaparak yeni ve şaşırtıcı bir şey söylüyordum.</span></p>

      <p class="paragraf para-style-override-14"><span>Wendy, “Şey,” dedi. “Beş hafta boyunca kaldığı yeri mi kastediyorsun? Oraya yeniden gideceğini nereden biliyorsun ki?”</span></p>

      <p class="paragraf para-style-override-14"><span>Bilmiyordum. Emin değildim. Ama bazı işaretler vardı. Birincisi, Tibby evde yemek yemiyordu. Yine de kürkü parlaktı ve bir panterinkini andıran vücut ölçüleri yerindeydi. İkincisi, yüzünde gizli işler çevirip yakalanmamayı başaran bir kocanın o kendini beğenmiş, kibirli ifadesi vardı. O ifadeyi daha önce bizzat tecrübe etmemiştim, çünkü hiç kocam olmamıştı, ama televizyondaki</span> <span class="char-style-override-16">One Life to Live</span> <span>ve</span> <span class="char-style-override-16">As the World Turns</span> <span>pembe dizilerinde o kadar çok görmüştüm ki, şıp diye tanırdım.</span></p>

      <p class="paragraf para-style-override-14"><span>“Bak,” dedim elimle işaret ederek. “Gördün mü?”</span></p>

      <p class="paragraf para-style-override-14"><span>Wendy ona dikkatle baktı, ama göremedi.</span></p>

      <p class="paragraf para-style-override-14"><span>Tabii o kıdemli bir kedi sahibi değildi, o nedenle anlayamaması normaldi.</span></p>

      <p class="paragraf para-style-override-14"><span>“İnan bana,” dedim. “Tibby biraz aganiginin keyfini sürüyor.”</span></p>

      <p class="paragraf para-style-override-14"><span>Yüzü,</span> <span class="char-style-override-16">aganigi mi</span><span>? dese de, Wendy başıyla onaylamakla yetindi, ilaç listeme kaçamak bakışlar attı ve başka bir şey söylemedi.</span></p>

      <p class="paragraf"><span>vWendy araştırma seferine yüzde yüz gönüllü değildi, ama karşı da koymayacaktı. Tibby ile Fibby’yi seviyordu. Ama onlarla bebek gibi konuşacak kadar sevmiyordu. Kedisel her cümlede “kedi” yerine “kedicik” diyecek kadar da sevmiyordu onları. Tibby’nin nereye ve neden gittiğine kafayı takacak kadar da. Ama seviyordu işte. O nedenle de yardım etmek istiyordu. İyi de bir kediyi nasıl takip edebilirsiniz? Kedi, evcil hayvanların en ele avuca sığmazıdır. Binlerce yıllık genetik kodlama onlara açelyaların arasına karışmayı, bahçe cücelerinin arkasında kıpırtısızca yatmayı, çitlerin üstünden süzülüp gitmeyi ve sinsice bankların altına sokulmayı öğretmiştir. O esnada, ben koltuk değneği kullanıp ağrı kesici içiyordum.</span></p>

      <p class="paragraf para-style-override-14"><span>Wendy düşünceli düşünceli, “Onun gittiği yere biz gidemeyiz,” dedi. “Ama teknoloji gidebilir.”</span></p>

      <p class="paragraf para-style-override-14"><span>İşte bu yüzden çok geçmeden kendimi bir “casus dükkanında,” aslında video kamera olan kağıt mendil kutularıyla dolu rafların, ses kayıt cihazı olan dolmakalemlerin, pirinç muştaların, şok tabancalarının, testere dişli kocaman düello bıçaklarının yanından topallayarak geçerken buldum. Başka zaman olsa bu cephane zımbırtıları merakımı uyandırırdı, ama bugün değil. Bugün özel bir vazifem vardı.</span></p>

      <p class="paragraf para-style-override-14"><span>Sivilceli suratlı genç dükkan çalışanına, “Takip cihazına ihtiyacım var,” dedim. “Anlarsınız işte, izleyen bir şeye.”</span></p>

      <p class="paragraf para-style-override-14"><span>Çalışan, tembel bir edayla, “Onlardan var elimizde,” dedi. Sanki benden önce bir milyon ihanete uğramış kadın gelmişti oraya. “Size GPS lazım, yani küresel konumlandırma sistemi.” Uzaktaki duvara dayanmış bir camlı dolabı gösterdi ve onu izlemem için eliyle işaret etti.</span></p>

      <p class="paragraf para-style-override-14"><span>Yanına gittiğimiz camlı dolap, akvaryum gibi ışıklandırılmıştı; içinde de antenlerle, ekranlarla, mıknatıslarla ve bağlama kayışlarıyla donatılmış her büyüklükte ve her biçimde GPS cihazı yüzüyordu. İnsanın eşinin cüzdanına bırakıvereceği GPS cihazları da vardı, zırhlı araç soygunu durumunda para torbalarının içine yerleştirilebilecek olanları da. Bilgilendirici etiketlerde uzun model numaralarının yanı sıra “tek tıkla uydu bağlantısı”, “entegre anten” ve “harici bellek” vaatleri yer alıyordu. Genç çalışan, ağır görünümlü koca bir kutuyu raftaki yerinden alarak saygıyla bana uzattı.</span></p>

      <p class="resim"><img alt="19.png" class="image" height="466" src="../Images/19_fmt.jpeg" width="318"/></p>

      <p class="paragraf para-style-override-14"><span>“Yetmiş iki saat pil ömrü, internet sitesinden canlı takip ve tutturmak için mıknatıs,” diye açıkladı. Fiyat etiketine bir göz attım. 1500 dolar.</span></p>

      <p class="paragraf para-style-override-14"><span>“Ben biraz daha ucuz bir şey arıyorum,” dedim ve dolaba doğru sendeledim. “Bir de küçük olması lazım. Çok küçük.”</span></p>

      <p class="paragraf para-style-override-14"><span>Ama bana gösterdiği bütün GPS cihazları çok büyüktü.</span></p>

      <p class="paragraf para-style-override-14"><span>Delikanlı son cihazı da kaldırırken, “Cihazı ne amaçla kullanacağınızı bilirsem size daha iyi yardımcı olabilirim,” dedi. Sesi hassas durumlar için eğitilmiş olanların tarafsız tonunu korusa da gözleri onu ele veriyordu. Gözleri koltuk değneklerimde gezinip kafamdaki yaraya çıkıyor, oradan da yeniden bacağımdaki kocaman alçıya iniyordu. Ne düşündüğünü biliyordum. Kötü erkek arkadaş? Dayakçı koca? Metresle bir yüzleşme?</span></p>

      <p class="paragraf para-style-override-14"><span>Boğazımı temizledim.</span></p>

      <p class="paragraf para-style-override-14"><span>“Şey,” dedim. “Yani…”</span></p>

      <p class="paragraf para-style-override-14"><span>Çocuk beklentiyle bana baktı.</span></p>

      <p class="paragraf para-style-override-14"><span>Sonunda, “Anlayacağınız,” demeyi başardım. “Kedimi takip etmem gerekiyor.”</span></p>

      <p class="paragraf para-style-override-14"><span>Görevli başta anlamadı. Herhalde fısıldayarak konuştuğum için.</span></p>

      <p class="paragraf para-style-override-14"><span>“Kedi,” dedim. “K-E-D-İ.”</span></p>

      <p class="paragraf para-style-override-14"><span>Boş bakışlar.</span></p>

      <p class="paragraf para-style-override-14"><span>“Bunu çok kısa boylu ve aşırı tüylü bir kocayı takip etmek olarak düşünün,” dedim.</span></p>

      <p class="paragraf para-style-override-14"><span>Derken görevlinin gözleri parladı. “Kedi!” Burada, casus dükkanında çok hikaye dinlemişti, ama bunu daha önce hiç duymamıştı. “Vay canına! Ah, evet! Şey, internete bakın,” diye bağırdı. “Orada bir sürü cihaz var. Kedi için de bir şey bulunacağına eminim. Mutlaka vardır.”</span></p>

      <p class="paragraf para-style-override-14"><span>Yeni dostum haklı çıktı. Kabataslak çizimlerle dolu, güç anlaşılır bir İngilizceyle yazılmış bir internet sitesinde nihayet çok küçük bir GPS cihazı buldum. Bir adam garajında yapıyordu bunları. Kediler için.</span></p>

      <p class="paragraf para-style-override-14"><span>Demek ki bu adam yalnızca azimli bir mühendis değildi, aynı zamanda ruh ikizimdi.</span></p>

      <p class="paragraf para-style-override-14"><span>Siparişi verdim.</span></p>

      <p class="resim"><img alt="20.png" class="image" height="152" src="../Images/20_fmt.jpeg" width="191"/></p>

      <p class="paragraf para-style-override-14"><span>Kedi Takipçisi geldi. Mavi kauçuktan bir kabın içine yerleştirilmiş, sağlam görünüşlü, beyaz, küp şeklinde bir plastikti. Cadılar Bayramı şekerlemesinden çok az daha büyük, iki kat daha ağırdı; onun kadar da derli toplu, sade bir görüntüsü vardı. 20 gram ağırlığıyla casus dükkanındaki herhangi bir cihaza göre en azından üçte bir oranında daha hafifti. Ön tarafta bir düğme ve çeşitli şekillerde göz kırpan, elimizdekinin ortalama büyüklükteki herhangi bir memeli beynini yaya bırakabilecek çetrefilli bir cihaz olduğu konusunda bize güvence veren iki de ışık vardı. Biri kırmızı, biri de mavi. Tibby’yi aramaya koyulduk.</span></p>

      <p class="paragraf para-style-override-14"><span>Tibby halıya yayılmış horluyordu. Wendy ile beni görünce başını kaldırdı; kocaman sahte gülümsemelerimizden ve ağır çekim hareketlerle yaklaşmamızdan, mırıldandığımız saçma sapan sözlerden, tavana, duvara, ondan başka her yere bakmamızdan şüphelenmedi. Ona ne kadar güzel, ne kadar akıllı, ne kadar harika bir kedicik olduğunu söyledim. Cihaz en ufak bir aksilik çıkmadan tasmasına takıldı.</span></p>

      <p class="paragraf para-style-override-14"><span>Tibby değişmişti. Artık yarı kedi, yarı astronottu; yanıp sönen kırmızı-mavi ışıkları bıyıklarını aydınlatan bir gösterge tablosu boynundan sarkıyordu. Wendy ile bakışıp birbirimizi sessizce tebrik ettik, sonra Tibby’ye dikkatle baktık. Tuhaf bir şey olduğunu fark edecek miydi? Ama kedim istifini bozmamıştı, bize muhabbetle bakıyordu.</span></p>

      <p class="paragraf para-style-override-14"><span>Bu mühim anı kayıt altına almak için birkaç fotoğraf çektim.</span></p>

      <p class="paragraf para-style-override-14"><span>Tibby ayağa kalkıp gerindi.</span></p>

      <p class="resim"><img alt="21.png" class="image" height="387" src="../Images/21_fmt.jpeg" width="239"/></p>

      <p class="paragraf para-style-override-14"><span>Kapıya doğru gitti.</span></p>

      <p class="paragraf para-style-override-14"><span>Eşikte durakladı, sonra koridor boyunca ilerleyip salına salına merdivenlerden aşağı yöneldi.</span></p>

      <p class="paragraf para-style-override-14"><span>“Tamam,” dedim. Çocuğunu anaokulundaki ilk gününe yollayan ana-babalar gibi gururlu ve perişan halde orada durduk.</span></p>

      <p class="paragraf para-style-override-14"><span>Tibby’nin kuyruğu aşağıda gözden kaybolurken, “Şimdi ne yapıyoruz?” dedim.</span></p>

      <p class="paragraf para-style-override-14"><span>Wendy, “Bekliyoruz,” diye cevap verdi.</span></p>

      <p class="resim"><span class="char-style-override-17"><img alt="22.png" class="image" height="382" src="../Images/22_fmt.jpeg" width="281"/></span></p>
    </div>
  </div>
</body>
</html>
