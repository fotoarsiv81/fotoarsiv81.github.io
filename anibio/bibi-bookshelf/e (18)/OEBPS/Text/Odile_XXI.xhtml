<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XXI</h1>

  <p style="text-align: justify;">Yılın sonuna doğru, Odile ile François'nın evlendiklerini öğrendim. Acılı bir andı bu, ama derdin bundan böyle çaresiz olduğunu kesinlikle öğrenmem, yaşama cesaretini bulmama yardım etti daha çok.</p>

  <p style="text-align: justify;">Babamın ölümünden beri, kâğıt fabrikalarının yönetim biçimini çok değiştirmiştim. Daha az uğraşıyordum işlerle, boş zamanım daha çoktu. Bu da evliliğimin beni uzaklaştırdığı gençlik arkadaşlarımı, özellikle de şimdi Danıştay’da bulunan André Halff ı yeniden bulmamı sağlamıştı. Bertrand’ı da görüyordum bazı bazı, süvari teğmeniydi, Saint-Germain garnizonunda bulunuyor, pazarlarını geçirmek için Paris’e geliyordu. Kaç yıldır bıraktığım okumalara, incelemelere yeniden başlamaya çalıştım. Sorbonne’da, Collège de France’da dersleri izledim. Çok değişmiş olduğumu anladım böylece. Bir zamanlar yaşamımı dolduran sorunların şimdi beni ilgilendirmekten ne denli uzak olduklarını gördükçe şaşırıyordum. Maddeci mi, yoksa ülkücü mü olduğumu gerçekten bunaltıyla düşünmüş müydüm? Her türlü doğaötesi çocuksu bir oyun gibi geliyordu şimdi bana.</p>

  <p style="text-align: justify;">Söylemiştim size, o sıralarda, erkek dostlardan çok, birkaç genç kadınla görüşüyordum. Öğleden sonra, saat beşe doğru büromdan ayrılıyordum. Toplantılara eskisinden çok daha fazla gidiyor, hatta hüzünle (belki de onun anısını bulmak için) bir zamanlar Odile’in bana zorla benimsetmeye çalıştığı hazları aradığımı görüyordum. Marceau caddesinde tanıdığım birçok kadın, yalnız, oldukça da serbest olduğumu bildiklerinden, beni evlerine çağırıyorlardı. Cumartesi akşamları, saat altıda, Hélène de Thianges’a gidiyordum, her hafta bu gün kabul ediyordu konuklarını. Eure milletvekili olan Maurice de Thianges kendi grubundan insanlar getiriyordu. Politikacıların yanında, yazarlara, büyük işadamlarına da rastlanıyordu, öyle ya, Hélène’in babası, M. Pascal Bouchet, sanayiciydi, ikinci kızı Françoise’ı da yanma alıp Normandiya’dan gelir, kimi cumartesi toplantılarına katılırdı. Salonun bütün bu sürekli konukları arasında büyük bir yakınlık vardı. Burada bir genç kadının yanına oturup onunla duygu incelikleri üzerinde söyleşiye dalmaktan hoşlanıyordum. Hâlâ sızlıyordu yaram, ama Odile’i de, François’yı da hiç aklıma getirmeden geçirdiğim koca günler oluyordu. Bazı bazı onlardan söz edildiğini duyuyordum; Odile şimdi Madam de Crozant adını taşıdığı için, benim karım olduğunu bilmeyen ve kentin güzeli olarak ün saldığı Toulon’da onunla karşılaşıp da hakkında birtakım öyküler anlatanlar oluyordu. O zaman Hélène de Thianges onları susturmaya ya da beni götürmeye çalışıyordu, ama ben dinlemekte dayatıyordum.</p>

  <p style="text-align: justify;">Çok iyi geçindiklerine inanılmıyordu genellikle. Yvonne Prevost sık sık Toulon’da kalmak fırsatını bulmuştu, bildiklerini içtenlikle anlatmasını rica ettim ondan. Üstü kapalı bir biçimde:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">“Açıklaması çok güç,” dedi. Az gördüm onları... Bana kalırsa, evlendikleri dakikada bile, bir kusur işlediklerini her ikisi de biliyordu. Gene de seviyor adamı. Bunu size söylediğim için özür dilerim, Marcenat, ama ne yapayım, soruyorsunuz. Hiç kuşkusuz, kendi sevgisi adamın sevgisinden çok daha fazla; ne var ki, gururlu bir kadın; bunu göstermek istemiyor. Evlerinde bir yemek yemiştim. Çok acıklıydı. Anlıyor musunuz? O sizi hayran bırakan, bazı bazı biraz safça görünen cici sözlerini söylüyor. François da tersliyordu... Kimi zaman öyle kabalaşıyor ki. İnanın, üzüyordu beni Odile’in durumu. Onun hoşuna gitmeyen, onunla ne pahasına olursa olsun ilginç bulduğu konuları konuşmaya çalıştığı görülüyordu... Elbette iyi konuşamıyordu, François da sinirli ve küçümseyici bir havayla, “Evet, Odile, evet dedik ya,” diye yanıtlıyordu, Roger de, ben de üzülüyorduk onun için.”</p>
    </blockquote>
  </blockquote>

  <div>
    <p style="text-align: justify;">Bütün 1913-14 kışı kadınlarla ufak tefek dolaplar çevirmelerle, gerçek bir zorunluk olmadan yapılan iş yolculuklarıyla, hiçbir zaman derinleştirilmeyen incelemelerle geçti. Hiçbir şeyi ciddiye almak istemiyordum; düşüncelere ve yaratıklara çekine çekine dokunuyordum, yitirince acı çekmeyeyim diye yitirmeye hazır bekliyordum hep. Mayıs ayına doğru, Hélène de Thianges konuklarını bahçesinde ağırlamaya başladı. Kadınlar için çimenlere minderler atıyor, erkekler de otlar üzerine oturuyorlardı. Haziran ayının ilk cumartesi, burada, rahip Cénival’in çevresinde toplanmış, keyifli bir politikacı ve yazar topluluğu buldum. Hélène’in küçük köpeği gelip ayakları dibine yatmış, o da büyük bir ciddilikle:</p>
  </div>

  <p style="text-align: justify;">“Sayın rahip, hayvanların da ruhu var mıdır? Yoksa, aklım ermez. Nasıl? benim o kadar acı çekmiş olan köpeğim...,” diyordu.</p>

  <p style="text-align: justify;">“Evet, elbette, madam, neden onların da ruhu olmasın?” dedi rahip. “Küçücük bir ruhları vardır.”</p>

  <p style="text-align: justify;">“Çok uygun bir görüş değil bu,” dedi biri, “kafa karıştırıcı bir şey.”</p>

  <p style="text-align: justify;">Ben bir Amerikalı kadınla, Béatrice Howell’le, biraz uzağa oturmuştum; konuşmayı dinliyorduk.</p>

  <p style="text-align: justify;">“Ben hayvanların da ruhu olduğundan kuşku duymuyorum,” dedi. “Gerçekte, bir fark yok aramızda... Az önce düşünmüştüm bunu. Öğle sonunu Jardin d’Acclimatation’da geçirdim. Hayvanları çok severim, Marcenat.”</p>

  <p style="text-align: justify;">“Ben de,” dedim. “Bir gün birlikte gidelim mi oraya?” “Memnunlukla.. Ne diyordum? Ha! Evet: Öğleden sonra otaryalara bakıyordum. Çok severim onları, çünkü ıslak lastik parçalan gibi parlarlar. Suyun altında halkalar çizerek dönüyor, her iki dakikada soluk almak için başlarını çıkarıyorlardı, ben de onlara acıyordum: “Zavallı hayvancıklar, ne tekdüze bir yaşamları var,” diyordum içimden, Sonra düşündüm: “Ya biz? Biz ne yapıyoruz? bütün hafta suyun içinde dönüyoruz, sonra, cumartesi saat altıya doğru Hélène de Thianges’da başlarımızı çıkarıyoruz, sonra, salı günü Düşes de Rohan’da, Madeleine Lemaire’de, pazar günü de Madam de Martel’de... aynı şey yaptığımız. Siz de böyle düşünmüyor musunuz?”</p>

  <p style="text-align: justify;">Bu sırada, binbaşı Prévost’la karısının bahçeye girdiklerini gördüm; ciddi havaları dikkatimi çekti. Kaygılı bir biçimde ve sanki bahçenin çakıl taşlan ayaklarının altında kırılacakmış gibi yürüyorlardı. Hélène onlara merhaba demek için kalktı. Ben de ona bakıyordum, çünkü bir insanı karşılarken gösterdiği zarif canlılık hoşuma giderdi. “İnsanların üzerine şöyle bir konmasıyla havalanması bir olan, ak bir kelebeği andırıyorsunuz,” derdim hep ona.</p>

  <p style="text-align: justify;">Prévostlar ona bir öykü anlatmaya başladılar, yüzünün ciddileştiğini gördüm. Huzursuzlukla çevresine baktı, beni görünce, gözlerini başka yana çevirdi. Birkaç adım uzaklaştılar.</p>

  <p style="text-align: justify;">"Prévostlar’i tanır mısınız?” dedim Béatrice Howell'a.</p>

  <p style="text-align: justify;">"Evet,” dedi; “Toulon’da evlerine gitmiştim. Çok güzel bir eski evleri var... Toulon rıhtımlarını severim. Deniz ve o eski Fransız evleri... Çok güzel bir karışım."</p>

  <div>
    <p style="text-align: justify;">Şimdi birkaç kişi daha katılmıştı Hélène’le Prévostlar’a. Bir halka oluşturmuşlar, oldukça yüksek sesle konuşuyorlardı, adımı işitir gibi oldum.<br /></p>
  </div>

  <p style="text-align: justify;">“Ne oluyor bunlara?” dedim Mrs. Howell'a. “Gidip bakalım.”</p>

  <p style="text-align: justify;">Kalkmasına, giysisine yapışmış birkaç otu silkmeye yardım ettim. Hélène de Thianges bizi gördü, yanıma geldi.</p>

  <p style="text-align: justify;">Özür dilerim,” dedi Béatrice’e, “Marcenat’ya bir şey söyleyecektim... Dinleyin,” dedi sonra bana, “bu korkunç şeyi size ilk bildiren ben olduğum için üzgünüm, ama istemem ki... Her neyse, Prévostlar karınızın... Odile’in, bu sabah Toulon’da tabancayla intihar ettiğini söylediler şimdi."</p>

  <div>
    <p style="text-align: justify;">“Odile mi?” dedim. “Tanrım! Neden?”<br /></p>
  </div>

  <p style="text-align: justify;">Odile’in kanlı bir yarayla delinmiş, incecik bedenini gözlerimin önüne getiriyordum, kafamda bir tümce dönüyordu: “Mars’ın etkisi altında, umutsuzca yargılı..."</p>

  <p style="text-align: justify;">“Bilinmiyor”, dedi. “Hiç kimseye Allahaısmarladık demeden gidin. Bir şeyler öğrenirsem, size telefon ederim."</p>

  <p style="text-align: justify;">Bois’ya doğru, gelişigüzel yürümeye başladım. Ne olmuştu? Zavallı yavrucuğum, mutsuzsa ne diye beni çağırmamıştı? Ne çılgın bir sevinçle koşardım yardımına, onu yanıma alırdım, avuturdum. Daha François’yı gördüğüm ilk günde, Odile’in iblisi olacağını anlamıştım. O akşam yemeği gözlerimin önüne geliyor, beceriksizlik edip kızını hastalıklı bir yere getirmiş bir baba izlenimini, o öylesine canlı izlenimi yeniden duyuyordum. O gün, onu elden geldiğince erken kurtarmak gerektiğini anlamıştım. Kurtaramamıştım... Odile ölmüş... Gelip geçen kadınlar kaygıyla bakıyorlardı bana. Yüksek sesle konuşuyordum belki de...</p>

  <p style="text-align: justify;">Onca güzellik, onca çekicilik. Yatağının yanında gördüm kendimi, elini tutuyordum, şiiri okuyordu:</p>

  <blockquote style="margin: 0 0 0 40px; border: none; padding: 0px;">
    <p style="text-align: justify;"><span style="font-style: italic;">From too much love of living,</span></p>

    <p style="text-align: justify;"><span style="font-style:italic;">From hope and fear set free...</span></p>
  </blockquote>

  <p style="text-align: justify;">Gülünççe hüzünlü bir sesle:</p>

  <p style="text-align: justify;">“ <span style="font-style:italic;">The weariest river,</span> Dickie,’ diyordu.</p>

  <p style="text-align: justify;">Ben de:</p>

  <p style="text-align: justify;">"Böyle söylemeyin, sevgilim, ağlatacaksınız beni,” diye yanıtlıyordum.</p>

  <p style="text-align: justify;">Odile ölmüş... Onu tanıdığımdan beri, boş inançtan kaynaklanan bir korkuyla bakmıştım yüzüne. Fazla güzeldi... Bir gün, Bagatelle’de, yaşlı bir bahçıvan bize, Odile’le bana: “Güzel güller çabuk solar...” demişti. Odile ölmüş... Onu çeyrek saat görmek, sonra da birlikte ölmek olanaklı olsaydı, hemen kabul ederdim bunu, böyle düşünüyordum.</p>

  <p style="text-align: justify;">Eve nasıl döndüm, nasıl yattım, bilmiyorum. Sabaha karşı uyudum, düşümde Cora teyzede akşam yemeğinde olduğumu gördüm. André Halff, Hélène de Thianges, Bertrand ve akrabam Renée vardı. Her yanda Odile’i arıyordum. En sonunda, uzun bir kaygının ardından, onu bir kanepenin üzerine uzanmış buluyordum. Solgundu, çok hasta görünüyordu, “Evet, rahatsız, ama ölmemiş. Ne korkunç bir düş görmüşüm!” diye düşünüyordum.</p>

  <p><a id="bookmark2"></a></p>
</body>
</html>
