<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div>
    <h1 style="text-align: center;">VII<br /></h1>
  </div>

  <p style="text-align: justify;">Kasım başında, Paris’e döndük. Annemin babamın köşkünde, o zamana kadar kaldığım dairede oturmak istediğimi Philippe’e söylemiştim.</p>

  <p style="text-align: justify;">“Her bakımdan iyi olacak. Kira vermiyorum, döşeli, ikimize yetecek kadar büyük, annem babam da Paris’te ancak yılda birkaç hafta kaldıklarına göre rahatımızı kaçırmazlar. İleride Fransa’ya döner de Ampère sokağına yerleşirlerse, o zaman başka bir yer ararız.”</p>

  <p style="text-align: justify;">“Bazı bazı çok tuhaf oluyorsunuz, Isabelle,” dedi... “Bu evde yaşayamam ben; çirkin, dekoru kötü; tavanlar, duvarlar tuhaf alçı kitleleriyle dolu. Anneniz babanız bunları değiştirmenize hiçbir zaman izin vermezler. Hayır inanın; büyük bir hata olur bu... Rahat edemem sizin evde.”</p>

  <p style="text-align: justify;">“Benimle de mi, Philippe?... Yaşamda önemli olan şeyin dekor değil, insanlar olduğunu düşünmez misiniz?”</p>

  <p style="text-align: justify;">“Evet, kuşkusuz, her zaman söylenebilir böyle şeyler; doğru gibi, gerçek gibi de görünür. Ama gene yüzeyde kalan duygulara kapılacaksanız, yandık. 'Benimle de mi?’ derseniz, ‘elbette hayır, sevgilim' diye yanıtlamak zorunda kalırım; ne var ki, doğruyu söylemiş olmam; o evde rahat edemeyeceğimi iyi biliyorum ben.”</p>

  <p style="text-align: justify;">Boyun eğdim ama, o zaman da, annemin babamın bana verdiği, benim olan eşyaları Philippe’in bulduğu yeni daireye taşımak istedim.</p>

  <p style="text-align: justify;">“Zavallı Isabelle’ciğim, alıkonulacak ne var ki mobilyalarınızın içinde?” dedi Philippe. “Belki banyodaki bir iki ak iskemle, bir mutfak masası, birkaç da çamaşır dolabı. Gerisi korkunç.”</p>

  <p style="text-align: justify;">Çok üzüldüm. Tüm bu mobilyaların güzel olmadığını biliyordum, ama her zaman görmüştüm onları, rahatımı kaçırmıyorlardı; tam tersine, kendimi rahat buluyordum onların ortasında, her şeyden önce de yenilerini almak çılgınlık gibi geliyordu bana. Annem, dönünce çok ayıplayacaktı beni, ben de, içimden, ona hak verecektim, biliyordum.</p>

  <p style="text-align: justify;">“Peki, bu mobilyaları ne yapalım, Philippe?”</p>

  <p style="text-align: justify;">“Ne olacak, satmak gerek, sevgilim.”</p>

  <p style="text-align: justify;">“İyi bir fiyata satılmayacağını bilirsiniz; insan bir şeyi elden çıkarmak istemeyegörsün, beş para etmediğini söyler herkes.”</p>

  <p style="text-align: justify;">“Elbette. Ama hiçbir değerleri yok. O II. Henri biçemi taklidi yemek odası. Sizin için seçilmemiş olan bu çirkin şeylere bağlanmanız şaşırtıcı bir şey, Isabelle.”</p>

  <p style="text-align: justify;">"Evet, belki de haksızım, Philippe; nasıl isterseniz öyle yapın."</p>

  <p style="text-align: justify;">Bu küçük çekişme o kadar çok, o kadar da önemsiz konularda yinelendi ki, ben de gülmeye başladım sonunda, ama Philippe’in kırmızı defterinde şunlar var:<br /></p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">"Tanrım, tüm bunların hiç önemi yok, biliyorum. Isabelle başka yanlarıyla: Özverisiyle... çevresinde yaşayan herkesi mutlu etme isteğiyle öylesine kusursuz ki. Gandumas’da annemin yaşamını değiştiriverdi... Belki de çok keskin beğenileri bulunmadığından, hep benim beğenilerimi sezmeye ve karşılamaya çalışır gibi. Bir isteğimi belirtmeyegöreyim, akşam, içinde istediğim şey bulunan bir paketle döndüğünü göreceğimin resmidir. Bir çocuğu nazlar gibi, benim de Odile’i nazladığım gibi nazlıyor beni. Ama hüzünle, dehşetle, bunca inceliğin beni daha çok kendisinden uzaklaştırdığını duyuyorum. Kendimi suçluyorum, çarpışıyorum bu durumla, ama hiçbir şey gelmiyor elimden. Bana gereken... Nedir bana gereken? Ne oldu böyle? Her zaman olan şey oldu anlaşılan: Isabelle’de Amazon’umu, Kraliçe’mi, hatta, bir anlamda, şimdi içimde Amazon’umla karışan Odile’i cisimlendirmek istedim. Isabelle’se bu tür bir kadın değil. Oynayamayacağı bir rol verdim ona. İşin kötüsü de bunu bilmem, onu olduğu gibi sevmeye çalışmam, sevilmeyi hak ettiğini anlamam ve acı çekmem.</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">“Ama neden, Tanrım, neden? Bu öylesine ender bulunur mutluluğa: Büyük bir aşka erişmişim. Ömrümü “romansı”yı aramakla, başarılı bir roman dilemekle geçirdim, şimdi buldum da istemiyorum. Isabelle’i seviyorum ve yanında sevecen, ama yenilmez bir sıkıntı duyuyorum. Ben de bir zamanlar Odile’i ne kadar sıkmışım, şimdi anlıyorum. Benim için kırıcı bir yanı olmadığı gibi, Isabelle için de kırıcı bir yanı bulunmayan bir sıkıntı bu, çünkü bizi seven kimsenin sıradanlığından kaynaklanmıyor, yalnızca bu kimsenin, kendisi bir varlıkla doyuma ulaştığı için, yaşamı doldurmaya, her dakikasını yaşatmaya çalışmamasından, böyle yapmasına hiçbir neden bulunmamasından ileri geliyor. Dün, bütün geceyi, Isabelle'le kitaplıkta geçirdik. Okumak istemiyordu canım. Çıkmak, yeni insanlar görmek, bir şeyler yapmak isterdim. Isabelle mutluydu, zaman zaman, kitabının üzerinden başını kaldırıyor, bana gülümsüyordu.”</p>
    </blockquote>
  </blockquote>

  <p style="text-align: justify;">Ah! Philippe, sevgili, sessiz Philippe, neden konuşmadın? Gizli gizli yazdığını daha o zamandan öyle iyi biliyordum ki. Hayır, bunları bana söylesen, kötü bir şey yapmış olmazdın; tam tersine, belki de iyileştirirdin beni. Belki de, her şeyi konuşmasaydık, gene birleşebilirdik. “Her dakika öylesine değerli ki.. Sizinle arabaya binmek, sofrada bakışlarınızı aramak, kapınızın sakladığını işitmek...” derken, önlemsizlik ettiğimi biliyordum. Doğru, tek bir düşüncem vardı o zaman: Seninle başbaşa olmak. Sana bakmak, sesini işitmek yetiyordu bana. Ben yeni insanlar görmek için hiçbir istek duymuyordum; korkuyordum onlardan, ama senin buna böylesine büyük gereksinim duyduğunu bilseydim, belki de başka türlü olurdum.</p>

  <p><a id="bookmark8"></a></p>
</body>
</html>
