<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XX</h1>

  <p style="text-align: justify;">Annem Çin’den çocuğumun doğumundan birkaç gün önce geldi. Onunla yeniden karşılaşınca, kendimi ona düşündüğümden hem daha yakın, hem daha uzak buldum da şaştım. Yaşama biçimimizi, uşaklarımızı, eşyalarımızı, dostlarımızı yerdi, serzenişleri içimde çok zayıf bir biçimde de olsa aynı sesi veren, görünmez ve uzak telleri titretti. Ama bu eski aile temelini şimdiden kalın bir “Philippe tabakası” örtmüştü, onu şaşırtan, inciten şeyler bana doğal geliyordu. Philippe’in, gebeliğimin bu son haftalarında, bana gereken dikkati göstermediğini farketti. “Bu akşam gelip sana yoldaşlık edeceğim, çünkü kocanın evde kalmak cesaretini gösterebileceğini sanmıyorum,” dediği zaman acı çekiyor, o zaman da aşk yüzünden değil, gurur yüzünden acı çektiğim için kendime kızıyordum. Solange’ın dönüşünden önce, Philippe’in, çalışma saatlerinin dışında, hiç yanımdan ayrılmadığı sıralarda gelmemiş olmasına üzülüyordum. Benim de sevilebileceğimi göstermek isterdim ona. Sık sık, yatağımın yanma dikiliyor, içimde tüm genç kızlık bunalımlarımı depreştiren, yerici havasıyla yüzüme bakıyordu. Dikkatli ve nerdeyse düşmanca bir tutumla parmağını saçlarımın ayrım yerine koyuyor, “saçların ağarıyor,” diyordu. Doğruydu.</p>

  <p style="text-align: justify;">Philippe’in gece yarısından sonra döndüğü sıralarda, sokakta gelip geçenler seyrekleşince, onun ayak seslerini tanımak için kulak kesiliyordum. Gelişen, bir duruş umudu uyandıran, sonra süren, azalan, uzaklaşan o umut kırıcı gürültü hâlâ kulaklanmdadır. Bir kapının önünde gerçekten duracak bir adam daha birkaç metre kala frenler adımlarını; en sonunda, bu zayıflayan hızdan Philippe’in geldiğini anlıyordum. Bir zilin hafif sesi dolaşıyordu evde; uzakta bir kapı şakırdıyordu; oydu gelen. Keyifli, hoşgörülü olacağım diye söz veriyordum kendime, gene de, hemen her gün, yakınmalarla karşılıyordum onu. Söylediğim tümcelerin tekdüzeliği, sertliği beni bile kırıyordu.</p>

  <p style="text-align: justify;">“Of!” diyordu Philippe yorgun bir biçimde, “dayanamayacağım, Isabelle, gerçekten dayanamayacağım: Ne kadar tutarsız davrandığınızı görmüyor musunuz? Çıkayım diye yalvaran sizsiniz; sözünüzü yerine getiriyorum, sonra serzenişler yağdırıyorsunuz, istediğiniz ne? Bu eve kapanmam mı? Söyleyin o zaman. Yaparım... Evet, söz veriyorum, yaparım. Bu sonu gelmez kavgalar bitsin de ne olursa olsun, ama, rica ederim, akşamın dokuzunda yüce gönüllü, gece yarısında bayağı olmaya çalışmayın.”</p>

  <p style="text-align: justify;">“Evet, Philippe, doğru. Çok iğrencim. Yemin ediyorum, bir daha başlamayacağım.”</p>

  <p style="text-align: justify;">Ama, ertesi gün, içimde bir şeytan aynı boş tümceleri söyletiyordu bana. Öte yandan, her şeyden önce Solange’a kızıyordum ben. Yaşamımın böyle bir anında kocamı bana bırakmak inceliğini göstermesi gerektiğini düşünüyordum.</p>

  <p style="text-align: justify;">Beni görmeye geldi. Konuşma oldukça güç oldu. Güzel bir samur mantosu vardı, uzun uzun kürkünü salık verdi bana. Sonra Philippe geldi; geleceğini Philippe’e haber vermiş olmalıydı, çünkü Philippe her zamankinden erken dönmüştü. Manto yararsız, nerdeyse görünmez bir nesne oluverdi, Marakeş’teki bahçe doldurdu sahneyi.</p>

  <p style="text-align: justify;">“Olanak yok, aklınıza hayalinize getiremezsiniz, Isabelle. Sabahları, portakal ağaçlan arasında, ılık çiniler üzerinde yalınayak dolaşırım... Her sütuna sarılmış güller, yaseminler vardır. Çatılar üzerinde de Atlas’ın güzel bir elmas gibi parlayan karları. (“Elması Saint-Moritz’de de görmüştük,” diye düşündüm). Hele geceler! Servilerin kara parmaklarıyla gösterir gibi oldukları ay. Komşu bahçede Arap gitarı. Ah! Marcenat, Marcenat, ne kadar severim bunu.”</p>

  <p style="text-align: justify;">Başını biraz geriye atmış, o yaseminlerin, o güllerin kokusunu içine çeker gibiydi.</p>

  <p style="text-align: justify;">Kalkınca, Philippe kapıya kadar götürdü onu, biraz şaşkın döndü, odamın şöminesine yaslandı. Uzun bir sessizlikten sonra:</p>

  <p style="text-align: justify;">“Fas’a bir gitmeliyiz,” dedi. “Gerçekten çok güzeldir. Bakın size Robert Etienne’in Berberiler’in, özel yaşamları üzerine bir kitap getirdim. Bir tür roman, aynı zamanda şiir. Şaşırtıcı bir şey.”</p>

  <p style="text-align: justify;">"Zavallı Philippe’ciğim, kadınlarla başınız deme olduğu için ne kadar acıyorum size. Ne oyunculardır onlar! "</p>

  <p style="text-align: justify;">“Bunu neden söylüyorsunuz, Isabelle?”</p>

  <div>
    <p style="text-align: justify;">"Doğru da, ondan söylüyorum, sevgilim. Ben öyle iyi tanırım ki kadınları, ilginç olmaktan o kadar uzaktırlar ki."<br /></p>
  </div>

  <div>
    <p style="text-align: justify;">En sonunda ilk sancıları duydum. Doğum uzun ve güç oldu. Philippe’in heyecanı sevindirdi beni. Bembeyazdı, benden daha çok korkmuştu. Yaşamıma değer verdiğini gördüm. Onun heyecanı beni yüreklendiriyordu, çünkü onu yatıştırmaya çalışırken, sinirlerime tümüyle egemen oluyor, ona küçük oğlumuzdan söz ediyordum, öyle ya, bir oğlumuz olacağından kuşkum yoktu.<br /></p>
  </div>

  <p style="text-align: justify;">“Adını Alain koyarız, Philippe. Kaşları biraz fazla yukarıda olacak zavallı Alain’cik, değil mi, Philippe? Böyle ana babanın oğlu. Ne miras, Ne miras!"</p>

  <div>
    <p style="text-align: justify;">Philippe gülümsemeye çalışıyordu, ama heyecanlı olduğunu görüyordum. Sancım fazlalaştı mı elimi tutmasını söylüyordum.<br /></p>
  </div>

  <p style="text-align: justify;"><span style="font-style:italic;">"Siegfried'</span>de elimi elinizin üstüne koyuşumu anımsıyor musunuz, Philippe? Her şeyin başlangıcı olmuştu.</p>

  <div>
    <p style="text-align: justify;">Biraz sonra, bulunduğum odadan, doktor Crès’in Philippe’e;<br /></p>
  </div>

  <p style="text-align: justify;">"Karınızın şaşırtıcı bir cesareti var; böylesini pek az görmüşümdür,” dediğini işittim.</p>

  <div>
    <p style="text-align: justify;">"Evet,” dedi Philippe, “karım çok üstün bir insandır. Başına bir şey gelmez, umarım."<br /></p>
  </div>

  <div>
    <p style="text-align: justify;">“Ne gelsin istiyorsunuz?” dedi doktor. “Her şey normal.”<br /></p>
  </div>

  <p style="text-align: justify;">Sonunda kloroform vermek istediler; istemiyordum. Gözlerimi açtığım zaman, Philippe’i yanımda buldum, sevecen ve mutlu bir görünüşü vardı. Elimi öptü: “Bir oğlumuz var, sevgilim.” Göstermelerini istedim, umduğumu bulamadım.</p>

  <p style="text-align: justify;">Annemle Philippe’in annesi odamın bitişiğindeki küçük salona yerleşmişlerdi. Kapı açıktı, gözlerim kapalı, yarı sızmış bir durumda, bu çocuğun yetiştirilmesi konusundaki kötümser öngörülerini işitiyordum. Birbirlerinden pek farklı ve nerdeyse tüm konularda anlaşmazlık durumunda olmalarına karşın, daha genç bir çifti yermeyi de bir kuşak görevi sayıyorlardı.</p>

  <p style="text-align: justify;">“Ah!” diyordu Madam Marcenat, “çok güzel olacak doğrusu, göreceksiniz: Philippe oğlundan başka her şeyle, Isabelle de yalnız Philippe’le ilgilenecek, çocuk da gönlünün dilediğini yapacak.”</p>

  <p style="text-align: justify;">“Elbette, efendim, elbette,” diyordu annem, “bizim gençlerin dilinde tek bir sözcük var: Mutluluk. Çocuklar mutlu olmalı; bey mutlu olmalı, hanım mutlu olmalı, uşaklar mutlu olmalıymış. Bunu gerçekleştirmek için bütün kuralları yıkıyor, bütün engelleri siliyorlar, ne ceza istiyorlar, ne paylama; bağışlanmayı hak etmek şöyle dursun, istenmesine bile zaman kalmadan, her şeyi bağışlayıveriyorlar. Olur şey değil. Hem de hangi sonuca varmak için? Hiç değilse, bizim, sizin, benim mutlu olduğumuz kadar “mutlu” olabilselerdi, anlardım o zaman. Ama işin gülünç yanı, bizim kadar mutlu olmamaları, bizlerden çok daha az mutlu olmaları. Kızıma bakıyorum da. Uyuyor mu acaba? Uyuyor musun, Isabelle?” Yanıt vermedim.</p>

  <p style="text-align: justify;">“Üçüncü gün de uyku durumunda olması çok tuhaf,” dedi annem.</p>

  <p style="text-align: justify;">“Neden bayıltıldı?” dedi Madam Marcenat. “Ben Philippe’e onun yerinde olsam buna izin vermezdim dedim. Kadın dediğin çocuklarını kendisi doğurmalı. Üç çocuk doğurdum ben, yazık ki ikisini yitirdim; ama üçünü de doğal bir biçimde doğurmuştum. Bu yapay doğurmalar çocuk için de, anne için de kötü. Isabelle’in bu kadar ödlek olduğunu öğrenince üzüldüm. Hiç kuşkum yok, tüm ailemizi araştırsalar (on ilde Marcenatlar vardır) bunu kabul edebilecek tek kadın bulamazlardı.”</p>

  <p style="text-align: justify;">“Gerçekten mi?” dedi annem, o salık vermişti kloroformu, ama diplomat karısı olarak, Madam Marcenat’yla birlikte, genç kuşaklara karşı yürütmekten haz duyduğu ortak saldırıya zarar verebilecek bir anlaşmazlık istemiyordu. Kızıma bakıyorum da (diye sürdürdü annem çok alçak bir sesle) mutlu olmadığını mı söylüyor? Philippe’in suçu yok bunda. Philippe çok nazik bir koca, başkalarıyla karşılaştırılınca, fazla gözü dışarda bir koca da değil. Hayır, kendini inceliyor, kaygılanıyor, durmamacasına ailesinin, kendi deyimiyle “aşkının” barometresine bakıyor da ondan... Siz yuvanızın durumunu o kadar çok düşündünüz mü hiç, madam? Ben çok az düşünmüşümdür; kocamın mesleğinde yükselmesine yardımcı olmaya çalışıyordum; yönetimi güç bir evim vardı; işimiz başımızdan aşkındı ve her şey yolundaydı. Çocukların eğitimi de aynı şey. Isabelle her şeyden önce Alain’in kendisininkinden daha hoş bir gençlik yaşamasını istediğini söylüyor. Ama tatsız bir gençlik de geçirmedi, inanın. Biraz sert yetiştirdim onu; buna da pişman değilim; sonucunu görüyorsunuz.”</p>

  <p style="text-align: justify;">Madam Marcenat, alçacık bir sesle:</p>

  <p style="text-align: justify;">“Siz onu böyle yetiştirmemiş olsaydınız, Isabelle hiçbir zaman böylesine tatlı bir kadın olamazdı. Çok minnet borçlu size, oğlum da öyle.”</p>

  <p style="text-align: justify;">Kıpırdamıyordum, çünkü bu konuşma eğlendiriyordu beni. “Kimbilir? Belki de haklan var,” diyordum kendi kendime.</p>

  <p style="text-align: justify;">Alain’in nasıl emzirileceği söz konusu olunca, anlaşma sona erdi. Kayınvalidem çocuğumu kendim emzirmem gerektiğini düşünüyor, İngiliz dadılardan nefret ediyordu. Annemse bana “hiç deneme,” diyordu; “sende bu sinir varken, üç haftada, çocuğunu hasta ettikten sonra, bırakırsın.” Philippe de istemiyordu bunu. Ama bu karara simgesel bir önem veriyordum, dayattım. Sonuçlar annemin önceden söylediği gibi oldu. O kadar arzulanan bu doğumdan sonra her şey düş kırıklığına uğratıyordu beni. Çok büyük umutlar beslemiştim, umutlarımı karşılamakta gerçek güçsüz kalıyordu. Bu çocuğun Philippe’le benim aramda yeni ve çok daha güçlü bir bağ olacağını sanmıştım. Değildi. Gerçekte Philippe oğluyla fazla ilgilenmiyordu. Günde bir kez onu görmeye gidiyor, dadıyla birkaç dakika İngilizce konuşarak eğleniyor, sonra eskiden beri bildiğim Philippe, yumuşak, uzak Philippe oluyor, sevecen ve hüzünlü kibarlığını bulanık bir arzu sisi kaplıyordu. Hatta şimdi sıkıntıdan da fazla bir şeyi varmış gibi geliyordu bana. Philippe kederliydi. Eskisi kadar sık çıkmıyordu. İlkin bunun iyiliğinden, böylesine zayıf olduğum bir sırada beni yalnız bırakmak istememesinden ileri geldiğini sanmıştım. Ama, birçok kez, annem ya da bir hanım dostum beni görmeye geleceğini haber verince;</p>

  <p style="text-align: justify;">“Philippe, bu aile konuşmalarından sıkılacağınızı biliyorum,” dedim. “Solange’a telefon edin de sinemaya götürün onu.”</p>

  <p style="text-align: justify;">"Neden ama?” diye yanıtlıyordu, “Neden hep beni Solange’la gezmeye çıkmaya zorluyorsunuz? Onu iki gün görmeden de yaşayabilirim."</p>

  <p style="text-align: justify;">Zavallı Philippe! Hayır, onu iki gün görmeden yaşayamazdı. Nedenini tam olarak bilmiyor, Solange'ın gizli yaşamının hiçbir yanını tanımıyordum ya, Fas'tan döneli beri bağıntılarında bir değişme olduğunu, Philippe’in onun yüzünden acı çektiğini duyuyordum.</p>

  <p style="text-align: justify;">Bu konuda soru sormayı göze alamıyordum, ama içindeki hastalığın ilerleyişini yüzüne bakarak izleyebiliyordum. Birkaç hafta içinde inanılmaz ölçüde zayıflamış, gözleri çukurlaşmış, yüzü sararmıştı. İyi uyuyamamaktan yakınıyordu, bakışı tüm uykusuz insanlarınki gibi kımıltısızdı. Sofrada sessiz oluyor, sonra benimle konuşmak için çaba harcıyordu; sessizliğinden çok, bu gözle görülür çabası üzüyordu beni.</p>

  <p style="text-align: justify;">Renée beni görmeye gelmiş, Alain’e de küçük bir giysi getirmişti. Değişmiş olduğunu hemen farkettim. Çalışma yaşamını düzenlemişti, sonra doktor Gaulin’den öyle bir biçimde söz etti ki, onun sevgilisi olduğunu düşündüm. Birkaç aydır Gaudumas’da da bu bağıntının sözü ediliyordu ya yadsınmak için ediliyordu. Aile Renée'yle bağıntılarının dostça kalmasını istiyordu, erdemi yadsınmaz bir gerçek olarak kabul edilmeyince, kendi yasası gereğince, onu bir daha kapıdan içeri bırakmamak zorunda kalmaktan korkuyordu. Ama onu gördüğüm zaman, bilinçli de olsa, bilinçsiz de olsa, Marcenatlar’ın yanıldıklarını anladım. Renée keyifliydi, seven ve sevilen bir kadın havası vardı üzerinde.</p>

  <div>
    <p style="text-align: justify;">Evleneliberi ondan çok uzaklaşmış, hatta, birçok durumlarda, sert ve nerdeyse düşman bulmuştum onu, ama o gün, hemencecik, savaş sırasındaki uzun konuşmalarımızın havasına ulaşıverdik. Philippe’ten söz etmeye başladık sonunda, hem de çok içten konuştuk. Renée, ilk kez, büyük bir içtenlikle onu sevdiğini, onunla evlendiğim zaman çok acı çektiğini söyledi.<br /></p>
  </div>

  <p style="text-align: justify;">“O sıralarda sizden nerdeyse nefret ettim, Isabelle, sonra yaşamımı başka biçimde düzenledim, şimdi bunlar bana öyle yabancı geliyor ki. En güçlü heyecanlarımız bile ölüp gidiyor, değil mi öyle? Üç yıl önce biz olan kadına bir başkası karşısında göstereceğimiz merak ve ilgisizlikle bakıyoruz.”</p>

  <p style="text-align: justify;">“Evet, belki,” dedim. “Ben o noktaya gelmedim daha. Philippe’i aşkımızın başlangıcındaki gibi, hatta daha da çok seviyorum. Onun için altı ay önce girişmeyeceğim özverilere şimdi girişebilirmişim gibi bir duygu var içimde.”</p>

  <p style="text-align: justify;">Renée bir an, hiçbir şey söylemeden, bir hekim bakışıyla baktı yüzüme.</p>

  <p style="text-align: justify;">“Evet, inanıyorum,” dedi en sonunda. “Biliyor musunuz, Isabelle, az önce hiçbir şeye üzülmediğimi söylüyordum; daha da fazla bir şey. İçten olmama izin verir misiniz? Philippe’le evlenmediğim için her gün kutluyorum kendimi.”</p>

  <p style="text-align: justify;">“Ben de evlendiğim için.”</p>

  <p style="text-align: justify;">“Evet, biliyorum, onu seviyorsunuz, bir de, onun gibi, mutluluğu acıda aramanın berbat alışkanlığına kapıldınız da ondan. Philippe korkunç bir yaratıktır, kötü değildir, tam tersine, ama saplantısı olduğu için korkunçtur. Ben daha çocukken tanıdım Philippe’i. Daha o zamandan aynı insandı, yalnız o sırada başka Philippe’ler olabilme olasılığı vardı. Sonra Odile çıktı, âşık kişiliğini bir daha değişmemesiye oturttu. Onun için aşk belirli bir yüz biçimine, davranışlarda belirli bir çılgınlığa, çok dürüst olmayan, biraz da kaygı verici bir inceliğe bağlıdır. Aynı zamanda saçmalık ölçüsünde duygulu olduğu için, bu kadın tipi, yani sevebileceği tek kadın tipi, onu çok mutsuz ediyor. Doğru değil mi?”</p>

  <p style="text-align: justify;">“Hem doğru, hem yanlış, Renée. Biliyorum, ‘Seviliyorum* demek saçmadır, ama gene de Philippe beni seviyor, kuşku duyamam bundan. Yalnız, aynı zamanda tümden farklı kadınlara, Odile türünden, Solange türünden kadınlara gereksinimi olduğu da doğru. Solange Villier’yi tanırmısınız?”</p>

  <p style="text-align: justify;">Çok iyi tanırım. Ondan söz açmayı göze alamıyordum, ama düşündüğüm oydu.</p>

  <p style="text-align: justify;">“Yok yok, konuşabilirsiniz, hiç de kıskanç değilim artık; kıskançtım, geçti. Kibarlar çevresinde, Solange’ın Philippe’in sevgilisi olduğunu mu söylüyorlar?”</p>

  <p style="text-align: justify;">“Hayır. Tam tersine, Fas’a son gidişinde Robert Etienne’e, hani şu Berberiler hakkındaki çok ilginç kitabı yazan adama tutulduğunu söylüyorlar. Son zamanlarda, Marakeş’te, yaşamını onunla geçiriyordu. Adam Paris’e döndü. Büyük bir yazar, çok da hoş bir adam; Gaulin onu tanıyor, çok değer veriyor.”</p>

  <p style="text-align: justify;">Bir an dalgınlaştım. Evet, ben de böyle düşünmüştüm, bu Etienne adı benim için kocamın bazı konuşmalarını açıklıyordu. Etienne’in tüm kitaplarını getirmişti birbiri ardından. Bana yüksek sesle bunlardan parçalar okumuş, nasıl bulduğumu sormuştu. Sevmiştim bunları, hele <span style="font-style:italic;">Prière au jardin des Oudais</span> adını taşıyan o uzun gözlemi. “Güzel, demişti Philippe, evet, gerçekten güzel, yabanıl.” Zavallı Philippe’ciğim, ne kadar acı çekmişti kimbilir! Bir zamanlar bilinmedik adamın izlerini bulmak için Odile’in tüm tümcelerini, tüm davranışlarını çözümlediği gibi, şimdi de Solange’ınkileri inceliyor olmalıydı; hiç kuşkusuz, bu boş, bu ezici işe harcıyordu uykusuz gecelerini. Ah! Birdenbire bu kadına nasıl da kızdığımı duyuyordum!</p>

  <p style="text-align: justify;">“Biraz önce, hazzı acıda aramanın berbat alışkanlığ üzerinde söylediğiniz çok doğru, Renée. Yalnız, koşullar insanın yaşamını bu biçimde, Philippe’inki gibi, benimki gibi, başlattıktan sonra, bir daha değiştirilebilir mi?”</p>

  <p style="text-align: justify;">"İnsan güçle isterse, her zaman değiştirebilir bence.”</p>

  <p style="text-align: justify;">"Ama nasıl isteyebilir ki, Renée? Bunun için daha önceden değişmiş olmak gerekmez mi?”</p>

  <div>
    <p style="text-align: justify;">"Gaulin olsa şöyle yanıtlardı sizi: Mekanizmayı anlayıp ona egemen olarak, yani daha akıllı davranarak.”</p>
  </div>

  <p style="text-align: justify;">"Ama Philippe akıllıdır.”</p>

  <p style="text-align: justify;">“Çok akıllıdır, ama duygusunu fazla kullanır, aklını yeterince kullanmaz.”</p>

  <p style="text-align: justify;">Philippe dönene kadar keyifle tartıştık. Renée’nin beni etiketlendirilmiş bir tutkun kadınlar sınıfı içinde başka birçoklarına benzer bir birey yaparak yatıştıran, bilimsel bir konuşma biçimi vardı.</p>

  <p style="text-align: justify;">Philippe Renee’yle karşılaştığına sevinmiş gibiydi, bizimle yemeğe kalmasını söyledi, birkaç haftadan beri ilk kez tüm yemek süresince canlılıkla konuştu, konuştu. Bilimi severdi, Renée de bilmediği yeni deneyleri anlatıyordu ona. Gaulin’in adını ikinci kez anınca Philippe birdenbire:</p>

  <p style="text-align: justify;">“Gaulin’i iyi mi tanırsın?" diye sordu. “Sanırım; şefimdir," dedi Renée.<br /></p>

  <p style="text-align: justify;">“Robert Etienne'in, hani şu Fas uzmanının, <span style="font-style: italic;">Prière aux</span> <span style="font-style: italic;">Oudaias'</span>nın yazarı Etienne’in dostu değil miydi?"</p>

  <div>
    <p style="text-align: justify;">"Evet," dedi Renée.</p>
  </div>

  <p style="text-align: justify;">"Ya sen," dedi Philippe, “sen de tanır mısın Etienne’i?”<br /></p>

  <p style="text-align: justify;">“Çok iyi tanırım.”</p>

  <p style="text-align: justify;">“Ne biçim bir adam?”</p>

  <p style="text-align: justify;">“Üstün bir adam,” dedi Renée.</p>

  <p style="text-align: justify;">“Ya!” dedi Philippe.</p>

  <p style="text-align: justify;">Sonra, güçlükle:</p>

  <p style="text-align: justify;">“Evet, ben de, ben de yetenekli buluyorum,” diye ekledi. “Ama insanın yapıtından aşağı kaldığı olur.”</p>

  <p style="text-align: justify;">“O kalmamış,” dedi Renée acımasızca.</p>

  <p style="text-align: justify;">Yalvarırcasına baktım Renée’ye. Philippe o gece bir daha ağzını açmadı.</p>
</body>
</html>
