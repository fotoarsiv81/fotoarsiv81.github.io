<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div>
    <h1 style="text-align: center;">XI<br /></h1>
  </div>

  <p style="text-align: justify;">Dağda geçen o günler korkunç bir işkence gibi beliriyor anılarımda. Yola çıkarken, bütün beden hareketlerinde yaratılıştan beceriksiz olduğumu biliyordum, ama Philippe’le birlikte güçlüklere birlikte, acemi bir çift olarak göğüs gereceğimizi ve bunun eğlenceli olacağını düşünmüştüm. Daha ilk sabah, Solange Villier’nin bu oyunlarda tanrısal bir ustalığı olduğunu gördüm. Philippe onun kadar idmanlı değildi, ama çevikliği, rahatlığı vardı; daha ilk gün, ben bir öğretmenin desteğiyle güçlükle sürüklenirken, onların keyif içinde, birlikte kaydıklarını gördüm.</p>

  <p style="text-align: justify;">Akşam yemeğinden sonra, Philippe'le Solange otelin salonunda koltuklarını birbirine yaklaştırıyor, yatmak üzere kalkıncaya kadar gevezeliğe dalıyorlardı, ben de bu sırada Jacques Villier’nin maliye konusundaki görüşlerini dinlemek zorundaydım. Liranın almış frank olduğu zamandı.</p>

  <p style="text-align: justify;">“Biliyorsunuz, bu fiyat liranın gerçek değerini belirtmekten çok uzak,” dediğini anımsıyorum; kocanıza servetinin hiç değilse bir bölümünü yabancı tahvillere yatırmasını söyleyin, çünkü, biliyorsunuz.”</p>

  <p style="text-align: justify;">Bazı bazı da metreslerinden söz ediyordu bana, adlarını da söylüyordu.</p>

  <p style="text-align: justify;">“Tiyatro oyuncusu Jenny Sorbier ile yaşadığımı duymuşsunuzdur, değil mi? Yalan oldu artık. Hayır. Onu çok sevmiştim, ama bitti. Şimdi Madam Lhauterie’yle yaşıyorum. Tanır mısınız kendisini? Güzel bir kadındır, çok hoştur. Benim gibi iş yaşamında durmadan çarpışmak zorunda olan bir adam, kadınlarda çok sakin, hemen hemen hayvansı bir sevgi bulmak gereksinimindedir.”<br /></p>

  <p style="text-align: justify;">Bense Philıppe’e yaklaşmak, genel bir konuşma açmak için dümen çeviriyordum. Bunu başardığım zaman, Solange’la aramda, birbirinden farklı iki yaşam felsefesinin çaresiz karşıtlığı beliriyordu hemen. Solange’ın büyük konusu “serüven”di. Beklenmedik, tehlikeli olaylar ardında koşmayı böyle adlandırıyordu. Ruhsal olsun, bedensel olsun, “konfor”dan tiksindiğini söylüyordu.</p>

  <p style="text-align: justify;">“Kadın olduğum için hoşnutum,” dedi bana bir akşam, “çünkü kadının önünde erkeğinkinden çok daha fazla olanaklar vardır.”</p>

  <p style="text-align: justify;">Nasıl olur?” dedim. “Erkeğin mesleği var; etkili şeyler yapabilir.”</p>

  <p style="text-align: justify;">“Erkeğin bir mesleği vardır,” dedi Solange, “oysa kadın sevdiği tüm erkeklerin yaşamlarını yaşayabilir. Bir subay savaşı getirir ona, bir denizci okyanusu, bir diplomat entrikayı, bir yazar yaratmanın hazlarını. Bunları yaşamanın günlük sıkıntısına katlanmadan, on yaşamın heyecanlarını tadabilir.”</p>

  <p style="text-align: justify;">“Ama bu korkunç bir şey!” dedim. “Kadının birbirinden farklı on erkeği sevmesini gerektirir.”</p>

  <p style="text-align: justify;">“Üstelik onunun da akıllı olmasını, bu da hiç kolay görünmüyor,” dedi Villier, hiç sözcüğünü iyice üstüne basarak söyledi.</p>

  <p style="text-align: justify;">“Unutmayın ki, aynı şeyi erkekler için de söyleyebiliriz,” dedi Philippe. “Birbiri ardından sevdikleri kadınlar onlara da farklı yaşamlar getirir.”</p>

  <p style="text-align: justify;">“Evet, belki de,” dedi Solange, “ama kadınlarda kişilik öyle azdır ki; getirecek hiçbir şeyleri yoktur.”</p>

  <p style="text-align: justify;">Bir gün, öyle bir havayla konuştu ki, çok sarsıldım. Uygar yaşayıştan sıyrılmanın verdiği mutluluktan söz etmişti, ben de:</p>

  <p style="text-align: justify;">“İnsan mutlu ise ne diye sıyrılsın?” demiştim.</p>

  <p style="text-align: justify;">“Mutluluk hiçbir zaman kımıltısız değildir de ondan,” demişti Solange; “mutluluk kaygı içinde bir duraklamadır.”</p>

  <p style="text-align: justify;">“Çok doğru,” demişti Villier, onun böyle konuşması beni şaşırtmıştı.</p>

  <p style="text-align: justify;">Bunun üzerine Philippe, Solange’ın hoşuna gitmek için, gene kaçış konusunu işlemeye başladı:</p>

  <p style="text-align: justify;">“Evet, öyle,” dedi. “Kaçmak... Ne güzel olurdu.”</p>

  <p style="text-align: justify;">“Siz mi kaçacak mısınız?” dedi Solange. “Gerçekten kaçmak isteyenlerin ancak sonuncusu olabilirsiniz siz.”&nbsp;</p>

  <p style="text-align: justify;">Onun hesabına beni kırdı bu söz.</p>

  <p style="text-align: justify;">Solange bir kırbaç vuruşuyla insanın benlik duygusunu uyandırmaktan oldukça hoşlanıyordu. Philippe beni severmiş gibi göründü mü, kibar bir şey söyledi mi, ona takılıyordu. Ama çoğu zaman nişanlı bir çift gibiydiler Philippe’le. Her sabah, Solange parlak renkli, yeni bir kazakla iniyor, Philippe de her seferinde, “Tanrım! beğeninize hiç diyecek yok! ” diye mırıldanıyordu. Günlerimizin sonuna doğru, onunla çok içli dışlı olmuştu. En çok canımı yakan da konuşmalarındaki içlidışlı ve candan hava ya da Philippe’in ona mantosunu giymesine yardım edişindeki bir okşayışı andıran davranıştı. Ayrıca, o da Philippe'in hoşuna gittiğini biliyor, gücünü kullanıyordu. Korkunç “dişi kedi”ydi. Başka bir sözcük bulamıyorum. Gece giysisiyle odasından indiği zaman, çıplak sırtı boyunca elektrik dalgalarının koştuğunu görür gibi oluyordum. Odamıza dönünce, kırgınlıktan uzak bir sesle:</p>

  <p style="text-align: justify;">“Ne o, Philippe, onu seviyor musunuz?” diye sormaktan kendimi alamıyordum.</p>

  <p style="text-align: justify;">“Kimi, sevgilim?”</p>

  <p style="text-align: justify;">“Solange’ı elbette.”</p>

  <p style="text-align: justify;">“A! Hayır elbette.”</p>

  <p style="text-align: justify;">“Gene de tam öyle görünüyorsunuz.”</p>

  <p style="text-align: justify;">“Ben mi?” diyordu Philippe, gerçekte çok hoşnuttu. “Neremden belli?”</p>

  <p style="text-align: justify;">Ona uzun uzun izlenimlerimi anlatıyordum; gönül hoşluğuyla dinliyordu; Solange söz konusu olur olmaz, Philippe’in konuşmama her zaman ilgi gösterdiğini farketmiştim.&nbsp;</p>

  <p style="text-align: justify;">Yola çıkmamızdan bir gün önceydi.</p>

  <p style="text-align: justify;">“Ne de olsa, tuhaf bir karıkocalık bunlarınki,” dedim. “Adam yılın altı ayını Fas’ta geçirdiğini, karısınınsa buraya ancak iki yılda bir, hem de üç aylığına geldiğini anlattı bana. Demek koca mevsimler boyunca Paris’te yalnız kalıyor. Sizin Çin Hindi’nde, Kamçatka’da yaşamanız gerekse, ben her yere arkanızdan gelirdim, bir küçük köpek gibi... Öte yandan, çok da sıkardım sizi, değil mi, Philippe? Gerçekte, haklı olan o.”</p>

  <p style="text-align: justify;">“Demek ki kocasını bıktırmamak için en iyi yöntemi seçmiş."</p>

  <p style="text-align: justify;">“Isabelle’e bir ders mi bu?”</p>

  <p style="text-align: justify;">"Ne alıngansınız. Yok canım, hiç kimseye ders değil; bir doğrunun belirtilmesi: Villier karısına tapıyor..."</p>

  <p style="text-align: justify;">“Solange bunu size böyle söylüyor, Philippe.” “Ne olursa olsun, hayran karısına.”</p>

  <p style="text-align: justify;">“Yaptıkları üzerinde durmuyor hiç.”</p>

  <p style="text-align: justify;">"Neden dursun?” dedi Philippe, biraz sinirliydi sesi. “Kötü bir şey yaptığını hiç işitmedim.”</p>

  <p style="text-align: justify;">“Oo, Philippe, daha neler! Kendisini tanıyalı üç hafta bile olmadı daha, en azından üç sevgilisinin adını andığını işittim.”&nbsp;</p>

  <p style="text-align: justify;">Philippe omuz silkti:</p>

  <p style="text-align: justify;">“Her kadın hakkında söylerler böyle şeyleri,” diye mırıldandı.</p>

  <p style="text-align: justify;">Bayağı, nerdeyse aşağılık duygulara kapıldığımı seziyordum, benim için tümüyle yeniydi bunlar. Sonra, gerçekte kötü yürekli olmadığım için, kendimi toparlıyor, Solange’a nazik davranmak için büyük bir çaba harcıyor, onu Plıilippe’le kayak yerinde yalnız bırakmak için Villier ile gezintiye çıkmaya zorluyordum kendimi. Buradaki günlerin bitmesini tutkuyla arzuluyor, ama bitmesine yol açabilecek tek sözcük söylememeye de özen gösteriyordum.</p>

  <p><a id="bookmark3"></a></p>
</body>
</html>
