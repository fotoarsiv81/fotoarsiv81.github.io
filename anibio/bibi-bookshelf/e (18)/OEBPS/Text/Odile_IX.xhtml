<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a>IX</h1>

  <p style="text-align: justify;">İki ay sonra, Misa nişanlandı. Odile Misa’nın seçimine akıl erdiremediğini söyledi bana. Karım bu Julien Godet’yi fazla bayağı buluyordu. L’École Centrale’ı yeni bitirmiş genç bir mühendisti, M. Malet’nin dediği gibi “bir mevkii yoktu.” Misa onu gerçekten sevmekten çok, sevmeye çalışır gibiydi. Oysa, tersine, çok aşıktı. Gandumas'nun yakınında, Guichardie’de kurduğu ikinci bir kâğıt fabrikasına bir müdür arayan babam, Misa’nın evlenmesinden söz edildiğini duyunca, dostumuzun kocasını yanına almayı düşündü. Çok da hoşuma gitmedi bu iş; Misa’ya güvenim yoktu artık, ama yardımda bulunmayı, insanları hoşnut etmeyi seven Odile, babama teşekkür etti, Öneriyi de hemen iletti.</p>

  <p style="text-align: justify;">“Dikkat edin,” dedim, “Misa’yı Limoges’a yolluyor, kendinizi ondan yoksun bırakıyorsunuz.”</p>

  <p style="text-align: justify;">“Evet, biliyorum, ama bunu onun için yapıyorum, kendim için değil; hem Gandumas’da geçireceğimiz korkunç günlerde görüşürüz gene, bu da benim için bulunmaz bir nimet; sonra, Paris’e gelmek isterse, ana babasının yanında da, bizde de kalabilir nasıl olsa... Hem sonra bu çocuğun da bir şeyler yapması gerek nasıl olsa, biz işe almazsak, Misa’yı alıp Grenoble’a ya da Castelnaudary’ye gidecek.”</p>

  <p style="text-align: justify;">Misa ile kocası hemen kabul ettiler, kendilerine bir ev bulmak, çevrenin insanlarına sağlık vermek için Odile de kış ortasında Gandumas’ya gitti. Dostlan için özveride bulunmak Odile’in özelliklerindendi, yeterince belirtmedim daha bunu.</p>

  <p style="text-align: justify;">Bana kalırsa, Misa’nın gidişi bizim için bir yıkım oldu, çünkü Odile’i hiç mi hiç hoşlanmadığım bir topluluğun içine düşürmek, hem de tümden düşürmek gibi bir sonuç verdi hemen. Evlenmemizden önce Odile’in gençlerle başbaşa gezdiği çok olmuştu; Odile’i tiyatroya götürmüşlerdi; kardeşleriyle, kardeşlerinin dostlarıyla yolculuklar yapmıştı. Nişanlanacağımız sırada da büyük bir dürüstlükle bildirmişti bana bunları, bunlardan vazgeçemeyeceğini söylemişti. O sırada yeryüzünde en çok arzuladığım varlıktı; büyük bir rahatlık içinde, bunu doğal bulduğumu, dostlukları karşısında hiçbir zaman bir engel olmayacağımı söylemiştim.</p>

  <p style="text-align: justify;">İnsanları verdikleri sözlerden sorumlu tutmak ne kadar haksız, ne kadar saçma bir şey! Bu sözü verdiğim zaman, öylesine sevdiğim bu bakışla, bu gülümsemeyle bir başka adamın karşılaştığını görünce neler duyacağımı aklıma bile getirmemiştim. Odile’in çoğu dostlarının niteliksiz kişiler olmasının da beni çok üzdüğünü söylersem, belki şaşarsınız. Bunun bana güven vermesi gerekirdi, oysa tam tersine, kırıyordu beni. İnsan bir kadını benim onu sevdiğim gibi sevince, aşkımız onun görüntüsüne bağlanan her şeyi düşsel değerlerle, düşsel erdemlerle süsler, onunla karşılaştığımız kent, gerçekte olduğundan daha güzel göründüğü, onunla yemek yediğimiz lokanta birdenbire lokantaların en iyisi oluverdiği gibi, rakibimiz de, kendisinden nefret etsek bile, bu ışığa bir şeyler katar.</p>

  <p style="text-align: justify;">Yaşamımızı düzenleyen besteci bize rakip nağmesini ayrı olarak duyursaydı, bu nağme, öyle sanıyorum ki, nerdeyse şövalye nağmesi olurdu, biraz alaylı, biraz da biçimi bozulmuş olurdu, o kadar; bu düşmanı kendimize yaraşır bir rakip olarak görmek isteriz, bir kadının bizde uyandırabileceği düş kırıklıklarının en kötüsü, bizi rakiple düş kırıklığına uğratmasıdır. Odile’in yanında zamanımızın en dikkate değer kişilerini bulsaydım kıskanırdım, ama şaşırmazdım; yansız olarak yargılanınca, belki de ötekilerden daha sıradan olmayan, ama kendisine de yakışmayan gençlerle çevrildiğini görüyordum; öte yandan, kendisi de seçmiş değildi bunları.</p>

  <p style="text-align: justify;">“Neden böyle yosmalık ediyorsunuz, Odile?” diyordum “Çirkin bir kadın gücünü denemek isterse, buna aklım yatar. Ama siz... Hemen kazanacağınız bir oyun bu; acımasızlık bu, sevgilim, dürüstlüğe uymayan bir şey... Seçimleriniz de öyle tuhaf ki üstelik... Örneğin şu Jean Bernier ile Tanrı’nın günü görüşüyorsunuz... Bu adamın nesi ilgilendirebilir sizi? Çirkin, kaba...”</p>

  <p style="text-align: justify;">“Eğlendiriyor beni.”</p>

  <p style="text-align: justify;">“Nasıl eğlendirebilir o sizi? İnce bir kadınsınız siz, beğenisi olan bir insansınız. Şakaları da askerliğimi bitireliberi hiç işitmediğim, yanınızda söylemeyi göze alamayacağım türden.”</p>

  <p style="text-align: justify;">“Kuşkusuz haklısınız; çirkin, belki de bayağı (ben öyle düşünmüyorum ya), ama hoşlanıyorum onunla görüşmekten.”</p>

  <p style="text-align: justify;">“Onu sevmiyorsunuz ya!”</p>

  <div>
    <p style="text-align: justify;">“A! Daha neler! Delirmişsiniz siz! Bana dokunmasına bile katlanamam, bir sümüklüböcek etkisi yapıyor üzerimde.”&nbsp;</p>

    <p style="text-align: justify;">‘‘Sevgilim, belki siz onu sevmiyorsunuz, ama o sizi seviyor; gözlerimle görüyorum bunu, iki adamı birden üzüyorsunuz, hem onu, hem beni; ne geçiyor elinize?</p>
  </div>

  <p style="text-align: justify;">“Siz de herkesi bana tutkun sanıyorsunuz... O kadar güzel değilim...”</p>

  <p style="text-align: justify;">Bunu öyle sevimli bir yosmalık gülümsemesiyle söylüyordu ki, ben de gülümsüyordum. Öpüyordum onu.</p>

  <p style="text-align: justify;">“Peki, sevgilim, o kadar sık görüşmeyeceksiniz artık, değil mi?”</p>

  <p style="text-align: justify;">Kapalı havasına bürünüyordu.</p>

  <p style="text-align: justify;">Böyle bir şey söylemedim size.”<br /></p>

  <div>
    <p style="text-align: justify;">“Söylemediniz, ama ben sizden rica ediyorum... Ne yitireceksiniz? Ama ben mutlu olurum. Umurunuzda bile olmadığını da kendi ağzınızla söylüyorsunuz."<br /></p>
  </div>

  <div>
    <p style="text-align: justify;">Şaşırır gibi oluyor, düşünüyor, sonra rahatsız bir gülümsemeyle:<br /></p>
  </div>

  <p style="text-align: justify;">Bilmiyorum, Dickie,” diyordu, “Öyle sanıyorum ki, başka türlü yapamam... Hoşlanıyorum bundan."</p>

  <p style="text-align: justify;">Zavallı Odile! Bu sözü söylerken öyle çocuksu, öyle içten bir görünüşü vardı ki. O zaman, o boşuna ve korkunç mantığımla, “başka türlü yapmanın” kolay olduğunu kanıtlıyordum ona...</p>

  <p style="text-align: justify;">“Sizi yıkan, kendinizi olduğunuz gibi kabul etmeniz,” diyordum, “sanki yaratılışımızı hazır alıyormuşuz gibi. İnsan kişiliğini biçimlendirebilir, onu yeniden kurabilir.”</p>

  <p style="text-align: justify;">“Öyleyse kendi kişiliğinizi yeniden kurun.<br /></p>

  <div>
    <p style="text-align: justify;">“Ben hazırım denemeye. Ama siz de deneyerek bana yardım edin.”<br /></p>
  </div>

  <p style="text-align: justify;">“Hayır bunu yapamayacağımı çok söyledim size. Hem denemek de gelmiyor içimden.”</p>

  <p style="text-align: justify;">Şimdiden uzaklarda kalmış bu zamanı düşünüyorum da onu bu tutuma zorlayan şey derin bir içgüdü değil miydi diyorum kendi kendime. İstediğim gibi değişmiş olsaydı, onu aynı oranda sever miydim gene? Bu tür kavgalar can sıkıntısını her ikimiz için de olanaksız kılmamış olsaydı, bu küçük, bu boş yaratığın sürekli varlığına katlanabilir miydim? Öte yandan, bunu hiç denemediği de doğru değildi. Kötülükten hoşlanan bir insan değildi Odile. Beni mutsuz gördü mü, iyileştirmek için her şeye hazır olduğunu sanırdı, ama gururuyla zayıflığı iyiliğinden daha güçlüydü, yaşayışı değişmezdi.</p>

  <p style="text-align: justify;">“Fetih havası” diye adlandırdığım havasını iyice tanımıştım. Bu havasına girdi mi her zamanki neşesi biraz daha artar, gözleri daha bir parlar, yüzü daha bir güzelleşir, her zamanki bitkinliğini yenerdi. Bir adamdan hoşlandı mı, bunu kendisinden önce sezerdim. Korkunç bir şeydi... O zaman, bazı bazı, Floransa'da söylediği sözü düşünürdüm: “Fazla candan davrandım, bu yüzden, benimle evlenince, davranışımın fazla hafifleşmesinden korkarsınız belki de”...</p>

  <p style="text-align: justify;">Bu acı dönem üzerinde sık sık dururum hâlâ, Odiİe’in, yosmaca davransa bile, bana sadık kaldığını, biraz daha becerikli davranmakla aşkını yitirmemiş olabileceğimi düşünmek çok üzer beni. Ama insan Odile karşısında nasıl davranacağını kolay kolay bilemezdi ki. Sevecenlik canını sıkar, onda beklenmedik, ufak da olsa düşmanca tepkiler uyandırırdı; tehditler daha şiddetli şeyler yapmasına yol açabilirdi.</p>

  <p style="text-align: justify;">Yaratılışının en değişmez özelliklerinden biri de tehlike aşkıydı. Bir yatta fırtınanın önünde sürüklenmek, çetin bir yolda bir yarış arabası kullanmak, at üstünde fazla yüksek engellerden atlamak en hoşlandığı şeylerdi. Bir sürü gözüpek delikanlı dönerdi çevresinde. Ama hiçbiri ötekilerden üstün tutulur gibi görünmüyordu, ne zaman konuşmalarını işitsem, Odile’in dostluklarının havası bir spor arkadaşlığı havasıymış gibi gelirdi bana. Öte yandan, bu çocukların Odile’e yazdığı birçok mektup şimdi elimde (nedenini açıklayacağım size); bunların Hepsi de çapkınca konuşmaları hoşgördüğünü, gözyumduğunu ama hiçbir zaman boyun eğmediğini gösteriyor.</p>

  <p style="text-align: justify;">“Şaşılası Odile, diye yazıyordu biri, hem öylesine çılgın, hem de öylesine arı, benim beğenime uymayacak ölçüde arı Odile.” Başka biri, içli ve dindar bir ufak İngiliz de şöyle diyor: “Sevgili Odile, bu dünyada sizi hiçbir zaman elde edemeyeceğim kuşku götürmediğine göre, öbür dünyada yanınızda olacağımı umarım.” Ama, söyledim size, çok geç öğrendim bunları, o sıralarda böylesine serbest bir yaşamın arılığına inanamıyordum.<br /></p>

  <p style="text-align: justify;">Ona karşı iyice dürüst olmak için, unuttuğum bir ayrıntıyı da eklemeliyim. Evliliğimizin başında, eski ve yeni dostluklarına beni de karıştırmaya çalışmıştı; bütün dostlarını seve seve paylaşırdı benimle. Size sözünü ettiğim İngiliz’i de ilk yaz tatilimiz sırasında Biarritz’de tanımıştık. Banjo yeni bir çalgıydı o zamanlar, Odile’e banjo dersleri vererek, zenci şarkıları söyleyerek eğlendirmişti onu. Sonra, yola çıkarken de bu banjoyu Odile’e armağan etmek istemişti, çok sinirlenmiştim. On beş gün sonra, Odile:</p>

  <p style="text-align: justify;">“Dickie, küçük Douglas’tan İngilizce bir mektup aldım; şunu okuyup da ona yanıt vermeme yardım eder misin?” demişti.</p>

  <p style="text-align: justify;">Hangi şeytan aklımı çeldi, bilmiyorum; pek tutamadığım bir öfkeyle, yamt vermeyeceğini umduğumu, Douglas’ın salağın biri olduğunu; canımı sıktığını söyledim... Yanlıştı hepsi; Douglas görgülü bir insandı, cana yakındı, evlenmemden önce olsa, çok hoşlanırdım ondan. Ama artık karım, bir şey söyledi mi benden neler gizlediğini anlamaya çalışıyordum hemen, bunu bir alışkanlık durumuna getiriyordum. Söylediklerinde ne zaman karanlık bir nokta bulsam, neden karanlık olmasını istediğini açıklayan, şaşırtıcı bir kurama saplanıyordum. Yalan söylediğini sezdiğime inandım mı acılı bir sevinç, şehvetli bir acı duyuyordum.</p>

  <p style="text-align: justify;">Belleğim oldukça zayıftır genellikle; Odile’in öyküleri söz konusu olunca, şaşılacak ölçüde güçlüydü. En ufak tümcelerini bile aklımda tutuyor, birbirleriyle karşılaştırıp tartıyordum. “Nasıl, o terziye provaya mı gittiniz? Ama bu dördüncü prova olacak!” dediğim oluyordu. “Salı, perşembe, cumartesi günleri gitmiştiniz.” Yüzüme bakıyor, hiç rahatı kaçmadan gülümsüyor, sonra yanıt veriyordu: “Sizde şeytansı bir bellek var...” Hem oyuna geldiğimi sezerek utanıyor, hem de kurnazlığını ortaya çıkardığımı sezdiğim için gururlanıyordum. Ote yandan, buluşlarımın bir yararı da yoktu, eyleme geçmiyordum hiçbir zaman, geçmek istemiyordum, Odile’in gizemli sakinliği de hiçbir kavgaya yol açmıyordu. Hem mutsuzdum, hem tutkuyla sarılıyordum bu işe.</p>

  <p style="text-align: justify;">Sorunu sertçe kesip atmama, örneğin Odile’in bazı dostlarıyla görüşmesini yasak etmeme engel olan da umutsuz yorumlarımın beni düşürdüğü gülünç yanlışlıkları anlamamdı. Örneğin birkaç hafta boyunca, başağrılarından, yorgunluktan yakındığını, birkaç gün kırda kalmak istediğini söylediğini anımsıyorum. O sırada Paris’ten ayrılmam olanaksızdı; onu bırakmaya da uzun süre karşı çıktım. Dikkat edin, hasta olduğunu kabul etmemekle düştüğüm bencilliğin farkında bile olmadım.</p>

  <p style="text-align: justify;">En sonunda, razı olmanın, istediği gibi Chantilly’ye gitmesine izin verip ertesi akşam onu birdenbire bastırıvermenin daha kurnazca bir şey olacağı geldi aklıma. Onu yalnız bulmazsam (yalnız bulmayacağımdan da kuşkum yoktu), hiç değilse en sonunda kesin bir şeyler öğrenecektim, daha önemlisi, eyleme geçebilir, ağzını kapatabilir, onu bırakabilirdim (çünkü bunu arzular gibiydim, oysa yanlıştı). Gitti. İkinci gün, bir araba kiraladım (bir yıkım sezdiğim için, şoförümün buna tanık olmasını istemiyordum), akşam yemeğinden sonra Chantilly’nin yolunu tuttum. Yolun yarısına doğru, adama Paris’e dönmesini söyledim, ama merak fazla kemiriyordu içimi, üç kilometre sonra gene Chantilly’ye çevirttim arabanın yönünü. Otelde, Odile’in odasının numarasını sordum. Vermek istemediler. Bence bunun nedeni fazlasıyla açıktı. Kâğıtlarımı gösterdim; kocası olduğumu kanıtladım; en sonunda bir garson beni onun odasına götürdü. Onu yalnız buldum; kitaplarla doluydu çevresi, sayısız mektuplar yazmıştı. Ama bu sahneyi düzenleyecek kadar zamanı olmamış mıydı?</p>

  <p style="text-align: justify;">Nelere çalışıyor aklınız!” dedi acıyarak... “Ne sanıyorsunuz? Neden korkuyorsunuz?... Bir adamla olmamdan mı? Adamı ne yapayım istiyorsunuz... Yalnız olmak için yalnız olmak istememi anlamıyorsunuz siz. Hatta tümüyle içten olmamı isterseniz, en çok istediğim şey sizi birkaç gün görmemek. Korkularınızla, kuşkularınızla beni öylesine yoruyorsunuz ki, sorgu yargıcının karşısında bir sanık gibiyim, sözlerime dikkat etmek, çelişkiye düşmemeye çalışmak zorundayım... Burada, çok tatlı bir gün geçirdim, okudum, düş kurdum, uyudum, ormanda dolaştım. Yarın da şatoya gidip minyatürleri göreceğim... Öylesine basit ki bütün bunlar, bir bilseniz.</p>

  <p style="text-align: justify;">Ama ben daha şimdiden: “Şimdi başarısından güç aldı, gelecek sefere sevgilisini de tehlikesizce getirebilir?” diye düşünüyordum.</p>

  <div>
    <p style="text-align: justify;">Ah! Odile’in bu sevgilisinin neyin nesi olduğunu anlamak için ne çok uğraştım! Karımın ruhunda, sözlerinde açıklanmaz bulduğum ne varsa, bunlardan oluşturuyordum onu. Odile’in tümcelerini çözümlemek konusunda inanılmaz bir ustalık kazanmıştım. Azıcık ince bir düşünce belirtmeyegörsün, hemen kapıp bilinmedik adama sunuyordum. Çok tuhaf ilişkiler kurulmuştu karımla aramda. Bütün düşüncelerimi açıyordum şimdi ona, hakkındaki en ağır düşüncelerimi bile. Nerdeyse hoşgörülü bir dikkatle, biraz sinirli bir biçimde dinliyordu, ama böylesine büyük bir merak ve ilgi konusu olduğu için gururlanmıyor da değildi.<br /></p>
  </div>

  <p style="text-align: justify;">Gene sağlığı iyi değildi, şimdi çok erken yatıyordu. Nerdeyse bütün akşamları yatağının yanında geçiriyordum. Garip, ama oldukça hoş akşamlardı bunlar. Yaratılışındaki kusurları açıklıyordum ona, gülümseyerek dinliyordu, sonra elini uzatıyor, elimi avucunda tutarak:</p>

  <p style="text-align: justify;">“Zavallı Dickie,” diyordu, “kötü, budala, gururlu, hoppa bir kızcağız için ne çok üzüntü bu böyle... Öyle ya, bütün bunlar var bende, değil mi?”</p>

  <p style="text-align: justify;">“Hiç de budala değilsiniz,” diyordum, “çok akıllı sayılmazsınız... Ama şaşırtıcı sezişleriniz var, üstün bir beğeniniz var.”</p>

  <p style="text-align: justify;">“Ya!” diyordu Odile, “beğenim varmış. Ne de olsa bir şeylerim kalmış demek. Bakın, Dickie, geçenlerde bulup da çok sevdiğim birkaç İngilizce dize okuyayım size.”</p>

  <p style="text-align: justify;">Çok ince ve doğal bir beğenisi vardı, sıradan bir şeyden hoşlandığı enderdi, ama bana okuduğu şiirlerin seçiminde bile, kaygılı bir şaşkınlıkla, aşk tadı, derin bir tutku bilgisi, bazı bazı da ölüm isteği seziyordum. Özellikle sık sık yinelediği bir sekizliği anımsıyorum:</p>

  <p style="text-align: justify;"><span style="font-style:italic;"><br /></span></p>

  <p style="text-align: justify;"><span style="font-style:italic;">From too much love of living</span>,</p>

  <p style="text-align: justify;"><span style="font-style:italic;">From hope and fear set free,</span></p>

  <p style="text-align: justify;"><span style="font-style:italic;">We thank with brief thanksgiving</span>,</p>

  <p style="text-align: justify;"><span style="font-style:italic;">Whatever Gods may be that no life lives forever</span>,</p>

  <p style="text-align: justify;"><span style="font-style:italic;">That dead men rise up never</span>,</p>

  <p style="text-align: justify;"><span style="font-style:italic;">That even the weariest river</span></p>

  <p style="text-align: justify;"><span style="font-style:italic;">Winds somewhere safe to sea.</span></p>

  <p style="text-align: justify;"><span style="font-style:italic;"><br /></span></p>

  <p style="text-align: justify;"><span style="font-style:italic;">Hayatı ziyadesiyle severiz</span></p>

  <p style="text-align: justify;"><span style="font-style:italic;">Umut ve korkudan azadeyiz</span></p>

  <p style="text-align: justify;"><span style="font-style:italic;">Şükran duyar bir kısa teşekkür ederiz</span></p>

  <p style="text-align: justify;"><span style="font-style:italic;">Artık hangi tanrılaraysa, çünkü</span></p>

  <p style="text-align: justify;"><span style="font-style:italic;">Hangi hayat sonsuzdur ki</span></p>

  <p style="text-align: justify;"><span style="font-style:italic;">Ve en çelimsiz nehir bile</span></p>

  <p style="text-align: justify;"><span style="font-style:italic;">Kavuşur eninde sonunda denizine</span></p>

  <p style="text-align: justify;"><br /></p>

  <p style="text-align: justify;">“<span style="font-style:italic;">The weariest river</span>...” diye yinelerdi sık sık, “en çelimsiz nehir, çok seviyorum bunu... En çelimsiz nehir benim, Dickie... Usul usul denize doğru gidiyorum.”</p>

  <p style="text-align: justify;">“Çıldırmışınız siz,” derdim ona, “siz yaşamın ta kendisisiniz.”</p>

  <p style="text-align: justify;">“Yok, öyle görünürüm,” derdi Odile o zaman, gülünç, acılı bir buruşma belirirdi yüzünde, “ama çok çelimsiz bir nehirim.”</p>

  <p style="text-align: justify;">Böyle bir akşamdan sonra, yanından ayrılırken:</p>

  <p style="text-align: justify;">“Gerçekte tüm kusmalarınızla birlikte, sizi seviyorum, Odile,” derdim.</p>

  <p style="text-align: justify;">“Ben de, Dickie,” derdi.</p>

  <p><a id="bookmark1"></a></p>
</body>
</html>
