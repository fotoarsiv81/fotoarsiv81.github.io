<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a>IX</h1>

  <p style="text-align: justify;">Dağa gideceğimiz gün yaklaşıyordu. Gitmemizden önceki hafta, Hélène de Thianges’ın evinde, Philippe, Fas’ta tanımış olduğu bir çiftle, Villierler’le karşılaştı. Madam Villier’yi anlatacak bir sözcük arıyor, bulamıyorum. Gururluydu, burası kesin, ama aynı zamanda mağrurdu da, evet, böyleydi daha çok: Muzafferdi. Bir sarı saç kitlesi altında, profili arı, belirliydi. Güzel ve cins bir hayvanı anımsatıyordu. Biz salona girer girmez, yanımıza geldi.</p>

  <p style="text-align: justify;">“Mösyö Marcenat’yla Atlas’ta güzel bir gezinti yapmıştık,” dedi bana... “Said’i anımsıyor musunuz, Marcenat? Said rehberimizdi,” diye ekledi (benim için), “parlak gözlü bir küçük Arap.”</p>

  <p style="text-align: justify;">“Bir ozandı,” dedi Philippe. “Arabaya, yanımıza aldığımız zaman, Rumi’lerin hızının ve Madame Villier’nin güzelliğinin şarkısını söylerdi.”</p>

  <p style="text-align: justify;">“Bu yıl karınızı Fas’a götürmüyor musunuz?”</p>

  <p style="text-align: justify;">“Hayır,” dedi Philippe, “küçücük bir yolculuk yapacağız yalnız; dağa gideceğiz. Sizi de çekmiyor mu bu yolculuk?"</p>

  <p style="text-align: justify;">“Ciddi mi söylüyorsunuz? Düşünün bir kez, kocamla ben de Noel ile yılbaşını karlar arasında geçirmek istiyorduk. Ne yana gidiyorsunuz?”</p>

  <p style="text-align: justify;">“Saint-Moritz’e,” dedi Philippe.<br /></p>

  <p style="text-align: justify;">Tepem atmıştı; işaretler ediyordum, görmüyordu. Sonunda kalktım.</p>

  <p style="text-align: justify;">“Gitmemiz gerek, Philippe,” dedim.</p>

  <p style="text-align: justify;">“Bizim mi?” dedi. “Neden?”</p>

  <p style="text-align: justify;">"Yöneticiye evde randevu vermiştim.”</p>

  <div>
    <p style="text-align: justify;">“Bir cumartesi günü mü?”<br /></p>
  </div>

  <p style="text-align: justify;">"Evet, sizin için daha rahat olacağını düşünmüştüm.”&nbsp;</p>

  <p style="text-align: justify;">Şaşkınlıkla baktı bana, ama hiç yanıt vermedi, kalktı.&nbsp;</p>

  <p style="text-align: justify;">Bu yolculuk hoşunuza gittiyse, bana telefon edin,” dedi Madame Villier’ye; “Kararlaştırırız. İki aile gitmek çok eğlenceli olacak.”</p>

  <div>
    <p style="text-align: justify;">Dışarı çıktığımız zaman, oldukça sert bir sesle:<br /></p>
  </div>

  <p style="text-align: justify;">“Bir cumartesi günü saat altıda randevu vermek de nerden çıktı?” dedi. “Ne tuhaf düşünce! Helene’in günü olduğunu, geç saatlere kadar burada kalmaktan hoşlandığımı iyi biliyorsunuz.”</p>

  <p style="text-align: justify;">“Hiç kimseye randevu vermedim, Philippe. Gitmek istiyordum.”</p>

  <p style="text-align: justify;">“Daha neler!” dedi, şaşırmıştı. “Rahatsız mısınız?&nbsp;</p>

  <p style="text-align: justify;">"Hayır; yalnız bu Villierler’in bizimle gelmelerini istemiyorum. Sizi anlayamıyorum. Philippe; benim için bu tatilin bütün tadı onu sizinle başbaşa geçirmekti, biliyorsunuz, sonra tutup çok az tanıdığınız, topu topu bir kez Fas’ta gördüğünüz kimseleri çağırıyorsunuz."</p>

  <p style="text-align: justify;">“Bu ne sertlik bu böyle! Bu ne yeni bir Isabelle! Yok canım, Villierler şöyle bir tanıdığım kimseler değil. On beş gün kaldım onlarla, Marakeş’teki bahçelerinde çok hoş akşamlar geçirdim. Bu evin kusursuzluğunu düşünemezsiniz bile; havuzlar, fıskiyeler, dört servi, çiçeklerin kokusu. Solange Villier’ nin ince bir beğenisi vardır. Öyle güzel düzenlemişti ki bütün bunları: Yalnız Fas sedirleriyle çok kalın halılar vardı. Hayır, doğru söylüyorum, her kış üç kez, akşam yemeğinde karşılaşılan Paris’li dostlardan daha yakınım Villierler’e.”</p>

  <p style="text-align: justify;">“İyi ya! Belki de, Philippe; yanılmış olabilirim, ama gezime dokunmayın; bana vadedildi, benimdir.”</p>

  <p style="text-align: justify;">Philippe elini elimin üstüne koydu, gülerek: “Peki hanımefendi, yolculuğunuza dokunulmayacak,” dedi. Ertesi gün, öğle yemeğinden sonra, başbaşa kahvemizi içtiğimiz sırada, Madame Villier, Philippe’e telefon etti. Yanıtlardan, kocasıyla konuştuğunu, onun da bu tasarıyı beğendiğini, ikisinin de bizimle İsviçre’ye geleceklerini anladım. Philippe’in diretmediğini, hatta Villierler’i caydırmaya çalıştığını gördüm. Ama son tümcesi “İyi ya, pekâlâ, orada sizlerle karşılaşmak bizi çok sevindirecek” oldu.<br /></p>

  <p style="text-align: justify;">Telefonu bıraktı, biraz huzuru kaçmış bir biçimde bana baktı.</p>

  <p style="text-align: justify;">“Gördünüz, elimden geleni yaptım,” dedi.</p>

  <p style="text-align: justify;">“Evet. Ama ne oldu? Geliyorlar mı? Of, Philippe, bu kadarı da fazla!”</p>

  <p style="text-align: justify;">“Ama, sevgilim, ne yapayım istiyorsunuz? Kabalık da edemem ya.”</p>

  <p style="text-align: justify;">“Edemezsiniz, ama bir bahane bulabilirdiniz, başka yere gittiğimizi söyleyebilirdiniz.”</p>

  <p style="text-align: justify;">“Oraya da gelirlerdi. O kadar da büyütmeyin bu işi. Göreceksiniz, çok tatlı insanlardır, böyle yol arkadaşlarımız olduğu için hoşnut kalacaksınız.”</p>

  <p style="text-align: justify;">“Öyleyse, dinleyin, Philippe. Şöyle yapın: Yalnız gidin onlarla. Beni hiç çekmiyor artık bu gezi.”</p>

  <p style="text-align: justify;">“Çıldırmışsınız siz! Akıl erdiremezler bu işe. Hem sizin için hiç de hoş bir davranış olmaz bence. Gitmeye, Paris’ten ayrılmaya hiç niyetim yoktu; siz istediniz bunu; ben de sizi hoşnut etmek için kabul ettim, şimdi tutmuş, beni yalnız göndermeye kalkıyorsunuz!”</p>

  <p style="text-align: justify;">“Yalnız değil.. En sevgili dostlarınızla.”</p>

  <p style="text-align: justify;">Philippe şimdiye kadar kendisinde hiç görmediğim bir şiddetle:</p>

  <p style="text-align: justify;">“Isabelle, bu gülünç tartışmadan bıktım,” dedi... “Size karşı hiçbir kusur işlemedim. Ben çağırmadım bu Villierler’i. Onlar kendi kendilerini çağırdılar. Öte yandan, hiç mi hiç ilgilendirmiyorlar beni. Hiçbir zaman Solange’a kur yapmış değilim...” Sözcüklerin üstüne basa basa, yemek odasında geniş adımlarla dolaşarak sürdürdü konuşmasını: “Öyle kıskanç, öyle kaygılı olduğunuzu seziyorum ki, elimi kıpırdatamaz, ağzımı açamaz oldum. İnanın bana, hiçbir şey böylesine daraltamaz yaşamı. ”</p>

  <p style="text-align: justify;">“Yaşamı daraltan, onu herkesle paylaşmaktır," dedim.</p>

  <p style="text-align: justify;">Şaşkınlık içinde, kendi konuşmamı dinliyordum. Alaycı, düşman buluyordum kendimi. Yeryüzünde beni ilgilendiren biricik yaratığı sinirlendirmekteydim, ama tutamıyordum kendimi.</p>

  <p style="text-align: justify;">“Zavallı Isabelle!” dedi Philippe.</p>

  <p style="text-align: justify;">Geçmiş yaşamını çok iyi biliyordum, onun ağzından dinlemiştim, bu yaşamı onun anılarında ondan da fazla yaşıyordum belki, “Zavallı Isabelle! şimdi de sıra sende...” diye düşündüğünü anladım.</p>

  <p style="text-align: justify;">Doğru dürüst uyuyamadım o gece. Kendimi suçladım durdum. Neydi kızdıklarım? Uzun zamandır görüşmediklerine göre, kocamla Solange Villier arasında bir içli dışlılık yoktu kuşkusuz. Öyleyse yasal bir kıskançlık nedeni de yoktu. Bu karşılaşma mutlu bir durumdu belki de, Philippe Saint-Moritz’de benimle başbaşa olsa eğlenebilir miydi? Paris’e keyifsiz dönerdi, kendisini boşuna ve oldukça donuk bir yolculuğa çıkmak zorunda bırakmışım gibi bir izlenim uyanırdı içinde. Villierler’le gidince, keyfi yerinde olurdu, hoşnutluğunun birazı da karısının görüntüsüne yansırdı. Ama kederliydim.</p>

  <p><a id="bookmark1"></a></p>
</body>
</html>
