<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">V</h1>

  <p style="text-align: justify;">Philippe beni karısı mı, yoksa metresi mi yapacak diye soruyordum kendi kendime. Bu belirsizliği bile seviyordum. Philippe yazgımın yöneticisi olacaktı; çözüm yalnız ondan gelmeliydi. Güvenle bekliyordum.</p>

  <p style="text-align: justify;">Bazı bazı daha kesin bir belirti gelir gibi oluyordu sözcüklerin altına. “Bruges’ü tanıtmalıyım size; çok güzel bir yerdir... Hem de daha bir arada en ufak bir yolculuğa bile çıkmadık,” diyordu Philippe. Onunla yola çıkmak düşüncesi beni büyülüyordu; sevgiyle gülümsüyordum; ama, sonraki günlerde, bir daha bu yolculuğun sözü edilmiyordu.</p>

  <p style="text-align: justify;">Temmuz ayı yakıcıydı. Tüm dostlarımız dağılıyor, tatile çıkıyorlardı; Paris’i bırakmak istemiyordum, Philippe’ten uzaklaşmak olacaktı bu. Bir akşam, Saint-Germain’e akşam yemeğine götürdü beni. Uzun süre taraçada kaldık. Paris ayaklarımızın dibine serilmişti, gökyüzünün ışıl ışıl yıldızlarının yansıdığı, karanlık bir okyanustu. Karanlıkta çiftler gülüşüyorlardı. Gürgen fidanları arasında şarkılar söyleniyordu. Çok yakınımızda, otlar içinde, bir cırcır böceği bizi oyalıyordu. Dönüşte, arabada, bana ailesinden söz etti, birkaç kez de “Gandumas’ya geldiğiniz zaman... Annemi iyice tanıdığınız zaman...” dedi. Evlenme sözcüğü hiçbir zaman çıkmamıştı ağzından.</p>

  <p style="text-align: justify;">Ertesi sabah, Gandumas’ya gitti, on beş gün kaldı orada, bu on beş gün sırasında bana bol bol mektup yazdı. Dönmeden önce de sözünü ettiğim, Odile’le geçirdiği yaşamı anlatan öyküyü yolladı. Bu öykü beni hem ilgilendirdi, hem şaşırttı. Burada, hiçbir zaman usumdan bile geçirmediğim, sıkıntılı, kıskanç bir Philippe çıkıyordu karşıma, hem de, kimi bunalımlarda, alaycı bir Philippe. Her türlü acı şaşkınlığı önlemek için, kendini bana olduğu gibi anlatmak istediğini anladım. Ama bu portre beni ürpertmedi, Kıskanç olmasının ne önemi vardı benim için? Onu aldatmak amacında değildim. Bazı bazı genç kadınlarla görüşerek oyalanmasının ne önemi vardı? Her şeyi kabul etmeye hazırdım.</p>

  <p style="text-align: justify;">Şimdi davranışlarında olsun, sözlerinde olsun, her şey benimle evlenmeye kararlı olduğunu belli ediyordu. Bundan dolayı mutluydum, gene de hafif bir kaygı mutluluğumu biraz gölgelendiriyordu; Beni dinlerken, ya da yaptığım bir şeyi izlerken onda sezdiğim hafif bir sinirlilik bazı bazı daha da keskinleşir, daha sıklaşır gibiydi. Birkaç kez, kusursuz bir ruh kaynaşması içinde başlamış bir akşamda, benim bir sözüm üzerine, birden bir izlenim uyandırmıştı. O zaman ben de sessizleşiyor, söylediğimi kafamda yeni baştan kurmaya çalışıyordum. Tüm tümcelerim günahsız görünüyordu. Onu sarsmış olan şeyi anlamaya çalışıyor, bulamıyordum. Philippe’in tepkileri gizemli, önceden kestirilmesi olanaksız geliyordu bana.</p>

  <p style="text-align: justify;">“Ne yapmalısınız, biliyor musunuz, Philippe? Hoşlanmadığınız neyim varsa, hepsini söyleyin bana. Biliyorum, var bazı şeyler... aldanıyor muyum?”</p>

  <p style="text-align: justify;">"Hayır, ama bunlar çok küçük şeyler,” dedi.</p>

  <p style="text-align: justify;">“Bunları öğrenmeyi, düzeltmeye çalışmayı öyle isterdim ki...”</p>

  <p style="text-align: justify;">“İyi ya, bir dahaki gidişimde yazarım size.”</p>

  <p style="text-align: justify;">Ayın sonunda, iki gün kalmak üzere Gandumas’ya gittiği zaman, ondan şu mektubu aldım:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <blockquote style="margin: 0 0 0 40px; border: none; padding: 0px;">
          <p style="text-align: justify;">Gandumas; Chardeuil'de (Haute-Vienne)</p>
        </blockquote>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <blockquote style="margin: 0 0 0 40px; border: none; padding: 0px;">
          <p style="text-align: justify;"><br /></p>
        </blockquote>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <blockquote style="margin: 0 0 0 40px; border: none; padding: 0px;">
          <table border="0" cellpadding="0" cellspacing="0" class="MsoTableGrid" style="text-align: justify; border-collapse: collapse; border: none;">
            <tbody>
              <tr>
                <td style="width: 180.3pt; padding: 0cm 5.4pt;" valign="top" width="307">
                  <p class="MsoNormal">Sizde sevdiğim:</p>

                  <p class="MsoNormal"><br /></p>

                  <p class="MsoNormal" style="text-align: justify;">Sizde sevmediğim</p>
                </td>

                <td style="width: 230.3pt; padding: 0cm 5.4pt;" valign="top" width="307">
                  <p class="MsoNormal" style="text-align: justify;">Siz</p>

                  <p class="MsoNormal" style="text-align: justify;"><br /></p>

                  <p class="MsoNormal" style="text-align: justify;">Hiçbir şey</p>
                </td>
              </tr>

              <tr>
                <td style="width: 180.3pt; padding: 0cm 5.4pt;" valign="top" width="307">
                  <p class="MsoNormal"></p>
                </td>

                <td style="width: 180.3pt; padding: 0cm 5.4pt;" valign="top" width="307"><br /></td>
              </tr>
            </tbody>
          </table>
        </blockquote>
      </blockquote>
    </blockquote>
  </blockquote>

  <p style="text-align: justify;">Evet, bir anlamda doğru bu yazdığım, ama tümüyle değil. Aynı özellikleri her iki sütuna da koymak daha doğru olurdu belki de, öyle ya, başka bir kadında, hiç sevmezdim ya, sizin parçalarınız olarak sevdiğim ayrıntılar var.</p>

  <blockquote style="margin: 0 0 0 40px; border: none; padding: 0px;">
    <div>
      <p style="text-align: justify;"><br /></p>
    </div>
  </blockquote>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <table border="0" cellpadding="0" cellspacing="0" class="MsoTableGrid" style="text-align: justify; border-collapse: collapse; border: none;">
        <tbody>
          <tr>
            <td style="width:200.3pt;padding:0cm 5.4pt 0cm 5.4pt" valign="top" width="307">
              <p class="MsoNormal">Sizde sevdiğim:</p>

              <p class="MsoNormal"><br /></p>

              <p class="MsoNormal" style="text-align: justify;">Kara gözleriniz, uzun kirpikleriniz, boynunuzun ve omuzlarınızın uyumu, bedeniniz.</p>

              <p class="MsoNormal" style="text-align: justify;">Her şeyden önce de bir cesaret ve zayıflık, bir gözüpeklik ve çekingenlik, bir utangaçlık ve ateşlilik karışımı. Kahramansı bir şey var sizde; Ufak şeylerde bir istem yokluğuyla çok güzel gizlenmiş; ama yalnız bunlarda.</p>

              <p class="MsoNormal" style="text-align: justify;">Genç kız yanınız.<br /></p>

              <p class="MsoNormal" style="text-align: justify;">Spor giysileriniz</p>

              <p class="MsoNormal" style="text-align: justify;">Bilinçli ruhcağızınız, sadeliğiniz, düzeniniz. Güzel tutulan defterleriniz, kitaplarınız.</p>

              <p class="MsoNormal" style="text-align: justify;">Usluluğunuz</p>

              <p class="MsoNormal" style="text-align: justify;">Alçakgönüllülüğünüz</p>

              <p class="MsoNormal" style="text-align: justify;"></p>

              <p class="MsoNormal" style="text-align: justify;"></p>
            </td>

            <td style="width:200.3pt;padding:0cm 5.4pt 0cm 5.4pt" valign="top" width="307">
              <p class="MsoNormal" style="text-align: justify;">Sizde sevmediğim:</p>

              <p class="MsoNormal" style="text-align: justify;"><br /></p>

              <p class="MsoNormal" style="text-align: justify;">Devinimlerinizin biraz beceriksizce sertliği. Suçüstü yakalanmış küçük kız havanız. Her şeyden önce de yaşamı olduğu gibi görüp olduğu gibi kabul etmeye yanaşmama; bir İngiliz resimli dergisi ülkücülüğü; kızdırıcı bir duyarlık...Başkalarının zayıflıkları karşısında sertliğiniz</p>

              <p class="MsoNormal" style="text-align: justify;">Yaşlı hanım yanınız.</p>

              <p class="MsoNormal" style="text-align: justify;">Sarı yelekli giysiniz; şapkalarınızın üzerinde süsler (mavi bir tüy); portakal rengi dantelli giysiniz;yüklü olan, çizgileri değiştiren ne varsa.</p>

              <p class="MsoNormal" style="text-align: justify;">Tutumluluğunuz; ev kadınlarına yaraşır, duygulu önlemciliğiniz.</p>

              <p class="MsoNormal" style="text-align: justify;">Çılgınlıktan yoksun oluşunuz.</p>

              <p class="MsoNormal" style="text-align: justify;">Gururdan yoksun oluşunuz.</p>
            </td>
          </tr>
        </tbody>
      </table>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>
  </blockquote>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <div>
        <p style="text-align: justify;">Sol sütunu uzun uzun doldurabilirdim. Sağ sütuna koyduklarımın hiçbiri tümüyle doğru değil. Hiç değilse şunu eklemeli:</p>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <p style="text-align: justify;">Sizde sevdiğim: Sizde sevmediğim</p>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <p style="text-align: justify;">Tüm bunlar sizi oluşturan şeyler, ben de, gerçek benliğinize takılmış küçücük şeyler bir yana, değişmenizi istemem. Ha, bakın, örneğin... ama biraz çalışmam gerekiyor. Hachette Kitabevi yeni bir yayın için özel bir kâğıt yapmamı istiyor benden, şimdi de bana bir “tertip” göstermek için bir ustabaşı girdi içeriye. Size gidecek bir mektuptan ayrılmak o kadar zor ki! Bir tümce daha ekleyelim tabloya:</p>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Sizde sevdiğim:</p>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Sizi düşünmeye başlar başlamaz dalıverdiğim bu uzun ve haz dolu düş.</p>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Chamfort anlatır: Bir hanım şövalye B'ye şöyle diyormuş: “Sizde sevdiğim... Ah, Madam, diye sözünü kesmiş adam, neyimi sevdiğinizi biliyorsanız, yandım...”</p>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Sizde sevdiğim, Isabelle...</p>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;"></blockquote>
    </blockquote>
  </blockquote>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: right;">PHILIPPE.</p>
    </blockquote>
  </blockquote>

  <p style="text-align: justify;">Beni de bir çok düşlere daldırdı bu mektup. Belleğimde Philippe’in eleştirici bakışlarını yeniden buldum. En küçük sözlerime değil yalnız, giysilerime, şapkalarıma, tuvaletimin tüm ayrıntılarına görülmedik bir önem verdiğini çoktan görmüştüm, bu da beni üzmüş, neredeyse alçaltmıştı. Şimdi, şaşkınlıkla, annemin bazı düşünme biçimlerini, lükse karşı o içgüdü olmuş horgörüsünü buluyordum kendimde. Philippe’te, yani kahramanımda, böyle kaygılara rastlamak beni şaşırtıyordu. Benden farklı olmasını anlıyordum, ama böylesine ufak şeyler üzerinde uzun boylu düşünmeyi ona yakıştıramıyordum. Ne olursa olsun, böyleydi o, ben de onun hoşuna gitmek istiyordum. İstediğini sezdiğim biçimde olmak için çaba harcamıştım. Bütünüyle başaramamıştım bunu, beni en çok kaygılandıran da ne istediğini açıkça anlayamamamdı. Tutumluluğum mu? Çılgınlıktan yoksun oluşum mu? Evet, doğruydu. Ölçülü, önlemci olduğumu seziyordum. “Ne tuhaf, diyordum kendi kendime, tüm çocukluğum boyunca, sert ve mantıklı bir çevreye kızan, düşcül bir küçük kızdım, ama şimdi Philippe, dışarıdan bakınca, kendimde izi bile bulunmadığını sandığım, atalardan geçme belirtiler seziyor bende. ” Üst üste okuyor, okuyor, elimde olmadan savunmamı yapıyordum: “Suçüstü yakalanmış küçük kız havanız...” Ama nasıl bir azarlanmış çocuk havam olmazdı, Philippe? Aklınıza getirmekte bile güçlük çekeceğiniz bir sertlikle yetiştirildim. Yanımda Matmazel Chauviere ya da annem olmadıkça sokağa çıkamazdım... Sizin Odile’iniz kendini serbest bırakan, ilgisiz büyükler arasında geçirmişti çocukluğunu. Bunun çok acısını çektiniz, Philippe... Sinirlendirici duyarlığını mı?... Çevremdekiler duyarlıktan çok uzaktılar da ondan... Ailemin benden esirgediği ılık, okşayıcı iklimi istiyorum aşktan... Alçakgönüllülüğüm mü? Gururdan yoksun oluşum mu?... Tüm çocukluğum boyunca bana kusurlu, sıradan olduğumu söylediler, şimdi nasıl kendime güvenebilirim?</p>

  <p style="text-align: justify;">Philippe döndüğü zaman, bu ateşli savunmayı ona da yinelemeye çalıştım, ama gülümsedi, öyle de sevecen davrandı ki, hemen unuttum mektubu. Evlenme tarihimiz kararlaştırıldı, tümden mutluluğa eriştim.</p>

  <p style="text-align: justify;">Annem babam törene gelmişlerdi. Philippe’ten hoşlanmışa benziyorlardı. Philippe de babamın soğuk alaycılığından hoşlandı, annemin ciddi sertliğinde de pek “Marcenat”msı bir şiir bulunduğunu söyledi. Ailem bir “balayı yolculuğuna” çıkmayışımıza şaştı. Ben de istedim bunu; Philippe’le İtalya’yı ya da Yunanistan’ı görmek beni çok sevindirirdi, ama bunu arzulamadığını sezmiş, ısrar etmemiştim. Ne duyduğunu anlıyordum, ama büyüklerim “mutluluk protokolüne” uyulması konusunda çok duruyorlardı, annem de, evlendiğim gün, yuvamı tehlikeli bir gelecek beklediğini söyledi bana. “Kendisini çok sevdiğini belli etme kocana, yoksa yanarsın.” Ama ben de biraz güven kazanmıştım artık, oldukça soğuk bir sesle, “Mutluluğumu kendim de koruyabilirim,” diye yanıtladım.</p>

  <p><a id="bookmark6"></a></p>
</body>
</html>
