<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XV</h1>

  <p style="text-align: justify;">Odile’in gidişinden sonraki hafta, Misa telefon etti.</p>

  <p style="text-align: justify;">“Biliyorum, yalnızsınız,” dedi. “Odile sizi bırakıp gitti. Ben de yalnızım. Birtakım işlerim vardı, biraz da Paris havası almak gereksinimindeydim, ailemin yanına geldim, ama şimdi onlar gitti, benden başka kimse yok evde. Bana gelin.”</p>

  <p style="text-align: justify;">İçinde çırpındığım korkunç düşünceleri, Misa’yla konuşurken, belki biraz unuturum diye düşündüm. O akşam buluşmak üzere sözleştim Misa’yla. Kapıyı kendi eliyle açtı; uşaklar gitmişlerdi. Çok güzel buldum onu; pembe ipekten bir açık giysi vardı üzerinde, Odile’in giysilerinden birinden alınmıştı, modelini Odile vermişti ona. Saçlarının biçimini de değiştirmiş olduğunu farkettim, Odile’in saçlarına benziyordu şimdi. Sağanaktan sonra hava değişmiş, akşama doğru çok soğumuştu. Misa bir odun ateşi yakmıştı şöminede; ateşin önüne, bir minder yığını üzerine oturdu. Ben de yanına oturdum, ailelerimizden, bu berbat yazdan, Gandumas’dan, kocasından, Odile’den söz etmeye başladık.</p>

  <p style="text-align: justify;">“Haber aldınız mı Odile’den?” dedi Misa. “Bana yazmadı, kızdım doğrusu.”</p>

  <p style="text-align: justify;">İki mektup aldığımı söyledim. “Tanıdıklarla karşılaşmış mı? Brest’e gitmiş mi?” “Hayır, dedim, Brest bulunduğu yerden epeyce uzak.” Ama soru tuhaf geldi bana. Misa’nın kolunda mavili, yeşilli bir cam bilezik vardı; hoşuma gittiğini söyledim, daha yakından bakmak için bileğini tuttum. Bana doğru eğildi. Kolumu beline doladım; ses çıkarmadı. Bu pembe giysinin altında çıplak olduğunu seziyordum. Soru dolu, sıkıntılı bir bakışla baktı bana. Ona doğru eğildim ve güreştiğimiz günkü gibi, göğsümde memelerinin çift ve katı direncini duydum. Geriye bıraktı kendini ve burada, bu ateşin önünde, bu minderler üzerinde, benim oldu. Hiçbir aşk duygusu yoktu içimde, ama onu arzuluyordum. “Bunu yapmazsam, korkağın biri gibi görüneceğim,” diyordum kendi kendime.</p>

  <p style="text-align: justify;">Sönmek üzere olan son bir odunun karşısında oturuyorduk sonunda. Elini tutuyordum; mutlu ve muzaffer bir havayla bakıyordu bana; bir keder vardı içimde; ölmek istiyordum. “Ne düşünüyorsunuz?” dedi Misa. “Şu zavallı Odile'ciği"</p>

  <p style="text-align: justify;">Yüzü sertleşti; iki keskin çizgi belirdi alnında. “Bakın, sizi seviyorum, şimdi artık gülünç şeyler söylemenizi istemiyorum,” dedi.<br /></p>

  <p style="text-align: justify;">"Neden gülünç olsun?” Duraladı, uzun zaman yüzüme baktı.</p>

  <p style="text-align: justify;">“Gerçekten anlamıyor musunuz, yoksa anlamazmış gibi mi davranıyorsunuz?” dedi.</p>

  <p style="text-align: justify;">Önceden seziyordum söyleyeceğini, onu durdurmak gerektiğini biliyordum, ama öğrenmek istiyordum. “Doğru,” dedim, “anlamıyorum.”</p>

  <p style="text-align: justify;">“Ya! Ben bildiğinizi sanıyordum, ama Odile’i bırakamayacak, hatta ona bundan söz edemeyecek kadar fazla sevdiğinizi düşünüyordum,” dedi. “Size her şeyi söylemek gerektiğini sık sık düşündüm... Yalnız, Odile’in dostuydum, güçtü benim için. Ama ne yapalım! Şimdi sizi ondan bin kez fazla seviyorum...”</p>

  <p style="text-align: justify;">Bunun üzerine bana Odile’in François’yla seviştiğini, bunun altı aydır sürdüğünü, hatta kendisine, Misa’ya, Toulon damgalı zarflar dikkatimi çekmesin diye mektuplarını ulaştırmasını rica ettiğini anlattı. “Bunun benim için ne kadar güç olduğunu anlarsınız. Hele sizi sevdiğimi de hesaba katarsanız... Üç yıldır sizi sevdiğimi farketmediniz mi?.. Şu erkekler hiçbir şeyi anlamazlar. Neyse, şimdi her şey düzeldi. Göreceksiniz, çok mutlu edeceğim sizi. Bunu hakediyorsunuz, öyle hayranım ki size. Hayranlık veren bir kişiliğiniz var.”&nbsp;</p>

  <p style="text-align: justify;">Birkaç dakika boyunca övgüler yağdırdı bana. Hiçbir haz duymuyordum bundan; şöyle düşünüyordum: “Bütün bunlar ne kadar yanlış. Hiç iyi bir insan değilim! Odile’den vazgeçemem. Ne işim var burada? Ne diye bu kadının beline sarılıyorum?” Öyle ya, hâlâ yan yana, mutlu sevgililer gibi oturuyorduk ve ondan nefret ediyordum.</p>

  <p style="text-align: justify;">“Misa, nasıl ihanet edebilirsiniz Odile’in güvenine? Çok çirkin bir şey bu yaptığınız.</p>

  <p style="text-align: justify;">Şaşkınlıkla baktı yüzüme.</p>

  <p style="text-align: justify;">"Ya! Çok şaştım doğrusu,” dedi. “Onu savunmaya mı kalkıyorsunuz ? ”</p>

  <div>
    <p style="text-align: justify;">"Evet, doğru bulmuyorum bu yaptığınızı, benim için yapsanız bile. Odile sizin dostunuz.”</p>
  </div>

  <p style="text-align: justify;">“Dostumdu; sevmiyorum artık onu."</p>

  <p style="text-align: justify;">“Ne zamandan beri?”</p>

  <p style="text-align: justify;">“Sizi sevmeye başlayalı beri.”</p>

  <p style="text-align: justify;">“Ama umarım ki beni sevmiyorsunuzdur." Ben Odile’i olduğu gibi seviyorum (meydan okurcasına Misa’ya bakıyordum; titriyordu), Odile’i neden sevdiğimi araştırdığım zaman, ne diyeceğimi bilemiyorum. Hiç canımı sıkmıyor da ondan, benim için mutluluğun, yaşamın ta kendisi de ondan anlaşılan.”</p>

  <p style="text-align: justify;">“Tuhafsınız,” dedi acı acı.</p>

  <p style="text-align: justify;">“Belki de.”</p>

  <p style="text-align: justify;">Bir an daldı, sonra başını omuzuma bıraktı, sonra, bu kadar tutkulu, bu kadar kör olmasam içime işleyecek, derin bir tutkuyla:</p>

  <p style="text-align: justify;">"Ben sizi seviyorum,’ dedi, "isteseniz de istemeseniz de mutlu edeceğim sizi. Size sadık, size bağlı olacağım. Julien Gandumas’da; hiç işime karışmıyor, hatta, isterseniz, oraya da gelebilirsiniz beni görmek için, öyle ya, haftada iki gün Guichardie’de kalır... Göreceksiniz, mutluluk alışkanlığını yitirmişiniz siz, bunu size geri vereceğim.” "Teşekkür ederim,” dedim soğuk soğuk, “ben çok mutluyum.” Gecenin uzun bir bölümünü bu sahne aldı. Aşkın duruşunu almıştık, hareketlerini yapıyorduk, ama içimde ona karşı anlaşılmaz ve yabanıl bir kin yükseldiğini duyuyordum. Gene de tatlılıkla, bir öpüşle ayrıldık.</p>

  <p style="text-align: justify;">Bir daha onu görmeye gitmeyeceğime söz vermiştim, bununla birlikte Odile’in yokluğunda sık sık gittim ona. Misa’nın inanılmaz bir cesareti vardı, her dakika bir hizmetçisinin girebileceği bir yerde, annesinin babasının salonunda verivordu kendini bana. Gecenin ikisine, üçüne kadar onunla kalıyor, hemen hep susuyordum.</p>

  <p style="text-align: justify;">Kibarca gülümsemeye çalışarak, ikide bir:</p>

  <p style="text-align: justify;">"Ne düşünüyorsunuz?” diyordu.</p>

  <p style="text-align: justify;">"Odile’e karşı ne kadar sahte!” diye düşünüyordum.</p>

  <p style="text-align: justify;">"Sizi,” diye yanıtlıyordum.</p>

  <p style="text-align: justify;">Şimdi bunları sakin kafayla düşünüyorum da Misa’nın kötü bir kadın olmadığını anlıyorum, ama o sıralarda çok katı davranıyordum ona.</p>

  <p><a id="bookmark6"></a></p>
</body>
</html>
