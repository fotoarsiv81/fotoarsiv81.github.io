<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XVIII</h1>

  <p style="text-align: justify;">Philippe’in yokluğunun sonu yaklaşıyordu. Baş döndürücü bir sevinç duyuyordum. Sağlığım düzelmişti şimdi; hatta gebeliğimden öncekinden de iyiydim. Bu bekleyiş, bir de içimde biçimlenen yaşamı düşünmek bana dinginlik ve iç rahatlığı veriyordu. Philippe evine dönünce güzel bir şaşkınlığa uğrasın diye büyük çabalar harcıyordum. Amerika’da çok güzel kadınlar, kusursuz evler görmüş olmalıydı. Durumuma karşın, durumum yüzünden, giysilerime büyük özen gösterdim. Misa, Odile’in hoşlanabileceği şeyler konusunda birkaç fikir vermiş olduğu için, evin döşenme biçiminde birçok ayrıntıları değiştirdim. Dönüş günü, bir sürü ak çiçekle donattım evi. O gün, Philippe’in gülerek “yüz kızartıcı tutumluluk” diye adlandırdığı şeyi yenmiştim.</p>

  <p style="text-align: justify;">Philippe, Saint-Lazare garında, trenden indiği zaman, onu neşeli ve gençleşmiş buldum, altı günlük deniz yolculuğu yüzünü yağızlaştırmıştı. Anılarla, öykülerle dolup taşıyordu. îlk günler çok tatlı geçti. Solange daha Fas’taydı; bunu iyice anlamak için ayrı bir özen göstermiştim. Philippe, çalışmaya başlamadan önce, sekiz gün tatil verdi kendine, bu tatili de tümüyle bana adadı.</p>

  <p style="text-align: justify;">Bu sekiz gün sırasında, kocamın derin doğasını benim için iyice aydınlatan bir olay geçti. Bir sabah, bir prova dolayısıyla randevum olduğu için, saat ona doğru sokağa çıktım. Philippe yatağında kaldı. Sonradan anlattığına göre, ben çıktıktan sonra telefon çalmıştı. Gidip açmış, tanımadığı bir erkek sesi işitmişti:&nbsp;</p>

  <p style="text-align: justify;">“Madam Marcenat mı?”</p>

  <p style="text-align: justify;">“Hayır, Mösyö Marcenat, kimsiniz?” demişti.</p>

  <p style="text-align: justify;">Kuru bir çatırtı telefonun kapatıldığını göstermişti ona.&nbsp;</p>

  <p style="text-align: justify;">Bu iş şaşırtmıştı onu; kimin konuştuğunu öğrenmek için santralci kadına telefon etmiş, uzun görüşmeler yapmak gerekmişti, sonra da “Bourse kabininden telefon edildi” demişlerdi, bir yanlışlık olmalıydı, hiçbir şeyi de açıklamıyordu. Döndüğüm zaman, size Bourse’tan kim telefon etmiş olabilir?” dedi.</p>

  <p style="text-align: justify;">“Bourse’tan mı?” dedim şaşkınlıkla.</p>

  <p style="text-align: justify;">“Evet, Bourse’tan. Sizi istediler, kendi adımı söyledim; hemen kapattılar."</p>

  <p style="text-align: justify;">Ne tuhaf bir öykü. Yanılıyor olmayasınız?”</p>

  <div>
    <p style="text-align: justify;">"Size hiç yakışmayan bir soru bu, Isabelle. Evet, yanılmıyorum. Ayrıca ses çok açıktı.”</p>

    <p style="text-align: justify;">“Erkek sesi miydi, kadın sesi mi?”</p>
  </div>

  <p style="text-align: justify;">“Erkek sesi, elbette."</p>

  <p style="text-align: justify;">“Neden elbette?”</p>

  <p style="text-align: justify;">Hiçbir zaman bu biçimde konuşmamıştık; elimde olmadan, huzursuz bir havam vardı. O “bir erkek sesi” demişti ama telefon edenin Misa olduğuna inanmıştım (sık sık arıyordu beni), ama söylemeyi göze alamıyordum. Kızgındım Philippe’e: Kendisine tapan bir kadını suçlar gibi bir görünüşü vardı nerdeyse: gene de biraz koltuklarım kabarmıştı. Beni de kıskanabilirdi demek? Şaşırtıcı bir çabuklukla yeni bir kadının, biraz alaylı, biraz yosma, biraz acımaklı, bir Isabelle'in doğduğunu duyuyordum. Sevgili Philippe! Ne ölçüde yalnız kendisiyle ve kendisi için var olduğumu bilseydi, fazlasıyla rahat olurdu. Öğle yemeğinden sonra, bana kendi söylediğim kimi tümceleri anımsatan bir umursamazlıkla:</p>

  <p style="text-align: justify;">"Bugün öğleden sonra ne yapıyorsunuz?” dedi.</p>

  <div>
    <p style="text-align: justify;">"Ben mi, hiç, biraz alışveriş yapacağım. Sonra, saat beşte Madam Bremont’a, çaya gideceğim."</p>
  </div>

  <p style="text-align: justify;">“Tatilde olduğuma göre ben de sizinle gelsem canınız sıkılır mı?”</p>

  <p style="text-align: justify;">“Tam tersine, çok sevinirim. Bu kadar kibarlığa alıştırmadınız beni. Saat altıda buluşuruz orada."</p>

  <p style="text-align: justify;">"Nasıl olur? Saat beşte demiştiniz.”</p>

  <p style="text-align: justify;">"Canım, tüm çaylar gibi işte; kartta saat beş der, ama saat altıdan önce kimse gelmez."</p>

  <div>
    <p style="text-align: justify;">“Alışverişe de gelebilir miyim?”<br /></p>
  </div>

  <p style="text-align: justify;">“Elbette... Mektuplarınızı görmek için büroya gitmek istediğinizi sanıyordum.”</p>

  <p style="text-align: justify;">"Acelesi yok. Yarın giderim."<br /></p>

  <p style="text-align: justify;">“Yolculuktan döndüğünüz zaman çok hoş bir koca oluyorsunuz, Philippe.”</p>

  <p style="text-align: justify;">Böylece benimle birlikte çıktı. Öğle sonunu yepyeni bir tutkunluk havası içinde geçirdik. Philippe’in defterinde, bu gezinti konusunda bir not var; o sırada böylesine güçlü olduklarını bilmediğim duyguları gözlerimin önüne serdi bu satırlar.</p>

  <blockquote style="margin: 0 0 0 40px; border: none; padding: 0px;">
    <p style="text-align: justify;">“Benim yokluğumda, eskiden taşımadığı bir tür güç, özgüven kazanmış gibime geliyor. Evet, tamam, özgüven. Neden? Tuhaf bir şey. Kitap almak için arabadan inerken de sevgi dolu, ama bana tuhaf gelen bir bakışla bakıyordu yüzüme. Madam Bremont’da, doktor Gaulin’le uzun bir konuşmaya girişti. Nasıl bir havayla konuştuklarını kavramaya çalıştığımı farkettim birden. Gaulin fareler üzerinde yapılmış deneyleri anlatıyordu:&nbsp;</p>

    <p style="text-align: justify;">“Bakire fareler alıyor, yanlarına yavru fareler koyuyorsunuz,” diyordu; “ilgilenmiyorlar onlarla; siz araya girmezseniz, açlıktan ölmelerine kulak bile asmıyorlar. Ama bir yumurtadan özü aşılıyorsunuz; iki gün içinde kusursuz birer anne oluveriyorlar.”</p>

    <p style="text-align: justify;">“Ne ilginç!” dedi Isabelle. “Çok isterdim bunu görmeyi.”</p>

    <p style="text-align: justify;">“Laboratuvarıma gelin, göstereyim.”</p>

    <p style="text-align: justify;">“O zaman, bir an için, Gaulin’in sesi telefonda işittiğim sesmiş gibi geldi bana.”</p>
  </blockquote>

  <p style="text-align: justify;">Kıskançlıkların saçmalığını bu not kadar hiçbir şey anlatmamıştır bana, çünkü hiçbir kuşku böylesine saçma olmamıştı. Doktor Gaulin sevimli, akıllı bir adamdı, o yıl seçkin çevrede çok modaydı, kendisini dinlemekten de haz duyuyordum, ama onunla bir erkek olarak ilgilenmek hiç aklıma gelmemişti. Philippe’le evleneliberi, başka bir erkek “görecek” durumda da değildim; hepsi de Philippe’e yardım etmek ya da zarar vermek için yaratılmış nesnelermiş gibi geliyordu bana. Onları sevebileceğimi aklıma bile getiremiyordum. Gene de, Philippe’in öncekinin üzerine iğnelediği bir kâğıt parçasında şu satırları okuyorum:</p>

  <blockquote style="margin: 0 0 0 40px; border: none; padding: 0px;">
    <p style="text-align: justify;">“Aşkı kuşkunun acılarıyla karıştırmaya öyle alışmışım ki, etkilerini yeniden duymaya başladım anlaşılan. Daha üç ay önce, fazlasıyla bağlı, fazlasıyla hazır bulduğum bu Isabelle’i şimdi dilediğim kadar yanımda tutamıyorum. Bu yenilmez sıkıntı izlenimini gerçekten duydum mu onun yanında? Şimdi görünüşte eskisi kadar mutlu değilim, ama bir an bile sıkılmıyorum. Isabelle yeni tutumuma çok şaşmış durumda, öyle alçakgönüllü ki, değişmemin gerçek anlamını kavrayamıyor. Bu sabah:</p>

    <p style="text-align: justify;">"Bir sakınca görmüyorsanız, bugün öğleden sonra Pasteur’e, Gaulin’in deneylerini görmeye gideceğim," dedi bana.</p>

    <p style="text-align: justify;">“Elbette hayır,” dedim, “gitmeyeceksiniz.”&nbsp;</p>

    <p style="text-align: justify;">Sertliğime şaşırmış bir durumda yüzüme baktı.&nbsp;</p>

    <p style="text-align: justify;">"Ama neden, Philippe? Anlattığını geçen gün işittiniz; çok ilginç geliyor bana.</p>

    <p style="text-align: justify;">"Gaulin’in kadınlara karşı öyle bir davranışı var ki, hiç hoşuma gitmiyor."</p>

    <p style="text-align: justify;">"Gaulin’in mi? Ne tuhaf düşünce! Bu kış çok karşılaştım onunla; hiçbir şey farketmedim. Ama siz pek az tanıyorsunuz kendisini; on dakika Bremont’larda gördünüz..."</p>

    <p style="text-align: justify;">"Tamam işte, bu on dakika boyunca...”</p>

    <p style="text-align: justify;">O zaman, kendisini tanıdığımdan beri ilk kez Isabelle, Odile’in gülümsemesi de olabilecek bir gülümseyişle gülümsedi.</p>

    <p style="text-align: justify;">“Sakın kıskanıyor olmayasınız?” dedi. “A! işte bu çok tuhaf, çok eğlendiriyor bu beni.”</p>
  </blockquote>

  <p style="text-align: justify;">Bu sahneyi anımsıyorum. Gerçekten, eğlenmiştim biraz, sonra, az önce yazdığım gibi, oldukça da mutluydum. Philippe’in ruhunu, ne zamandır kapalı bulduğum, anlamak, açmak için ne zamandır uğraştığım bu ele gelmez nesneyi en sonunda avucumda tuttuğumu seziyordum birden. Kolay kolay vazgeçilemeyecek bir fırsattı bu, yaşamımda biraz hoşgörülmeye hakkım varsa, bu dönem nedeniyle vardır gibi geliyor bana, iyice seziyordum çünkü: Bir oyun, bir yosmalık ve gizem oyunu oynamak isteseydim, yepyeni bir sağlamlıkla bağlayabilirdim kocamı. Hiç kuşkum yoktu bundan. Zararsız iki üç deneme yaptım. Evet, Philippe böyleydi. Kuşku onu eziyor, tutuyordu. Ama onun için kuşkunun sürekli bir acı, bir saplantı olduğunu da biliyordum. Biliyordum, çünkü önceki yaşamının öyküsünü okumuştum, her gün de görüyordum bunu. Benim yaptıklarımda, söylediklerimdeydi hep kafası, kederli düşüncelere dalıyor, doğru dürüst uyuyamıyordu, işleriyle ilgilenmez olmuştu. Nasıl kapılabilirdi böyle çılgınlıklara? Dört aya kadar çocuğumu bekliyor ve yalnız bu çocukla onu düşünüyordum. Bunu görmüyordu.</p>

  <p style="text-align: justify;">Kazanabileceğim bu oyunu oynamak istemedim. İstediğim biricik kredi, gösterdiğim biricik özveri bu benim, ama bunu yaptım ve bu yüzden benim o kasvetli, o kederli kıskançlığımı, bazı bazı seni haklı olarak sinirlendirmiş olan bayağılıklarımı bağışlamış olduğunu ummak isterdim, Philippe. Ben de bağlayabilirdim seni, gücünden, özgürlüğünden, mutluluğundan yoksun bırakabilirdim; o korktuğun, o aradığın acılı kaygıyı ben de uyandırabilirdim içinde. İstemedim. Seni hiçbir kurnazlığa başvurmadan sevmek, göğüs göğüse çarpışmak istedim. Silahları sen bana kendi elinle verirken, hiçbir savunmaya başvurmadan bıraktım kendimi sana. İyi ettiğimi sanıyorum. Bana öyle geliyor ki sevgililer arasındaki bu amansız savaştan daha büyük bir şeydir aşk. Sevdiğimizi açıkça söylememiz, gene de sevilmemiz olanaklı olmalı. Sıkıntıdan bu biçimde, sevdiğin kadınların çılgınlıklarıyla kurtulmak gereksinimi senin zayıf yanındı, sevgilim. Ben böyle düşünmüyordum aşkı. Tam bir bağlılığı, hatta bir tutsaklığı benimseyebileceğimi seziyordum. Yeryüzünde senden başka hiçbir şey yoktu benim için. Bir yıkım çevremizde tanıdığımız bütün erkekleri yok etse, sen sağ kaldıktan sonra, çok da önemli bir şey gibi gelmezdi bu bana. Evrenimdin benim. Bunu sana göstermek, bunu sana duyurmak belki de önlemsizce bir şeydi. Ne çıkardı? Ben sana karşı akıllı bir politika gütmek istemiyordum ki, sevgilim. Yapmacığa kaçamazdım, önlemci olamazdım. Seni seviyordum.</p>

  <p style="text-align: justify;">Birkaç gün içinde, davranışımın açıklığı, yaşamımın durgunluğuyla, Philippe’e huzuru geri verdim. Bir daha Gaulin’i görmedim, hoş bir adamdı, buna biraz üzülmedim de değil. Nerdeyse büsbütün eve kapandım.</p>

  <p style="text-align: justify;">Gebeliğimin son ayları oldukça çetin geçti. Bedenimin bozulduğunu görüyor, artık Philippe’le dışarı çıkmak istemiyordum, hoşuna gitmemekten korkuyordum çünkü. Son haftalarda, büyük bir bağlılıkla yoldaşlık etti bana, her gün yanımda kaldı, bana kitap okumayı bir alışkanlık durumuna getirdi. Her zaman düşlediğim biçimine hiçbir zaman bu kadar benzemedi yuvamız. Bazı büyük romanlara yeniden başlamıştık birlikte. Balzac’ı, Tolstoy’u gençliğimde okumuş, ama iyi anlamamıştım. Şimdi her şey anlamla donanmış gibi geliyordu bana. <span style="font-style:italic;">Anna Karenina'</span><i>nın</i> başlarındaki La Dolly bendim; Anna Karenina da biraz Odile, biraz Solange’dı. Philippe okurken, kendisinin de aynı yakıştırmaları yaptığını seziyordum. Bazı bazı bir tümce, ya evliliğimizi, ya beni öyle açık bir biçimde andırıyordu ki, Philippe gözlerini kitabından ayırarak, tutamadığı bir gülümsemeyle yüzüme bakıyordu; ben de gülümsüyordum.</p>

  <p style="text-align: justify;">Philippe’i hâlâ hüzünlü bulmasam, çok mutlu olacaktım. Hiçbir şeyden dert yanmıyordu, sağlığı yerindeydi, ama sık sık içini çekiyor, yatağımın yanında bir koltuğa oturuyor, uzun kollarını yorgunlukla uzatıyor, ellerini gözlerinin üzerine bastırıyordu.</p>

  <p style="text-align: justify;">“Yorgun musun, sevgilim?” diyordum.</p>

  <p style="text-align: justify;">“Evet, biraz, biraz hava değişikliğine gereksinimim var anlaşılan. Bütün gün büroda oturmak...”</p>

  <p style="text-align: justify;">“Elbette, sonra da bütün gece yanımda kaldığınızı da hesaba katarsak... ama çıkın biraz, sevgilim... Eğlenin... Neden hiç tiyatroya, konsere gitmiyorsunuz?”</p>

  <p style="text-align: justify;">“Bilirsiniz, yalnız gitmekten nefret ederim.”</p>

  <p style="text-align: justify;">“Solange yakında gelmeyecek mi? İki aydan fazla kalmayacaktı. Haber alamadınız mı kendisinden?”</p>

  <p style="text-align: justify;">“Aldım, mektup yazdı,” dedi Philippe. “Geriye atmış geleceği günü. Kocasını yalnız bırakmak istemiyormuş.”</p>

  <p style="text-align: justify;">“Nasıl? Her yıl yalnız bırakıyor ya... Birdenbire bu düşkünlük de neden? Tuhaf.”</p>

  <p style="text-align: justify;">“Ben ne bileyim?” dedi Philippe sinirli sinirli. "Böyle yazmış, bütün söyleyebileceğim bu.”</p>
</body>
</html>
