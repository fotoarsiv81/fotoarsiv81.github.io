<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XVI</h1>

  <p style="text-align: justify;">Odile en sonunda bir akşam döndü; istasyona onu almaya gittim. Hiçbir şey söylememeye karar vermiştim. Böyle bir konuşmanın ne olacağını iyi biliyordum. Ona serzenişlerde bulunacaktım; yadsıyacaktı. Misa’nın söylediklerini anlatacaktım; Misa’nın yalan söylediğini söyleyecekti. Ben, Misa’nın doğru söylemiş olduğunu bilecektim. Bütün bunlar boşunaydı. Peronda, bir yağ ve kömür kokusu içinde, bilinmedik insanlar arasında yürürken “yalnız onun yanında mutlu olduğuma, ayrılmayacağıma göre, onu yeniden görmenin tadını çıkarmak, onu sinirlendirmemek daha iyi,” diyordum kendi kendime. Bazı bazı da şöyle diyordum içimden: “Ne korkaklık bu böyle! Onu değişmeye zorlamak, ya da onsuz yaşamaya alışmak için sekiz gün güçlü davranmak yeter.”</p>

  <p style="text-align: justify;">Bir memur bir tabela getirip astı: Brest ekspresi. Durdum.&nbsp;</p>

  <p style="text-align: justify;">“Hay Allah, budalaca bir şey bu!” diyordum içimden. “Diyelim ki 1909’da, Floransa’da, başka bir otele indin. Odile Malet’nin varlığından bütün ömrünce habersiz olacaktın. Gene de yaşayacaktın, mutlu olacaktın. Şimdi, şu dakikada onun varolmadığını varsaymamak için bir neden var mı?”&nbsp;</p>

  <p style="text-align: justify;">Bu sırada uzaklarda bir lokomotifin ateşini, bir trenin bize doğru yaklaştıkça büküldüğünü farkettim. Her şey gerçek dışıymış gibime geldi. Odile’in yüzünü bile gözlerimin önüne getirmiyordum artık. Biraz ilerledim. Pencerelerden başlar uzanmıştı. Daha tren durmadan atlayanlar vardı. Sonra yürüyen bir kalabalık oluştu. Taşıyıcılar arabalarını götürüyorlardı. Birden, uzakta Odile’i gördüm, birkaç saniye sonra, gri çantasını tutan bir hamalla yanımdaydı. İyi görünüyordu, keyifli olduğunu gördüm.</p>

  <p style="text-align: justify;">Arabaya binerken:</p>

  <p style="text-align: justify;">“Dickie, yolda durup şampanya, havyar alacağız, balayı yolculuğumuzdan döndüğümüz günkü gibi bir gece yemeği yiyeceğiz,” dedi.</p>

  <div>
    <p style="text-align: justify;">Size büyük bir ikiyüzlülük gibi görünebilir bu yaptığı, ama Odile’i yargılayabilmek için onu tanımak gerekir. François’nın yanında geçirdiği birkaç günün tadını bol bol çıkarmıştı kuşkusuz; şimdi de içinde bulunduğu anı hoş bulmaya, benim için de elinden geldiğince güzelleştirmeye hazırdı. Kederli olduğumu, kendisine gülümsemediğimi gördü; umutsuzlukla:<br /></p>
  </div>

  <p style="text-align: justify;">“Gene ne var, Dickie?” dedi.</p>

  <p style="text-align: justify;">Benim susma kararlarım hiçbir zaman sağlam değildi; onunla karşı karşıya geldim mi gizlemek istediğim düşünceleri hemen açıklayıveriyordum.</p>

  <p style="text-align: justify;">"Ne olacak, François’nın Brest’te olduğunu söylediler.”</p>

  <p style="text-align: justify;">"Kim söyledi bunu size?”</p>

  <p style="text-align: justify;">"Amiral Garnier.”</p>

  <p style="text-align: justify;">François’nın Brest’te olduğunu mu? Peki, ne olmuş? Size ne bundan?”</p>

  <p style="text-align: justify;">"Ne olacak, Morgat’ya çok yakındı, sizi görmeye gelmesi hiç de zor olmazdı.”</p>

  <p style="text-align: justify;">"Evet, çok kolaydı; o kadar kolay ki, hepsini bilmek istiyorsanız, beni görmeye de geldi. Beğenmediniz mi?”</p>

  <p style="text-align: justify;">“Bunu bana yazmadınız.”</p>

  <p style="text-align: justify;">"Doğru mu? Oysa ben yazdım sanıyordum... Ne olursa olsun, yazmadıysam, bunun hiçbir önemi olmadığını düşündüğüm için yazmadım, hiç bir önemi de yok."<br /></p>

  <div>
    <p style="text-align: justify;">"Ben bu görüşte değilim. Sizinle gizlice mektuplaştığını da söylediler bana.”</p>
  </div>

  <p style="text-align: justify;">Bu kez, Odile sarsılır, nerdeyse aklını şaşırır gibi oldu; ilk kez görüyordum bu halini.</p>

  <p style="text-align: justify;">"Kim söyledi bunu size?”</p>

  <p style="text-align: justify;">"Misa.”</p>

  <p style="text-align: justify;">"Misa ha! Alçağın biridir o. Yalan söylemiş. Mektupları gösterdi mi size?”</p>

  <p style="text-align: justify;">"Hayır, ama neden uydursun?”</p>

  <p style="text-align: justify;">"Ne bileyim ben... Kıskançlıktan.”</p>

  <p style="text-align: justify;">"Odile, bu masala çocuklar bile kanmaz.”</p>

  <p style="text-align: justify;">Eve geliyorduk. Odile uşakların karşısında o duru ve büyüleyici gülümsemesini yeniden buldu. Odasına gitti, şapkasını çıkardı, aynaya baktı saçlarını düzeltmek için, gözlerim yansıyan görüntüsü üzerine dikili, arkasında durduğumu görünce, bana da gülümsedi.</p>

  <p style="text-align: justify;">"Ne biçim Dickie bu böyle!” dedi. “Sekiz gün yalnız bırakmayayım, kara kara düşüncelere dalıyor hemen. Siz nankörün birisiniz, beyefendi, ben hep sizi düşündüm, bunu kanıtlayacağım da. Çantamı verin bana.</p>

  <p style="text-align: justify;">Çantasını açtı, küçük bir paket çıkarıp bana uzattı. İki kitap vardı içinde: <span style="font-style:italic;">Yalnız Gezenin Hayalleri</span> ve <span style="font-style:italic;">Parma Manastırı</span>. Her ikisi de eski baskıydı.</p>

  <p style="text-align: justify;">“Ama, Odile... Teşekkürler... Olağanüstü bir şey bu... Nasıl buldun bunları?”</p>

  <p style="text-align: justify;">Brest sokaklarında eski kitapları karıştırdım, beyefendi. Size bir şey getirmek istiyordum.</p>

  <p style="text-align: justify;">“Brest'e de gittiniz demek?</p>

  <p style="text-align: justify;">Elbette, çok yakındı bulunduğum yere, vapur işliyordu, hem de on yıldır Brest’i görmek isterdim... Ne o, küçük armağanım için beni öpmüyor musunuz? Bense armağanımın çok beğenileceğini umuyordum... Ne kadar yoruldum, bilseniz... Böyle kitaplar çok zor bulunuyor, Dickie; biriktirdiğim bütün paralar bunlara gitti."</p>

  <p style="text-align: justify;">Bunun üzerine, onu öptüm. Onun önünde öylesine karışık duygular duyuyordum ki, kendim bile güç anlıyordum. Hem ondan nefret ediyor, hem de ona tapıyordum. Hem suçsuz, hem de suçlu buluyordum onu. Hazırladığım şiddetli kavga, dostça ve içten bir konuşmaya dönüşüyordu. Bütün gece Misa'nın ihanetinden söz ettik. Bana anlattığı (ve hiç kuşkusuz doğru olan) şeyler Odile ile beni değil de mutluluğunu korumak istediğimiz dost bir çifti ilgilendiriyordu sanki.</p>

  <p style="text-align: justify;">"Onunla bir daha görüşmeyeceğinizi umarım,” dedi Odile.</p>

  <p style="text-align: justify;">Ben de söz verdim.</p>

  <p style="text-align: justify;">Ertesi gün Odile ile Misa arasında neler geçti, hiçbir zaman öğrenemedim. Telefonla mı görüştüler? Odile Misa’ya mı gitti? Kararlı ve sert olduğunu biliyordum. Benim atadan kalma ve sessiz ağırbaşlılığımı aynı zamanda hem sarsan, hem büyüleyen o pervasız gözüpekliğinin bir yanıydı bu da. Bana gelince, Misa’yla bir daha karşılaşmadım; sözünü de duymadım, bu kısacık bağıntıdan bir düşün bıraktığı anıya benzer bir anı kaldı içimde.</p>
</body>
</html>
