<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">III</h1>

  <p style="text-align: justify;">Silah bırakışma sırasında, babam Pekin elçiliğine atanmış bulunuyordu. Benim de gelmemi önerdi; istemedim. Artık aile tutsaklığına katlanamayacak ölçüde alışmıştım bağımsızlığa. Gelirim yalnız yaşamama elveriyordu. Büyüklerim köşklerinin ikinci katını küçük bir daireye dönüştürmeme izin verdiler, ben de yaşamımı Renée Marcenat’mn yaşamına bağladım. Savaştan sonra, Pasteur Enstitüsü’ne girmiş, laboratuarda çalışıyordu. Büyük hizmetleri oluyordu burada, beni de yanına aldırtmakta güçlük çekmedi.</p>

  <p style="text-align: justify;">Renée’ye bağlanmıştım. Hayrandım ona. Beni kıskandıran bir yetkeyle davranıyordu. Gene de zayıf bir yanı bulunduğunu seziyordum. Evlenmekten vazgeçmiş izlenimini uyandırmak istiyordu, ama akrabalarından birinden, Philippe Marcenat’dan söz ederken sesinin aldığı havaya bakarak, onunla evlenmeyi arzuladığını sezer gibi oluyordum. “Çok kapalı bir insandır, kendisini iyi tanımayanlara soğuk görünür, ama gerçekte nerdeyse ürpertici bir duyarlığı vardır,” diyordu. “Savaş iyi geldi ona: Alıştığı yaşamdan kopardı. Ben nasıl büyük bir oyuncu olmak için yaratılmamışsam, o da bir kâğıt fabrikasını yönetmek için yaratılmamış.</p>

  <p style="text-align: justify;">“Ama neden? Başka bir şey mi yapıyor?”</p>

  <div>
    <p style="text-align: justify;">"Hayır, ama çok okur, çok bilgilidir... Çok seçkin bir insan, inanın. Çok beğeneceksiniz onu.”</p>
  </div>

  <p style="text-align: justify;">Onu sevdiğine inanmıştım.</p>

  <p style="text-align: justify;">Birçok adam, birçok genç dönüyordu şimdi çevremde. Savaş sonu yaşayışı oldukça özgürdü. Yalnızdım. Renée’nin girip çıktığı bu hekimler, genç bilginler çevresinde beni ilgilendiren adamlar bulmuştum. Ama onlara karşı direnmekte hiç güçlük çekmemiştim. Beni sevdiklerini söyledikleri zaman bir türlü inanamıyordum onlara, annemin “Yazık ki çirkinsin” sözü, hemşirelik yaşamım sırasında çok yalanlanmıştı, gene de bir türlü içimden çıkmıyordu. Kendime güvensizliğim çok derindi hâlâ. Benimle servetim için ya da birkaç akşamlık, elverişli, fazla bir şey de istemeyen bir sevgili olacağımı düşündükleri için evlenmek istediklerini düşünüyordum.</p>

  <p style="text-align: justify;">Renée, Barones Choin’dan bir akşam yemeği çağrısı getirdi. Sah günleri, kendisi de sık sık giderdi ona.</p>

  <p style="text-align: justify;">“Hiç canım istemiyor,” dedim, kibar toplantılardan nefret ederim.”</p>

  <p style="text-align: justify;">“Hayır, göreceksiniz, hemen her zaman ilginç insanlarla karşılaşılır onun evinde. Hem önümüzdeki salı akrabam Philippe de gelecek, sıkılırsanız, istediğimiz zaman üçümüz bir köşeye çekilebiliriz.”</p>

  <p style="text-align: justify;">“Ha! O zaman olur,” dedim, çok sevindim onu göreceğime.</p>

  <p style="text-align: justify;">Doğruydu. Renée sonunda Philippe Marcenat’yı tanımak isteği uyandırmıştı içimde. Bana Philippe’in evlilik öyküsünü anlattığı zaman, karısıyla karşılaştığımı ve onu çok güzel bulduğumu anımsamıştım. Philippe’in onu hâlâ sevdiği söyleniyordu. Renée de tüm davranışlarına hayran olmasa bile, onun yüzünden daha güzel bir yüz bulmanın olanaksız olduğunu kabul ediyordu. “Yalnız Philippe’e iyi davranmamış olmasını bağışlayamıyorum,” diyordu, “Philippe ise tam tersine, doğruluğun ta kendisiydi.” Bu evlilik yaşamı konusunda birçok ayrıntı sormuştum. Hatta, savaş sırasında, Philippe’in Renee’ye yazdığı mektuplardan kimi parçalar okumuş, içli havasından hoşlanmıştım.</p>

  <p style="text-align: justify;">Madam Choin’ın merdiveni, sayısız uşakları hiç hoşuma gitmedi. Salona girince, hemen gördüm Renée’yi, şöminenin yanında ayakta duruyordu, yanında da elleri cebinde, çok iri bir adam vardı. Philippe Marcenat yakışıklı değildi, ama iyi ve güven verici bir görünüşü vardı. Tanıştırıldığımız zaman yaşamımda ilk kez, tanımadığım bir erkeğin karşısında çekingenlik duymadım. Sofrada, yan yana oturtulduğumuzu görünce sevindim. Yemekten sonra, içgüdüsel bir oyun bizi birbirimize yaklaştırdı.</p>

  <p style="text-align: justify;">“Rahat rahat konuşalım ister misiniz? dedi. Gelin benimle, bu evi çok iyi bilirim.”</p>

  <p style="text-align: justify;">Bir Çin salonuna götürdü beni. Benim için, bu konuşmadan hâlâ fışkıran anı, birbirimize çocukluğumuzdan söz edişimiz. Evet, daha o akşam, Philippe bana Limoges ilindeki yaşamını anlatmış ve gençliğimizin de, ailelerimizin de böylesine benzeşmesine gülmüştük. Gandumas’daki ev, Ampère sokağındaki köşk gibi döşeliydi. Philippe’in annesi de, benim annem gibi “Erkekler giysilere bakmaz,” dermiş.</p>

  <p style="text-align: justify;">“Evet,” dedi Philippe, “birçok Fransız ailesinde bu köylü ve burjuva geleneği çok güçlüdür, bir bakıma oldukça da güzeldir, ama ben yapamıyorum artık, inancımı yitirdim." “Ben yitirmedim,” dedim gülerek. “Hâlâ yapamadığım şeyler var, örneğin şu sırada, yalnız yaşamama karşın, kendim için çiçek ya da şeker alamam. Ahlaka uymazmış, hiçbir haz vermezmiş gibi gelir bana.”</p>

  <p style="text-align: justify;">Yüzüme şaşkınlıkla baktı,</p>

  <p style="text-align: justify;">“Gerçek mi?” dedi. “Çiçek alamaz mısınız?”</p>

  <p style="text-align: justify;">“Bir akşam yemeğine, bir çaya giderken alabilirim. Ama kendim için, sırf bu çiçeklere bakma hazzı için almaya gelince, hayır, alamam.”</p>

  <p style="text-align: justify;">“Ama herhalde seversiniz çiçekleri?”</p>

  <p style="text-align: justify;">“Evet, biraz... Ama çiçeksiz de yaparım.”</p>

  <p style="text-align: justify;">Gözlerinden alaylı ve hüzünlü bir bakış geçtiğini görür gibi oldum, sözü değiştirdim. Hiç kuşkusuz konuşmamızın bu ikinci bölümü sarsmıştı Philippe’i, çünkü kırmızı defterinde şu not var:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">23 Mart 1919. —- Akşam yemeğini Cora teyzede yedim. Burada zamanımı hep Çin salonundaki divanın üstünde, Renée’nin güzel dostu Madam de Cheverny ile geçirdim. Çok tuhaf... Hiç Odile’e benzemiyor, gene de... Yoksa sırf ak bir giysi giymiş olduğu için mi... Yumuşak, çekingen... Onu konuşturmakta güçlük çektim. Sonra güvene geldi.</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">“Bu sabah bir şey geldi başıma... Nasıl söylesem... Beni sinirlendiren bir şey. Yakın dostu olmadığım, şöyle bir tanıdığım bir kadın telefon etti: “Bir gaf yapmayın, Isabelle, bugün öğle yemeğini sizde yiyorum,” dedi. Nasıl olur da böyle yalan söyler insan, böyle suç ortağı arar?”</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">“Hoş görmeli; birçok kadının öyle güç bir yaşamı vardır ki.”</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">“Öyle istiyorlar da ondan güç oluyor yaşamları. Çevrelerini bir gizem havasıyla sarmayınca sıkılacaklarını sanıyorlar... Aslı yok bunun; yaşam öyle küçük, yararsız oyunlardan oluşmaz. Duyarlığımızı başka birinin duyarlığına sürtüştürmemiz gerekmez her zaman. Siz de böyle düşünmüyor musunuz?”</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Renée geldi: “Kırıştırmanızı bozabilir miyim?” diyerek yanımıza oturdu. Sonra, her ikimizin de sustuğunu görünce, gülerek kalkıp gitti. Arkadaşı dalgın kaldı bir süre, sonra gene başladı konuşmaya:</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">“Sözün kısası, yaşamaya değen biricik aşkın iki yaratık arasında tam bir güven, içine bakılınca en ufak bir lekeye rastlanmayan, arı bir billûr olduğunu düşünmüyor musunuz?”</p>
    </blockquote>

    <blockquote style="margin: 0 0 0 40px; border: none; padding: 0px;">
      <p style="text-align: justify;">Bu sırada, beni üzdüğünü düşündü kuşkusuz, kızardı. Doğruydu, tümcesi incitmişti beni biraz. O zaman, insanın içine işleyen bir beceriksizlikle, birkaç tatlı söz söyledi. Sonra Renée doktor Maurice de Fleury ile geri geldi. Endokrin bezlerinin salgıları üzerine konuşmalar. “Vermeli bunları,” dedi doktor; “bunu reçetesine yazmayan hekim lekelenmiş bir hekimdir.” Eğlendirici teknik konuşmalar. Renée’nin düşünce açıklığına hayran kaldım. Dostunun o güzel veda bakışı.”</p>
    </blockquote>
  </blockquote>

  <p style="text-align: justify;">Doğru Philippe’i inciten tümceyi ben de anımsıyorum. Gece eve dönünce ben de düşündüm bunu, ertesi sabah, Philippe Marcenat’ya, duygularımı, sevgimi belirtmekte çok beceriksiz davrandığıma üzüldüğümü, Renée’nin anlattıkları nedeniyle kendisine uzun zamandır büyük bir yakınlık duyduğumu söylemek için birkaç satırlık bir mektup yazdım. Yalnız olduğuna göre, arada sırada beni görmeye gelirse, çok sevineceğimi de ekledim. Şu yanıtı verdi bana:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">“Mektubunuz yüzünüzden çıkardığımı doğruladı, madam. Düşünceye öyle büyük bir çekicilik veren şu ince iyilik var sizde. Daha sizi gördüğüm ilk anda, kederimden, yalnızlığımdan öyle yalın öyle açıkça kendiliğinden bir yakınlıkla söz ettiniz ki, hemen bir güven duygusu doldu içime. Bana sunduğunuz dostluğu şükranla kabul ediyorum. Bu dostluğun benim için ne denli değerli olacağını tasarlayabileceğinizi sanmıyorum.”</p>
    </blockquote>
  </blockquote>

  <p style="text-align: justify;">Philippe’le Renée’yi Ampère sokağındaki evime, öğle yemeğine çağırdım. Sonra Philippe de ikimizi çağırdı. Bizi ağırladığı küçük daireyi çok beğendim. Hepsinden önce de çok güzel iki Sisley’le (lavanta mavisi Seine görünümleriydi bunlar) masanın üstündeki hoş renkli çiçekler kaldı aklımda. Konuşma çok kolay oldu, aynı zamanda hem eğlendirici, hem ciddiydi, bir arada bulunmaktan hoşlanan, küçük bir topluluk oluşturduğumuz iyice anlaşılıyordu.</p>

  <p style="text-align: justify;">Sonra da Renée, Philippe’le beni çağırdı. Ertesi gün bizi tiyatroya götürmeyi önerdi Philippe o akşam, böylece, haftada iki üç kez onunla birlikte gezmeyi alışkanlığa dönüştürdük. Bu gezintiler sırasında, Renee’nin, Philippe’le kendisinin bir aile oluşturduklarını benim de onlara çağrılı olduğumu göstermek için çabalar harcadığını görmek hoşuma gitti. Bu tutumunu kabul ettim, ama, hiçbir zaman söylememiş olsa bile, Philippe’in benimle yalnız kalmayı yeğlediğimizi biliyordum. Bir akşam Renée rahatsız olduğu için gelemedi, yalnız çıktık onunla. Akşam yemeğinde evliliğinden ilk kendisi (hem de çok güzel) söz etti. O zaman, Renee’nin Odile hakkında bütün anlattıklarının, gerçek olmakla birlikte, doğru olmadığını anladım. Renée’nin Odile hakkında anlattıklarını dinlerken, çok güzel, ama çok tehlikeli bir kadın canlandırmıştım gözlerimde. Philippe’i dinlerken, elinden geleni yapmış, zayıf bir kızcağız gördüm. Philippe çok hoşuma gitti o akşam. Kendisine o kadar acı çektirmiş olan bir kadından böylesine tatlı bir anı saklayışına hayran kaldım. İlk kez, beklediğim kahramanın belki de o olduğunu düşündüm.</p>

  <p style="text-align: justify;">Nisan sonunda, uzun bir yolculuğa çıktı. Sağlığı oldukça kötüydü, çok öksürüyordu, hekimler sıcak bir iklimi sağlık veriyorlardı. Roma’dan bir kart aldım:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">“Cara signora, açık penceremin önünde yazıyorum size; gök mavi, tek bulut yok; Forum’un üzerinde, sütunlar, zafer anıtları kumlu, yaldızlı bir buhardan sıyrılıyor. İnanılmaz bir güzellik var her şeyde.”</p>
    </blockquote>
  </blockquote>

  <p style="text-align: justify;">Sonra Tanca’dan bir kart aldım:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p style="text-align: justify;">“Dümdüz, gri ve mor bir denizde bir düşsel yolculuğun ilk iskelesi. Tanca mı? İstanbul’u, Asnières’i, Toulon’u andırıyor. Tüm Doğu gibi kirli ve soylu..” Sonra Oran’dan bir telgraf: “Perşembe günü saat birde bana öğle yemeğine gelin. Saygılı dostluklar. Marcenat.”</p>
    </blockquote>
  </blockquote>

  <p style="text-align: justify;">O sabah, laboratuarda Renée’yi görünce:</p>

  <p style="text-align: justify;">“Ee, perşembe günü öğle yemeğini Philippe’te mi yiyoruz?” dedim.</p>

  <p style="text-align: justify;">“Nasıl?” dedi. “Dönmüş mü?”</p>

  <p style="text-align: justify;">Telgrafı gösterdim; onda hiç rastlamadığım acılı bir hava belirdi yüzünde. Hemen topladı kendini.</p>

  <p style="text-align: justify;">“Ha! Evet,” dedi... “İyi ya, yalnız yiyeceksiniz yemeği, çünkü beni çağırmadı.”</p>

  <p style="text-align: justify;">Ne yapacağımı şaşırdım. Yolculuğunun başlıca nedeninin Renée ile içli dışlılığına bir son vermek isteği olduğunu sonradan, Philippe’in ağzından öğrendim. Aileleri nişanlıymışlar gibi davranmaya başlamıştı onlara, bu da Philippe’i çileden çıkarmıştı. Öte yandan Renée de, hiç sızlanmadan sıyrılıp çıktı yaşamından. Dostumuz olarak kaldı, bazı bazı biraz kekre bir dost. Philippe’e hayran olmayı ondan öğrenmiştim. Bu andan sonra, onu küçültebilecek her şeyi bazı bazı acımasızlaşan bir hüzünle benimsedi. “İnsan işte,” diyordu Philippe. Ama ben onun kadar hoşgörülü olamıyordum.</p>

  <p><a id="bookmark5"></a></p>
</body>
</html>
