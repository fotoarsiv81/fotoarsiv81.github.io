<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XIX</h1>

  <p style="text-align: justify;">En sonunda, doğurmama birkaç hafta kala, Solange geldi. Philippe’in birdenbire değişivermesi yüreğimi ezdi. Bir akşam, genç ve sevinçli buldum onu. Çiçekler getirdi, sevdiğim iri, kırmızı karideslerden getirdi bana. Yatağımın çevresinde, elleri cebinde, canlılıkla dolaştı, bürosu, o gün gördüğü yayıncılar konusunda eğlenceli öyküler anlattı bana. “Nesi var? diyordum kendi kendime. Bu parlayış nerden geliyor?”&nbsp;</p>

  <p style="text-align: justify;">Akşam yemeğini yatağımın yanında yedi, yüzüne bakmadan, hiç umursamazmışçasına:</p>

  <p style="text-align: justify;">“Hâlâ haber yok mu Solange’dan?” diye sordum.&nbsp;</p>

  <p style="text-align: justify;">Philippe fazla serbest bir rahatlıkla:</p>

  <p style="text-align: justify;">“Nasıl?” dedi. “Bu sabah telefon ettiğini söylemedim mi size? Dünden beri Paris’te.”</p>

  <p style="text-align: justify;">“Sizin hesabınıza sevindim, Philippe. Benim size arkadaşlık edemeyeceğim bir sırada bir gezinti arkadaşınız olacak.</p>

  <p style="text-align: justify;">” Siz çıldırmışınız, Isabelle, bir an bile bırakmam sizi. “</p>

  <p style="text-align: justify;">"Çıkmanızı istiyorum; hem yalnız da kalmayacağım, annem çok yakında Paris’te olacak.</p>

  <div>
    <p style="text-align: justify;">Philippe çok hoşnut bir havayla:<br /></p>
  </div>

  <p style="text-align: justify;">“Doğru,” dedi. “Ana Hatun çok uzaklarda olmamalı. Son telgrafı nerden geliyordu?”</p>

  <p style="text-align: justify;">Gemiden çekilmiş bir telgraftı, ama Messageries’den öğrendiğime göre, yarın Süveyş’te olması gerek.”</p>

  <p style="text-align: justify;">"Sizin hesabınıza çok sevindim,” dedi Philippe; “doğumunuzda bulunmak için bu çok uzun yolculuğu göze alması da çok güzel bir şey.”</p>

  <p style="text-align: justify;">“Benim ailem de sizinki gibidir, Philippe; doğumlar ve ölümler birer bayramdır. Taşradaki akrabaların cenaze törenlerinin babamın en keyifli anıları olduğunu anımsıyorum.”&nbsp;</p>

  <p style="text-align: justify;">“Büyükbabam Marcenat, çok yaşlı olduğu, bütün cenazelere gitmesini hekimler yasak ettikleri sırada çok dert yanardı, dedi Philippe: “Zavallı Ludovic’in cenaze törenine katılmamı istemiyorlar, oysa vakit geçirecek fazla bir şeyim de yok,” derdi.</p>

  <p style="text-align: justify;">“Bu akşam çok keyifli görünüyorsunuz, Philippe.”&nbsp;</p>

  <p style="text-align: justify;">“Ben mi? Yok canım... Ama hava çok güzeldi. Siz de iyisiniz. Bu dokuz aylık karabasan bitmek üzere. Hoşnudum. Oldukça doğal bir şey.”</p>

  <p style="text-align: justify;">Onu böylesine canlı gördüğüm, bu dirilişin nedenini de bildiğim için bir alçalış duyuyordum. Bir zamanlar Saint-Moritz’de gördüğüm, birçok aydan beri de yitirdiğine üzüldüğüm bir iştahla yemek yedi o akşam. Yemekten sonra sinirli bir havaya büründü. Esnedi.</p>

  <p style="text-align: justify;">“Biraz kitap okuyalım mı?” dedim. “Dün akşam başladığınız o Stendhal çok güzel...”</p>

  <p style="text-align: justify;">“Ha, evet,” dedi Philippe. “Lamiel. Evet, çok güzeldir... İsterseniz.”</p>

  <p style="text-align: justify;">Sıkıntıyla yüzünü buruşturdu.</p>

  <p style="text-align: justify;">“Bakın, Philippe. Ne yapmalısınız, biliyor musunuz? Gidin de Solange’a bir merhaba deyin; beş aydır görmediniz, güzel bir davranış olur.”</p>

  <p style="text-align: justify;">"Öyle mi dersiniz? Ama sizi bırakmak istemem. Hem sonra, evinde bulunup bulunmadığını da, serbest olup olmadığını da bilmiyorum. Dönüşünün ilk akşamında, ailesi vardır evinde, Jacques'ın ailesi.”</p>

  <div>
    <p style="text-align: justify;">"Telefon edin."<br /></p>
  </div>

  <p style="text-align: justify;">Daha fazla direneceğini ummuştum, ama hemen boyun eğdi yoldan çıkarışa.</p>

  <p style="text-align: justify;">“Pekâlâ! Bir deneyeyim,” deyip çıktı.</p>

  <p style="text-align: justify;">Beş dakika sonra, sevinçli bir yüzle döndü:</p>

  <p style="text-align: justify;">"Sizin için farketmediğine göre, Solange’a kadar bir uzanayım,” dedi. “Çeyrek saat kalırım."</p>

  <p style="text-align: justify;">"İstediğiniz kadar kalın. Çok sevindim, iyi gelecek size. Ama çok geç de dönseniz, döndüğünüz zaman bana bir merhaba demeyi unutmayın."</p>

  <div>
    <p style="text-align: justify;">“Çok gecikmem; saat dokuz; ona çeyrek kala dönmüş olurum.”<br /></p>
  </div>

  <p style="text-align: justify;">O gece on ikide gördüm onu. Bu arada, biraz okumuş, çok çok da ağlamıştım.</p>
</body>
</html>
