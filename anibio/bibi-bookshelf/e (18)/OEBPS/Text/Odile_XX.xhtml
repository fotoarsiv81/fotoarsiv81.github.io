<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a>XX</h1>

  <p style="text-align: justify;">İçine gömüldüğüm büyük yalnızlıkta, ailemin fazla bir yardımı dokunmuyordu bana. Annem gerçekte Odile’den kurtulduğumu görmekten mutluluk duyuyordu. Acı çektiğimi gördüğü, bir de bizde fazla konuşulmadığı için söylemiyordu bunu, ama seziyordum, bu yüzden annemle konuşmam güç oluyordu. Babam çok hastaydı; bir beyin kanaması geçirmiş, bundan sol elinde bir felç, ağzında bir büzüşme kalmıştı, güzel yüzünü biraz bozuyordu bu. Kurtulamayacağını biliyordu, çok sessiz, çok ağır bir görünüşe bürünmüştü. Cora teyzeye de gitmek istemiyordum, akşam yemekleri fazlasıyla acı anılar canlandırıyordu içimde. O sıralarda fazla tiksintiye, fazla sıkıntıya kapılmadan görüşebildiğim tek insan, Renée’ydi. Bir gün annemlerde karşılaştım onunla. Büyük incelik gösterdi, boşanmamdan hiç söz etmedi. Çalışıyor, bir bilim lisansına hazırlanıyordu. Evlenmek istemediği söyleniyordu. İlginç konuşması, beni içinde yanıp tükendiğim duygusal güçlüklerin o sürekli incelemesinden çekip koparan ilk konuşma oldu. Yaşamını araştırmalara, bir mesleğe vermişti; rahat ve mutlu görünüyordu. Aşktan el çekmek olanaklıydı demek? Ben hâlâ yaşamımı Odile’e bağlamaktan başka bir kullanış biçimi göremiyordum, ama Renée’nin varlığını çok yatıştırıcı buluyordum. Birlikte bir öğle yemeği yemeyi önerdim, kabul etti, sık sık gördüm onu. Birkaç görüşmeden sonra alışmıştım ona, büyük bir içtenlikle karımdan söz ettim, neyini sevdiğimi açıklamaya çalıştım.</p>

  <p style="text-align: justify;">“Boşanman karara bağlanınca yeniden evlenecek misin?” diye sordu.</p>

  <p style="text-align: justify;">“Hiçbir zaman,” dedim. “Ya sen, sen hiç düşünmedin mi evlenmeyi?”</p>

  <p style="text-align: justify;">“Hayır, şimdi bir mesleğim var, yaşamımı dolduruyor; bağımsızım; hoşlanabileceğim bir adamla da karşılaşmadım,” dedi.</p>

  <p style="text-align: justify;">“Ya bütün o hekimlerin?”</p>

  <p style="text-align: justify;">“Onlar arkadaş.”</p>

  <p style="text-align: justify;">Şubatın sonuna doğru, birkaç gün dağda kalmak istedim, ama babam yeni bir bunalım geçirdiği için telefonla geri çağrıldım; döndüm ve babamı ölüm döşeğinde buldum. Annem hayranlık verici bir bağlılıkla bakıyordu ona; son gece, babam çoktan bilincini yitirdikten sonra, onun böyle bu kımıltısız bedeninin yanında ayakta, bu alnı sildiğini, bu zavallı, büzülmüş dudakları ıslattığını görünce, uçsuz bucaksız acısı içinde bile yitirmediği huzur neredeyse şaşırttı beni, bu sakinliği kusursuz bir yaşam yaşadığını bilmesine borçlu olduğunu düşündüm. Annemle babamın yaşamı gibi bir yaşam aynı zamanda hem çok güzel, hem de anlaşılması olanaksız gibi geliyor bana. Annem Odile’in ve tanıdığım genç kadınların çoğunun aradığı hazların peşine düşmemişti; çok genç yaşta romansıdan, değişiklikten el çekmişti; şimdi ödülünü alıyordu. Acılı bir biçimde kendi yaşamıma döndüm; bu zor yolculuğun sonuna doğru, Odile’i yanımda ayakta dururken, şimdiden can çekişmenin terlerine batmış alnımı kurularken düşlemek, yaşlılıkla yumuşamış, gençlik fırtınalarını çoktan atlatmış, ak saçlı bir Odile düşlemek çok hoş olacaktı. Bir gün ölümün karşısında yalnız mı olacaktım? Bunun olanaklı olduğu kadar erken olmasını diliyordum.</p>

  <p style="text-align: justify;">Artık dolaylı da olsa hiçbir haber alamıyordum Odile’den. Mektup yazmayacağını, çünkü kesin bir sessizlikte acımın daha çabuk yatışacağını düşündüğünü söylemişti bana; ortak dostlarımızla görüşmeyi de kesmişti. François'nın evinin yanında küçük bir villa kiraladığını sanıyordum, ama emin değildim. Ben de evimizi bırakmaya karar vermiştim, bir kez benim için fazla büyüktü, hem de çok şey anımsatıyordu. Duroc sokağında, eski bir köşkte, çok güzel bir daire buldum, Odile’in hoşlanacağı biçimde döşemeye çalıştım. Kim bilirdi? Belki bir gün, mutsuz, yaralı bir durumda gelir de benden bir sığınak isterdi? Taşınırken, Odile’in dostlarından gelmiş yığın yığın mektup bulmuştum. Okumuştum bunları. İyi etmemiştim belki de, ama içimdeki zorlu meraka karşı koyamamıştım. Söylemiştim size, duygulu mektuplardı bunlar, ama suçluluktan uzaktılar.</p>

  <p style="text-align: justify;">Yazı nerdeyse tam bir yalnızlık içinde, Gandumas’da geçirdim. Ancak evden uzakta, otlar üzerine uzanınca biraz yatışabiliyordum. O zaman, tüm toplum bağları kopmuş da birkaç dakikalığına daha derin, daha gerçek gereksinimlerle bağıntı kuruyormuşum gibime geliyordu. Bir kadın bunca üzüntüye değer miydi?.. Ama kitaplar beni yeniden hüzünlü düşünceye daldırıyordu; yalnız kendi acımı arıyordum onlarda, nerdeyse istemeye istemeye, bana acı öykümü anımsatabilecek kitapları seçiyordum.</p>

  <p style="text-align: justify;">Ekim ayında, Paris’e döndüm. Birkaç genç kadın, Duroc sokağındaki evime gelmeyi alışkanlığa dönüştürdü, her zaman olduğu gibi, bir erkeğin yalnızlığının çekimine kapılıyorlardı; bunları size anlatmak istemiyorum; yaşamımdan gelip geçmekle kaldılar. Şunu söyleyeyim yalnız, hiçbir çaba harcamadan (biraz da şaşkınlık içinde) gençlik tutumumu yeniden buldum. Evliliğimden önce sevgililerime davrandığım gibi davranıyordum onlara; oyun olsun diye peşlerine düşüyordum, bir tümcenin, gözüpek bir davranışın etkisini görmek beni eğlendiriyordu. Oyunu kazanınca unutuyor, bir yenisine başlamaya çalışıyordum.</p>

  <p style="text-align: justify;">Hiçbir şey paylaşılmayan bir büyük aşk kadar alay konusu olmaz, ama hiçbir şey de bu denli alçak gönüllülük vermez insana; sevildiğimi sezince şaşırıp kalıyordum. Gerçek şu ki, bir erkeği zorlu pençesine almış bir tutku, hiç arzulamadığı bir zamanda kadınları kendine çeker. Bir başkasının saplantısı içindedir, doğuştan yumuşak ve duygulu bile olsa, ilgisiz ve nerdeyse kaba bir insan oluverir. Mutsuz olduğu için, sunulan bir sevginin çekimine kapılır bazı bazı. Bunu tadar tatmaz bıkar, bıktığını da belli eder. İstemeden, bilmeden, en korkunç oyunu oynar. Tehlikeli olur, yenilmiş olduğu için fetheder. Benim durumum da buydu. Beğenilmekte yeteneksiz olduğuma hiçbir zaman böylesine inanmamıştım, beğenilmeyi böylesine az arzuladığım olmamıştı, ama bağlılığın ve aşkın böylesine açık kanıtlarıyla da karşılaşmamıştım hiç.</p>

  <p style="text-align: justify;">Ancak kafam bu başarılardan haz duymama elvermeyecek ölçüde karışıktı. Bu 1913 yılında tuttuğum cep defterini karıştırdığım zaman, her sayfaya yazılmış randevular arasında, Odile’in anılarından başka bir şey bulamıyorum. Birkaçını yazayım:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">20 Ekim. — İstekleri. Güçbeğenir insanlar nasıl da üstün tutulur. Onun için, biraz kaygılı bir biçimde, kır çiçeklerinden, peygamber çiçeklerinden, ayçiçeklerinden, papatyalardan bir demet, ya da ak majör bir senfoni, yılan yastıkları ve ak lalelerden bir senfoni oluşturmak ne hoştu.</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">Alçakgönüllülüğü. “Nasıl olmamı isterdiniz, biliyorum... Çok ciddi, çok temiz... Çok büyük Fransız burjuvası... Gene de şehvetli, ama yalnız sizinle... Ne yapalım, yas tutun, Dickie, hiçbir zaman böyle olamayacağım.”</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">Alçakgönüllü gururu. “Gene de ufak tefek üstünlüklerim vardır... Çoğu kadınlardan daha fazla kitap okurum... Birçok güzel şiiri ezbere bilirim... Çiçek yerleştirmesini bilirim... İyi giyinirim... Bir de sizi severim, evet, beyefendi, siz belki de inanmazsınız, ama çok severim sizi.”</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">23 Ekim. — Öyle eksiksiz bir aşk olmalıydı ki, sevilen kadının tüm duygularını aynı an içinde paylaşmamamızı sağlamalıydı. Daha kendisini iyi tanımadığım sıralarda, Odile’in sevebileceği insana böylesine benzediği için François’ya nerdeyse minnettar olduğum günler vardı... Ama kıskançlık çok zorlu, François da çok kusurluydu.</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">28 Ekim. — Başkalarında “sen” olan azıcık şeyi sevmek.</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">29 Ekim. — Benden bıktığınız oluyordu; bu bıkkınlığınızı da seviyordum.”</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">Biraz ileride, şu kısacık not var:</p>
      </blockquote>
    </blockquote>

    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p style="text-align: justify;">Elimdekinden fazlasını yitirdim.”</p>
      </blockquote>
    </blockquote>
  </blockquote>

  <div>
    <p style="text-align: justify;">O sıralarda içimde olup bitenleri çok iyi belirtiyor bu söz. Odile varken, kendisini ne çok seversem seveyim, beni kendisinden biraz uzaklaştıran kusurları vardı; Odile gitmişti, gene bir tanrıça oluyordu; kendisinde bulunmayan erdemlerle süslüyordum onu, onu en sonunda ölümsüz Odile düşüncesine göre biçimlendirdikten sonra, şövalyesi olabilirdim. Nişanlılığımız sırasında, yüzeysel bir tanımanın, biçimleri değiştiren aşkın yaptığını şimdi de unutuşla uzaklık yapıyordu ve ben, beni aldatan, uzak Odile’i yakın bir sevgi dolu Odile’den çok daha fazla seviyordum.<br /></p>
  </div>

  <p><a id="bookmark1"></a></p>
</body>
</html>
