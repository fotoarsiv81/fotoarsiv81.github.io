<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Anılar, Düşler, Düşünceler</title>
	<link href="main.css" rel="stylesheet" type="text/css"/>
</head>
<body class="biography" id="biography">
	<div class="container html5_section">
		<p>CARL GUSTAV JUNG, 1875’te İsviçre’nin Kesswil kentinde doğdu. Filoloji uzmanı bir papazın oğluydu. Düş gücü zengin bir çocuktu; insan davranışlarını çözümlemek amacıyla çevresini gözlemleme alışkanlığını küçük yaşlarda edindi. Basel ve Zürich üniversitelerinde tıp öğrenimi gördü. Akıl hastalıkları konusundaki çalışmaların öncülerinden Eugen Bleuler’in yönettiği Burghölzli Akıl Hastanesi’ndeki araştırmaları Jung’a psikiyatri alanında uluslararası bir ün kazandırdığı gibi, onu pek çok konuda Freud’la ortak görüşlere vardırdı. Freud’un yakın çalışma arkadaşı olan Jung, aynı zamanda psikanaliz hareketinde önemli bir yer edindi ve Freud’un mirasçısı olarak görülmeye başladı. Ne var ki, ikisi arasındaki görüş ayrılıkları, özellikle de kişilik konusunda Freud’un cinselliğe verdiği belirleyici role, Jung’un katılmaması bu işbirliğini sona erdirdi. Freud’un çoğu düşüncesine karşı savlar içeren <em>Wandlungen und Symbole der Libido</em> (Libidonun Simgeleri ve Değişimleri) (1912), bu gelişmede bir dönüm noktası oldu. Daha sonra yayımlanan <em>Psikolojik Tipler</em>’de, Jung, içedönüklük ve dışadönüklük kavramlarını geliştirdi. Çocukluğu ve ilkgençliğindeki çarpıcı, alışılmadık ölçüde yoğun rüyalarıyla fantezilerini incelemeye girişti. Dinin psikolojisi üstüne çalışmalarını 1940’larda yayımladığı <em>Psikoloji ve Din</em>, <em>Psikoloji ve Simya</em> adlı kitaplarında topladı. 1961’de İsviçre’nin Küsnacht kentinde öldü.</p>
		<p class="trl">İRİS KANTEMİR, Ankara’da doğdu. TED Ankara Koleji ve DTCF İngiliz Dili ve Edebiyatı Bölümü’nü bitirdikten sonra uzun bir süre Almanya’da kaldı. Yurda döndükten sonra ODTÜ, Kadıköy Maarif Koleji ve Boğaziçi Üniversitesi’nde ders verdi. 1990 yılında emekli oldu. <em>Cumhuriyet Kitap</em>’ta yazıları yayımlandı. Hermann Hesse’nin <em>Bozkır Kurdu</em> ve <em>Masallar</em>’ını, Thomas Mann’ın <em>Seçilen</em> ve <em>Büyülü Dağ</em>’ını, Amy Tan’ın <em>Mutfak Tanrısı</em>’nı, Carson McCullers’ın <em>Düğünün Bir Üyesi</em>’ni, Juli Zeh’nin <em>Kartallar</em> ve <em>Melekler</em>’ini, Ketil Norstad’ın<em> Erling’in Düşüşü</em>’nü Türkçeye kazandırdı.</p>
	</div>
</body>	
</html>