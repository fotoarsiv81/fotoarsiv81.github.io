<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yazın Sanatı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1><span class="epub-type_pagebreak" id="page22" title="22"></span>KONU</h1>

    <div class="und-head-poem html5_section">
      <span>Sahnemizi açtığımız şu güzel Verona’da</span> <span>Soylulukta birbirine denk iki aile</span> <span>Eski bir düşmanlıktan gelen yeni bir kavgada;</span> <span>Yurttaş kanı yurttaş elini lekeler burada.</span> <span>İşte ölümcül döllerinden bu iki ailenin</span> <span>Doğar yıldızları sönük iki talihsiz sevgili,</span> <span>Yürek parçalayan acı yazgılarıyla bu iki genç</span> <span>Ölümleriyle toprağa gömer büyüklerin kinini.</span> <span>Ölümle mühürlenen aşklarının izlediği seyir</span> <span>Ve kimsenin değiştiremeyeceği, çocuklarının</span> <span>Yokolmasıyla son bulan ana babaların öfkesi,</span> <span>Sahnemizin iki saat sürecek trafiğidir.</span> <span>Söylediklerimizi dinlerseniz sabırla</span> <span>Söylemediklerimizi de görürsünüz oyunda.<a class="si-noteref epub-type_noteref" href="#f2" id="ref_f2">2</a></span>
    </div>

    <p>Bir edebiyat eserinde konu, tanımadığınız bir yeri haritadan öğrenmeye benzer. O yerin kokusu, tatları hakkında bilgi vermez, ayrıca gezerken alacağınız keyfi de size yaşatamaz, sadece gezmenize yardımcı olur.</p>

    <p>Ucuz aşk romanları ile edebiyat tarihinin başyapıt<span class="epub-type_pagebreak" id="page23" title="23"></span>ları aynı konuyu işleyebilirler, farklılıkları konunun kendisinde değil, işleyiş biçimlerindedir. Edebiyatta konu, malzemelerden sadece biridir. Konu, olayların akışını ve kahramanın ruh halini verir. Çok basite indirgendiğinde: Kızla oğlan karşılaşır (durum), birbirlerini kaybederler ya da kaybetme tehlikesi yaşarlar (sorun), ve âşıklar –ölümde de olsa– buluşur (çözülme). Yukarda alıntı yaptığımız <em>Romeo ve Juliet</em> oyununda Shakespeare, birinci perde, birinci sahneden önce, önoyun bölümünde konunun özetini koronun ağzından aktarır. İki aile arasında uzun yıllardır süren kan davası yüzünden, bir ailenin oğlu ile diğerinin kızı arasında yaşanan aşk hikâyesinin, her ikisinin de ölümü ile sonuçlanacağını söyleyerek başlar bu büyük trajedi. <em>Romeo ve Juliet</em> konunun işlenişi ve olayların akışı açısından öylesine klasik bir düzene sahiptir ki, en dikkatsiz okur ya da seyirci bile yapıyı fark eder.</p>

    <p><em>Romeo ve Juliet</em> ilk kez 1594’de sahnelendi. Shakespeare konuyu İngiliz şair Arthur Broke’un uzun şiirinden almıştı, Broke ise İtalyan şair Matteo Bandello’nun Fransızca çevirisinden. Orijinal eseri bilmese de, Shakespeare’in <em>Romeo ve Juliet</em>’i Verona’da geçer. Capulet ailesinden Juliet ile Montague’lerin oğlu Romeo, Capulet’lerin evinde maskeli balo davetinde karşılaşırlar. Oyunun ilk perdesinden ilk dört sahne Romeo ve Juliet’i tanımamızı sağlar. Juliet, Paris adında bir adamla evlendirilmek üzeredir; Romeo ise Rosaline adında bir kıza âşıktır ve baloya onu görmek için gider. Romeo ve Juliet ancak beşinci sahnede karşılaşırlar ve delicesine âşık olduklarında daha birbirlerinin yüzünü görmemişlerdir, çünkü ikisinin de maskesi vardır.</p>

    <p>İlk perde olayların sergilendiği, seyircinin konu ve kahramanlarla tanıştığı bölümdür. Bu bölümde seyircinin –ya da okurun– sorunun ne olduğunu anlaması çok <span class="epub-type_pagebreak" id="page24" title="24"></span>önemlidir, gerçekten âşıkların bir araya gelmelerini engelleyen koşulları kabul etmelidir. Her çağda, her kültürde, herkes tarafından okunduğunda inandırıcı olmalıdır. Aileler arasındaki nefretin boyutu, neden olduğu kavgalar, yol açtığı cinayetler, düşmanlık boyutunun hissedilmesini sağlar.</p>

    <p>İkinci perde, ikinci sahne, edebiyat tarihinin en ünlü aşk sahnesiyle başlar. Hâlâ birbirinin yüzünü görmemiş iki sevgili, Juliet’in balkonunda karanlıkta aşklarını itiraf ederler: “Biliyorum, gecenin maskesi var yüzümde,” der Juliet. İkinci perdenin sonunda (6. sahnede) dostları rahip Laurence yardımıyla gizlice evlenirler.</p>

    <p>Üçüncü perdede, aileler arasında düşmanlık iyice kızışmıştır. Capulet ailesinden Tybalt, Romeo’nun arkadaşını öldürür. Romeo da düelloda Tybalt’ı öldürür ve Mantua’ya sürülür. Konu ilerledikçe heyecan sürekli yükselir ve nihayet oyunun doruk noktası sayılan iki sevgilinin geceyi birlikte geçirmelerinin ardından sabah ayrılma sahnesi gelir. Bu, trajedinin en uzun sahnesidir. Bu sahnede yaşananlar sadece konu açısından değil, eserin duygu yükü açısından da doruk noktasıdır. Birbirlerini gün ışığında hiç görmemiş sevgililer, gün doğmadan ayrılmak zorundadır.</p>

    <p><em>Romeo ve Juliet</em>’i aynı konuyu işleyen yüzlerce yapıttan ayıran belki en önemli özelliği, Juliet’in çok zeki bir kız olmasıdır. Diyalogların zenginliği, aşkın felsefesi, hep Juliet’in ağzından dökülen sözlerdedir. Oyunun başından beri başkahraman olarak görünen Romeo yerini Juliet’e bırakır, kaderlerini belirleyecek kararları Juliet verir, Romeo ise onu izler. Evlenme fikrini ilk ortaya atan, ailelere oynanacak oyunu kurgulayan hep Juliet’tir. Bu arada Romeo eylemlerle varlığını hissettirir, düşmanını öldürür, sürgüne yollanır, sevişir ama kendini Juliet’ in kararlarına bırakır.</p>

    <p><span class="epub-type_pagebreak" id="page25" title="25"></span>Shakespeare oyun boyunca konuyu çok disiplinli biçimde işler. Oyunun yapısal özelliklerinden başka, dili de kalıplar içinde tutulmuştur. Örneğin sevgililerin ilk karşılaştıkları balo sahnesindeki konuşmaları, sone formunun kalıpları içinde kullanır. Shakespeare komik öğe katmaktan da çekinmemiştir: Juliet’in sırdaşı dadısı ile, Romeo’nun dostu Mercutio ile olan diyalogları ince alay içerir. Bu iki yan karakteri çizerken özellikle cinsellik dolu taşlamalarla süslemiştir. Dadı ve Mercutio’nun gençlerin aşkını salt cinsel arzu olarak algıladıklarını görürüz, bu durum kahramanları yalnızlığa iter.</p>

    <p>Dördüncü ve beşinci perdelerde konu çözülür, doruk noktasında aşk yaşandıktan sonra bütün duygular inişe geçmeye başlar. Yerine ulaşmayan haberler, yanlış anlamalar, ailelerin acımasız katılığı, zamanlama hataları, sevgililerin sonunu hazırlar. Shakespeare trajediyi sevgililerin ölümüyle değil, ailelerin barışmasıyla sonlandırır. Çocuklarının ölüm acısı her şeyi, en önemlisi düşmanlığı bile anlamsız kılmıştır.</p>

    <p>Shakespeare, son yazdığı oyun olarak bilinen <em>Fırtına</em> dışında, diğer oyunlarının konularını hep kendinden önce yazılmış eserlerden almıştı. Fakat konularını aldığı eserler bugün sadece Shakespeare ile aynı konuyu işlemiş oldukları için adlarından söz edilir. Geriye bıraktıkları tek şey edebiyat tarihinin en büyük trajedi ustasına ilham kaynağı olmaktır. Esinlenmesine neden olan konuları tiyatro sahnesine uygun hale getirmesi, en önemsiz karakterleri bile son derece inandırıcı kılması, basit karşıtlıkları derinleştirmesi, felsefi yaklaşımı, kurguyu hep ana merkezde tutmayı becermesiyle Shakespeare’in tiyatro eserleri, seyircisiyle konunun ötesinde buluşur. Bu eserleri başyapıt yapan öğe, kesinlikle konu değildir. <em>Romeo ve Juliet</em>’in konusu pembe dizi romanlarda karşınıza çıktığında hiç etkileyici olmaz. Konuya yaklaşım, <span class="epub-type_pagebreak" id="page26" title="26"></span>götürdüğü derinlikle etki kazanır. Sadece konunun takip edildiği eserler ise edebî değer taşımazlar. Öte yandan, bir başyapıtta sadece konuyu takip eden dikkatsiz okur, edebiyattan alması gereken zevke ulaşamaz.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f2">
      <a class="si-backref" href="#ref_f2">2.</a> <span class="si-footnote-text">William Shakespeare, <em>Romeo ve Juliet</em>, çev. Özdemir Nutku, Remzi Kitabevi, 1991.</span>
    </div>
  </div>
</body>
</html>
