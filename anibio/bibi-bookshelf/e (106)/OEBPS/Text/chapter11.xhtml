<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yazın Sanatı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1><span class="epub-type_pagebreak" id="page60" title="60"></span>DOKUMA TEKNİĞİ</h1>

    <div class="und-head html5_section">
      <p>Lolita, hayatımın ışığı, kasıklarımın ateşi. Günahım, ruhum, Lo-li-ta; dilin ucu damaktan dişlere doğru üç basamaklık bir yol alır, üçüncüsünde gelir dişlere dayanır. Lo-li-ta.</p>

      <p>Sabahları ayağında çorabının teki, bir elli boyu ile Lo idi, sadece Lo. Ayağında bol gündelik pantolonu ile Lola. Okulda Dolly. Kayıtlardaki noktalı çizgilerde Dolores. Ama benim kollarımda hep Lolita idi.</p>

      <p>Ondan önce biri var mıydı? Vardı, hem de nasıl. Aslına bakılırsa, yazın birinde her şeyi başlatan bir çocuk-kız sevmemiş olsaydım Lolita diye biri hiç olmayabilirdi. Denizaşırı bir krallıkta. Ah, ne zaman? Yaşım Lolita’nın daha doğmadığı yıllarda onun şimdiki yaşı kadar olduğu zamanlarda bir yaz. Emin olun, katillerin hep böyle tumturaklıdır düzyazı üslupları.<a class="si-noteref epub-type_noteref" href="#f9" id="ref_f9">9</a></p>
    </div>

    <p>Yazar için doğum ânı, esin perisinin ilk küçük ziyaretine benzer. Bu ziyaret bazen bir şiirin dizeleri ya da çikolatalı bir bisküvinin damakta bıraktığı tadın hatırlanması olabilir; yazarın zaten anlatmak istediği öyküsü<span class="epub-type_pagebreak" id="page61" title="61"></span>nün kaynağını oluşturur. Bir metnin bir diğerine gönderme yapması çok sık karşımıza çıkar: Parodi, pastiş, yankılanma, kinaye, doğrudan alıntılama, yapısal paralellik, vb. hepsi bir başka eserin izlerini yeni esere taşıma için kullanılan tekniklerdir. Bazı edebiyat eleştirmenlerine göre bütün metinler kendinden önce yazılmış diğer metinlerin iplikleriyle dokunur. Tanıdık ipliklerle dokunmuş olsa da, her defasında ortaya yeni bir kumaş çıkar.</p>

    <p>Vladimir Nabokov <em>Lolita ya da Beyaz Irktan Dul Bir Erkeğin İtirafları</em> romanında dokuma tekniğini belirgin şekilde kullanır. Romanın başkahramanı kırk yaşlarında orta Avrupalı Humbert Humbert, İkinci Dünya Savaşı yıllarında Amerika’da Ramsdale kasabasında dul Charlotte Haze’in evinde bir oda kiralar. Madam Haze’in evine yerleşme nedeni, kadının on iki yaşındaki Lolita adındaki küçük kızıdır.</p>

    <p>Humbert’ın on iki yaşındayken bir yaz tatilinde tanıştığı yaşıtı Annabel Leigh adında bir kızla yaşadığı tutkulu aşk, onda ulaşılmamış bir boşluk yaratmıştır. Annabel’in aynı yıl içinde ölümü ile sanki Humbert, yaşamını o küçük kızı arayarak ve bıraktığı boşluğu doldurmaya çalışarak geçirir. Aslında Nabokov, Edgar Allan Poe’nun <em>“</em>Annabel Lee” adlı şiirindeki küçük çocuğa olası bir gelecek çiziyordur. Aradan yirmi dört yıl geçtikten sonra – “Annabel Lee”nin dizelerindeki çocuk büyüdüğünde – şiirin devamı olarak Nabokov’un <em>Lolita</em> romanı çıkar ortaya.</p>

    <div class="poem html5_section">
      <span>Senelerce senelerce evveldi</span> <span>Bir deniz ülkesinde</span> <span>Yaşayan bir kız vardı, bileceksiniz</span> <span>İsmi Annabel Lee.</span> <span>Hiçbir şey düşünmezdi sevilmekten</span> <span>Sevmekten başka beni.</span> <span><span class="epub-type_pagebreak" id="page62" title="62"></span>O çocuk ben çocuk, memleketimiz</span> <span>O deniz ülkesiydi,</span> <span>Sevdalı değil karasevdalıydık</span> <span>Ben ve Annabel Lee,</span> <span>Göklerde uçan melekler bile</span> <span>Kıskanırdı bizi.</span> <span>Bir gün işte bu yüzden göze geldi</span> <span>O deniz ülkesinde.</span> <span>Üşüdü rüzgârından bir bulutun</span> <span>Güzelim Annabel Lee,</span> <span>Götürdüler el üstünde</span> <span>Koyup gittiler beni,</span> <span>Mezarı ordadır şimdi</span> <span>O deniz ülkesinde.</span> <cite>(çev. Melih Cevdet Anday)</cite>
    </div>

    <p>Nabokov, dokuma adını verdiğimiz bu teknikle sadece Poe’nun şiiriyle değil, Dante’nin dokuz yaşındaki Beatrice’i, Petrarca’nın on iki yaşındaki Laura’sı ile de bağlantı kurarak tüm edebiyat tarihinden alınan ipliklerle romanını dokur.</p>

    <p>Vladimir Vladimiroviç Nabokov, Humbert Humbert karakterinde de kendinden bir şeyler olduğunu hissettirir: Kendi önisimlerindeki tekrarlama kahramanın da adı ve soyadıdır. Rusya’da aristokrat bir ailenin oğlu olarak dünyaya gelen Nabokov, İngilizceyi önce İngiliz-İrlanda karşımı dadısından, 20 yaşına geldiğinde de ailesiyle yerleştiği İngiltere’de kusursuzca kullanmayı öğrendi. İngilizce romanlar yazmaya 40 yaşından sonra başladı fakat bu yeni dilinde Rusça kadar ustaydı. Üçüncü paragrafta “tumturaklı düzyazı” diye kendisiyle alay etse de, <em>Lolita</em>’da kullandığı ifade çok şiirseldir. <em>“Lolita, light of my life,”</em> sözleriyle başlayan ilk paragraf, L harfinden Lolita’nın T harfine doğru giden, <em>“tap, at three, on the <span class="epub-type_pagebreak" id="page63" title="63"></span>teeth,”</em> sevgilisinin adına geliştirdiği övgü niteliğindedir. İngilizce <em>light, life, loins, tip, tongue, trip</em> sözcükleri sadece harf vurgularıyla değil, anlamlarıyla da (kasıklarımın ateşi, dilin ucu gibi) Lolita’yı tanımlar. “Günahım, ruhum” gibi sözcüklerin yarattığı ağır havayı, oyun gibi söylenen bir sonraki sözcükler hemen hafifleştirir. “Dil” taşıdığı erotik anlamın yanı sıra bir baştan çıkarma aracıdır.</p>

    <p>İkinci paragrafta Lolita’yı kendince tanıtmayı sürdürür: Farklı isimleriyle hem ciddiye alınmayacak okul çoraplarıyla küçük bir kız çocuğu hem de tutkuyla arzulanan obje konumunda bir kadındır. Çeşitli isimleri Lolita’nın farklı yönlerini değil, farklı insanların aynı kıza değişik açılardan bakışlarını yansıtır.</p>

    <p>Üçüncü paragraf roman boyunca okuyucuyla sürdüreceği diyaloğa giriş yapar. Duygularını aktaran kişi, aynı zamanda okurdan anlayış bekliyordur: Jüri üyelerine yapılan savunma tarzındaki anlatım tüm gerçekliğiyle hoşgörü bekler. Ve bu durumda gerçek ahlak jürisi okurdan başkası değildir.</p>

    <p>Poe’nun şiirinde yarattığı kusursuz gençlik aşkı, Nabokov’un da şiirin kusursuzluğuna inancı şeklinde etkiler okuru, çünkü Annabel’e duyduğu aşk ile Lolita’ya karşı hissettikleri çok farklıdır. İlk başta, kendisiyle aynı kültürden gelen Annabel, onun ruh ikizi gibidir, aynı rüyaları gören, aynı hayal dünyasını paylaşan iki çocuğun tensel olduğu kadar tinsel birliktelikleridir anlatılan. Fakat Lolita ile Humbert aynı türden bir duygudaşlık içinde değillerdir, aksine birbirine zıt değerlerle büyüyen nesillerin çatışması gibidir. Burada yazarın sadece iki küçük kızı karşılaştırması değil, Avrupa ile Amerikan toplumlarını karşılaştırması söz konusudur (Nabokov eleştirmenlerin bu noktaya dikkat çekmesine karşı çıkmıştır fakat kültürler arasındaki farklılıklara sık değinen bir yazar olduğu için, <em>Lolita</em>’nın bu özelliğinden bahsetmek gerekir.)</p>

    <p><span class="epub-type_pagebreak" id="page64" title="64"></span>Amerikan toplumunda tensel zevklerle cinsellik arasında ayrım yapılmamasına roman boyunca çok kereler dikkat çekilir. Lolita, maddeci Amerikan toplumunun göz boyayıcı etkisi altında kalmış mutsuz bir çocuktur. Bahçelerinde plastik pembe flamingolar olan bir mahallede, yüzeysel ve yapay bir yaşam süren annesiyle, Humbert’ın geldiği dünyaya tamamen yabancıdır. Humbert’ın anlatımları sayesinde okur çok önceden bu iki dünyanın uzlaşmazlığını görür. Aynı zamanda Humbert’ın kendi sesini dinlemekte direnmesine de tanık olur. Çünkü Humbert gerçek yaşamda, bir şiirin kusursuz dünyasını arıyordur. Annabel’i anlatırken, “Birbirimize, hemen deli gibi, sakarca, utanmazca, ıstıraplar içinde âşık olduk,” diyen Humbert, Lolita’ya karşı hissettiklerinin utanılır duygular olduğunun bilincindedir. İki sevgi arasındaki en önemli fark da birincisinin utanmazca (ve doğal), diğerinin ise sadece yasalar tarafından değil, Humbert’ın kendisi tarafından bile yüz yüze gelinemeyecek denli utanılır olmasıdır. Annabel’le yaşadıklarına duyduğu özlem, sanatın formuna duyduğu özlem olarak algılanabilir.</p>

    <p>Dokuma tekniğinin en güzel örneklerinde yazar, kullandığı tüm malzemeyi – iplikleri – Nabokov’un yaptığı gibi sadece kendi kumaşında kullanılmış hissettirir. Bu da pastiş tekniğinden farklılık gösterdiği yöndür, çünkü pastişte yazar kullandığı malzemenin dokunun tam içine sinmeyecek şekilde aykırı durmasını sağlar. Pastişte yapıştırma, sonradan eklenme hissedilir, halbuki dokuma dediğimiz teknikte yazar kendine ait olmayan malzemeyi de kendi tarzında kullanır.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f9">
      <a class="si-backref" href="#ref_f9">9.</a> <span class="si-footnote-text">Vladimir Nabokov, <em>Lolita</em>, çev. Fatih Özgüven, Can Yayınları, 1982.</span>
    </div>
  </div>
</body>
</html>
