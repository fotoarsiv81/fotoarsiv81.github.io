<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yazın Sanatı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1><span class="epub-type_pagebreak" id="page170" title="170"></span>COŞKUNLUK AKIMI</h1>

    <div class="und-head-poem html5_section">
      <span>Sevinç, güzelim kıvılcımı tanrıların,</span> <span>Cennetin kızı,</span> <span>Yanıp tutuşarak coşkunluktan</span> <span>Giriyoruz göklerdeki tapınağına senin.</span> <span>Büyülerin birleştiriyor yeniden</span> <span>Zamanın kıyasıya ayırdıklarını:</span> <span>Temiz kanatlarının süzüldüğü, her yerde</span> <span>Kardeş oluverir bütün insanlar.<a class="si-noteref epub-type_noteref" href="#f30" id="ref_f30">30</a></span>
    </div>

    <p>Coşkunluk akımı, XVIII. yüzyılda Friedrich von Schiller ve Johann Wolfgang von Goethe ile zirveye ulaşmış bir akımdır. Bu iki isim Alman edebiyatının en büyük ustaları sayılsa da, bu akımın devamı gelmemiş, kısa bir heyecan gibi edebiyat dünyasında parladıktan sonra tükenmiştir.</p>

    <p>Almanca <em>Sturm und Drang</em> (Fırtına ve Şiddet) adıyla bilinen akım, adını Shakespeare’in <em>Fırtına</em> oyunundan almış, ana düşüncesini ise Rousseau’nun felsefesine dayandırmıştır. Buna göre, bir insan var olduğunu anlamak için ancak kendi inanç ve duyumsal deneyimlerine güve<span class="epub-type_pagebreak" id="page171" title="171"></span>nebilir; doğa karşısında hissettikleri birey olarak kendi varoluş nedenini anlamasına neden olacak verilerle doludur.</p>

    <p>Bu akımın en temel özelliği, insanı ve doğayı yüceltmesinde yatar. Ve doğal olarak bu ikisini yüceltirken, insanın doğayı kavrayışını da yüceltir. Rousseau’nun felsefesinde olduğu gibi, insan doğal halinde akıllı ve çevresini anlamaya çalışan bir varlıktır. Sadece aklı ve bilgisiyle değil, duygularıyla da anlar. Rousseau, <em>İtiraflar</em> (çev. Kenan Somer, Remzi Kitabevi, 1973) adlı eserinde yazdığına göre, Vincennes’da tutuklu bulunan Diderot’yu görmeye giderken bir anda “korkunç bir aydınlanma” yaşamış, bunun sonucunda, çağdaş uygarlığın insanı iyileştirmek yerine yozlaştırdığını fark etmiştir.</p>

    <p>Rousseau’nun bunu yazmış olması çok ilginçtir. Aydınlanma Çağı’nın en büyük düşünürlerinden biri olarak, Aydınlanmanın akılcılığa verdiği aşırı önemi yadsır yazdıklarında. İnsanın doğal halinde iyi bir yapıya sahip olduğunu ama toplum ve uygarlığın gelişmesiyle çıkarlarını ön plana alıp, kötüleştiğini savunur. İnsan ancak yeniden duygularına önem vererek yaşamı tam anlamıyla anlar, sadece akıl ve bilim yoluyla algılamasında hep bir eksiklik olacaktır, bu da insanın en özündeki gizli kalan yönlerinin ortaya çıkmasını engelleyecektir.</p>

    <p>Coşkunluk akımında da aynı değerler ön plana çıkartılıyordu. Goethe 1770’de hukuk eğitimini tamamlamak üzere Strasbourg’a gidip orada kaldığı iki yıl içinde edebiyat çevreleriyle tanışma fırsatı buldu. Rousseau’nun felsefesinden etkilenen düşünür Johann Gottfried von Herder’le (Rousseau’ya yakın felsefesiyle tanınan Johann Georg Hamann’ın öğrencisi) kurduğu dostluk, düşüncelerinin ve edebî kişiliğinin gelişmesinde büyük bir rol oynadı. Aynı zamanda bir papazın kızına duyduğu aşk ve Alsace yöresinin doğal güzelliği, duygularını dile ge<span class="epub-type_pagebreak" id="page172" title="172"></span>tirmesi için belirleyici nedenler oldu. O dönemde yazdığı ilk şiirleri, aşk ve doğa sevgisinin bütünleştiği, şairin kişisel deneyimlerinden kaynaklanan, gerçek duygularını dile getiren <em>Erlebnislyrik</em> adı verilen yaşantı şiirin en güzel örnekleri olarak kabul edildi.</p>

    <p>Goethe bu yıllarda, doğayı incelemeye başladı: Doğayı organik bir varlık olarak algılıyordu. Doğa ile yakınlığı çok genç yaşlarda başladı ama tüm ömrü boyunca Goethe doğa bilimlerine büyük ilgi duydu. Yaşamının sonlarına doğru bitkiler üzerinde yaptığı araştırmalar, bu bilimlerin gelişmesi açısından çok önemlidir. İnsanların da bitkiler gibi sürekli bir değişim içinde olduklarını savunuyordu yaşlı Goethe. Bitkilerin tümünün kökenini nasıl bir ana bitki oluşturuyorsa, insanların değişme ve gelişmesi de her bireyin içinde bulunan ana ilkeye bağlıydı. Doğa gibi insan da sürekli değişim içinde yaşıyordu. Ama bu sürekli değişimin içinde de yine kendi olarak kalacak özelliklere sahipti.</p>

    <p>Shakespeare’in eserlerini incelemeye başlaması da yine bu yıllara rastlar. Almanya’da fazla tanınmayan Shakespeare’in eserleri Goethe’nin yazıları sayesinde ilgi görmeye başlamıştır. Bu yıllardan sonra Shakespeare çevirilerinin arttığını ve oyunlarının daha sık sahnelendiğini görürüz. İlk kez doğru olarak anlaşılmaya başlanmış, daha özenli çevirilerle izleyici karşısında çıkmıştır. Ayrıca Shakespeare’in yeniden keşfedilmesi, yeni bir edebiyat tartışmasına da yol açmıştır.</p>

    <p>Goethe bir yandan bu çalışmalarını sürdürürken, diğer tarafta ilk romanını yazmaya hazırlanıyordu. 1772’de Wetzlar’a gittiğinde, burada bir arkadaşının nişanlısı olan Charlotte Buff’a âşık oldu ve bu umutsuz aşkın sonucunda ilk şaheseri sayılan <em>Genç Werther’in Acıları</em>’nı (çev. Celal Öner, Oda Yayınları, 2001) yazdı. Bu roman Coşkunluk akımının zirvesini belirleyen eser olmuştur. Yazarın <span class="epub-type_pagebreak" id="page173" title="173"></span>kişi olarak ön plana çıkması, duygularına gem vurmadan dile getirmesi, doğadan ve güzelliklerden aldığı coşku, akımın tüm özelliklerini ortaya koyar.</p>

    <p>Romanın konusu, Goethe’nin Charlotte’a beslediği aşk ile Jerusalem adlı bir genç dostunun aşkı uğruna intihar etmesi öykülerini birleştirir. Mektup-roman tarzında yazılmış olması akla hemen Samuel Richardson’ın <em>Pamela</em> eserini getirse de, edebî değer açısından çok daha olgun bir eserdir. Goethe romanında, aklın yerine duyguyu ve düş gücünü koyar. İnsan, Tanrı’nın bir yansıması olarak yüceltilir. Tanrı kendi imajında yarattığı için insan da bu yüce özelliklere sahiptir.</p>

    <p>Goethe’nin romanda ele aldığı bir başka olgu da panteizmdir. Onun bu görüşüne göre, doğanın her zerresi Tanrı tarafından yaratılmış olmanın verdiği kusursuzlukla işlenmiştir. Bir çiçek veya bir taş aynı kusursuzlukla yaratılmıştır, bunun nedeni Tanrı’nın kusursuz bir doğa yaratmış olması değil, kendisini doğanın her öğesinde saklamış olmasıdır. Doğanın her parçası canlı ve birbiriyle organik bağ içinde var olur. Bu düşüncesi Goethe’yi neredeyse Doğu dinlerinin benimsediği felsefelere yakınlaştırır, Hıristiyanlıkta ve Batı’da o güne kadar çok sözü edilmeyen bir bütünün parçası olma olgusunu akla getirir.</p>

    <p>Coşkunluk akımının Aydınlanma Çağı’nda gelişen fikirlerden ne denli uzak olduğunu belki en iyi görmemizi sağlayan düşünce Tanrı tanımıdır. İnsan, doğa, Tanrı, hepsi bir bütünün farklı yaratılmış parçalarıdır ve özde aynı dokudan işlenmiş varlıklardır. İnsanlar, hayvanlar ve bitki örtüsü kadar dağlar, nehirler ve deniz de yaşayan ve bütünün oluşmasını sağlayan öğelerdir Goethe’ye göre. Bu bütünlük, yaşama sevincinin önemli kaynağıdır. Schiller’in de şiirinde görüldüğü gibi, sevinç, yaşama coşkusu olarak kendini gösterir.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f30">
      <a class="si-backref" href="#ref_f30">30.</a> <span class="si-footnote-text">Friedrich Schiller, <em>Dünya Yazınından Seçilmiş Çeviri Şiirler,</em> “Sevinç Türküsü”, derleyen Mehmet Fuat, çev. Sabahattin Eyüboğlu, Adam Yayınları, 1992.</span>
    </div>
  </div>
</body>
</html>
