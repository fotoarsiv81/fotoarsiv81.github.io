<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Yabancı</title>
	<link href="main.css" rel="stylesheet" type="text/css"/>
</head>
<body class="biography">
	<div class="html5_section">
		<p>ALBERT CAMUS, 1913 yılında Cezayir’de dünyaya geldi. Cezayir Üniversitesi’nde sürdürdüğü felsefe öğrenimini sağlık nedenleriyle yarıda bıraktı. 1938’de Paris’e gitti, ilk yapıtları <em>Tersi ve Yüzü</em> ve <em>Düğün </em>bu dönemde yayımlandı. Edebiyat dünyasına asıl girişini, 1942’de yayımlanan <em>Yabancı </em>adlı romanı ve <em>Sisifos Söyleni </em>başlıklı felsefi denemesi belirledi. Birbirini tamamlayan bu iki yapıtta, varoluşçu izler taşıyan “saçma” felsefesini geliştirdi. <em>Başkaldıran İnsan,</em> <em>Yaz</em>, <em>Sürgün ve Krallık </em>isimli eserleriyle hem edebiyat hem de düşünce alanlarında yetkinliğini kanıtladı. <em>Mutlu Ölüm </em>ve <em>İlk Adam </em>adlı romanları ölümünden sonra yayımlandı. 1957’de Nobel Edebiyat Ödülü’ne değer görülen ve bugün XX. yüzyıl edebiyat ve düşünce dünyasının en önemli adlarından biri kabul edilen Albert Camus, 1960 yılında bir trafik kazasında yaşamını yitirdi.</p>
		<p class="double">SAMİH TİRYAKİOĞLU, 1909’da doğdu. Galatasaray Lisesi ve İÜ Gazetecilik Enstitüsü’nü bitirdikten sonra uzun yıllar gazetecilik ve çevirmenlik yaptı. <em>Hürriyet</em> gazetesinin yazıişleri müdürlüğünü üstlendi, Uluslararası Basın Enstitüsü’nün (IPI) başkan vekilliği görevinde bulundu. Honoré de Balzac, Gustave Flaubert, Stendhal, Émile Zola, Victor Hugo, Joseph Kessel, Jean-Paul Sartre, Albert Camus gibi yazarların yapıtlarını dilimize kazandırdı. Tiryakioğlu, 1995 yılında öldü.</p>
	</div>
</body>
</html>