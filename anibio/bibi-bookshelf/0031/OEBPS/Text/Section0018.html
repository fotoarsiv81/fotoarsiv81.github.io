<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <p class="calibre2"></p>

  <h1 class="calibre2">10. Ah, o eski günler</h1>

  <h2 class="calibre2" id="sigil_toc_id_4">1.</h2>

  <p class="calibre2">Ertesi sabah sekiz buçukta Miss Marple'ın oda kapısına vuruldu. Yaşlı kadın,&nbsp;<span style="font-size: 1em;">"Giriniz," diye seslendi. Kapı açılarak içeriye elinde tepsiyle ihtiyarca bir kadın girdi. Tepside çaydanlık, fincan, süt ibriği, ekmek ve tereyağ vardı.</span></p>

  <p class="calibre2">Hizmetçi neşeyle, "Sabah çayı, madam," dedi. "Hava pek güzel. Görüyorum perdeleri açmışsınız bile. Herhalde iyi uyudunuz."</p>

  <p class="calibre2">Miss Marple, okuduğu dua kitabını komodinin üzerine bıraktı "Evet, gerçekten çok rahat uyudum."</p>

  <p class="calibre2">"Hava çok güzel. Bonaventura Kayalıkları'na gidenleri memnun edecek bu. Fakat iyi ki siz o gezintiye katılmadınız. İnsan çok yoruluyor."</p>

  <p class="calibre2">Miss Marple, "Burada olduğum için çok memnunum," dedi "Bayan Glynn'la kardeşleri beni buraya davet etmekle büyük nezaket gösterdiler."</p>

  <p class="calibre2">"Bu onlar için de iyi bir şey. Aslında insanın evine sık sık misafir gelmeli. Artık bu konak pek hüzünlü bir yer oldu." Pencerelerdeki perdeleri daha da yana çekti.</p>

  <p class="calibre2">Bir sandalyeyi iterek, sıcak su dolu bir ibriği porselen leğenin içine koydu. Üst katta banyo yar. Fakat yaşlı misafirlerin merdivenleri tırmanmalarını pek istemeyiz. Onun için odalarına sıcak su götürürüz."</p>

  <p class="calibre2">"Çok teşekkür ederim... Siz evin içini iyi biliyorsunuz galiba?"</p>

  <p class="calibre2">"Ben burada genç bir kızken çalışmaya başladım. O zaman orta hizmetçisiydim.</p>

  <p class="calibre2">Üç hizmetçileri vardı o günlerde... Aşçı, orta hizmetçisi ve bir de katlara bakan kadın. Hatta bir ara aşçı yamağı bile tutmuşlardı. Bu, ihtiyar beyin zamanında olmuştu tabii. Beyin atları ve seyisi de vardı. Ah, o ne güzel günlerdi... Sonra olanlar hepimizi de üzdü. Beyefendinin karısı genç yaşta öldü. Oğlu savaşta şehit oldu. Tek kızı da dünyanın öbür ucuna gitti. Bir Yeni Zellandalıyla evlenmişti.</p>

  <p class="calibre2">Kızcağız çocuğunu dünyaya getirirken öldü. Bebek de yaşamadı zaten. Beyefendi yapayalnız kalmıştı. Çok üzgündü. Evle ilgilenmemeye başladı. Konağa eskisi gibi özen gösterilmiyordu artık. Ölürken evi Miss Clotilde'e kız kardeşlerine bıraktı. Miss Clotilde'e Miss Anthea gelip buraya yerleştiler. Daha sonra Bayan Lavinia'nın kocası öldü. O da konağa geldi." Yaşlı hizmetçi içini çekerek başını&nbsp;<span style="font-size: 1em;">salladı. "Onlar da eve bakamadılar. Bunu yapacak paraları yoktu. Bahçeyi de ihmal ettiler..."</span></p>

  <p class="calibre2">Marple, mırıldandı. "Çok yazık..."</p>

  <p class="calibre2"></p>

  <p class="calibre2">"Onlar öyle de iyi insanlardır ki... Miss Anthea biraz tutarsızdır. Fakat Miss Clotilde çok zekidir. Üniversiteye bile gitmiş. Bay Lavinia da çok iyi kalpli bir hanımdır. O buraya geldiği zaman her şeyin düzeleceğini ummuştum. Fakat insan geleceğin neler gizlediğini hiçbir zaman bilemiyor. Öyle değil mi? Bazen bu evin lanetli olduğunu bile düşünüyorum."</p>

  <p class="calibre2">Miss Marple, merakla ona baktı.</p>

  <p class="calibre2">"Önce bir felaket oldu... Sonra da ikincisi... Evvela o uçak kazası. İspanya'da oldu bu. Korkunç bir şeydi. Ben uçağa kesinlikle binemem. Miss Clotilde'in arkadaşları&nbsp;<span style="font-size: 1em;">o uçaktaydı. Genç bir karıkoca. Neyse ki kızları o sırada okuldaydı. Böylece yavrucak ölümden kurtulmuş oldu. Miss Clotilde kızı buraya getirdi. Onun için elinden gelen her şeyi de yaptı. Onu İtalya'ya, Fransa'ya götürdü. Ona sanki kendi kızıymış gibi davranıyordu. Yavrucak da öyle neşeli, tatlı ve uysal bir kızdı ki.</span></p>

  <p class="calibre2">Kimin aklına gelirdi ki, başına öyle korkunç bir felaketin geleceği?"</p>

  <p class="calibre2">"Korkunç bir felaket mi? Ne oldu? Bahsettiğiniz nedir? Olay bu evde mi oldu?"</p>

  <p class="calibre2">"Hayır, neyse ki burada olmadı. Ama bir bakıma yine de bu konakta olmuş sayılır.</p>

  <p class="calibre2">Kızcağız o delikanlıyla burada tanıştı. Genç adam bu civarda bir yerde kalıyordu.</p>

  <p class="calibre2">Bizim hanımlar ise delikanlının babasını tanıyorlardı. Adam pek zengindi. Yani delikanlının babası. Genç adam hanımları görmek için buraya geldi. Her şey böyle başladı işte..."</p>

  <p class="calibre2">"Birbirlerine âşık mı oldular?"</p>

  <p class="calibre2">"Evet, kızcağız delikanlıyı görür görmez ona âşık oldu. Delikanlı da gerçekten çok yakışıklıydı. Konuşmasını, dil dökmesini de iyi biliyordu. İnsanın aklına...&nbsp;<span style="font-size: 1em;">insanın aklına..." Hizmetçi sözlerini tamamlayamayarak sustu.</span></p>

  <p class="calibre2">"Ne oldu? iki genç birbirleriyle seviştiler mi? Sonra araları mı bozuldu? Genç kız bu yüzden intihar mı etti?"</p>

  <p class="calibre2">"İntihar mı?" Yaşlı kadın Miss Marple'a hayretle bakakaldı. "Bunu da size kim söyledi? Bir cinayetti bu! Buz gibi cinayet! Kızcağızı boğmuş, kafasını da taşla vura vura ezmişlerdi. Cesedi teşhis etmesi için Miss Clotilde'i çağırdılar. Zavallı&nbsp;<span style="font-size: 1em;">kadıncağız gitmek zorunda kaldı tabii. O günden sonra da bir daha kendisine gelemedi. Kızın cesedini buradan bir hayli uzakta, eski bir taş ocağındaki fundaların arasında buldular. Ayrıca bunun delikanlının işlediği ilk cinayet olmadığına da inanıyorlardı. Başka kızlar da öldürülmüştü... Kızcağız ortadan kaybolalı altı ay olmuştu. Polis onu arayıp duruyordu. Ah! O yakışıklı delikanlı&nbsp;</span><span style="font-size: 1em;">aslında iblisin biriydi. Doğuştan kötü ve ahlaksızdı. Daha doğrusu bence öyle...</span></p>

  <p class="calibre2">Tabii son zamanlarda bazı insanların yaptıklarından sorumlu olmadıklarını&nbsp;<span style="font-size: 1em;">söylüyorlar. Yok kafalarında bir bozukluk varmış, bu yüzden de sorumlu tutulamazlarmış. Ben böyle laflardan anlamam. Katil katildir. Üstelik son zamanlarda onları asmıyorlar bile. Evet, eski ailelerde delilik olduğunu biliyorum.</span></p>

  <p class="calibre2">Mesela Brassington'daki Derwent ailesi. İki kuşakta bir, aileden biri muhakkak tımarhanede ölür. Sonra ihtiyar Bayan Paulette. Sokaklarda pırlanta tacıyla dolaşarak, Marie Antoinette olduğunu söylerdi. Nihayet kendisini tımarhaneye kapattılar. Ama aslında onun bir kötülüğü yoktu. Sadece gülünçtü kadıncağız...&nbsp;<span style="font-size: 1em;">Fakat o delikanlı. Gerçekten iblisin biriydi."</span></p>

  <p class="calibre2">"Delikanlıyı ne yaptılar?"</p>

  <p class="calibre2">"O sırada idam cezası kaldırılmıştı. Veya delikanlının yaşı uygun değildi. Artık olanları pek iyi hatırlayamıyorum. Jüri kendisini suçlu buldu tabii.. Sonra kendisini bir yere yolladılar. Islahaneye miydi? Yoksa başka bir yere mi? Gittiği yerin adı B'yle başlıyordu. Bundan eminim."</p>

  <p class="calibre2">"Peki delikanlının ismi neydi?"</p>

  <p class="calibre2">"Michael. Soyadını hatırlayamıyorum. Bu anlattıklarım on yıl önce oldu. Onun için bazı şeyler insanın aklından çıkıyor. Çocuğun soyadı İtalyan isimlerine benziyordu. Resimlerle ilgili bir ada... Veya bir ressamınkine... Faffle sanırım..."</p>

  <p class="calibre2">"Michael Rafiel mi?"</p>

  <p class="calibre2">"Tamam! O sırada etrafta bir dedikodu da dolaştıydı. 'Babası çok zengin olduğu için onu hapisten kurtardı,' diye. Güya delikanlı hapishaneden mi, ıslahhaneden mi kaçmıştı. Ama bence sadece dedikoduydu bu..."</p>

  <p class="calibre2">Miss Marple, demek kız intihar etmemiş, diye düşündü. Bir cinayete kurban gitmiş. "Sevgi!" Elizabeth Temple genç kızın ölümüne sevginin sebep olduğunu söyledi. Bir bakıma haklı. Bir genç kız, bir katile âşık oldu... Bu sevgi uğruna hiç&nbsp;<span style="font-size: 1em;">şüphelenmediği bir anda korkunç bir ölümle karşılaştı. Miss Marple, hafifçe titredi. Bir gün önce köy yolundan ilerlerken tütüncüdeki gazetenin manşetlerine gözü ilişmişti.</span></p>

  <p class="calibre2">"Epsom cinayeti." "İkinci kızın cesedi de bulundu. Polis bir gençten yardım istedi."</p>

  <p class="calibre2">Demek böylece tarih tekerrür ediyordu. Görülmüş bir olaydı mı. Korkunç bir olay.</p>

  <p class="calibre2"></p>

  <p class="calibre2">Miss Marple, bir an eski bir şiiri hatırladı.</p>

  <p class="calibre2">"Gül beyazı genç, ihtiraslı, uçuk benizli,</p>

  <p class="calibre2">Sessiz vadide şarkı söyleyen bir çay o.</p>

  <p class="calibre2">Bir masal prensi.</p>

  <p class="calibre2">Hayatta hiçbir şey.</p>

  <p class="calibre2">Gül, beyazı bir genç kadar narin değildir...."</p>

  <p class="calibre2"></p>

  <p class="calibre2">Gençliği, "Azap" ve "Ölüm"e karşı kim koruyacaktı? Gençlik kendisini koruyamıyordu. Koruyamazdı. Bunun sebebi pek az şey bilmeleri miydi? Yoksa haddinden fazla şey bilmeleri mi? Ve bu yüzden bilmedikleri hiçbir şey olmadığını mı düşünmekteydiler?</p>
</body>
</html>
