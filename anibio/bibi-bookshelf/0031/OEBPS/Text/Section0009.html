<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <h2 class="calibre2">2</h2>

  <p class="calibre2">Brodribb'le Schuster yine şanslıydılar. Çünkü kendilerini verebilecekleri bir işleri vardı. Ama Miss Marple'ın durumu öyle değildi. Yaşlı kadın örgü örerken uzun uzun düşünüyor, zaman zaman da yürüyüşlere çıkıyordu. Tabii Cherry endişeleniyordu o zaman.</p>

  <p class="calibre2">"Doktorun ne söylediğini biliyorsunuz. Bu kadar fazla yürümemeniz lazım."</p>

  <p class="calibre2">Miss Marple, "Ağır ağır yürüyorum," diye cevap verdi. "Bir şey yaptığım da yok.</p>

  <p class="calibre2">Yani bahçeyle uğraşmıyorum. Sadece dolaşıyor ve... bazı şeyleri düşünüyorum."</p>

  <p class="calibre2">Cherry, ilgiyle sordu. "Neleri düşünüyorsunuz?"</p>

  <p class="calibre2">Miss Marple, içini çekti. "Bunu ben de bilmeyi isterdim..."</p>

  <p class="calibre2">Cherry, kahve tepsisini Miss Marple'ın yanına koydu.</p>

  <p class="calibre2">Yaşlı kadın, "Bayan Hastings adında birini tanıyor musun?" dedi. "Burada bir yerde, yeni bir evde oturuyormuş. Bir de Miss Bartlett adında birini? Bayan Hastings'in yanında kalıyormuş."</p>

  <p class="calibre2"></p>

  <p class="calibre2">"Acaba kastettiğiniz yolun en ucundaki ev mi? Orası tamir edilip, baştan aşağıya boyandı. Fakat evde oturanların kimler olduklarını bilmiyorum."</p>

  <p class="calibre2">"Onlar akrabalar mı?"</p>

  <p class="calibre2">"Hayır. Arkadaş olduklarını sanıyorum."</p>

  <p class="calibre2">Miss Marple, mırıldandı. "Arkadaş mı? O halde neden..." Birdenbire durakladı.</p>

  <p class="calibre2">"Küçük masamın üstünü temizle. Bana kâğıt kalem ver. Mektup yazacağım."</p>

  <p class="calibre2">Cherry, her zamanki gibi ona merakla baktı. "Kime?"</p>

  <p class="calibre2">Miss Marple, "Bir rahibin kız kardeşine," dedi. "Rahip Canon'un..."</p>

  <p class="calibre2">Hizmetçi başını salladı. "Ha, onlarla dışarda tanışmıştınız değil mi? Karayipler'de.</p>

  <p class="calibre2">Bana onun albümünüzdeki resimlerini göstermiştiniz."</p>

  <p class="calibre2">"Evet."</p>

  <p class="calibre2">"Hasta filan değilsiniz ya? Yani, rahibe mektup yazmaya kalktığınıza göre..."</p>

  <p class="calibre2">Yaşlı kadın, "Gayet iyiyim," diye cevap verdi. "Fakat bir şeyler yapmam lazım.</p>

  <p class="calibre2">Belki Miss Prescott'un yardımı dokunur."</p>

  <p class="calibre2">Miss Marple, yazı masasının başına geçti.</p>

  <p class="calibre2"></p>

  <p class="calibre2">"Sevgili Miss Prescott,</p>

  <p class="calibre2">Beni unutmadığınızı umarım. Siz ve ağabeyinizle Karayipler'de, St. Honore Adası'nda tanışmıştık. Muhterem Rahip Canon'un iyi olduğunu umarım.</p>

  <p class="calibre2">Acaba bana Bayan Walters'ın adresini bulabilir misiniz? Bayan Esther Walters'ın.</p>

  <p class="calibre2">Bildiğiniz gibi kendisi Bay Rafiel'in sekreteriydi. Adadayken bana adresini vermişti ama ne yazık ki bunu kaybettim..."</p>

  <p class="calibre2"></p>

  <p class="calibre2">Miss Marple, mektubu bitirerek postaya attırdıktan sonra biraz rahatladı. "Hiç&nbsp;<span style="font-size: 1em;">olmazsa harekete geçtim sayılır. Fazla bir ümidim yok ama olsun."</span></p>

  <p class="calibre2">Miss Prescott, yaşlı kadının mektubuna hemen cevap verdi. Nazik mektubuna Esther Walters'ın adresini de eklemişti.</p>

  <p class="calibre2">"Duyduğuma göre Bayan Walters şimdi Alderdon veya Anderson adında biriyle evlenmiş. Alton yakınında Winslow Villası'nda oturuyormuş,.."</p>

  <p class="calibre2">Miss Marple, adresi hemen defterine geçirdi. "Winslow Villası, Alton... Buraya pek uzak sayılmaz.. Oraya gidebilirim... En iyisi Inch'in taksilerinden birini tutmalı. Biraz pahalıya mal olacak. Ama başarıya ulaşırsam, bu parayı da masrafa geçiririm... şimdi... Esther'a önceden mektup yazayım mı? Yoksa her şeyi tesadüfe mi bırakayım? Bence en iyisi tesadüfe bırakmak. Zavallı Esther... Herhalde beni sevgiyle anmıyor."</p>

  <p class="calibre2">Yaşlı kadın, tekrar düşüncelere daldı. Karayipler'de yaptıklarının sayesinde Esther Walters'ı da ileride bir gün öldürülmekten kurtarmıştı. Fakat Esther belki de duruma o gözle bakmıyordu. Miss Marple, yavaşça, "Çok iyi bir kadındı o," dedi.</p>

  <p class="calibre2">"Kolaylıkla kötü bir erkekle evlenebilecek bir kadın. Hatta Esther farkına varmadan kendisine eş olarak bir katili seçebilecek bir tipti. Ben yine de onun hayatını kurtarmış olduğuma inanıyorum. Ama Esther'ın bunu kabul etmeyeceği de muhakkak. Herhalde benden nefret ediyor. Bu yüzden de kendisinden bilgi almak hiç kolay olmayacak. Ama bir denemek lazım. Her şey burada oturup beklemekten daha iyi." Yaşlı kadın saate bir göz attı. "Bu gece erken yatayım.</p>

  <p class="calibre2">Bazen insan tam uykuya dalacağı sırada aklına iyi şeyler gelir..."</p>

  <p class="calibre2">Cherry, Miss Marple'ın dirseğinin dibindeki masaya çay tepsisini koyarken, "İyi uyudunuz mu?" diye sordu.</p>

  <p class="calibre2">Yaşlı kadın, "Garip bir rüya gördüm," dedi.</p>

  <p class="calibre2">"Kâbus mu?"</p>

  <p class="calibre2">"Hayır, hayır, öyle bir şey değil. Biriyle konuşuyordum... Öyle iyi tanıdığım biri değildi. Sonra birdenbire durum değişti, baktım konuştuğum bambaşka bir insan."</p>

  <p class="calibre2">Cherry, gülümsedi. "Rüya karışıkmış."</p>

  <p class="calibre2">Miss Marple, "Bu bana bir şeyi hatırlattı," diye mırıldandı. "Daha doğrusu bir zamanlar bildiğim birini... Bana Inch'in taksilerinden birini çağır. Araba on bir buçukta gelsin."</p>

  <p class="calibre2">"Londra'ya mı gidiyorsunuz?"</p>

  <p class="calibre2">"Hayır... Herhalde öğle yemeğini Haslemere'de yerim."</p>

  <p class="calibre2">Cherry, yaşlı kadına şüpheyle baktı. "Yine ne işler karıştıracaksınız?"</p>

  <p class="calibre2">"Açıkçası biriyle tesadüfmüş gibi karşılaşmaya çalışacağım. Bu aslında kolay bir şey değil. Ama başaracağımı sanıyorum."</p>

  <p class="calibre2">Taksi on bir buçukta geldi. Miss Marple ise o sırada Cherry'ye talimat veriyordu.</p>

  <p class="calibre2">"Şu numaraya telefon et. Bayan Anderson'un evde olup olmadığını sor. Telefona Bayan Anderson'un kendisi çıkarsa veya hizmetçi onu çağırmaya kalkarsa o zaman dikkatli ol. Telefonu hemen kapa. Yok hizmetçi evde olmadığını söylerse o zaman kıza Bayan Anderson'un ne zaman döneceğini sor."</p>

  <p class="calibre2">"Sizin de yapmayacağınız yok," diyerek Cherry, emirleri yerine getirdi. "Bayan Anderson alışverişe çıkmış. Fakat öğle yemeğine dönecekmiş. Akşamüzeri de bir yere gitmeyecekmiş."</p>

  <p class="calibre2">Miss Marple, gülümsedi. "Neyse, işim böylece kolaylaşmış oldu. Taksi geldi değil mi? İyi iyi..." Yaşlı kadın dışarı çıkarak, şoföre, "Günaydın, Edward," dedi.</p>

  <p class="calibre2">Aslında adamın ismi George'du, o da başka. "Şimdi sana nereye gideceğimizi anlatayım..." Arabaya bindi.</p>

  <p class="calibre2">Yola çıktılar...</p>
</body>
</html>
