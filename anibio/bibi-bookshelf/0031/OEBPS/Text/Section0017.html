<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <h1 class="calibre2">9. Poliganum</h1>

  <p class="calibre2"></p>

  <p class="calibre2">Yemek aleladeydi. Küçük bir kuzu budu, kızarmış patates,tatsızca bir erik pastası.</p>

  <p class="calibre2">Miss Marple, üç günlük yolculuğu sırasında olanlardan bahsetti. Ama aslında bunlar da o kadar önemli sayılmazdı.</p>

  <p class="calibre2">Büyük abla Clotilde, "Bay Rafiel herhalde eski dostlarınızdandı?" dedi.</p>

  <p class="calibre2"></p>

  <p class="calibre2">Miss Marple, "Pek de değil," diye cevap verdi. "Onunla ilk kez Karayipler'deki bir adada karşılaştım. Oraya sağlığı için gelmişti sanırım."</p>

  <p class="calibre2">Anthea, söze karıştı. "Evet. Yıllardan beri sakattı."</p>

  <p class="calibre2">Miss Marple, mırıldandı. "Çok üzücü bir durum... Fakat Bay Rafiel metin bir adamdı. Hayran olunacak bir şeydi bu. Üstelik o haline rağmen durmadan çalışıyordu da. Her gün sekreterine bir sürü mektup yazdırıyor, sağa sola telgraflar çektiriyordu. Hastalığına esir olmamıştı."</p>

  <p class="calibre2">Anthea, "O hastalığa boyun eğecek bir insan değildi," dedi.</p>

  <p class="calibre2">Anthea, sordu. "Siz Londra'da mı oturuyorsunuz, Miss Marple?"</p>

  <p class="calibre2">"Hayır, hayır. Küçük bir kasabada yaşıyorum ben. Eskiden pek güzel, resimlerdeki gibi bir köydü. Fakat artık her yer gibi St. Mary Mead de değişti,"</p>

  <p class="calibre2">diye ekledi. "Bay Rafiel, Londra'da oturuyordu, değil mi? Adadaki otelin defterine Eaton Meydanı'nda bir yeri yazmıştı. Yoksa Belgrave Meydanı'nda mıydı?"</p>

  <p class="calibre2">Clotilde, "Bay Rafiel'in Kent'te bir malikânesi vardı," dedi. "Bazen arkadaşların&nbsp;<span style="font-size: 1em;">veya dışardan gelen kimseleri oraya davet sanırım. Bizi ise Londra'da görürdü."</span></p>

  <p class="calibre2">Miss Marple, mırıldandı. "Size beni davet etmenizi yazmakla büyük incelik göstermiş. Düşünceli bir hareket bu. İnsan onun gibi işi başından aşkın bir adamdan böyle bir şey pek beklemiyor."</p>

  <p class="calibre2">"Buraya daha önce de Bay Rafiel'in turlara katılan dostlarını davet ettik.</p>

  <p class="calibre2">Gezintileri düzenleyenler çok dikkatli ve düşünceli davranıyorlar. Tabii herkesi birden memnun etmek imkânsız. Gençler yürümek istiyorlar. Uzun gezintilere çıkmaya, tepelere tırmanıp manzara seyretmeye meraklılar onlar. Böyle şeyleri yapmalarına imkân olmayan yaşlılar ise otelde kalmayı tercih ediyorlar. Fakat bu civardaki oteller pek lüks değil... Bugünkü gezintiyi ve yarın St. Bonavanture'a yapılacak yolculuğu çok yorucu bulacaktınız, bundan eminim. Yarın bir tekneyle adaya da geçilecekmiş sanırım. Bazen deniz çok dalgalı oluyor."</p>

  <p class="calibre2">Lavinia, "Evleri dolaşmak bile yorucu," dedi.</p>

  <p class="calibre2">Miss Marple, başını salladı. "Öyle... Dolaşıyor, saatlerce ayakta duruyorsunuz.</p>

  <p class="calibre2">İnsanın ayakları sızım sızım sızlıyor. Aslında bu tura katılmamalıydım. Fakat güzel binalar, zarif salonlar ve eşyalar hoşuma gidecekti. Sonra tablolar da çok methediliyordu."</p>

  <p class="calibre2"></p>

  <p class="calibre2">Anthea atıldı. "Bahçeler de öyle... Siz bahçeye meraklısınız değil mi?"</p>

  <p class="calibre2">Miss Marple, "Evet," diye cevap verdi. "Çok meraklıyımdır. Bu turda gezeceğimiz bahçeler de çok güzelmiş. Eski şatoların bahçeleri." Masanın etrafındakilere bakarak, onlara gülümsedi.</p>

  <p class="calibre2">Kadınlar dostça, her şey sakindi. Fakat nedense yaşlı kadını sinirleri iyice gerilmişti. Burada normal olmayan bir şey var, diye düşünüyordu. Ama normal olmayandan kastettiğim nedir? Konuşmalar sıradan. Deminden beri klişeleşmiş&nbsp;<span style="font-size: 1em;">lafları tekrarlayıp duruyoruz... Miss Marple, kendi kendine, üç kız kardeş, dedi Neden insan üçlü şeylerde gizemli veya tehlikeli bir şey olduğu nu sanır? Üç kız kardeş. Macbeth'deki Üç Cadı... Tabii bu üç kardeş Macbeth'deki cadılara benzemiyorlar...</span></p>

  <p class="calibre2">Miss Marple, erik pastasının son lokmasını da ağzına atarak, masanın üzerinden Anthea'ya doğru baktı. Sıradan bir kadın o, diye düşünüyordu. Biraz pasaklı, dalgın ve hafifçe kaçık. Neden Anthea bana tehlikeli bir insanmış gibi geliyor?</p>

  <p class="calibre2">Miss&nbsp;<span style="font-size: 1em;">Marple, kendi kendine, "Hayalim fazla çalışmaya başladı," diyerek devam etti.</span></p>

  <p class="calibre2">"Kendimi toplamam lazım."</p>

  <p class="calibre2">Yemekten sonra yaşlı kadına konağın bahçesini gezmesini teklif ettiler. Ona rehberlik etmek görevi de, Anthea'ya verildi. Miss Marple, bakımsız bahçede etrafına bakarak içini çekti. Bi zamanlar burasının güzel bir yer olduğu muhakkaktı. Fakat artık etrafı otlar bürümüştü. Bahçe aslında üç kardeşin başa çıkamayacağı kadar da büyüktü.</p>

  <p class="calibre2">Anthea'nın uzun saçları rüzgârda uçuyor, zaman zaman yere: bir firkete veya toka düşüyordu. Kadın kesik kesik konuşmaktaydı.</p>

  <p class="calibre2">"Herhalde sizin bahçeniz çok güzel."</p>

  <p class="calibre2">Miss Marple, "Benimki küçücük bir şey," dedi. Otlar bürümüş olan bir yoldan ilerlemişlerdi ve şimdi bir duvarın önündeki küçük, tepemsi bir şeyin önünde duruyorlardı.</p>

  <p class="calibre2">Anthea, acı acı, "Bizim sera," diye mırıldandı.</p>

  <p class="calibre2">"Ah... O güzel üzümlerin yetiştiği sera mı?"</p>

  <p class="calibre2">"Evet. Üç cins üzüm vardı. Kara üzüm... Sonra o küçük yeşillerden. Hani şu çok tatlı olan cinsten. Üçüncüsü ise mükemmel bir misketti."</p>

  <p class="calibre2">"Duvarları da vanilya çiçeği kaplıydı dediniz sanırım."</p>

  <p class="calibre2">"Hayır. Kiraz Gülleri..."</p>

  <p class="calibre2">"Ah, evet. Kiraz Gülleri... Pek güzel kokar o çiçekler... Bu civara hiç bomba düştü</p>

  <p class="calibre2">mü? Yani, sera o yüzden mi yıkıldı?" Anthea, "Hayır, hayır," dedi. "Başımıza öyle bir şey gelmedi, savaş sırasında bu taraflara hiç bomba düşmedi... Korkarım sera tamir edilmediği için harap olup yıkıldı. Biz buraya geleli çok olmamıştı. Tamire verecek paramız yoktu. Serayı yeniden yaptırmamız ise imkânsızdı. Hoş, yeni sera yaptırsaydık, ona yine de bakamazdık... Mecburen seranın yıkılmasına göz yumduk. Yapabileceğimiz başka bir şey yoktu."</p>

  <p class="calibre2">"Seranın yıkıntılarının üzerini çiçekler sarmış... Bir nevi sarmaşık bu. Nedir onun adı?"</p>

  <p class="calibre2">Anthea, "Her yerde rastlanılan bir çiçek bu," diye cevap verdi." Adı P.'yle başlıyor.</p>

  <p class="calibre2">Durun bakayım, ismi neydi?" Tereddütle Miss Marple'a bakıyordu. "Adı 'Polly'&nbsp;<span style="font-size: 1em;">bilmem ne..."</span></p>

  <p class="calibre2">"Aaa! Evet, çiçeğin adını hatırladım. Poliganum demek istiyorsunuz. Bu sarmaşık pek çabuk büyüyor ve yayılıyor, değil mi? İnsan, böyle yıkıntıları, kalıntıları&nbsp;<span style="font-size: 1em;">örtmek istedi mi, bu çiçekten faydalanabilir. Böylece o çirkin manzara gözlerden saklanmış olur."</span></p>

  <p class="calibre2"></p>

  <p class="calibre2">Gerçekten yaşlı kadının önünde durduğu tepeciği, beyaz çiçekleri yeni yeni açmakta olan yeşil bir sarmaşık tamamıyla sarmıştı. Miss Marple, Poliganum'un büyümeye çalışan diğer çiçekler için çok tehlikeli olduğunu biliyordu. Her şeyi sarardı bu sarmaşık. Hem de şaşılacak kadar kısa bir zamanda.</p>

  <p class="calibre2">Miss Marple, "Anlaşılan sera bir hayli büyükmüş," dedi.</p>

  <p class="calibre2">"Evet... İçinde şeftali ağaçları da vardı." Anthea'nın yüzünde üzüntülü bir ifade belirmişti.</p>

  <p class="calibre2">Yaşlı kadın, onu teselliye çalıştı. "Bu tepecik de pek güzel duruyor. Sarmaşığın beyaz çiçekleri de çok hoş."</p>

  <p class="calibre2">Anthea. "Bu yolun aşağısında, solda güzel bir manolya ağacımız var," dedi.</p>

  <p class="calibre2">"Galiba bir zamanlar iki yanda mazılar da yükseliyormuş... Biçimli şekilde kesilen mazılar. Fakat bizim öyle şeylerle uğraşmamız da imkânsız. Çok güç bu. Her şey güç zaten. Zaman değişti. Artık hiçbir şey eskisi gibi değil..."</p>

  <p class="calibre2">Hızla sağdaki yoldan yürümeye başladı. Bir duvarın dibinden geçiyordu bu.</p>

  <p class="calibre2">Anthea gitgide adımlarını sıklaştırmaktaydı. Miss Marple onun peşinden zorlukla ilerliyordu. Yaşlı kadın, Anthea beni poligariilm tepeciğinden uzaklaştırmaya mı&nbsp;<span style="font-size: 1em;">çalışıyor? diye sordu kendi kendine. Sanki orası hoşa gitmeyecek, çirkin bir yermiş gibi... Anthea, bahçe eski halinde olmadığı için utanıyor mu? Gerçekten Poliganum şaşılacak bir rahatlıkla büyüyor. Onu budamaya kalkan, sarmaşığa biçim vermeye uğraşan da olmamış... Allah Allah... Anthea'nın Poliganum'dan kaçarmış gibi bir hali var.</span></p>

  <p class="calibre2">O sırada Anthea, yıkılmış bir domuz ahırının önünde durmuştu. Bunun etrafında bir iki gül fidanı vardı. "Büyükbabam domuz beslermiş. Ama artık bu zamanda hiç kimse böyle bir şeye kalkışmaz. Öyle değil mi? Korkarım domuzlar çok kokuyorlar. Evin yakınında birkaç yediveren gülü var. En iyisi de onlar değil mi?"</p>

  <p class="calibre2">Miss Marple, başını salladı. "Evet, evet..." Sonra yeni yetiştirilen birkaç gülün adını söyledi. Fakat Anthea'nın halinden, kadının bunları hiç duymamış olduğu anlaşılıyordu.</p>

  <p class="calibre2">"Siz sık sık turlara çıkıyor musunuz?" Anthea bu soruyu birden bire sormuştu.</p>

  <p class="calibre2">"Eski şato ve bahçeleri dolaşmaya mı?"</p>

  <p class="calibre2">"Evet. Bazı kimseler her yıl turlara katılıyorlar."</p>

  <p class="calibre2">"Ah, benim için imkânsız bu. Anlayacağınız bu gezintiler bir hayli pahalı. Bu tur da aslında bana bir hediye. Gelecek doğum günüm için bir hediye."</p>

  <p class="calibre2">"Ya, ben de merak etmiştim. Yani... neden geldiğinizi kendi kendime sorup duruyordum. Şey... bu gezintilerin yorucu olduğu muhakkak. Fakat...&nbsp;<span style="font-size: 1em;">Karayipler'deki adalara filan gittiğinize göre..."</span></p>

  <p class="calibre2">"O yolculuk da bir hediyeydi yine. O sefer de yeğenim dinlenmemi istemişti. Pek iyi bir insandır o. Yaşlı halasını çok düşünür."</p>

  <p class="calibre2">"Ah, anlıyorum... Evet, anlıyorum..."</p>

  <p class="calibre2">Miss Marple, "Genç kuşak olmasaydı ne yapardık bilmem?" dedi. "Onlar çok düşünceliler. Öyle değil mi?"</p>

  <p class="calibre2"></p>

  <p class="calibre2">"Ha... herhalde... Bunu... pek bilmiyorum... Ben... zira... bizim genç&nbsp;<span style="font-size: 1em;">akrabalarımız yok."</span></p>

  <p class="calibre2">"Ablanız Bayan Glynn'ın çocukları yok mu? Kendisi böyle bir şeyden bahsetmedi.</p>

  <p class="calibre2">Tabii insan bu konularda soru sormaktan da çekiniyor."</p>

  <p class="calibre2">"Lavinia'nın hiçbir zaman çocuğu olmadı. Belki de böylesi daha iyi.".</p>

  <p class="calibre2">Eve dönerlerken, Miss Marple, bu son sözlerle neyi kastetmek istedi? diye düşünüyordu.</p>
</body>
</html>
