<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2">2.</h2>

  <p class="calibre2">Miss Marple, o sabah aşağıya indiği zaman kardeşlerin hiçbirini göremedi. Beiki de bunun sebebi beklenilen saatten daha erken odasından inmiş olmasıydı. Yaşlı&nbsp;<span style="font-size: 1em;">kadın ön kapıdan dışarı çıkarak, bahçede dolaşmaya başladı. Aslında bunun sebebi konağın bakımsız bahçesinin hoşuna gitmesi değildi tabii. Miss Marple, nedensiz bir şekilde burada fark etmesi lazım gelen bir şey bulunduğunu seziyordu. Bu ona bazı fikirler verecekti. Veya bu şey ona bazı fikirler vermişti ama aptallığı tuttuğu için durumu bir türlü kavrayamıyordu. Evet, bir şeyi görmesi lazımdı. Bu o meseleyle ilgiliydi...</span></p>

  <p class="calibre2">Miss Marple, o ara üç kardeşi görmeyi de istemiyordu. Zira düşünmesi gereken bazı şeyler vardı. Hizmetçi Janet'in sabah çayını getirdiği zaman anlattıkları çok ilgi çekiciydi.</p>

  <p class="calibre2">Bahçenin yan kapısı açıktı. Miss Marple, oradan çıkarak köy yolunda ilerledi.</p>

  <p class="calibre2">Küçük dükkânların önünden geçerek sokağın sonundaki sivri kuleli kiliseye doğru gitti. Kilisenin yanındaki mezarlığa girerek, taşların arasında dolaşmaya başladı.</p>

  <p class="calibre2">Bunlardan bir kısmı iyice eskiydi. Yandaki yerde ise yeni mezarlar bulunuyordu.</p>

  <p class="calibre2">Eski mezar taşlarının ilgi çekici bir tarafları yoktu. Bütün köylerde olduğu gibi bazı adlara sık sık rastlanıyordu. Jasper Prince, Edgar ve Walter Prince, Melanie Prince... Sonra Horace Broad, Ellen Jane Broad, Eliza Broad... Bu sonuncusu doksan bir yaşında ölmüştü.</p>

  <p class="calibre2">Miss Marple, son taşın önünden dönerken yaşlı bir adamın mezarların arasından ağır ağır ilerlediğini gördü. Adam zaman zaman eğilerek, yerdeki taşları veya yaprakları topluyordu. Miss Marple'a yaklaşınca onu selamladı.</p>

  <p class="calibre2">"Günaydın."</p>

  <p class="calibre2">Miss Marple da, "Günaydın," dedi. "Hava çok güzel."</p>

  <p class="calibre2">Yaşlı adam, mırıldandı. "Daha sonra yağmur yağacak." Çok kesin bir tavırla konuşmuştu.</p>

  <p class="calibre2">Miss Marple, "Buraya bir sürü Prince ve Broad gömülmüş," dedi.</p>

  <p class="calibre2">"Ah, evet. Bu köyde daima Princeler vardı. Bir zamanlar geniş toprakların da sahipleriydiler. Broadlar da çok eski bir ailedir."</p>

  <p class="calibre2">"Şu da bir çocuğun mezarıymış. insan böyle bir şeyle karşılığı zaman çok üzülüyor."</p>

  <p class="calibre2">"Ah, Melanie Prince'i kastediyorsunuz sanırım. Küçüğü 'Mellie,' diye çağırırdık.</p>

  <p class="calibre2">Evet, onun ölümü acı oldu. Bir araba çiğnedi zavallı yavrucuğu. Şeker almaya gitmişti. Dükkândan birdenbire fırladı. Son zamanlarda böyle şeyler çok oluyor.&nbsp;</p>

  <p class="calibre2"><span style="font-size: 1em;">Tabii... Arabaları delice bir hızla sürüyorlar."</span></p>

  <p class="calibre2">Miss Marple, başını salladı. "Evet... İnsan bu kadar kişinin öldüğünü görünce çok üzülüyor. Tabii ölü sayısının ne kadar fazla olduğunu ancak mezar taşlarını&nbsp;<span style="font-size: 1em;">okuduğu zaman anlıyor. Hastalık, ihtiyarlık, çiğnenen çocuklar... Hatta bazen daha da korkunç şeyler. Mesela genç kızları öldürüyorlar. Yani... zavallılar cinayete kurban gidiyorlar demek istiyorum."</span></p>

  <p class="calibre2">"Evet, sık sık cinayet işleniyor. Ama o kızların çoğu da kuş beyinli sanırım. Tabii anneleri de çalışmak zorunda oldukları için kızlarına doğru dürüst göz kulak olamıyorlar."</p>

  <p class="calibre2">Miss Marple, "Evet, evet," dedi.</p>

  <p class="calibre2">İhtiyar adam sordu. "Siz eski konakta kalıyorsunuz değil mi? Anladığıma göre buraya tur otobüsüyle gelmişsiniz. Fakat gezintiler sizi fazla yordu sanırım. İnsan yaşlanmaya başlayınca bazı şeylere fazla dayanamıyor."</p>

  <p class="calibre2"></p>

  <p class="calibre2">Miss Marple, "Gerçekten biraz yoruldum," diye itiraf etti. "Çok iyi bir insan olan dostumun Bay Rafiel de buradaki dostlarına benim geleceğimi yazmış. Onlar da beni birkaç gün için davet etmek nezaketini gösterdiler."</p>

  <p class="calibre2">Yaşlı bekçinin Rafiel adını hiç duymamış olduğu her halinden belliydi. Miss Marple, ilave etti. "Bayan Lavinia Glynn'la iki kardeşi çok iyi insanlar. Herhalde onlar uzun zamandan beri bu köyde oturuyorlar."</p>

  <p class="calibre2">"Hayır, pek değil. Onlar buraya geleli ancak yirmi yıl oldu sanırım. Konak aslında ihtiyar Bay Bradbury-Scott'ındı. Adam yetmiş yaşında öldü."</p>

  <p class="calibre2">"Çocuğu var mıydı?"</p>

  <p class="calibre2">"Oğlu vardı. O da savaşta öldü. İşte bu yüzden konağı da yeğenlerine bıraktı. Zira başka yakını yoktu." Dönerek, tekrar mezarların arasında çalışmaya başladı.</p>

  <p class="calibre2">Miss Marple da kiliseye girdi. Burasının Viktorya zamanında tamir edilmiş&nbsp;<span style="font-size: 1em;">olduğu anlaşılıyordu. Pencereler Viktorya devrine has parlak renkli vitraylarla süslüydü. Miss Marple, rahatsız sıralardan birine oturarak düşünmeye başladı.</span></p>

  <p class="calibre2">Acaba artık doğru izin üstünde miyim? Olaylar birbirlerine bağlanıyor... Ama bu bağlar da belirsiz. Bir kız öldürülmüş... (Daha doğrusu birkaç genç kız...) Ve şüphelerin üzerinde toplandığı bir genç de yakalanmış. "Polis gençten yardım istedi..." Hep aynı şey... Fakat bahsettikleri olay on on iki yıl önce olmuş. Artık öğrenilecek bir şey, çözülecek bir mesele de yok. Bu trajedinin en altına "Son"&nbsp;<span style="font-size: 1em;">diye de yazmışlar... Ben ne yapabilirim? Bay Rafiel'in benden istediği nedir?</span></p>

  <p class="calibre2">Elizabeth Temple... Onunla tekrar konuşmalıyım. Elizabeth bana daha geniş bilgi vermeli. Elizabeth Temple, Michael Rafiel'le nişanlanan bir genç kızdan bahsetti.</p>

  <p class="calibre2">Ama aslında durum böyle miydi? Eski konaktakilerin böyle bir şeyden haberleri yok sanırım...</p>

  <p class="calibre2">Miss Marple, daha bildik olayları hatırladı. Kendi köyünde sık tekrarlanan bir şeydi bu. Hikâye daima aynı şekilde başlardı. Genç kızla delikanlı tanışırlardı.</p>

  <p class="calibre2">Sonra aşk macerası alevlenirdi</p>

  <p class="calibre2">Miss Marple, kendi kendine, "Ve sonra kız hamile olduğunu fark eder," dedi.</p>

  <p class="calibre2">"Gidip bunu delikanlıya söyler ve sevgilisinin kendisiyle hemen evlenmesini ister.</p>

  <p class="calibre2">Fakat belki de delikanlı kızla evlenmek niyetinde değildir. Başlangıçtan beri gönlünü eğlendirmek sevdasindadır. Fakat bu sefer başı belaya girebilir. Birtakım meseleler çıkabilir. Örneğin babası çok sert bir insandır. Veya akrabaları 'kızın şerefini temizlemesi için' ona baskı yapmaya kalkabilirler. Artık o sırada delikanlının hevesi de çoktan geçmiştir. Hatta belki de kendisine, yeni bir sevgili bile bulmuştur. Onun için bu meseleyi, çabucak, korkunç bir şekilde halleder. Kızı&nbsp;<span style="font-size: 1em;">boğar. Onu çabucak tanımamaları için yüzünü, başını taşla ezer. Bu onun hayatına uyacak bir şeydir. İğrenç, soğukkanlı bir cinayet. Ama şimdi üzerinde durduğum cinayet çok gerilerde kalmış..."</span></p>

  <p class="calibre2">Miss Marple, kilisede etrafına bakındı. İçerisi ne kadar sakindi. İnsan dünyada&nbsp;<span style="font-size: 1em;">"Kötülük" diye bir şeyin bulunduğuna inanamıyordu. Kötülüğü sezmek... İşte Bay Rafiel, kendisinde böyle bir yeteneğin olduğuna inanıyordu. Yaşlı kadın, yerinden kalkarak kiliseden çıktı. Yine mezarlığa girerek, taşlara bir göz attı. Burada, bu eski taşların arasından da yine dünyada "Kötülük" olduğuna inanmak imkânsızdı.</span></p>

  <p class="calibre2">Dün, konakta hissettiğim de "kötülük" müydü? O derinlere sızmış acı?... O kara, ümitsiz azap?... Sonra Anthea Bradbury-Scott, sanki arkasında biri duruyormuş&nbsp;<span style="font-size: 1em;">gibi omzunun üzerinden korkuyla bakıyordu... Sanki o hayalet yakasını&nbsp;</span><span style="font-size: 1em;">bırakmıyormuş gibi...</span></p>

  <p class="calibre2">O üç kardeş bir şeyler biliyor. Ama nedir bu bildikleri? Marple, tekrar Elizabeth Temple'ı düşündü. Herhalde o şimdi gruptakilerle birlikte dik bir yokuşu tırmanıyor ve kayaların arasından denize doğru bakıyor... Evet, yarın yolculara katılınca Elizabeth'den bana bilgi vermesini isteyeceğim...</p>

  <p class="calibre2"></p>

  <p class="calibre2">Miss Marple, eski konağa doğru yürümeye başladı. Yorulmuş olduğu için ağır ağır yürüyordu. Sabahın başarılı olduğundan da emin değildi. Konakta belirli bir şey keşfetmemişti. Sadece ihtiyar hizmetçi Janet ona eski bir felaketi anlatmıştı.</p>

  <p class="calibre2">Fakat hizmetçiler daima geçmişteki üzücü olayları hatırlarlardı. Büyük düğünleri, zengin ziyafetleri, başarılı ameliyatları ve kurtulunan kazaları da hatırladıkları&nbsp;<span style="font-size: 1em;">gibi...</span></p>

  <p class="calibre2">Miss Marple, bahçe kapısına yaklaşırken orada iki kadının durduğunu gördü.</p>

  <p class="calibre2">Bunlardan biri hemen Miss Marple'a doğru geldi. Lavinia Glynn'dı bu.</p>

  <p class="calibre2">"Ah, neyse geldiniz. Biz de sizi merak etmeye başlamıştık. Yürüyüşe çıktığınızı&nbsp;<span style="font-size: 1em;">tahmin ettim tabii. Fakat kendinizi yormanızdan korktum. Eğer dışarı çıkacağınızı&nbsp;</span><span style="font-size: 1em;">bilseydim, ben de sizinle gelirdim. Size köyün ilgi çekici taraflarını da gösterirdim. Hoş burada o kadar önemli bir şey de yok ya."</span></p>

  <p class="calibre2">Miss Marple, "Ben biraz dolaştım," diye cevap verdi. "Kiliseyi ve mezarlığı&nbsp;<span style="font-size: 1em;">gezdim. Tapınaklar beni çok ilgilendirir. Bazen mezarlarda da acayip taşlara rastlıyorsunuz. Yani bunların üzerlerindeki yazılar çok garip oluyor. Ben böyle şeylere meraklıyımdır... Buradaki kilise herhalde Viktorya zamanında tamir edildi?"</span></p>

  <p class="calibre2">"Evet, galiba. Gayet biçimsiz sıralar koymuşlar sanırım. Yani iyi cins ağaçtan yapılmış, sağlam fakat güzel olmayan banklar."</p>

  <p class="calibre2">"İlgi çekici bazı şeyleri alıp götürmediklerini umarım."</p>

  <p class="calibre2">"Hayır, sanmıyorum. Zaten kilise o kadar eski değildir."</p>

  <p class="calibre2">Miss Marple, başını salladı. "Doğru... Öyle fazla bir süs veya pirinç eşya da yoktu."</p>

  <p class="calibre2">"Galiba dini binalar sizi çok ilgilendiriyor."</p>

  <p class="calibre2">"Yok canım... Yani kiliseleri inceden inceye tetkik etmeye meraklı değilim. Tabii St. Mary Mead'de her şey kiliseyle ilgilidir. Daha doğrusu gençliğimde öyleydi.</p>

  <p class="calibre2">Şimdi her şey değişti tabii. Siz bu köyde mi büyüdünüz?"</p>

  <p class="calibre2">"Hayır, pek de öyle sayılmaz. Buradan kırk beş kilometre kadar uzakta bir yerde oturuyorduk biz. Herdsley'de. Babam emekliydi. Zaman zaman buraya amcamı&nbsp;<span style="font-size: 1em;">görmeye gelirdik. Ondan de büyükbabamı görmeye tabii... Son yıllarda burada pek uğramadım. Kardeşlerim amcamın ölümünden sonra konağa yerleştiler. Fakat ben o sırada evliydim. Kocamın işi de dışardaydı. O dört beş yıl önce öldü."</span></p>

  <p class="calibre2">"Ah, anlıyorum."</p>

  <p class="calibre2">"Clotilde'le Anthea, kocamın ölümünden sonra yanlarına gelmemi çok istediler. O&nbsp;<span style="font-size: 1em;">sırada ben de bunun en uygun şey olduğunu düşündüm. Kocamla yıllardan beri Hindistan'da yaşıyorduk. O öldüğü sırada da yine orada çalışıyordu. İnsan son zamanlarda nereye yerleşmek istediğini kolaylıkla kestiremiyor."</span></p>

  <p class="calibre2">"Evet, haklısınız. Ne demek istediğinizi çok iyi anlıyorum. Tabii aileniz uzun zaman burada yaşadığı için bu köye yerleşmenizin iyi olacağını düşündünüz.&nbsp;<span style="font-size: 1em;">Kökleriniz buradaydı."</span></p>

  <p class="calibre2">"Evet. Evet, öyle düşündüm. Tabii kardeşlerimle daima mektuplaşıyor, zaman zaman onları görmeye geliyordum. Fakat hiçbir şey insanın umduğu gibi olmuyor... Ben, Londra yakınında Hampton Court'ta küçük bir ev aldım. Sık sık gidip orada kalıyorum. Londra'daki bir iki yardım kurumunda çalışıyorum zaman zaman."</p>

  <p class="calibre2">"Böylece daima yapacak bir işimiz oluyor demek? Akıllıca bir şey bu."</p>

  <p class="calibre2">"Fakat son zamanlarda burada daha fazla kalmamın belki de daha iyi olacağını&nbsp;<span style="font-size: 1em;">düşünmeye başladım. Kardeşlerim konusunda biraz endişeliyim."</span></p>

  <p class="calibre2">Miss Marple, "Sağlıkları bakımından mı?" diye sordu. "Evet, son günlerde insan bu bakımdan endişelere kapılıyor. Çünkü hastalanan, güçten düşen yakınlarınıza bakması için iyi bir kimse bulamıyorsunuz. Romatizma ve artrit de o kadar çok ki.</p>

  <p class="calibre2">İnsan akrabalarının banyoda düşmesinden veya merdivenlerden inerken yuvarlanmasından çok korkuyor."</p>

  <p class="calibre2">Lavinia. "Clotilde gayet sağlam ve kuvvetlidir," dedi. "Daima da öyleydi. Hatta onun için sert ve güçlüdür, de diyebilirim. Fakal bazen Anthea yüzünden endişeleniyorum. Bildiğiniz gibi dalgın o. Çok dalgın. Bazen başını alıp gidiyor.</p>

  <p class="calibre2">Nerede olduğunu da bilmiyor."</p>

  <p class="calibre2">"Evet, böyle endişeler insanı sarsıyor. Ayrıca endişe verici şeyler de o kadar fazla ki."</p>

  <p class="calibre2">"Anthea'nın endişelere kapıldığını pek sanmıyorum."</p>

  <p class="calibre2">Miss Marple, "Belki o da gelir vergisi yüzünden üzülüyor," dedi. "Veya para meseleleri dolayısıyla."</p>

  <p class="calibre2">"Hayır, hayır... Hiç sanmıyorum. Yalnız o bahçe yüzünden çok üzülüyor. Burayı&nbsp;<span style="font-size: 1em;">eski günlerindeki haliyle hatırlıyor... Bol para harcayarak bahçeyi eski güzel haline sokmayı da çok istiyor. Clotilde ona kaç kez son zamanlarda böyle şeylere harcayacak parası olmadığını anlatmaya çalıştı. Fakat Anthea hâlâ seradan, içlerindeki şeftali ağaçlarından.bahsedip duruyor. Üzümlerden filan da..."</span></p>

  <p class="calibre2">Miss Marple, Anthea'nın bir sözünü hatırlamıştı. "İç duvarlara sarılmış olan Kiraz Gülleri'ni de hatırlıyor."</p>

  <p class="calibre2">"Ah, demek bu aklınızda kaldı? Evet, evet, insan böyle şeyleri hatırlıyor. Vanilya çiçeğinin kokusu da ne kadar güzeldir? Ona başka isim daha takmışlar. Şirin bir isim: Kiraz Gülü... İnsan bunu hatırlıyor. Asmayı da... Ufak, tatlı üzümleri vardı&nbsp;<span style="font-size: 1em;">bunlardan birinin. Neyse... Geçmişi fazla düşünmek doğru değil..."</span></p>

  <p class="calibre2">Marple, "Yolların iki tarafında mazılar da varmış sanırım." diye mırıldandı.</p>

  <p class="calibre2">"Evet, Anthea o mazılardan da istiyor. Bunlar dikkatle budanarak türlü biçimlere sokulacakmış. Ama artık böyle bir şey akla yakın değil. Biz ancak bu civardan birini tutabiliriz. O da on beş gün de bir gelip çimleri biçmesi için. Anthea, çim alanın yeşil bir halı gibi olmasını istiyor. Taşların kenarına da pembe çiçekler diktirmek niyetinde. Seranın hemen dışındaki incir ağacının yerine de bir yenisi dikilecekmiş. Anthea, bahçeyi eski haliyle hatırlıyor ve sık sık bundan bahsediyor."</p>

  <p class="calibre2">"Sizin için güç bir durum bu."</p>

  <p class="calibre2">"Evet, öyle... Sonuçta tartışmak hoş bir şey değil. Clotilde, her şeyi açık açık konuşmayı tercih eden bir insandır. Anthea'ya, 'Olmaz öyle şey,' diyor. 'Artık bu konuyu kapat.'"</p>

  <p class="calibre2">Miss Marple, başını salladı, "İnsan bazı durumlar karşısında nasıl bir tavır takınması gerektiğini kolay kolay kestiremiyor. Kesin mi davranmalı? Otoriter bir tavırla mı konuşmalı? Yoksa sert sert bağırmalı mı? Veya anlayış mı göstermeli?</p>

  <p class="calibre2">Karşısındakini dikkatle dinleyerek, olmayacağını bilmesine rağmen ona yine de ümit mi vermeli? Evet, gerçekten güç bir durum bu."</p>

  <p class="calibre2">"Fakat benim için o kadar değil. Çünkü ben kalkıp o küçük evime gidiyorum.</p>

  <p class="calibre2">Zaman zaman da gelip burada kalıyorum. Bu yüzden de durumun yakında düzeleceğinden, bir şeyler yapılabileceğinden bahsetmek benim için kolay oluyor... Ama bazen de mesele çıkıyor. Örneğin geçen gün buraya geldiğim zaman Anthea'nın bahçeyi düzeltmesi için gayet lüks bir şirkete başvurmuş&nbsp;<span style="font-size: 1em;">olduğunu öğrendim. Bahçe yeniden düzenlenecek ve büyük bir sera yapılacakmış.</span></p>

  <p class="calibre2">Saçma bir şeydi bu. Çünkü seraya asma da dikilse, bu ancak birkaç yıl sonra meyve verebilir. Clotilde'in de bu meseleden haberi yoktu. Anthea'nın masasında bahçeyle ilgili hesapları görünce fena halde öfkelendi."</p>

  <p class="calibre2">Miss Marple, içini çekti. "Her şey çok zorlaştı." Başı sıkıştı mı, daima bunu söylerdi yaşlı kadın. Sonra ilave etti. "Yarın erken gitmem gerekecek. Gidip Altın Domuz Oteli'ndekilerle konuştum. Grup yarın sabah orada toplanacak. Yola erken çıkılacakmış. Dokuzda sanırım."</p>

  <p class="calibre2">"Ya? Bunun sizi yormayacağını umarım."</p>

  <p class="calibre2">"Hayır, sanmıyorum. Anladığım kadarı... Hay Allah, neydi oranın adı?... Hah...&nbsp;<span style="font-size: 1em;">Sterling St. Mary'e gidecekmişiz. Veya buna benzer bir adı olan bir yere. Orası&nbsp;</span><span style="font-size: 1em;">fazla uzak değil sanırım. Yolun üzerinde ilgi çekici bir şato da varmış.</span></p>

  <p class="calibre2">Akşamüzeri ise bir bahçeyi dolaşacakmışız. Orası fazla büyük değilmiş ama içerde özel çiçekler varmış. Burada güzel güzel dinlendim. Onun için fazla yorulacağımı zannetmiyorum. Eğer bu iki gün kayalara filan tırmansaydım, herhalde bitkin düşerdim."</p>

  <p class="calibre2"></p>

  <p class="calibre2">Eve girerlerken, Lavinia Glynn, "O halde bugün de dinlenmelisiniz," dedi.</p>

  <p class="calibre2">"Böylece yarın yolculuğa rahat rahat çıkarsınız." Holde Clotilde'le karşılaştılar.</p>

  <p class="calibre2">Lavinia ablasına baktı. "Miss Marple, kiliseyi görmeye gitmiş."</p>

  <p class="calibre2">Clotilde, başını salladı. "Korkarım orada fazla ilgi çekecek bir şey yok. Bence o Viktorya devrinden kalma camlar pek çirkin. Halbuki oraya bol bol para da harcanmış. Aslında suçlulardan biri de amcam. O fazla göz alıcı kırmızıları ve mavileri pek beğeniyordu."</p>

  <p class="calibre2">Lavinia Glynn, atıldı. "Bence onlar pek bayağı ve zevksiz."</p>

  <p class="calibre2">Miss Marple, öğle yemeğinden sonra odasına çıkarak yattı. Ancak akşam yemeğinde aşağıya indi. Sofrada ve daha sonra bol bol gevezelik ettiler. Miss Marple, gençlik günlerinden, gittiği yerlerden, tanıdığı kimselerden bahsetti.</p>

  <p class="calibre2">Yaşlı kadın tekrar yatmaya çıkarken kendisini çok yorgun hissediyordu. Üstelik başarısızlığa da uğramış, başka hiçbir şey öğrenememişti. "Balık avına çıktım ama hiçbir şey yakalayamadım... Hoş belki de kullandığım yem uygun değildi..."</p>
</body>
</html>
