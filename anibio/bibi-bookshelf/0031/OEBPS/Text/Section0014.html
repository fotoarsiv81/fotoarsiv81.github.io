<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <h1 class="calibre2">6. Sevgi</h1>

  <p class="calibre2"></p>

  <p class="calibre2"></p>

  <p class="calibre2">Ertesi sabah Kraliçe Ann zamanından kalma küçük bir köşkü dolaştılar. Mimar Richard Jameson eve hayran olmuştu. Kendi sesini duymaya bayılan adamlardan olduğu için de girdikleri her molada durarak gruba nutuklar çekti. Köşkü</p>

  <p class="calibre2">dolaştıran bekçi de bu şekilde ikinci plana atılmaktan hiç hoşlanmamıştı. Bu yüzden mimarı susturmaya çalıştı.</p>

  <p class="calibre2">"Sayın bayanlar ve baylar," dedi. "Bu odaya 'Beyaz Salon' adı verilmiş. Vaktiyle burada bir ceset bulmuşlar. Kalbine hançer saplı genç bir adamın cesedini. Şurada, şöminenin önündeki halının üzerinde yatıyormuş. Bin yedi yüzlerde meydana gelmiş bu olay. O sırada köşkte oturan Lady Moffat'ın bir âşığı varmış. Aşağıdaki küçük yan kapıdan içeri girer ve dar bir merdivenden buraya çıkarmış. Salona da gizli bir kapıdan süzülüverirmiş. Lady’nin kocası Sir Richard Moffat o sırada Hollanda'daymış. Fakat gece beklenmedik bir anda eve dönmüş ve karısıyla âşığını ile yakalamış." Bekçi gururla sustu. Gruptakilerin dikkatini çektiği ve onları mimarın ukalalıklarından kurtardığı için memnundu. Bayan Butler, belirgin Amerikan şivesiyle, "Ah, Henry," diye bağırdı. "Ne romantik değil mi kocacığım?</p>

  <p class="calibre2">Doğrusu bu odanın havasında bir şeyler var. Bunu içeri girer girmez hissettim."</p>

  <p class="calibre2">Henry Butler, etrafındakilere gururla izah etti. "Mamie böyle şeylere karşı çok hassastır. Bir keresinde Louisiana'da eski bir eve gitmiştik..."</p>

  <p class="calibre2">O hikâyesine devam ederken Miss Marple'la diğer birkaç yolcu bu fırsattan faydalanarak usulca dışarı çıktılar. Muhteşem güzel, oymalı merdivenden ilk kata indiler.</p>

  <p class="calibre2">Miss Marple, yanındaki Miss Cooke'la Miss Barrow'a, "Bir arkadaşım birkaç yıl önce çok sinir bozucu bir olayla karşılaştı," dedi. "Bir sabah kütüphanesinde bir ceset buldu."</p>

  <p class="calibre2">Miss Barrow sordu. "Aileden birinin cesedi miydi? Sara nöbeti mi geçirmişti?"</p>

  <p class="calibre2">"Hayır, hayır. Bir cinayet işlenmişti. Kütüphanede arkadaşımın hiç tanımadığı bir kız yatıyordu. Üstünde bir gece elbisesi vardı. Fakat saçları boyalıydı. Aslında kızın esmer olduğu anlaşılıyor... Oh..." Miss Marple, durakladı. Gözlerini Miss Cooke'un eşarbının altından çıkmış olan sarı saçlarına dikmişti.</p>

  <p class="calibre2">Yaşlı kadın birdenbire hatırlamıştı her şeyi. Artık Miss Cooke'un yüzünün kendisine neden tanıdık geldiğini ve kadınla nerede karşılaştığını biliyordu. Fakat onu ilk gördüğü zaman Miss Cooke'un saçları koyu renkti. Hemen hemen siyaha yakındı. Şimdi ise sapsarıydı bu saçlar.</p>

  <p class="calibre2">Merdivenlerden inen Bayan Geraldine Riseley-Porter, kesin bir tavırla, "Bu kadarı&nbsp;<span style="font-size: 1em;">yeter," dedi. "Bu merdivenlerden durmadan inip çıkamam. Odalarda durup etrafıma bakınmak beni yordu. Bu köşkün bahçesi çok büyük olmamakla beraber güzelmiş. En iyisi çıkıp bahçeyi dolaşalım. Zaman kaybetmeye de gelmez. Zira hava kapayacağa benziyor. Biraz sonra yağmur yağacağı belli." Bayan Riseley-Porter'ın otoriter sesinin etkisi görüldü. Etraftakiler kuzu gibi kadının peşi sıra dışarı çıktılar. Bahçe gerçekten kadının iddia ettiği gibi çok güzeldi. Bayan Riseley-Porter, Albay Walker ve karısıyla ilerledi. Bazıları onların peşinden gittiler. Bazıları da başka yollara saptılar.</span></p>

  <p class="calibre2">Miss Marple ise bir sanat eseri olduğu anlaşılan bir banka attı kendisini. Güzel olduğu kadar rahattı da burası. Yaşlı kadın rahat bir nefes alırken peşinden gelmiş&nbsp;<span style="font-size: 1em;">olan Miss Temple da yanına çökerek, onu taklit etti.</span></p>

  <p class="calibre2">"Ev dolaşmak çok yorucu. Bence dünyanın en yorucu işi bu. Hele her odada ayrı&nbsp;<span style="font-size: 1em;">sıkıcı bir nutuk dinlerseniz..."</span></p>

  <p class="calibre2">Marple, biraz da tereddütle, "Tabii anlatılanların hepsi de ilgi çekiciydi," diye mırıldandı.</p>

  <p class="calibre2">"Gerçekten öyle mi düşünüyorsunuz?" Elizabeth Temple, yaşlı kadına doğru döndü. Bir an Miss Marple'la göz göze geldiler. Birbirlerini çok iyi anladıkları&nbsp;<span style="font-size: 1em;">bakışlarındaki gizli neşeden belliydi. Miss Marple, sordu. "Siz bu fikirde değil misiniz?" Elizabeth Temple, "Hayır," dedi.</span></p>

  <p class="calibre2">Bu kez aralarındaki dostluk daha da pekişti. Artık memnuniyetle yan yana oturuyorlardı.</p>

  <p class="calibre2">Sonra Elizabeth Temple, bahçelerden bahsetmeye başladı, burayı Holman planlamış. 1798 veya 1800'de. Genç ölmüş adam. Ne kadar yazık. Bir dâhiymiş&nbsp;<span style="font-size: 1em;">o." Miss Marple, içini çekti. "Bir insanın genç yaşta ölmesi çok yazık."</span></p>

  <p class="calibre2">Elizabeth Temple, mırıldandı. "Acaba?" Sesi acayipti.</p>

  <p class="calibre2">Miss Marple, "Hayata doymadan bu dünyadan göçüyorlar,"</p>

  <p class="calibre2">"Çok şeyden yoksun kalıyorlar."</p>

  <p class="calibre2">Elizabeth Temple, "Veya çok şeyden kurtuluyorlar," diye cevap verdi. Miss Marple, "Çok yaşlı olduğum için," dedi. "Erken ölenlerin bir çok şeyi göremediklerini düşünüyorum."</p>

  <p class="calibre2">"Bense ömrümü gençlerin arasında geçirdim. Onun için de hayatın zaman içinde başı ve sonu olan bir süre olduğunu düşünüyorum."</p>

  <p class="calibre2">Miss Marple, "Evet, anlıyorum," diye mırıldandı. "Hayat tam bir tecrübedir.</p>

  <p class="calibre2">Bunun kısa veya uzun olması önemli değildir... Fakat bir hayatın çabucak söndüğü için tamamlanmamış, eksik kalmış olduğunu hiç düşünmediniz mi?"</p>

  <p class="calibre2">"Düşündüm.."</p>

  <p class="calibre2">Yaşlı kadın, yakınlarındaki çiçeklere baktı. "Şu şakayıklar ne kadar güzel. Şu tarhın kenarındakiler. Hem gururlu bir halleri var hem de çok zarifler."</p>

  <p class="calibre2">Elizabeth Temple ona doğru döndü. "Bu yolculuğa evleri görmek için mi çıktınız?</p>

  <p class="calibre2">Yoksa bahçeleri gezmek için mi?"</p>

  <p class="calibre2">"Galiba evleri görmek için... Ama bahçeler de bana zevk verecek. Bu gezinti bana iyi kalpli bir dostumun hediyesi. Ona büyük bir minnet duyuyorum. Şimdiye kadar ünlü evleri pek görmemiştim."</p>

  <p class="calibre2">Miss Elizabeth Temple, "Arkadaşınız çok ince düşünceliymiş," dedi.</p>

  <p class="calibre2">Miss Marple sordu. "Siz sık sık böyle gezintilere katılıyor musunuz?"</p>

  <p class="calibre2">"Hayır. Zaten bu benim için tam bir gezinti de sayılmaz."</p>

  <p class="calibre2">Miss Marple, ilgiyle ona baktı. Konuşmak için ağzını açtı. Fakat sonra da dilinin ucuna kadar gelen o soruyu sormaktan vazgeçti.</p>

  <p class="calibre2"></p>

  <p class="calibre2">Elizabeth Temple ona gülümsedi. "Buraya neden geldiğimi düşünüyorsunuz değil mi? Sebebini öğrenmek istiyorsunuz' "Tahmin edin bakalım."</p>

  <p class="calibre2">"Yok, yok. Bunu yapamam."</p>

  <p class="calibre2">Elizabeth Temple, ısrar etti. "Haydi. Bir tahminde bulunun. Bu beni çok ilgilendirecek. Gerçekten ilgilendirecek. Tahmin edin bakalım."</p>

  <p class="calibre2">Miss Marple, bir iki dakika sesini çıkarmadı. Düşünceli bir tavırla emekli müdireyi süzüyor, bakışlarıyla onu tartıyordu. "Tahminde bulunacağım. Fakat bu sizin hakkınızda duyduklarım ve bildiklerimle ilgili değil. Ünlü bir kimse olduğunuz, çok tanınmış bir okulu yönettiğinizi biliyorum. Hayır. Benim tahminim şu halinizle ilgili. Sizde... hacca giden bir ziyaretçi hali var."</p>

  <p class="calibre2">Derin bir sessizlik oldu.</p>

  <p class="calibre2">Sonra Elizabeth, "Çok iyi tarif ettiniz," diye mırıldandı. "Evet, gerçekten böyle bir ziyaret yapacağım."</p>

  <p class="calibre2">Ve derin bir sessizlik oldu. Sonra Miss Marple, "Beni bu gezintiye yollayan ve masrafları ödeyen dostum geçenlerde öldü," Adı Rafiel'di. Çok zengin bir adamdı&nbsp;<span style="font-size: 1em;">kendisi. Onu tanıyor musunuz?"</span></p>

  <p class="calibre2">"Jason Rafiel'i mi? Adını duymuştum tabii. Fakat kendisini tanımıyordum. Onunla hiç karşılaşmamıştım. Bir keresinde ilgilendiğim bir eğitim bursuna hatırı sayılır bir bağışta bulunmuştu. Bu yüzden ona minnet de duymuştum. Dediğiniz gibi çok zengin bir insandı. Onun öldüğünü de birkaç hafta önce gazetelerde okudum.</p>

  <p class="calibre2">Demek kendisi eski dostlarınızdandı."</p>

  <p class="calibre2">Miss Marple, "Hayır," diye cevap verdi. "Onunla bir yıl kadar önce Karayipler'de bir adada karşılaşmıştım. Onun hakkında çok bir şey bilmiyordum. Yani özel hayatı, ailesi ve dostları hakkında... Büyük bir iş adamıydı o. Fakat herkes Bay Rafiel'in kendisinden bahsetmekten hiç hoşlanmadığını söylüyordu. Siz, onun ailesi ya da yakınları hakkında bir şey biliyor musunuz?"</p>

  <p class="calibre2">Yaşlı kadın bir an durdu. "Bu meseleyi sık sık düşündüm ama sorarak, merakımı&nbsp;<span style="font-size: 1em;">belli etmek istemedim." Elizabeth, bir an sesini çıkarmadı. Sonra, "Vaktiyle bir genç vardı..." diye mırıldandı. "Fallowfield'de, yani okulumda öğrenciydi. Kendisi aslında Bay Rafiel'in akrabası değildi... Fakat ara Bay Rafiel'in oğluyla nişanlanmıştı."</span></p>

  <p class="calibre2">Miss Marple, "Sonra ne oldu?" dedi. "Kız, Bay Rafiel'in oğluyla evlendi mi?"</p>

  <p class="calibre2">"Hayır."</p>

  <p class="calibre2">"Neden?"</p>

  <p class="calibre2">Elizabeth Temple içini çekti. "Bu soruya, 'Aklı başında bir kızdı da ondan,' diye cevap vermeyi çok isterdim. Bay Rafiel'in oğlu, insanın sevdiği bir kimsenin evlenmesini isteyebileceği bir değildi. Bahsettiğim öğrenci çok iyi ve güzel bir kızdı. Onun Bay Rafiel'in oğluyla neden evlenmediğini bilmiyorum."</p>

  <p class="calibre2">Müdire içini çekti. "Kız sonra öldü."</p>

  <p class="calibre2">"Öldü mü? Neden?"</p>

  <p class="calibre2">Elizabeth Temple, bir süre çiçeklere baktı. Sonra da, "Sevgi yüzünden," dedi. Bu şaşılacak sözleri bahçede bir an yankılandı</p>

  <p class="calibre2"></p>

  <p class="calibre2">Miss Marple adeta bağırdı. "Sevgi yüzünden mi?"</p>

  <p class="calibre2">Elizabeth Temple, "Sevgi," dedi. "Dünyanın en korkunç kelimesi budur." Sesi acı&nbsp;<span style="font-size: 1em;">ve üzgündü. "Sevgi..."</span></p>
</body>
</html>
