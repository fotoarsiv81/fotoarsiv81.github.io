<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <h1 class="calibre2">4. Esther Walters</h1>

  <p class="calibre2"></p>

  <p class="calibre2">Esther Anderson mağazadan çıkarak arabasını park ettiği yere doğru yürüdü. Son zamanlarda otomobil kullanmak da güçleşti, diye düşünüyordu. Park yeri bulmak zorlaştı. Hafifçe topallayarak kendisine doğru gelen yaşlı bir kadınla çarpıştılar.</p>

  <p class="calibre2">Esther özür dilerken, diğeri hayret ve sevinçle bağırdı.</p>

  <p class="calibre2">"Aaa! Siz Bayan Walters değil misiniz? Bayan Esther Walters? Herhalde beni hatırlamıyorsunuz. Ben Jane Marple'ın. St. Honore Adası'ndaki otelde tanışmıştık. Aradan epey zaman geçti. Hemen hemen bir buçuk yıl."</p>

  <p class="calibre2">"Miss Marple? Aaa! Sizi tabii hatırlıyorum. Gerçekten güzel bir tesadüf bu."</p>

  <p class="calibre2"></p>

  <p class="calibre2">"Sizi gördüğüme çok sevindim. İlerde bir yerde arkadaşlarımla yemek yiyeceğim.</p>

  <p class="calibre2">Fakat daha sonra tekrar Alton'dan geçeceğim. Bu akşamüzeri evde misiniz?</p>

  <p class="calibre2">Sizinle konuşmayı çok isterdim. İnsan eski dostlarını görünce seviniyor."</p>

  <p class="calibre2">"Gerçekten öyle... Üçten sonra istediğiniz zaman gelebilirsiniz." Saati kararlaştırdılar. Esther, tekrar arabasına doğru giderken kendi kendine gülüyordu.</p>

  <p class="calibre2">"İhtiyar Jane Marple... Çok garip bir tesadüf... Ben onun çoktan öldüğünü&nbsp;<span style="font-size: 1em;">sanıyordum."</span></p>

  <p class="calibre2">Miss Marple, Winslow Villası'nın zilini tam üç buçukta çaldı. Kapıyı ona Esther açtı ve yaşlı kadını misafir odasına götürdü. Miss Marple, telaşlı tavırla bir koltuğa oturdu. Bu rastlantıya çok şaşırmış gibi bir hali vardı. Halbuki aslında her şey istediği gibi olmuştu.</p>

  <p class="calibre2">Esther'a, "Sizi tekrar görmek çok hoşuma gitti," dedi. "Hoş bir tesadüf oldu bu.&nbsp;<span style="font-size: 1em;">İnsan biriyle karşılaşacağını umuyor. Bunu biliyor. Fakat böyle bir rastlantı</span></p>

  <p class="calibre2">olunca da şaşırıp kalıyor."</p>

  <p class="calibre2">Esther, "Ve, 'Dünya çok küçük,' diyor değil mi?" diye cevap verdi.</p>

  <p class="calibre2">"Evet, öyle. Ama bence bu söz doğru. İnsana dünya çok büyükmüş gibi geliyor...&nbsp;<span style="font-size: 1em;">Yani... Karayipler neresi, burası neresi? Ama tabii sizinle herhangi bir yerde karşılaşabilirdik. Mesela Londra'da, bir mağazada. Veya bir istasyonda... Ya da otobüste..."</span></p>

  <p class="calibre2">Esther, başını salladı. "Doğru... Sizi çok iyi gördüm, Miss Marple."</p>

  <p class="calibre2">"Ben de size aynı şeyi söyleyecektim, yavrum. Sizin bu taraflarda oturduğunuzu bilmiyordum."</p>

  <p class="calibre2">"Buraya kısa bir zaman önce yerleştim. Yani evlendikten hemen sonra."</p>

  <p class="calibre2">"Aaa! Evlendiğinizden hiç haberim yoktu! Ne hoş. Herhalde gazetede haberi görmedim. Halbuki o sütunu da dikkatle okurum."</p>

  <p class="calibre2">Esther, "Ben evleneli beş ay oldu," dedi. "Artık soyadım Anderson."</p>

  <p class="calibre2">Miss Marple, mırıldandı. "Bayan Anderson. Evet, bu adı hatırlamaya çalışmalıyım." Bir taraftan da, kocasını sormam lazım, diye düşünüyordu. Bunu yapmazsam şüphelenebilir. Sonuçta herkes benim gibi hiç evlenmemiş hanımların fazla meraklı olduğunu bilir. Genç kadına gülümsedi. "Kocanızın mesleği ne yavrum?"</p>

  <p class="calibre2">"Mühendis." Esther, bir an tereddütle durakladı. "Kocam benden biraz küçük."</p>

  <p class="calibre2">Miss Marple, hemen, "Daha iyi ya," diye bağırdı. "Çok daha iyi. Zira son zamanlarda erkekler kadınlardan daha çabuk yaşlanmaya başladılar. Belki de bunun sebebi çok çalışmaları ve fazla endişeli olmaları. Tabii ondan sonra da tansiyonları çıkıyor ya da düşüyor. Veya kalp problemi çıkıyor. Sonra çoğunda mide ülseri de oluyor. Halbuki biz kadınlar onlar kadar endişelenmiyoruz. Bence biz daha dayanıklıyız."</p>

  <p class="calibre2">Esther, başını salladı. "Belki..." Yaşlı kadına bakarak gülümsedi.</p>

  <p class="calibre2">Miss Marple'ın içi rahatladı. Esther'i son defa gördüğü zaman genç kadın ona kendisinden çok nefret ediyormuş gibi bakmıştı. Herhalde o anda Miss Marple'a karşı büyük bir kin de duymuştu. Fakat şimdi... bu yaşlı hanıma biraz minnet de duyuyordu. Hatta belki de, Miss Marple olmasaydı, şu anda ben de bir mezarda yatıyor olacaktım, diye düşünüyordu.</p>

  <p class="calibre2">"Hem sağlıklı, hem neşeli bir haliniz var."</p>

  <p class="calibre2">"Sizin de Miss Marple."</p>

  <p class="calibre2">"Ben tabii daha da yaşlandım. Böyle çağlarda insanın bir sürü derdi de oluyor.&nbsp;<span style="font-size: 1em;">Öyle ümitsiz illetler değil tabii. Fakat romatizma, birtakım ağrılar ve sızılar...&nbsp;</span><span style="font-size: 1em;">Aman neyse, böyle şeylerden bahsetmemek lazım." Miss Marple, etrafına zevkli, lüks eşyalara baktı. Herhalde bütün bunlar Bay Rafiel'den kalan parayla alınmıştı.</span></p>

  <p class="calibre2">"Eviniz ne kadar güzel!"</p>

  <p class="calibre2">"Teşekkür ederim. Buraya yeni taşındık..." Esther, bir an durdu. "Herhalde Bay Rafiel'in öldüğünü gazetelerde okudunuz."</p>

  <p class="calibre2">"Evet. Evet, gördüm. Bay Rafiel bir ay kadar önce öldü değil mi? Haberi okuyunca çok üzüldüm. Fakat kendisi bunu bekliyordu. Hatta bana da birkaç kez ima etmişti. Bence o bu bakımdan gerçekten cesur ve metindi."</p>

  <p class="calibre2">Esther, "Evet," diye cevap verdi. "Bay Rafiel gerçekten cesur ve aynı zamanda da iyi kalpli bir insandı. Biliyor musunuz, yanında ilk çalışmaya başladığım sıralarda bana iyi bir aylık vereceğini fakat başka bir şey beklemememi söylemişti. 'Paranı&nbsp;<span style="font-size: 1em;">biriktir,' demişti. 'Sana miras bırakacağımı sanma.' Gerçekten ben de ondan başka bir şey beklemiyordum. Zira söylediğini yapardı. Fakat anlaşılan sonradan fikrini değiştirmiş."</span></p>

  <p class="calibre2">Miss Marple, başını salladı. "Evet. Buna memnun oldum. Kendisi bana bir şey söylememişti ama ben yine de..."</p>

  <p class="calibre2">Esther, "Bay Rafiel bana küçük bir servet bıraktı," dedi. "Hatırı sayılır bir para...&nbsp;<span style="font-size: 1em;">Buna o kadar şaştım ki. İlk duyduğum zaman kulaklarıma inanamadım."</span></p>

  <p class="calibre2">Miss Marple, gülümsedi. "Herhalde size sürpriz yapmak istemişti. O öyle bir insandı sanırım... Şeye de miras bıraktı mı acaba? Adı neydi onun? Şu masör hani?"</p>

  <p class="calibre2">"Jackson'u mu kastediyorsunuz? Hayır, ona bir şey bırakmadı Fakat adama geçen yıl güzel hediyeler verdiğini sanıyorum."</p>

  <p class="calibre2">"Jackson'u sık sık görüyor muydunuz?"</p>

  <p class="calibre2">"Hayır. Adadan döndükten sonra Jackson'u sadece bir kez gördüm. İngiltere'ye geldikten sonra Jackson, Bay Rafiel'in yanından ayrıldı. Jersey'de bir lordun şatosunda çalışmaya başladı sanırım."</p>

  <p class="calibre2">Miss Marple, mırıldandı. "Bay Rafiel'i tekrar görmüş olmayı isterdim. Geçenlerde adadaki o sıkıntılı günlerde birbirimizle ne kadar dost olduğumuzu düşünüyordum. Ama buna rağmen Bay Rafiel hakkında fazla bir şey de bilmiyordum. 'Keşke onu daha iyi tanısaydım,' dedim. Örneğin nerede doğmuştu?</p>

  <p class="calibre2">Annesi, babası kimlerdi? Çocukları, yakınları var mıydı? Evet, bunları bilmeyi çok isterdim."</p>

  <p class="calibre2">Esther Anderson hafifçe gülümsedi. Tabii bilmeyi istersiniz, diye düşündüğü o kadar belliydi ki. Siz yaşlı hanımlar fazla meraklısınızdır. Sonra da, "Bay Rafiel,"&nbsp;<span style="font-size: 1em;">dedi. "Karısını yıllar önce kaybetmiş. Evlendiklerinden kısa bir zaman sonra sanırım. Galiba o Bay Rafiel'den bir hayli de gençmiş. Kanser hastasıymış.</span></p>

  <p class="calibre2">"Çok yazık..."</p>

  <p class="calibre2">"Bay Rafiel'in çocukları var mıydı?"</p>

  <p class="calibre2">"Evet. iki kızı bir oğlu var. Kızlarından biri evli. Amerika'da yaşayanı bir kez gördüm. Babasına hiç benzemiyordu. Sessiz ve iç sıkıcı bir kadındı." Bir an durdu. "Bay Rafiel, oğlundan hiç bahsetmedi. Galiba aralarında bir sorun vardı.&nbsp;<span style="font-size: 1em;">Veya delikanlı bir rezalete sebep olmuştu. Onun da birkaç yıl önce öldüğünü&nbsp;</span><span style="font-size: 1em;">zannediyorum. Dediğim gibi babası ondan hiç bahsetmezdi."</span></p>

  <p class="calibre2">"Ah, ne yazık."</p>

  <p class="calibre2">"Bu yıllar önce olmuş sanırım. Delikanlı uzaklarda bir yere gitmiş ve bir daha dönmemiş. Orada ölmüş."</p>

  <p class="calibre2">"Bay Rafiel buna üzülüyor muydu?"</p>

  <p class="calibre2">"Bildiğiniz gibi Bay Rafiel özel hayatından ve hislerinden bahsetmezdi."</p>

  <p class="calibre2">"Evet, orası öyle... Fakat siz yıllarca onun sekreterliğini yaptınız. Belki sizinle dertleşmiştir, diye düşündüm."</p>

  <p class="calibre2">Esther, "O dertlerini açmaktan hoşlanmazdı," diye cevap verdi. "Hoş onun derdi olduğunu da sanmıyorum ya. Hayatında en önemli şey işiydi. İş onun hem ailesi, hem çocuklarıydı."</p>

  <p class="calibre2">"Demek ölümünden önce Bay Rafiel'i üzen bir şey yoktu."</p>

  <p class="calibre2">Esther, hayretle yaşlı kadına baktı. "Yoktu tabii. Bu da nereden aklınıza geldi?"</p>

  <p class="calibre2">"Bilmem ki... Fakat bazen insan hastalanıp yatağa düşünce olmayacak şeyler için endişelenmeye başlar."</p>

  <p class="calibre2">Esther, "Evet, anlıyorum," dedi. "Fakat Bay Rafiel öyle değildi. Zaten bu konuda fazla bir şey bilmem de imkânsız. Çünkü ben uzun zaman önce Bay Rafiel'in yanından ayrıldım. Edmund'la tanıştıktan bir iki ay sonra."</p>

  <p class="calibre2">"Kocanızla tanıştıktan sonra yani... Bay Rafiel çok üzüldü herhalde."</p>

  <p class="calibre2">Esther neşeyle, "Pek sanmıyorum," diye cevap verdi. "O böyle şeylere üzülecek bir insan değildi. Ben ayrılırken kendisine hemen yeni bir sekreter bulduk.</p>

  <p class="calibre2">Sonuçta Bay Rafiel gayet makul bir adamdı."</p>

  <p class="calibre2">"Evet, orası öyle. Ama pek çabuk öfkelenirdi."</p>

  <p class="calibre2">Esther, güldü. "Öfkelenmek hoşuna giderdi de ondan. Böylece hayatının daha ilgi çekici bir hal aldığını düşünürdü."</p>

  <p class="calibre2">"İlgi çekici bir hal..." Miss Marple'ın yüzünde düşünceli bir ifade belirmişti.</p>

  <p class="calibre2">"Zaman zaman Bay Rafiel'in kriminolojiye karşı özel bir ilgi duyup duymadığını&nbsp;<span style="font-size: 1em;">sorardım kendi kendime. Yani... şey..."</span></p>

  <p class="calibre2">"Adada olanlardan dolayı mı demek istiyorsunuz?" Esther'ın sesi birdenbire sertleşmişti.</p>

  <p class="calibre2">Miss Marple, bir an tereddütle durakladı. Fakat ne olursa olsun bilgi edinmesi lazımdı. "Hayır, hayır... Şey... Yani... belki sonları psikoloji açısından bir ilgi duydu. Veya adli hata yapılan olaylarla ilgilenmeye başladı..." Gitgide daha şaşkın, hatta bunakça bir hal alıyordu.</p>

  <p class="calibre2"></p>

  <p class="calibre2">"Öyle şeylerle neden ilgilensin? Rica ederim St. Honore'de ki o korkunç&nbsp;<span style="font-size: 1em;">olaylardan söz etmeyelim." Esther, soğuk soğuk yaşlı kadına baktı.</span></p>

  <p class="calibre2">"Haklısınız... Şey... affedersiniz... Artık geçmişte kalan üzücü olaylardan bahsetmemeliydim..." Miss Marple, durakladı. "Şey... artık gitmem lazım zaten.</p>

  <p class="calibre2">Trene ancak yetişirim. Hay Allah! Çantamı nereye koydum acaba? Hah buradaymış!" Şemsiyesiyle çantasını aldı. O sırada odadaki gergin hava da biraz yumuşadı.</p>

  <p class="calibre2">Yaşlı kadın kapıdan çıkarken bir an durarak, "Saadetler dilerim,"</p>

  <p class="calibre2">"Kocanızla mutlu bir hayat süreceğinizden eminim. Herhalde tekrar çalışmaya başlamayacaksınız?"</p>

  <p class="calibre2">"Hayır, hayır. Böyle rahat rahat oturacağım. Bay Rafiel'den kalan mirasın zevkini de çıkarmaya çalışacağım. O bunu yapmamı isterdi sanırım." Birdenbire ilave etti.</p>

  <p class="calibre2">"Bay Rafiel'i severdim, çok severdim. Aslında iyi bir insandı O."</p>

  <p class="calibre2">Miss Marple, yolda ilerlemeye başladı. Bir ara dönüp, villanın dışında duran Esther Anderson'a el sallamayı da unutmadı, bir taraftan da, meselenin onunla ilgili olduğunu sanıyordum, diye düşünüyordu. Ama yanılmışım. Esther'ın bu esrarlı olayla bir ilgisi yok. Hay Allah! Galiba Bay Rafiel benim daha zekice davranacağımı umuyordu?... Şimdi ne yapacağım? İçini çekerek başını salladı.</p>

  <p class="calibre2">"Bay Rafiel, doğrusu çok acayip bir insansınız!" Sesi sitem doluydu.</p>

  <p class="calibre2">Fakat daha sonra yatağına girerek, sıcak su dolu şişeyi romatizmalı sırtının en ağrıyan yerine dayarken, biraz da özür diler gibi bir tavırla, "Ben elimden geleni yaptım," dedi. "Elimden gelenin en iyisini... Artık gerisi size kalıyor..." Elektriği söndürerek uykuya daldı.</p>
</body>
</html>
