<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-05-25T19:48:25+00:00" name="date" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2"></p>

  <p class="calibre2"></p>

  <h1 class="calibre2">11. Kaza</h1>

  <p class="calibre2"></p>

  <p class="calibre2">Miss Marple'ın zamanında hazırlanıp, eşyalarını toplayabilmesi için kendisine sabah çayını yedi buçukta getirdiler. Yaşlı kadın tam küçük bavulunu kapatacağı</p>

  <p class="calibre2">sırada biri kapıya telaşla vurdu. Sonra Clotilde içeri girdi. Kadının endişeli ve heyecanlı bir hali vardı.</p>

  <p class="calibre2">"Allahım... Miss Marple, aşağıda bir delikanlı var. Buraya sizi görmek için gelmiş. Adı Emlyn Price. O da sizin gruptanmış. Kendisini sizi bulması için buraya yollamışlar."</p>

  <p class="calibre2">"Ah, evet. Onu hatırladım. Pek genç bir çocuk değil mi?"</p>

  <p class="calibre2">"Evet, evet. Modern kılıklı. Kabarık saçları var... Fakat o... fakat o aslında size kötü bir haber vermeye gelmiş. Çok üzgünüm... Fakat bir kaza olmuş sanırım."</p>

  <p class="calibre2">"Bir kaza mı?" Miss Marple, Clotilde'e hayretle bakakaldı. "Yani otobüs mü bir kazaya uğramış? Yoksa bir yere mi çarpmış? Yaralanan olmuş mu?"</p>

  <p class="calibre2">"Hayır, hayır, kaza otobüste olmamış. Bu bakımdan endişelenmeyin. Emlyn Price olayın dünkü gezinti sırasında olduğunu söyledi. Belki hatırlayacaksınız, dün şiddetli bir rüzgâr çıkmıştı. Hoş belki de bunun kazayla bir ilgisi yok. Galiba gruptakiler birbirlerinden biraz ayrılmışlar. Orada belirli bir yol vardır. Fakat tepeye başka taraftan da tırmanıp, vadiden de geçebilirsiniz. İki raftan da Bonaventure'un tepesindeki anıta çıkılır. Sizin grup da oraya gidiyormuş. Yolcular birbirlerinden biraz ayrılmışlar sanırım. Herhalde onlara yol gösteren ve kendilerine dikkat eden de pek yoktu. Aslında böyle birinin bulunması gerekirdi tabii. Herkes rahatlıkla tepelere tırmanamaz. Uçurumun yukarısındaki yol da çok diktir. Yukardan bazı taşlar veya kayalar yuvarlanmış ve bunlar yoldan ilerlemekte olan birine çarpmışlar."</p>

  <p class="calibre2"></p>

  <p class="calibre2">Miss Marple, fısıldadı. "Allahım... Buna üzüldüm... Çok üzüldüm... Yaralanan yolcu kim?"</p>

  <p class="calibre2">"Anladığıma göre Miss Temple veya Tender adında biri."</p>

  <p class="calibre2">Yaşlı kadın, "Elizabeth Temple," diye bağırdı. "Allahım! Ne yazık! Kendisiyle dost olmuştum. Otobüste de yan yana oturmuştuk. Anladığıma göre kendisi vaktiyle bir okulun müdüresiymiş ve sonra emekliye ayrılmış. Çok tanınmış bir insanmış o."</p>

  <p class="calibre2">Clotilde, "Tabii," dedi. "Elizabeth Temple'ı biliyorum. Fallowfield'ın müdüresiydi.</p>

  <p class="calibre2">Okul çok meşhurdur. Elizabeth Temple'ın da bu gezintiye katıldığını&nbsp;<span style="font-size: 1em;">bilmiyordum. Kendisi bir iki yıl önce müdürelikten çekildi sanırım. Yerine genç&nbsp;</span><span style="font-size: 1em;">bir kadını getirdiler. Fazla geniş fikirliymiş duyduğuma göre. Fakat aslında Elizabeth Temple da fazla yaşlı sayılmaz. Şimdi altmışında sanırım. Gayet canlı, hareketli bir kadındır. Yürüyüş yapmaktan, tepelere tırmanmaktan çok hoşlanırdı.</span></p>

  <p class="calibre2">Çok yazık... Onun ağır şekilde yaralanmamış olduğunu umarım. Kazanın ayrıntılarını bilmiyorum."</p>

  <p class="calibre2">Miss Marple, bavulunun kapağını sıkıca kapattı. "Ben hazırım. Hemen aşağıya inip, Bay Price'la konuşayım."</p>

  <p class="calibre2">Clotilde, uzandı. "İzin verin. Bavulu ben taşırım. Aşağıya birlikte inelim.&nbsp;<span style="font-size: 1em;">Merdivende dikkatli olmalısınız."</span></p>

  <p class="calibre2">Miss Marple aşağıya indiği zaman Emlyn Price kendisini holde bekliyordu.</p>

  <p class="calibre2">Saçları her zamankinden daha da karışıktı. Süslü çizmeler, deri bir ceket ve parlak zümrüt yeşili bir pantolon giymişti.</p>

  <p class="calibre2">Delikanlı, Miss Marple'ın elini yakaladı. "Çok üzüntü verici bir olay. Buraya kadar gelip, kazayı size haber vermemin doğru olacağını düşündüm. Miss Bradbury-Scott, size durumu anlattı sanırım. Yaralanan Miss Temple. Şu müdüre.</p>

  <p class="calibre2">Kadının ne yaptığını veya ne olduğunu pek bilmiyorum. Fakat yukardan taşlar, daha doğrusu iri kayalar yuvarlandı. Yokuş da çok dikti. Kayalar Miss Temple'a çarptılar. Kadıncağız yere yuvarlandı. Kendisini hemen hastaneye kaldırdılar.</p>

  <p class="calibre2">Beyni mi sarsılmış ne?... Öyle bir şey. Fakat zavallı Miss Temple'ın durumu ağırmış. Bugünkü gezinti bu güzden iptal edildi. Hepimiz de bu gece burada kalacağız."</p>

  <p class="calibre2">Miss Marple, "Ah," diye fısıldadı. "Çok üzüldüm... Bu haber beni çok sarstı."</p>

  <p class="calibre2">"Bugün gitmekten vazgeçmelerinin bir sebebi de hastaneden gelecek haberi beklemeleri tabii. Durumun nasıl olduğunu anlamaya çalışıyorlar, işte böyle...</p>

  <p class="calibre2">Altın Domuz Oteli'nde bir gece daha kalacağız. Bu yüzden de yarın göreceğimizi söyledikleri Grangmerig'e gidemeyeceğiz belki de. Ama orası hiç de ilgi çekici bir yer değilmiş. Bana öyle söylediler. Bayan Sandbourne, Miss Temple'ın durumunu anlamak için bu sabah erkenden hastanaye gitti. Saat on bir de bizimle kahve içmek için otele dönecek. Sizin de oraya gelmeyi ve son haberi öğrenmeyi isteyeceğinizi düşündü."</p>

  <p class="calibre2">Miss Marple, "Teşekkür ederim," dedi. "Ben de sizinle geleceğim tabii. Hemen...&nbsp;<span style="font-size: 1em;">Hemen..." Vedalaşmak için Clotilde ve o sırada yanlarına gelmiş olan Lavinia'ya döndü. "Size ne kadar teşekkür etsem azdır. Bana karşı büyük nezaket gösterdiniz.&nbsp;</span><span style="font-size: 1em;">Bu evde çok hoş iki gece geçirdim. Kendimi gayet dinlenmiş ve zinde hissediyorum. Böyle bir kazanın olması çok üzüntü verici."</span></p>

  <p class="calibre2">Bayan Lavinia Glynn, "Bir gece daha kalmak isterseniz," diye başladı.</p>

  <p class="calibre2">"Herhalde..." Clotilde'e baktı.</p>

  <p class="calibre2">Yan gözle olanları kolaylıkla görebilen Miss Marple'a Clotilde'in yüzünde hoşnutsuz bir ifade belirmiş gibi geldi. Hatta galiba kadın hafifçe başını da salladı.</p>

  <p class="calibre2">Fakat kafasını o kadar az hareket ettirmişti ki, ne yaptığını pek belli etmemişti.</p>

  <p class="calibre2">Miss Marple kadın, Lavinia'nın teklifini reddediyor, diye düşündü.</p>

  <p class="calibre2">Lavinia, sözlerine devam etti. "...sizi kolaylıkla ağırlayabiliriz. Ama belki de bu ara diğerleriyle birlikte olmayı tercih edeceksiniz..."</p>

  <p class="calibre2">Miss Marple, "Evet, evet," dedi. "Öylesi daha iyi olur sanırım Otelde neye karar verilmiş olduğunu öğrenir, ona göre davranırım. Belki bir bakıma diğerlerine yardımım da dokunur. Böyle şeyler hiç belli olmaz. Çok çok teşekkür ederim...&nbsp;<span style="font-size: 1em;">Herhalde Altın Domuz Oteli'nde kolaylıkla bir oda bulabilirim." Emlyn'e baktı.</span></p>

  <p class="calibre2">Delikanlı, "Merak etmeyin," diye cevap verdi. "Bugün otelde birkaç oda birden boşaldı. Onların hemen tutulduklarını da sanmıyorum. Yanılmıyorsam Bayan Sandbourne gruptakilerin hepsi için de oda ayırttı zaten. Hepimiz bu gece orada kalacağız. Yarın da karar verilecek. Ne yapacağımızı öğreneceğiz."</p>

  <p class="calibre2">Miss Marple, iki kardeşle tekrar vedalaştı. Emlyn Price, yaşlı kadının bavulunu alarak hızla yürümeye başladı. "Aslında otel buraya yakın sayılır. Köşeyi döneceksiniz ve sonra soldaki ilk sokağa sapacaksınız..."</p>

  <p class="calibre2">"Biliyorum... Otelin önünden dün geçtim de... Zavallı Miss Temple. Yarasının gerçekten ağır olmadığını umarım."</p>

  <p class="calibre2">Emlyn Price, "Korkarım çok ağırmış," diye cevap verdi. "Tabii doktorların nasıl insanlar olduklarını biliyorsunuz. Hastanedeki ilgililerin de... Daima aynı şeyleri söylerler. 'Bu şartlar altında yine iyi sayılır...' Burada hastane yok. Miss Temple'ı&nbsp;<span style="font-size: 1em;">on kilometre ötedeki Carristown Hastanesi'ne götürmek zorunda kaldılar.</span></p>

  <p class="calibre2">Neyse...Siz otele gidip, odanıza yerleşinceye kadar Bayan Sandbourne de gelir."</p>

  <p class="calibre2">Altın Domuz Oteli'ne eriştikleri zaman bütün yolcuların kahve salonuna toplanmış&nbsp;<span style="font-size: 1em;">olduklarını gördüler. Onlara kahve, çörek ve pasta ikram ediliyordu. Amerikalı&nbsp;</span><span style="font-size: 1em;">Bayan Ammie Butler'ın sesi salonda yankılanmaktaydı.</span></p>

  <p class="calibre2">"Ah ne korkunç, ne korkunç bir olay... insan çok sarsılıyor. Halbuki bir arada ne kadar neşeliydik. Gezintinin zevkini çıkarmaya da başlamıştık. Zavallı Miss Temple... Halbuki ben onun çevik ve dik yerlere tırmanmaya alışık bir insan olduğunu sanıyordum. Ama böyle şeyler belli olmuyor. Öyle değil mi Henry?"</p>

  <p class="calibre2">Henry Butler, "Gerçekten öyle," diye cevap verdi. "Gerçekten öyle... Biliyor musun ne düşünüyorum?... Aslında zamanımız çok az. Acaba bu gezintiden vazgeçip geri dönmemiz daha doğru olmaz mı? Yani tura devam etmesek, diyorum. Durum kesinlikle anlaşılıncaya kadar gezintiye devam edilmesi imkânsız zaten. Sonra... zavallı Miss Temple'a... Miss Temple'a bir şey olduğu takdirde muhakkak araştırma yapılacak. Resmi soruşturma da tabii."</p>

  <p class="calibre2"></p>

  <p class="calibre2">"Henry, böyle korkunç şeyler söyleme!"</p>

  <p class="calibre2">Miss Cooke, söze karıştı. "Bence fazla karamsarlık ediyorsunuz Bay Butler. Miss Temple'ın durumunun o kadar ağır olduğunu hiç sanmıyorum."</p>

  <p class="calibre2">Bay Caspar o bozuk İngilizcesiyle, "Fakat, evet," dedi. "Durumlar, onlar çok ciddi. Dün duydu ben. Bayan Sandbourne telefonda doktorla konuşurken.</p>

  <p class="calibre2">Durumlar çok çok ciddi. Özel bir doktor geliyor. Kadına bakmak için. Ameliyat edip edemeyeceğine bakacak. Belki imkânsız. Beyin sarsılmış. Evet, çok kötü."</p>

  <p class="calibre2">Miss Lumley, "Allahım," diye mırıldandı. "Eğer bu doğruysa belki o zaman eve dönmemiz daha doğru olur, Mildred." Bayan Mamie Butler'a baktı.</p>

  <p class="calibre2">"Komşularımla konuştum. Ben dönünceye kadar kedilerime bakacaklardı. Fakat bir iki gün geciktiğim takdir de her şey altüst olabilir. Bir karışıklık olmasını&nbsp;<span style="font-size: 1em;">istemiyorum."</span></p>

  <p class="calibre2">Geraldine Riseley-Porter kalın ve otoriter sesiyle, "Fazla heyecanlanmak yersiz,"&nbsp;<span style="font-size: 1em;">dedi. "Joanna, lütfen şu çöreği sepete at. Yenilecek gibi değil bu. Hele içindeki reçel pek berbat. Ama onu tabağımda bırakmayı da istemiyorum. Oteldekiler alınabilirler."</span></p>

  <p class="calibre2">Joanna, çöreği sepete attı. "Emlyn'le yürüyüşe çıkabilir miyiz? Yani, köyü biraz dolaşalım demek istiyorum. Burada oturup, iç karartıcı konularda konuşmanın hiç&nbsp;<span style="font-size: 1em;">faydası yok. Öyle değil mi? Elimizden hiçbir şey gelmiyor."</span></p>

  <p class="calibre2">Miss Cooke, atıldı. "Dolaşmaya çıkmanız akıllıca bir iş." Geraldine Riseley-Porter ağzını açamadan Miss Barrow da, "Evet, evet," dedi. "Biraz dolaşın daha iyi."</p>

  <p class="calibre2">Genç kızla delikanlı salondan çıktılar. Miss Barrow'la Misi Cooke birbirlerine bakarak, içlerini çektiler. Bir taraftan da başlarını sallıyorlardı.</p>

  <p class="calibre2">Miss Barrow, "Otlar çok kaygandı," diye mırıldandı. "Biliyor musunuz, ben de birkaç kez kaydım."</p>

  <p class="calibre2">Miss Cooke, "Ya taşlar?" dedi. "Yolda tam bir dönemece geldiğim sırada yukardan taşlar yağmaya başladı. Ama neyse ki küçüktüler bunlar. İçlerinden bir tanesi omzuma hızla çarptı."</p>

  <p class="calibre2"></p>

  <p class="calibre2">Çaylar, kahveler içilmiş, pasta ve çörekler yenilmişti. Herkesin dalgın ve sıkıntılı&nbsp;<span style="font-size: 1em;">bir hali vardı. Bir felaket olduğu zaman insan nasıl hareket etmesi gerektiğini pek bilmez. Bütün yolcular kaza konusundaki fikirlerini açıklamışlar, çok şaşırdıklarını ve üzüldüklerini söylemişlerdi. Şimdi hem son haberi bekliyor, hem de için için oyalanacak bir şey arıyorlardı. Örneğin köyde dolaşabilirlerdi. Öğle yemeği servisi saat birde başlayacaktı. O zamana kadar hiçbir şey yapmadan oturup, aynı sözleri tekrarlamak içlerini büsbütün sıkacaktı.</span></p>

  <p class="calibre2">Miss Cooke'la Miss Barrow aynı anda ayağa kalkarak, biraz alışveriş yapmak zorunda olduklarını söylediler. Bir iki şeye ihtiyaçları vardı. Sonra postaneye giderek pul almaları da gerekiyordu. Miss Barrow, "Bir iki posta kartı atacağım,"&nbsp;<span style="font-size: 1em;">dedi. "Sonra Japonya'ya gönderilen mektupların kaça gittiklerini öğrenmek istiyorum."</span></p>

  <p class="calibre2"></p>

  <p class="calibre2">Miss Cooke da, "Ben de yün alacağım," diye söze karıştı. "Sonra pazar meydanının arkasında ilgi çekici bir bina olduğunu&nbsp;<span style="font-size: 1em;">fark ettim." Miss Barrow, başını.salladı. "Biraz hava almak hepimize iyi gelir sanırım."</span></p>

  <p class="calibre2">Albay Walker'la karısı da ayağa kalktılar. Adam, Amerikalı çifte, "Siz de çıkın,"</p>

  <p class="calibre2">diye tavsiye etti. "Köyün görülecek yerlerini gezin. Daha iyi olur bu."</p>

  <p class="calibre2">Mamie Butler, "Acaba köyde antikacı var mı?" diye sordu. Daha doğrusu eski eşyalar satan bir yer. İnsan bazen öyle dükkânlarda çok ilgi çekici şeyler buluyor."</p>

  <p class="calibre2">Hep birlikte dışarı çıktılar. Yeğenini geri çağırmaya çalışan fakat biraz geciktiği için bunu başaramayan Geraldine Riseley-Porter, "Herhalde salonda daha rahat oturabiliriz," dedi.</p>

  <p class="calibre2">Miss Lumley de aynı fikirdeydi. Bay Caspar iki kadını kibar bir tavırla salona götürdü.</p>

  <p class="calibre2">Geride Miss Marple'la Profesör Wanstead kalmıştı.</p>

  <p class="calibre2">Profesör, yaşlı kadına baktı. "Bence otelin dışında bir yerde oturmak daha iyi olur... Burada sokağa bakan bir veranda var. Sizi oraya çıkmaya ikna edebilir miyim?"</p>

  <p class="calibre2">Miss Marple, adama teşekkür ederek ayağa kalktı. O güne kadar Profesör Wanstead'le fazla konuşmamıştı. Adam daima yanında birkaç ciltli kitap taşıyordu. Ekseri bunları okuyor, otobüste bile kitapları elinden bırakmıyordu.</p>

  <p class="calibre2">Profesör Wanstead, "Fakat belki siz de alışveriş etmek istiyordunuz," diye mırıldandı. "Ben sakin bir yerde Bayan Sandbourne'un dönüşünü beklemeyi tercih edeceğim. Neler olacağını öğrenmemiz lazım sanırım. Bir hayli önemli bu."</p>

  <p class="calibre2">Miss Marple, "Bu bakımdan ben de sizinle aynı fikirdeyim," diye cevap verdi.</p>

  <p class="calibre2">"Dün köyde bir hayli dolaştım. Onun için bugün gezintiye çıkmak isteği hiç&nbsp;<span style="font-size: 1em;">duymuyorum. Zaten burada beklemem daha iyi olur. Belki bir yardımım dokunur.</span></p>

  <p class="calibre2">Aslında elimden bir şey geleceğini sanmıyorum ama yine de belli olmaz."</p>

  <p class="calibre2">Miss Marple'la Profesör Wanstead, otelin kapısından çıkarak köşeyi döndüler.</p>

  <p class="calibre2">Oradaki kare şeklinde, küçük bahçenin kenarında taş döşeli bir veranda vardı.</p>

  <p class="calibre2">Sokaktan biraz yüksekçeydi bu. Verandaya hasır koltuklar konulmuştu. Yaşlı&nbsp;<span style="font-size: 1em;">kadınla profesör bunlara yerleşirlerken etrafta hiç kimse yoktu. Miss Marple, düşünceli düşünceli adamın yüzüne bakıyordu. Profesörün yüzü kırış kırış, kırçıl kaşları sık ve saçları da gürdü. Yürürken hafifçe kamburunu çıkarıyordu.</span></p>

  <p class="calibre2">Miss Marple, yüzü çok ilgi çekici, diye karar verdi. Sesi sert ve alaycı. Acaba ne profesörü?</p>

  <p class="calibre2">Profesör Wanstead, "Yanılmıyorum değil mi?" diye sordu. "Siz gerçekten Miss Jane Marple'sınız."</p>

  <p class="calibre2">"Evet, ben Jane Marple'ın." Biraz şaşırmıştı, ama aslında hayret etmesi için bir sebep de yoktu. Sonuçta yola çıkalı az olmuştu. Yolculardan çoğu birbirlerinin adını kesinlikle bilmiyorlardı. Ayrıca kendisi iki gecedir otelde değildi. Onun için profesörün bu sorusunu normal karşılaması lazımdı.</p>

  <p class="calibre2"></p>

  <p class="calibre2">Wanstead, "Ben de öyle tahmin etmiştim," dedi. "Çünkü sizi bana iyice tarif edip, anlatmışlardı."</p>

  <p class="calibre2">"Beni tarif mi etmişlerdi?" Miss Marple yine biraz şaşırmıştı.</p>

  <p class="calibre2">"Evet, sizi bana iyice tarif ettiler..." Profesör bir an sustu. Sonra sesini biraz alçaltarak ilave etti. "Bay Rafiel yaptı bunu."</p>

  <p class="calibre2">Miss Marple, irkildi. "Bay Rafiel mi tarif etti?"</p>

  <p class="calibre2">"Evet. Şaşırdınız mı?"</p>

  <p class="calibre2">"Şey... Evet... Biraz..."</p>

  <p class="calibre2">"Fakat neden? Şaşırmanız için bir sebep yok ki."</p>

  <p class="calibre2">Miss Marple, "Böyle bir şeyi beklemiyordum," diye başladı. Sonra da birdenbire durakladı.</p>

  <p class="calibre2">Profesör Wanstead bir şey söylemedi. Orada oturmuş, dikkatle yaşlı kadına bakıyordu.</p>

  <p class="calibre2">Miss Marple, bir iki dakika sonra, diye düşündü. Bana, şikâyetiniz nedir, hanımefendi? diyecek, neler hissediyorsunuz? Yutkunurken zorluk çekiyor musunuz? Uykunuz nasıl? Ya mideniz? Yaşlı kadın onun doktor olduğuna inanmaya başlamıştı. Usulca, Bay Rafiel beni size ne zaman tarif etti?" diye sordu. "Herhalde..."</p>

  <p class="calibre2">"Birkaç hafta önce, diyecektiniz, değil mi? Evet, onunla ölümünden önce konuştuk. Bana bu gezintiye katılacağınızı söyledi."</p>

  <p class="calibre2">"Sizin de aynı tura çıkacağınızı biliyordu tabii."</p>

  <p class="calibre2">"Böyle de diyebilirsiniz." Profesör Wanstead bir an durdu. Sonra sözlerine devam etti. "Bay Rafiel, bu gezintiye katılacağınızı, hatta bunu kendisinin sağlayacağını&nbsp;<span style="font-size: 1em;">söyledi."</span></p>

  <p class="calibre2">Miss Marple, "Bay Rafiel, büyük bir incelik gösterdi," dedi. Büyük incelik. Bana bu turda yer ayırttığını öğrenince çok şaşırdım. Benim için çok güzel bir şeydi bu.</p>

  <p class="calibre2">Kendi başıma kalsaydım, imkânı yok böyle bir yolculuğa çıkamazdım."</p>

  <p class="calibre2">"Evet... İyi söylediniz:.." Profesör Wanstead, zeki bir öğrencisini alkışlayan bir öğretmen tavrıyla başını salladı.</p>

  <p class="calibre2">Miss Marple, içini çekti. "Yolculuğun bu şekilde kesintiye uğraması üzünülecek bir şey. Çok üzünülenecek bir şey. Halbuki hepimiz çok eğleniyorduk."</p>

  <p class="calibre2">Profesör Wanstead, "Evet," dedi. "Evet... Çok üzücü bir olay. Sizce bu kaza beklenmedik bir şey miydi? Yoksa beklenilen olay mı?"</p>

  <p class="calibre2">"Ne demek istediğinizi anlayamadım, Profesör Wanstead?" Profesör, dudaklarını</p>

  <p class="calibre2">bükerek kendisine meydan okurmuş gibi bakan yaşlı kadına gülümsedi. "Miss Marple, Bay Rafiel, bana sizden uzun uzun bahsetti. Bana da sizinle birlikte bu gezintiye çıkmamı söyledi. 'Yolculukta Miss Marple'la dost olacağınız da muhakkak,' dedi. 'Zira yolcular birbirleriyle kaynaşıverirler. Ama onların uygun gruplar halinde ayrılmaları bir iki gün alır. Zevkler ve ilgilendikleri konular aynı</p>

  <p class="calibre2">olan kimseler birbirlerini bulurlar Sonra... Miss Marple'a göz kulak olmanızı da rica edeceğim," dedi.</p>

  <p class="calibre2"></p>

  <p class="calibre2">"Bana göz kulak olmak mı?" Miss Marple'ın sesinden bu sözlerden pek memnun olmadığı anlaşılıyordu. "Neden?"</p>

  <p class="calibre2">"Sizi korumak için tabii. Bay Rafiel başınıza bir şey gelmesini istemiyordu."</p>

  <p class="calibre2">"Başıma bir şey mi gelecekmiş? Bu ne olabilir?" İşte bunu öğrenmeyi isterim."</p>

  <p class="calibre2">Profesör Wanstead, "Elizabeth Temple'ın başına gelene benzer bir şey tabii," dedi.</p>

  <p class="calibre2">Joanna Crowford otelin köşesinden çıktı. Elinde bir sepet vardı. Alışverişe gidiyordu herhalde. Miss Marple'la Profesör Wanstead'e başıyla selam vererek, onlara hafif bir merakla baktı. Sonra da yürümeye devam etti. Profesör, kız gözden kayboluncaya kadar konuşmadı.</p>

  <p class="calibre2">"İyi bir kız o... Veya ben öyle sanıyorum. Bu ara fazla tutucu halasının derdini sessizce çekiyor. Fakat yakında isyan çağına gireceği de muhakkak."</p>

  <p class="calibre2">O ara Joanna'nın yakında isyan etmesi ihtimali Miss Marple'ı hiç&nbsp;<span style="font-size: 1em;">ilgilendirmiyordu. "Deminki sözlerinizle neyi kastettiniz?"</span></p>

  <p class="calibre2">"Olanlar yüzünden bu soruyu incelememiz gerek."</p>

  <p class="calibre2">"Kaza yüzünden mi yani?"</p>

  <p class="calibre2">"Evet... Tabii o bir kazaysa...".</p>

  <p class="calibre2">"Olayın kaza olmadığını mı düşünüyorsunuz?"</p>

  <p class="calibre2">"Bu ihtimal de var. İşte o kadar."</p>

  <p class="calibre2">Miss Marple, tereddütle adama baktı. "Tabii olay hakkında hiçbir şey bilmiyorum."</p>

  <p class="calibre2">"Doğru. Siz o sırada olay yerinde değildiniz. O arada... görevinize başka bir yerde mi devam ediyordunuz? Böyle söyleyebiliriz, değil mi?"</p>

  <p class="calibre2">Miss Marple bir an sesini çıkarmadı. Dikkatle Profesör Wanstead'e baktıktan sonra, "Ne demek istediğinizi pek.anlayamadım," diye mırıldandı.</p>

  <p class="calibre2">"İhtiyatlı davranıyorsunuz. Bunda da çok haklısınız."</p>

  <p class="calibre2">Miss Marple, "Ben ihtiyatlı bir kadınımdır," dedi.</p>

  <p class="calibre2">"Yani daima dikkatle mi hareket edersiniz?"</p>

  <p class="calibre2">"Hayır, onu kastetmedim. Fakat bana söylenenlere inanmaya da, inanmamaya da hazırımdır daima."</p>

  <p class="calibre2">"Evet. Bunda da haklısınız. Benim hakkımda hiçbir şey bilmiyorsunuz. Adımı, seyahat acentesinin hazırladığı listede gördünüz... Herhalde bu gezinti sırasında göreceğimiz bahçeler ilginizi çok çekecek."</p>

  <p class="calibre2">"Belki."</p>

  <p class="calibre2">"Grupta bahçeyle ilgilenen birkaç kişi daha var."</p>

  <p class="calibre2">"Ya da onlar bahçelerle ilgileniyormuş gibi davranıyorlar."</p>

  <p class="calibre2">Profesör, "Ah," dedi. "Demek bunu siz de fark ettiniz." Bir durdu. "Bana düşen iş&nbsp;<span style="font-size: 1em;">size dikkat etmek, ne yaptığınıza bakmak, kötü bir mesele çıkacağı zaman yardımınıza koşmaktı. Fakat durum artık biraz değişti. Şimdi dostunuz mu, yoksa düşmanınız mı olduğuma dair karar vermeniz gerek."</span></p>

  <p class="calibre2">Miss Marple, başını salladı. "Belki de haklısınız. Konuyu güzel bir şekilde açıkladınız. Fakat bir karara varabilmem için bana kendiniz hakkında hiç bilgi vermediniz. Yanılmıyorsam, Bay Rafiel'in dostuydunuz, değil mi?"</p>

  <p class="calibre2"></p>

  <p class="calibre2">Profesör, başını salladı. "Hayır. Bay Rafiel'in dostu değildim. Kendisiyle bir iki defa karşılaşmıştım. Bir keresinde bir hastanenin yönetim kurulunun toplantısında. Bir kez de bir ziyafette. Tabii onun hakkında bir hayli şey duymuştum. O da benim hakkımda sanırım. Miss Marple, size meslek alanımda tanınmış bir adam olduğumu söylersem, herhalde kendini beğenmiş, kibirli bir insan olduğumu düşünürsünüz."</p>

  <p class="calibre2">"Hayır, böyle bir şey düşünmem. Sadece gerçeği açıkladığınıza karar veririm. Siz doktorsunuz sanırım."</p>

  <p class="calibre2">"Ah, çok anlayışlısınız, Miss Marple. Çok anlayışlı. Doktorum tabii. Fakat ihtisas da yaptım. Pataloji ve psikoloji uzmanıyım. Tabii diplomalarımı yanımda taşımıyorum. Onun için bu sözlerimi olduğu gibi kabul etmek zorunda kalacaksınız. Fakat size bana gelmiş birkaç mektupla, bir iki resmi evrağı&nbsp;<span style="font-size: 1em;">gösterebilirim. Ben daha ziyade adli tıpla ilgili alanda çalışıyorum. Bunu daha anlaşılır bir şekilde izah edeyim: Beni değişik suçlu ve katil beyinler ilgilendiriyor. Yıllardan beri bu konuda incelemeler yapıyorum. Bununla ilgili bir sürü kitap yazdım. Bir kısmına şiddetli tepkiler gösterdiler. Bir kısmı ise taraftar kazanmamı sağladı. Son zamanlarda fazla çalışmıyorum. Daha çok bu konuda yazılar yazıyor, özellikle bazı noktaların üzerinde duruyorum. Zaman zaman ilgimi çeken olaylarla da karşılaştığım oluyor. Daha yakından incelemeyi istediğim bazı olaylar. Korkarım bu sözlerim size biraz sıkıcı geldi?"</span></p>

  <p class="calibre2">Miss Marple, "Hiç de değil," diye cevap verdi. "Bu söyledikleriniz ümitlenmeme sebep oldu. Bay Rafiel'in izah etmek gereğini görmediği bazı şeyleri bana açıklayacağınızı umuyorum. Benden bir işe girişmemi istedi. Fakat bana işime yarayacak bir bilgi de vermedi. Meselenin ne olduğunu bilmeden çalışacaktım.</p>

  <p class="calibre2">Bana, Bay Rafiel bu şekilde davranmakla budalalık ediyormuş gibi de geldi."</p>

  <p class="calibre2">"Fakat onun teklifini kabul ettiniz?"</p>

  <p class="calibre2">"Evet, ettim. Sizinle açık konuşacağım. İşin içinde bir para meselesi de vardı."</p>

  <p class="calibre2">"Bu sizin için önemli miydi?"</p>

  <p class="calibre2">Miss Marple, bir an durdu. "Belki bana inanmayacaksınız. Fakat aslında para benim için önemli değildi."</p>

  <p class="calibre2">"Buna hiç şaşmadım. Fakat Bay Rafiel'in teklifi ilginizi uyandırmıştı değil mi?</p>

  <p class="calibre2">Bana bunu anlatmaya çalışıyorsunuz."</p>

  <p class="calibre2">"Evet. Meraklanmıştım. Bay Rafiel'i iyi tanımıyordum aslında. Onunla Karayipler'de bir adada dost olmuş ve kendisini belirli bir süre boyunca görmüştüm. Yani birkaç hafta. Bunu bildiğiniz anlaşılıyor."</p>

  <p class="calibre2">"Bay Rafiel'le orada tanıştığınızı ve kendisiyle o adada... işbirliği yaptığınızı&nbsp;<span style="font-size: 1em;">biliyorum."</span></p>

  <p class="calibre2">Yaşlı kadın, profesöre şüpheyle baktı. "Demek Bay Rafiel öyle söyledi?" Başını&nbsp;<span style="font-size: 1em;">salladı.</span></p>

  <p class="calibre2">Profesör Wanstead, "Evet, öyle söyledi," dedi. "Sizin cinayetler konusunda büyük yeteneğiniz olduğundan bahsetti."</p>

  <p class="calibre2"></p>

  <p class="calibre2">Miss Marple, kaşlarını kaldırdı. "Ve herhalde siz buna hiç ihtimal vermiyorsunuz.&nbsp;<span style="font-size: 1em;">Hatta buna hayret ediyorsunuz."</span></p>

  <p class="calibre2">Profesör güldü. "Ben olaylar karşısında pek ender hayrete kapılırım. Bay Rafiel çok zeki ve anlayışlı bir adamdı. İnsan sarrafıydı o. Sizin için de aynı şeyi söyledi."</p>

  <p class="calibre2">Miss Marple, "Ben insanları çok iyi anladığımı pek iddia edemem," diye cevap verdi. "Sadece bazı kimseler bana tanıdığım başka insanları hatırlatır. Bu yüzden onların davranışları arasında da bir benzerlik olabileceğini düşünürüm. Eğer burada ne yaptığımı en ufak ayrıntısına kadar bildiğimi sanıyorsanız, çok yanılıyorsunuz."</p>

  <p class="calibre2">Profesör Wanstead, mırıldandı. "Neyse bu meseleyi konuşmak için farkında olmadan gerçeği uygun bir yer seçmişiz. Herkesten gizleniyormuşuz gibi bir halimiz olmadığı muhakkak. Konuşmamızı kolay kolay dinleyemezler. Bir kapı&nbsp;<span style="font-size: 1em;">veya pencerenin yakınında değiliz. Yukarda da pencere veya açık bir cam yok.&nbsp;</span><span style="font-size: 1em;">Yani, sizinle açık açık konuşabiliriz."</span></p>

  <p class="calibre2">Miss Marple, "Buna çok memnun olurum," dedi. "Anlattığım gibi karanlıkta çalışıyorum ben. Açıkçası ne yaptığımı, ne yapmam gerektiğini bilmiyorum. Bay Rafiel, neden böyle istedi, bunu da anlayamıyorum."</p>

  <p class="calibre2">"Bunu tahmin edebilirim sanıyorum. Bazı olayları, meseleleri peşin hükümlere kapılmadan incelemenizi istiyordu."</p>

  <p class="calibre2">"Demek siz de bana bir şey anlatmayacaksınız?" Miss Marple'ın sesi öfkeliydi.</p>

  <p class="calibre2">"Yani... her şeyin de bir sınırı var!"</p>

  <p class="calibre2">"Evet." Profesör Wanstead birdenbire bir kahkaha attı. "Haklısınız. Bu 'sınır'&nbsp;<span style="font-size: 1em;">meselesini halletmemiz gerek. Size bazı şeyler anlatacağım. O zaman meselenin bir kısmını öğreneceksiniz. Belki siz de bana biraz bilgi verebilirsiniz."</span></p>

  <p class="calibre2">Miss Marple, "Hiç sanmıyorum," dedi. "Belki bir iki garip noktayı&nbsp;<span style="font-size: 1em;">açıklayabilirim. Ama bunlar da öyle önemli değil sanırım."</span></p>

  <p class="calibre2">"O halde..." Profesör ona baktı.</p>

  <p class="calibre2">Miss Marple, bağırdı. "Rica ederim, bir şeyler anlatın artık!"</p>
</body>
</html>
