<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 19: Varsayımlar</title>
</head>

<body>
  <h1 class="h11">Bölüm 19: Varsayımlar</h1>

  <p>&nbsp;Emily villaya geri döndüğünde iş ortağı Charles'ın orada olmadığını gördü. Bayan Curtis, onun bir grup genç adamla birlikte çıktığını söyledi. Emily içinse iki telgraf gelmişti. Genç kız bunları açıp bir göz attıktan sonra hırkasının cebine soktu. Bu arada Bayan Curtis, onu meraklı gözlerle süzüyordu.</p>

  <p>&nbsp;"Umarım kötü bir haber yoktur," dedi Bayan Curtis.</p>

  <p>&nbsp;Emily, "Yoo hayır," diye yanıtladı.</p>

  <p>&nbsp;"Telgraf gelmesi beni daima tedirgin eder," dedi Bayan Curtis.</p>

  <p>&nbsp;"Anlıyorum. Gerçekten de çok rahatsız edici."</p>

  <p>&nbsp;O anda yalnız kalmaktan başka hiçbir isteği yoktu. Odasına çekilip düşünceleriyle baş başa kalmak, tek düşüncesi buydu. Ve de bir açıklama yapmadan odasına çıktı.</p>

  <p>&nbsp;Bir kâğıt kalem alıp düşüncelerini bir düzene sokmaya çalıştı. Yirmi dakika kadar sonra Enderby'in gelmesiyle ara vermek zorunda kaldı.</p>

  <p>&nbsp;"Merhaba, merhaba, merhaba, demek buradaydın! Gazeteciler tüm sabah boyunca peşinde koştular, izini sürdüler, ama bir türlü sana ulaşamadılar. Onlara seni rahatsız etmemelerini, istedikleri bilgileri ancak benden alabileceklerini söyledim.</p>

  <p>&nbsp;Senin için sakıncası olmadığı sürece senin için tek önemli gazeteci benim."</p>

  <p>&nbsp;Charles sandalyeye oturdu. Karyola ise zaten Emily tarafından işgal edilmişti... ve gülüştüler.</p>

  <p>&nbsp;"İşin içinde kıskançlık ve kötü niyet yok," diye açıkladı Charles. "Ben onlara gereken bilgileri verdim. Bu benim açımdan doğru olamayacak kadar iyi bir durum. Kendi kendimi çimdikliyor ve kendimi her an güzel bir rüyadan uyanacakmış gibi hissediyorum. Köydekilerin hepsini tanıyorum. Olayın başından beri buradayım.</p>

  <p>&nbsp;İnanılacak gibi değil bu. Ah, sisin farkında mısın?"</p>

  <p>&nbsp;Emily, "Bu, öğleden sonra Exeter'e gitmemi engellemez, değil mi?" diye sordu.</p>

  <p>&nbsp;"Exeter'e mi gitmek istiyorsun?"</p>

  <p>&nbsp;"Evet. Orada Bay Dacres'le görüşmem gerekiyor. Kendisi benim avukatım, Jim'in savunmasını da o üzerine aldı. Benimle görüşmek istiyor. Sonra oradayken Jim'in Jennifer Teyze'sine uğramayı da düşünüyorum. Sonuçta Exeter yalnızca yarım saat uzaklıkta."</p>

  <p>&nbsp;"Yani kadın trenle gelmiş ve ağabeyinin kafasına vurup öldürmüş ve kimse de onun yokluğunun farkına varmamış olabilir mi, demek istiyorsun."</p>

  <p>&nbsp;"Ah, bunun olanaksız gibi göründüğünü biliyorum, ama sonuçta yine de her olasılığın üzerinde durmamız gerekiyor. Katilin Jennifer Teyze olmasını da istiyor değilim... asla istemiyorum bunu. Katilin Martin Dering olmasını yeğlerim. Yakında akraba olacağımızı düşünerek bundan yararlanmaya kalkışan ve herkesin içinde öyle davrandığı için tokadı indiremediğim adamlardan, hiç hoşlanmam."</p>

  <p>&nbsp;"O öyle bir adam mı?"</p>

  <p>&nbsp;"Hem de nasıl! İdeal bir katil tipi o. Sürekli kitapçılardan telgraflar alıyor ve at yarışlarında para kaybediyor. Bu yüzden gırtlağına kadar borç içinde. Ama onun katil olması imkânsız. Onun bu kadar sağlam bir kanıtı olması gerçekten sinir bozucu. Bunu bana Bay Dacres anlattı. Dering önce bir yayınevinin sahibiyle yemek yemiş, sonra da edebiyatçıların verdiği bir ziyafete gitmiş, bu gerçekten saygın ve tartışmasız kabul edilmesi gereken bir kanıt."</p>

  <p>&nbsp;Enderby, "Bir edebiyatçılar yemeği," dedi. "Cuma gecesi. Martin Dering... dur bakayım... Martin Dering... neden... ah, evet! Aslında bundan eminim. Gerçi hiçbir kuşkum yok ama Carruthers'a telgraf çekerek bundan emin olabilirim."</p>

  <p>&nbsp;Emily, "Neden söz ediyorsun sen?" diye sordu.</p>

  <p>&nbsp;"Dinle. Ben Exhampton'a cuma akşamı geldim. Başka bir gazeteci arkadaşımdan almam gereken ufak bir bilgi vardı, Carruthers'dan yani. O fırsat bulabilirse saat altı buçukta gelip beni görecekti -sonra da edebiyatçıların yemeğine yetişecekti-Carruthers cin gibi adamdır, eğer gelemeyecek olsa bana Exhampton'a telgraf çekecekti. Neyse gelemedi ve bana telgraf çekti."</p>

  <p>&nbsp;Emily, "Bütün bunların olayla ne ilgisi var?" dedi.</p>

  <p>&nbsp;"O kadar sabırsız olma, asıl önemli noktaya şimdi geliyorum. Carruthers, bana yazdığı zaman bir hayli çakır keyifti sanırım, ziyafette bol bol yiyip içmişti herhalde.</p>

  <p>&nbsp;Bana istediğim haberi verdikten sonra ayrıca yemekle ilgili fikirlerini de belirtmişti.</p>

  <p>&nbsp;Biliyorsun işte, konuşmaların uzunluğundan, şu ünlü romancı ya da bu oyun yazan hakkındaki eleştirilerden, görüşlerinden filan söz ediyordu. O arada, yemekteki yerinin çok kötü olduğundan da bahsetti. İki tarafında da boş birer sandalye varmış. Aslında bunlardan birinde o pek çok satan gerilim romanları yazarı Ruby McAlmott diğerinde ise seks uzmanı Martin Dering oturacakmış. Neyse dostum Blackheath'de çok tanınan bir şairin yanına kaymış ve elinden gelenin en iyisini yapmaya çalışmış. Şimdi ne demek istediğini anlıyor musun?"</p>

  <p>&nbsp;Emily heyecanla bağırdı. "Charles, hayatım! Bu muhteşem bir şey." Coşkudan kendini kaybetmişti. "Harika! Demek o köpek ziyafette değilmiş."</p>

  <p>&nbsp;"Kesinlikle."</p>

  <p>&nbsp;"İsmi doğru anımsadığından emin misin?"</p>

  <p>&nbsp;"Kesinlikle. Maalesef notu yırtıp attım. Ama bunu teyit ettirmek için hemen Carruthers'a bir telgraf çekebilirim. Ama yanılmadığımdan da eminim."</p>

  <p>&nbsp;Emily, "Sonra o yayıncı da var tabii," diye anımsattı. "Martin Dering'in birlikte öğle yemeği yediği ve öğleden sonrayı geçirdiği adam. Sanırım onunla görüştükten sonra yayıncı hemen Amerika'ya dönmüş, aslında bu da kuşku uyandıran bir durum.</p>

  <p>&nbsp;Yani demek istediğim Martin Dering özellikle bir sürü emekten sonra soru sorulabilecek birini seçmiş olmalı."</p>

  <p>&nbsp;Charles, "Yani sence gerçekten de katil o mu?" diye sordu.</p>

  <p>&nbsp;"Öyle gözüküyor. Bence en iyisi doğruca işinin uzmanı müfettiş Narracott'a gitmek ve ona bu öğrendiklerimizi açıklamak. Sonuçta okyanusun ortasındaki bir gemide, Mauretania ya da Berengaria'da olan bir adamla bir bağlantı kuramayız. Bu polisin işi."</p>

  <p>&nbsp;Enderby, "Ah!" diye bağırdı. "Bu doğru olsa! Ne büyük bir haber olurdu. Daily Wire bu durumda beni artık nereye koyacağını bilemezdi, kim bilir belki de..."</p>

  <p>&nbsp;Emily, genç adamın hayallerini haince yanda kesti.</p>

  <p>&nbsp;"Hemen kendimizi kapıp koyuvermeyelim. Diğer olasılıkları bir kenara bırakamayız.</p>

  <p>&nbsp;Benim Exeter'e gitmem gerekiyor. Buraya ancak yarın dönebileceğimi sanıyorum.</p>

  <p>&nbsp;Bu arada sana bir görev vereceğim."</p>

  <p>&nbsp;"Nasıl bir görev?"</p>

  <p>&nbsp;Emily, Sittaford Malikânesi'nde Willettlere yaptığı ziyareti ve ayrılırken duyduğu tuhaf cümleyi anlattı.</p>

  <p>&nbsp;"Bu gece ne olacağını kesinlikle öğrenmemiz gerekiyor. Bir şeyler olacağı kesin."</p>

  <p>&nbsp;"Ne tuhaf bir durum."</p>

  <p>&nbsp;"Gerçekten öyle, değil mi? Tabii bu bir rastlantı da olabilir. Ama olmayabilir de, yine de Willettlerin bütün hizmetçileri malikâneden uzaklaştırdıklarını da dikkate almak gerek. Bu gece orada tuhaf bir şey olacak ve sen de tam zamanında bunun ne olduğunu öğrenmek üzere orada olmalısın."</p>

  <p>&nbsp;"Yani bütün geceyi bahçede bodur bir ağacın altında titreyerek geçirmemi mi istiyorsun?"</p>

  <p>&nbsp;"Buna bir itirazın yok herhalde? Gazeteciler iyi bir amaç uğruna her şeye katlanabilirler."</p>

  <p>&nbsp;"Bunu sana kim söyledi?"</p>

  <p>&nbsp;"Kimin söylediği önemli değil, ben bunu biliyorum. Bunu yapacaksın, değil mi?"</p>

  <p>&nbsp;Charles, "Elbette," dedi. "Hiçbir şeyi kaçırmak niyetinde değilim. Eğer bu gece Sittaford Malikânesi'nde tuhaf bir şeyler olacaksa, ben de orada olacağım."</p>

  <p>&nbsp;Emily bu kez de ona, Willettlerin sandığının üstünden düşen etiketi anlattı.</p>

  <p>&nbsp;Enderby, "Çok tuhaf," diye mırıldandı. "Üçüncü Pearson Avustralya'da değil miydi?</p>

  <p>&nbsp;Jim'in küçük kardeşi yani. Tabii bunun bir anlamı olmayabilir, ama bir bağlantı da olabilir."</p>

  <p>&nbsp;Emily, "Hım..." dedi. "Hepsi bu kadar sanırım. Sen bir şeyler öğrendin mi?"</p>

  <p>&nbsp;Charles, "Şey," dedi. "Benim bir fikrim var."</p>

  <p>&nbsp;"Ne gibi?"</p>

  <p>&nbsp;"Tek sorun şu ki senin bunu nasıl karşılayacağından emin değilim."</p>

  <p>&nbsp;"Ne demek istiyorsun, nasıl karşılayabilirim ki?"</p>

  <p>&nbsp;"Hemen üzerine atlamazsın, değil mi?"</p>

  <p>&nbsp;"Sanmıyorum. Yani sanırım sakin ve duyarlı bir şekilde her söylenileni dinleyebilirim."</p>

  <p>&nbsp;"Neyse, sorun şu," dedi Charles Enderby, onu endişeli gözlerle süzerek. "Sakın saldırganlaştığımı ya da kırıcı olduğumu düşünme, ama ne dersin, senin delikanlı doğruları tam olarak söylemiyor olabilir mi?"</p>

  <p>&nbsp;"Yani sence cinayeti işleyen her şeye rağmen o olabilir mi? İstersen rahatlıkla böyle düşünebilirsin. Sana daha başlangıçta bunun görünürde kabul edilebilecek en olası varsayım olduğundan söz etmiştim. Ama aynı şekilde onun yapmadığı varsayımından hareket etmemiz gerektiğini de belirtmiştim."</p>

  <p>&nbsp;"Kastettiğim bu değil," dedi Enderby. "Onun katil olmadığı varsayımından yola çıkmak konusunda seninle hemfıkirim. Benim söylemek istediğim, onun öyküsünün gerçekte olanları ne oranda yansıtıyor olabileceği? Jim, dayısına gittiğini, onunla konuştuğunu, ve sonra evden ayrıldığını ve aynlırken dayısının sağ olduğunu söylüyor, değil mi?"</p>

  <p>&nbsp;"Öyle."</p>

  <p>&nbsp;"Peki, ama gerçek öykü ya böyle değilse? Ya Jim oraya gitti ve dayısının ölüsüyle karşılaştıysa? Ve korktuğu için de, yalnızca korkudan bu durumdan hiç söz etmediyse."</p>

  <p>&nbsp;Charles bu varsayımı ileri sürerken oldukça endişeliydi, ama Emily öfkeyle üzerine saldırmayınca rahat bir soluk aldı.</p>

  <p>&nbsp;Emily düşünceli bir tavırla kaşlarını çatmış, düşünüyordu.</p>

  <p>&nbsp;"Numara yapacak değilim. Bu olabilir. Aslına bakarsan bu daha önce hiç aklıma gelmemişti. Jim'in kimseyi öldüremeyeceğini biliyorum, ama korkup şaşkınlıktan gülünç bir yalana başvurmuş olabilir. Ve tabii sonra da kendi yalanının içinde boğulup kalmıştır. Evet, bu kesinlikle olabilir."</p>

  <p>&nbsp;"Ama işin kötüsü artık gidip Jim'e bunu soramayacak olman. Yani herhalde onunla yalnız konuşmana izin vermezler, değil mi?"</p>

  <p>&nbsp;Emily, "Bu görevi Bay Dacres'a verebiliriz," dedi. "Yanılmıyorsam suçluların avukatlarını yalnız başlarına görmelerine izin veriyorlar. Ama işin kötüsü Jim çok dik başlıdır. Bir şey söyledi mi kafasını kessen bundan vazgeçmez."</p>

  <p>&nbsp;"Bu benim görüşüm ve bunda ısrar da ediyorum," dedi Bay Enderby konuyu özetlercesine.</p>

  <p>&nbsp;"Evet. Bana bu olasılıktan bahsettiğin için sana çok teşekkür ederim, Charles, bu benim aklıma gelmezdi. Jim'den sonra oraya kimin girmiş olabileceğini bulmaya çalıştık, ama ya önceyse..."</p>

  <p>&nbsp;Sustu, düşünüyordu. Kesinlikle birbirine zıt iki varsayımla karşı karşıyaydılar. Bay Rycroft'un ileri sürdüğü birinci varsayım Jim'in amcasıyla kavga etmiş olabileceği gerçeği üzerine kurulmuştu. Diğer varsayımda ise Jim dikkate alınmıyordu. Emily ilk yapması gerekenin cesedi bulan doktorla konuşmak olduğunu hissediyordu. Eğer Albay Trevelyan'ın, saat dört gibi öldürülmüş olması olasıysa, tüm kanıtlar çok farklı anlamlar taşıyabilirdi. Bir diğer yapması gereken ise Bay Dacres'i müvekkilini gelinen bu noktada artık kesinlikle doğruyu söylemeye zorlamaya ikna etmekti.Yataktan kalktı.</p>

  <p>&nbsp;"Neyse," dedi. "Şimdi sanırım yapmamız gereken benim Exhampton'a ulaşmamın bir yolunu bulmak. Sen şimdi bana bir araba bul. Sanırım nalbantın arabası varmış.</p>

  <p>&nbsp;Gidip onunla konuşabilir misin? Öğlen yemeğinden hemen sonra yola çıkmak istiyorum. Oradan üçü on geçe Exeter'e hareket eden bir tren var. Böylece daha önce doktorla görüşmek için de zamanım olacak. Şimdi saat kaç?"</p>

  <p>&nbsp;"On iki otuz," dedi Charles Enderby saatine bakarak.</p>

  <p>&nbsp;"Öyleyse birlikte gidip arabayı ayarlayacak zamanımız var. Bu arada Sittaford'tan aynlmadan önce halletmek istediğim bir şey daha var."</p>

  <p>&nbsp;"Ne gibi?"</p>

  <p>&nbsp;"Bay Duke'u ziyaret etmeyi düşünüyorum. Sittaford'ta görüşmediğim bir o kaldı.</p>

  <p>&nbsp;Üstelik ruh çağırma seansında da varmış."</p>

  <p>&nbsp;"İyi ya. Nalbanta giderken onun evi de yol üstünde."</p>

  <p>&nbsp;Bay Duke'un villası en sondaydı. Charles ve Emily bahçe kapısından girerek dar bahçe yolundan eve doğru ilerlediler. Ve o anda hiç beklemedikleri bir sürprizle karşılaştılar. Evin kapısı açılarak dışarı bir adam çıktı. Bu müfettiş Narracott'tu.</p>

  <p>&nbsp;Müfettiş de şaşırmış görünüyordu, Emily onun sıkıntılı göründüğünü düşündü.</p>

  <p>&nbsp;Emily hemen başlangıçtaki niyetinden vazgeçmişti.</p>

  <p>&nbsp;"Sizinle karşılaştığıma çok sevindim, Müfettiş Narracott," dedi. "Sizinle konuşmak istediğim birkaç şey vardı."</p>

  <p>&nbsp;"Tabii, Miss Trefusis." Müfettiş saatine baktı. "Ama korkarım acele etmeniz gerekiyor. Beni bekleyen bir araba var. Hemen Exhampton'a dönmek zorundayım."</p>

  <p>&nbsp;Emily, "Ah, ne büyük şans," diye haykırdı. "Ben de Exhampton'a gidecektim. Bana da arabanızda yer verebilirsiniz, değil mi müfettiş?"</p>

  <p>&nbsp;Narracott ifadesiz bir yüzle, "Tabii," dedi. "Memnuniyetle."</p>

  <p>&nbsp;Emily, Charles'a dönerek, "Charles, gidip valizimi getirebilir misin?" dedi. "Zaten hazırlamıştım."</p>

  <p>&nbsp;Enderby hemen uzaklaştı.</p>

  <p>&nbsp;Müfettiş Narracott, "Sizi burada görmek çok şaşırtıcı, Miss Trefusis," dedi.</p>

  <p>&nbsp;Emily, "Size, 'au revoir'n demiştim," diye anımsattı.</p>

  <p>&nbsp;"O zaman bunu dikkate almamışım."</p>

  <p>&nbsp;Emily açık açık, "Bu son karşılaşmamız da değil," dedi. "Biliyor musunuz, siz bir hata yaptınız, Müfettiş Narracott. Aradığınız adam Jim değil."</p>

  <p>&nbsp;"Öyle mi?"</p>

  <p>&nbsp;Emily ekledi. "Sizin de içinizden bana hak verdiğinizi biliyorum."</p>

  <p>&nbsp;"Böyle düşünmenizin sebebi nedir, Miss Trefusis?"</p>

  <p>&nbsp;Emily, "Bay Duke'un evinde ne işiniz vardı?" diye sordu.</p>

  <p>&nbsp;Narracott'un yüzünde sıkıntılı bir ifade belirdi. Emily bu fırsattan yararlandı.</p>

  <p>&nbsp;"Sizin de kuşkularınız var müfettiş -gerçek bu- emin değilsiniz. Jim'in katil olduğundan emin değilsiniz. Önce doğru adamı yakaladığınızı düşündünüz, ama şimdi bundan kuşku duyuyorsunuz, bu yüzden araştırmaya devam ediyorsunuz.</p>

  <p>&nbsp;Size yardımcı olabilecek bazı şeyler söyleyeceğim. Exhampton'a giderken yolda anlatırım."</p>

  <p>&nbsp;Yolda ayak sesleri duyuldu ve ardından Ronnie Garfield göründü. Soluk soluğaydı, suçlu ve çekingen bir havası vardı.</p>

  <p>&nbsp;"Şey Miss Trefusis," diye konuşmaya başladı. "Bugün öğleden sonra birlikte yürüyüşe çıkmaya ne dersiniz. Biliyorsunuz işte, teyzem şekerleme yaparken."</p>

  <p>&nbsp;"Olanaksız," dedi Emily. "Exeter'e gidiyorum."</p>

  <p>&nbsp;"İnanamıyorum. Yani tamamen mi?"</p>

  <p>&nbsp;"Yoo hayır. Yarın döneceğim."</p>

  <p>&nbsp;"Ah, bu muhteşem işte."</p>

  <p>&nbsp;Emily süveterinin cebinden bir şey çıkarıp ona uzattı.</p>

  <p>&nbsp;"Bunu teyzenize verin, olur mu? Bu kahveli kek tarifi, ona tam zamanında hareket ettiğini, aşçının bugün işi bırakacağını söyleyin, aynı şekilde diğer tüm hizmetçilerin de. Bunu ona muhakkak söyleyin, ilgisini çekecektir."</p>

  <p>&nbsp;Uzaktan bir çığlık duyuldu.</p>

  <p>&nbsp;"Ronnie!" diyordu bu ses. "Ronnie, Ronnie!"</p>

  <p>&nbsp;"Bu teyzem," dedi Ronnie sinirlenerek. "Gitsem iyi olacak," dedi.</p>

  <p>&nbsp;"Bence de öyle," diyen Emily. "Bu arada sol yanağınızda yeşil boya var," diye bağırdı arkasından. Ronnie Garfield, teyzesinin bahçe kapısının arkasında kayboldu.</p>

  <p>&nbsp;"Hah! İşte Charles da geliyor," dedi Emily. "Haydi, müfettiş. Size her şeyi yolda anlatacağım."</p>

  <p>&nbsp;</p>
</body>
</html>
