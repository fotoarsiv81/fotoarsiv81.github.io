<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 20: Jennifer Teyze'yi Ziyaret</title>
</head>

<body>
  <h1 class="h11">Bölüm 20: Jennifer Teyze'yi Ziyaret</h1>

  <p>&nbsp;Emily, Dr. Warren'i ziyaret ettiğinde saat iki buçuktu. Doktor bu aklı başında, açık sözlü ve çekici kızdan ilk görüşte hoşlanmıştı. Sorulan açık, net ve amaca yönelikti.</p>

  <p>&nbsp;"Evet, Miss Trefusis, ne demek istediğinizi anlıyorum. Romanlarda anlatılanın aksine aslında ölüm saatini doğru olarak tespit etmek çok zordur. Ben cesedi saat sekizde gördüm. Trevelyan'ın kesinlikle bundan en az iki saat önce öldürülmüş olduğunu söyleyebilirim. Bana onun dörtte öldürülmüş olduğu söylenirse, 'Bu olası,' derim, ama benim düşüncem yine de Trevelyan'ın daha geç saatte öldürülmüş olduğu. Ancak Trevelyan'ın bundan daha önce öldürülmüş olması ise olanaksız. Yani ben gördüğümde en erken dört buçuk saat önce öldürülmüş olabilirdi."</p>

  <p>&nbsp;Emily, "Teşekkür ederim," dedi. "Benim de öğrenmek istediğim buydu."</p>

  <p>&nbsp;Bundan sonra istasyondan üçü on geçe kalkan trene yetişti ve Exeter'e varınca da hemen, bir arabaya binerek doğruca avukat Bay Dacres'in kaldığı otele gitti.</p>

  <p>&nbsp;Emily ile Bay Dacres arasındaki konuşma tamamen iş hakkında ve duygusallıktan uzaktı. Bay Dacres, Emily'i çocukluğundan beri tanıyordu. Emily on sekizine bastığından beri de onun işlerini yönetmekteydi.</p>

  <p>&nbsp;Adam, "Kendini bir şoka karşı hazırlamalısın, Emily," dedi. "Aslında boşa kürek sallamanın anlamı yok. Jim Pearson'un durumu sandığımızdan daha kötü."</p>

  <p>&nbsp;"Kötü mü?"</p>

  <p>&nbsp;"Evet. Ortaya çıkarılan şeyler onun durumunun hiç de iyi olmadığını gösteriyor.</p>

  <p>&nbsp;Zaten polisin onu cinayet zanlısı olarak tutuklamasının nedeni de bu ortaya çıkarılan kanıtlar. Eğer bu gerçekleri senden gizlersem, hiç de senin yararına davranmış olmam."</p>

  <p>&nbsp;"Lütfen anlat bana," dedi Emily.</p>

  <p>&nbsp;Emily'nin sesi soğukkanlı ve sakindi. İçinde ne tür fırtınalar koparsa kopsun duygularını dışa vurmak gibi bir niyeti yoktu. Zaten Jim Pearson'a yardımcı olmayı da duyguları değil mantığıyla istiyordu. Tüm düşüncelerini kendine saklamalıydı.</p>

  <p>&nbsp;"Jim'in çok acil ve kaçınılmaz şekilde paraya ihtiyaç duyduğundan hiç kimsenin en ufak bir kuşkusu bile yok. Şu an için olayın ahlaki boyutuna değinecek değilim.</p>

  <p>&nbsp;Pearson anlaşıldığına göre sıkıştıkça -çalıştığı sigorta şirketinden- gizlice, onların haberi olmadan 'ödünç' para alıyormuş. Bu parayı da borsada hisse senetlerine yatırıyor ve kazançların her hafta ödeneceğini bildiği için de şirketin parasını yükseleceğini öğrendiği senetlere yatırmaktan çekinmiyormuş. Bu eylemlerinde oldukça da başarılıymış, iş pürüzsüz yürüyormuş, parayı alıyor, senede yatırıyor, her defasında kazanınca da parayı yerine koyuyormuş. Pearson'un bu işlemin dürüstlüğü konusunda en ufak bir kaygısı olmadığı kesin. Sanırım aynı şeyi bir hafta kadar önce yine tekrarlamış. Ama bu kez işler karışmış. Hiç beklemediği bir durumla karşılaşmış. Aslında şirketin defterleri belirli zamanlarda denetimden geçermiş, ama herhangi bir nedenle bu kez bu tarih önceye alınmış ve tabii Jim bu durumda başının büyük dertte olduğunu anlamış. Parayı yerine koymadığı takdirde yaptığından dolayı başına geleceklerin bilincindeymiş, ama aldığı parayı da yerine koyamıyormuş. Birkaç yerden para bulmaya çalışmış, ama bunu başaramamış.</p>

  <p>&nbsp;Sonunda Devonshire'a dayısına koşarak durumu ona açıklamış ve ondan yardım istemiş. Ama Trevelyan, ona yardım etmeyi kesinlikle reddetmiş.</p>

  <p>&nbsp;"Evet, sevgili Emily bu gerçeklerin gün ışığına çıkarılmasını artık önlememiz mümkün değil. Polis bunu ortaya çıkardı bile. Ve gördüğün gibi cinayet için çok geçerli ve acil bir neden olduğu gün gibi ortada. Anlıyorsun değil mi? Albay Trevelyan'ın ölümüyle birlikte Pearson gereken miktarı avans olarak Bay Kirkwood'tan alabilecek ve kendini bu felaketten ve olası polis soruşturmasından kurtarabilecekti."</p>

  <p>&nbsp;Emily üzüntüyle, çaresizlik içinde, "Ah, budala, ah," dedi.</p>

  <p>&nbsp;Bay Dacres, alayla, "Öyle," diye mırıldandı. "Bu durumda bence tek çare onun dayısının vasiyetnamesindeki koşulları bilmediğini ileri sürmek."</p>

  <p>&nbsp;Emily kısa bir süre konuşmadan durumu enine boyuna düşündü. Sonra yavaşça, kısık bir sesle mırıldandı.</p>

  <p>&nbsp;"Korkarım bu olanaksız. Her üçü de biliyorlardı... Sylvia, Jim ve Brian. Sık sık bu konuyu konuşur, Devonshire'daki zengin dayıları hakkında şakalar yapar, gülüşürlerdi."</p>

  <p>&nbsp;"Tatlım, tatlım," dedi Bay Dacres. "Bu büyük talihsizlik."</p>

  <p>&nbsp;Emily, "Onun katil olduğunu sanmıyorsunuz ya?" diye sordu.</p>

  <p>&nbsp;Avukat, "İşin tuhafı gerçekten sanmıyorum," dedi. "Jim Pearson birçok açıdan kolay anlaşılır, samimi bir genç. Beni bağışlayın, onun para konusundaki ahlaki kavramlarının pek de kabul edilebilir düzeyde olduğunu söyleyemem, ama onun kum torbasıyla dayısının başına vurmadığından da eminim, böyle bir şeye bir an bile inanamıyorum."</p>

  <p>&nbsp;"İşte bu iyi," dedi Emily. "Umarım polis de aynı şekilde düşünüyordur."</p>

  <p>&nbsp;"Kesinlikle haklısın. Aslında bizim fikirlerimiz ve duygularımızın pratik anlamda hiçbir yararı yok. Senden durumun oldukça kötü olduğunu gizlemek istemiyorum, sevgili yavrum. Savunma makamı için Lorimer, K. C. 'yi önereceğim." Ve neşeyle, "Ona umutsuz durumların adamı diyorlar," diye ekledi.</p>

  <p>&nbsp;Emily, "Benim öğrenmek istediğim bir şey var," dedi. "Jim'i istediğiniz zaman görebiliyorsunuz değil mi?"</p>

  <p>&nbsp;"Elbette."</p>

  <p>&nbsp;"Bana, onun size tüm gerçekleri açık ve doğru olarak anlattığından emin olup olmadığınızı dürüstçe söylemenizi istiyorum," diyerek avukata Charles Enderby'in fikrini açıkladı.</p>

  <p>&nbsp;Dacres bir an düşündü. "Bana kalırsa Jim, dayısıyla yaptığı konuşmayı anlatırken gerçeği söylüyordu. Tabii bu benim izlenimim. Ama onun çok korkmuş olduğu da anlaşılıyor. Camlı kapıdan girip dayısının cesediyle karşılaştı ise bu gerçeği açıklayamayacak kadar dehşete kapılması ve böyle bir öykü uydurması da mümkün tabii."</p>

  <p>&nbsp;"Ben de aynı şeyi düşünüyorum," dedi Emily. "Gelecek sefer onu gördüğünüzde onu size gerçeği anlatması için sıkıştınr mısınız? Bu her şeyi değiştirebilir."</p>

  <p>&nbsp;"Bunu yaparım. Ama yine de..." Bay Dacres sözlerine bir iki dakika ara verdikten sonra ekledi. "Bence sen bu düşüncende yanılıyorsun. Albay Trevelyan'ın ölüm haberi Exhampton'da duyulduğunda saatler yaklaşık akşamın sekiz otuzunu gösteriyordu. O sırada Exe-ter'e kalkan son tren oradan ayrılmıştı; Jim Pearson ise sabah bulabildiği ilk trenle oradan uzaklaşmayı yeğledi, bu arada bu son derece akılsızca bir davranış, eğer normal bir saatteki trene binmiş olsaydı davranışları çok daha az dikkat çekecekti. Şimdi, diyelim ki, senin ileri sürdüğün gibi, dört buçuktan sonraki bir zamanda dayısının cesediyle karşılaştı, bence hemen Exhampton'dan ayrılırdı. Altıdan hemen sonra kalkan bir tren var, ayrıca bir tane de sekize çeyrek kala."</p>

  <p>&nbsp;"Bu da bir fikir," diye onayladı Emily. "Bunu düşünmemiştim."</p>

  <p>&nbsp;"Jim'e dayısının evine nereden girdiğini uzun uzun sordum," diye ekledi Bay Dacres.</p>

  <p>&nbsp;"Bana Trevelyan'ın ona ayakkabılarını çıkarttığını ve eşikte bırakmasını söylediğini anlattı. Holde ıslak izlerin bulunmayışı da bu yüzden."</p>

  <p>&nbsp;"Oradayken bir ses filan duymamış mı? Herhangi bir gürültü, yani -evde başka birinin- bulunduğu izlenimi uyandıracak bir şey."</p>

  <p>&nbsp;"Bundan söz etmedi. Ama ona bunu sorarım."</p>

  <p>&nbsp;Emily, "Teşekkür ederim," dedi. "Eğer bir not yazsam bunu ona iletebilir miydiniz?"</p>

  <p>&nbsp;"Tabii, yetkililer tarafından okunması kaydıyla."</p>

  <p>&nbsp;"Ah, tedbirli davranacağımdan emin olabilirsiniz."</p>

  <p>&nbsp;Yazı masasının başına geçip birkaç satır karaladı.</p>

  <p>&nbsp;<span class="t8">&ldquo;Sevgili Jim... her</span> <span class="t8">ş</span><span class="t8">ey düzelecek, endi</span><span class="t8">ş</span><span class="t8">elenme, rahat ol. Gerçe</span><span class="t8">ğ</span><span class="t8">i bulmak için deliler gibi u</span><span class="t8">ğ</span><span class="t8">ra</span><span class="t8">ş</span><span class="t8">ı</span><span class="t8">yorum. Sen ne büyük bir aptalm</span><span class="t8">ı</span><span class="t8">ş</span><span class="t8">s</span><span class="t8">ı</span><span class="t8">n, sevgilim.</span></p>

  <p><span class="t8">&nbsp;Seni seven</span></p>

  <p><span class="t8">&nbsp;Emily.&rdquo;</span></p>

  <p>&nbsp;"İşte hazır," dedi.</p>

  <p>&nbsp;Bay Dacres mektubu okudu, ama yorum yapmadı.</p>

  <p>&nbsp;"El yazımı mümkün olduğunca okunaklı bir duruma getirmekte zorlandım. Hapishane yetkililerinin zorlanmalarını istemem. Neyse, artık gitmeliyim."</p>

  <p>&nbsp;"Size bir fincan çay ikram etmeme izin verseydiniz?"</p>

  <p>&nbsp;"Hayır, teşekkürler Bay Dacres. Kaybedecek zamanım yok. Jim'in teyzesi Jennifer'la görüşmeye gidiyorum."</p>

  <p>&nbsp;Laurels Villası'na geldiğinde Emily'e Bayan Gardner'ın dışarıda olduğu, ama kısa bir süre içinde eve döneceği söylendi.</p>

  <p>&nbsp;Emily, hizmetçi kıza gülümsedi.</p>

  <p>&nbsp;"O halde içeri girip bekleyeyim."</p>

  <p>&nbsp;"Hemşire Davis ile görüşmek ister miydiniz?"</p>

  <p>&nbsp;Emily herkesle görüşmeye hazırdı. Hemen, "Evet," dedi.</p>

  <p>&nbsp;Birkaç dakika sonra Hemşire Davis önlüğünü hışırdatarak, merakla içeri girdi.</p>

  <p>&nbsp;Emily, "İyi günler, nasılsınız" dedi. "Ben Emily Trefusis'im... Bayan Gardner'ın bir anlamda yeğeni sayılırım. Yani öyle olacaktım, ama bildiğiniz gibi nişanlım Jim Pearson'u tutukladılar."</p>

  <p>&nbsp;"Ah, bu korkunç bir şey," diye bağırdı Hemşire Davis. "Bunu bu sabahki gazetelerde gördüm. Bu korkunç bir felaket! Buna katlanabilmeniz gerçekten hayranlık uyandırıcı, Miss Trefusis... olağanüstü bir şey bu."</p>

  <p>&nbsp;Hemşirenin sesinde hafif de olsa bir kınama seziliyordu. "Hastane hemşireleri," diye dokundurdu, "karakterleri gereği buna dayanırlar ama diğer insanların genellikle kendilerini kaybetmeleri beklenir."</p>

  <p>&nbsp;Emily, "Öyle de insan hiçbir zaman yenilgiyi kabullenip diz çökmemeli," dedi. "Umarım fazla tedirgin olmamışsınızdır. Yani cinayetle ilişkisi olan bir ailenin yanında çalışmanın sizce bir sakıncası yoktur."</p>

  <p>&nbsp;Hemşire Davis kabul görmüş olma düşüncesinden etkilenerek, "Bu hoş bir şey değil tabii," dedi. "Ama insanın hastasına karşı olan sorumlulukları her şeyden önce gelir."</p>

  <p>&nbsp;Emily, "Harika bir şey bu!" diye yanıtladı. "Gözü kapalı güvenebileceği biri olmasını bilmek Jennifer Teyze için muhteşem bir şey olmalı."</p>

  <p>&nbsp;"Oh gerçekten," dedi hemşire kendini gülümsemeye zorlayarak. "Çok naziksiniz. Ama tabii bundan önce de çok tuhaf deneyimlerim oldu. Neden girdiğim son işte..." Emily sabırla hemşirenin uzun ve karışık boşanma ve babalık sorunlarını içeren skandallarla dolu öykülerini dinledi. Hemşire Davis'e mesleğine yakışır davranıştan, ağzının sıkılığı ve becerikliliğinden dolayı iltifatlar ettikten sonra konuyu yeniden Gardner'lara getirdi.</p>

  <p>&nbsp;"Ben Jennifer Teyze'nin kocasını hiç tanımıyorum," dedi. "O evden hiç çıkamıyor, değil mi?"</p>

  <p>&nbsp;"Öyle... Zavallı adam."</p>

  <p>&nbsp;"Onun nesi var?"</p>

  <p>&nbsp;Hemşire durumu uzun uzun profesyonel bir yaklaşımla anlattı. Onun konuşması sona erince Emily dalgın dalgın mırıldandı.</p>

  <p>&nbsp;"Yani o her an ayağa kalkabilir de."</p>

  <p>&nbsp;Hemşire, "Ama son derece zayıf, bitkin halde olur," dedi.</p>

  <p>&nbsp;"Ah, elbette. Ama bu yine de bir umut, öyle değil mi?"</p>

  <p>&nbsp;Hemşire başını profesyonel bir karamsarlıkla salladı.</p>

  <p>&nbsp;"Açıkçası bu olayda Bay Gardner'ın iyileşeceğini hiç sanmıyorum."</p>

  <p>&nbsp;Emily küçük not defterine Jennifer Teyze'nin kanıtı olarak söz konusu günde yaptıklarını not etmişti. Belli belirsiz mırıldandı.</p>

  <p>&nbsp;"Tam ağabeyi öldürüldüğü sırada Jennifer Teyze'nin sinemada olması aslında ne tuhaf, değil mi?"</p>

  <p>&nbsp;"Çok üzücü, değil mi?" dedi Hemşire Davis. "Gerçi yapacak bir şeyi yoktu, ama sonradan böyle bir şeyler insanda şok yaratıyor."</p>

  <p>&nbsp;Emily kafasında doğrudan soru sormadan bilmek istediğini öğrenebileceği bir formül belirlemeye çalıştı. Ustalıkla sözü döndürüp dolaştırıp cinayet gününe getirdi.</p>

  <p>&nbsp;"Tuhaftır, ama bir tür anlaşılmaz önsezi ya da kuruntu söz konusu olmuştu, değil mi?" diye sordu. "O geri döndüğünde onunla holde karşılaşıp, çok kötü, sarsılmış göründüğünü fark eden sizdiniz değil mi?"</p>

  <p>&nbsp;Hemşire, "Yoo hayır, ben değildim," dedi. "O gün akşam yemeğine oturana dek hanımefendiyle karşılaşmadım, yemekteyse kendisi çok iyi görünüyordu. Bunu kimden duydunuz, çok ilginç."</p>

  <p>&nbsp;"Öyleyse başka bir şeyle karıştırdım," dedi Emily.</p>

  <p>&nbsp;Hemşire, "Belki de başka bir bağlamda söylenmiş bir şeydi," diye öngörüsünü açıkladı. "O gün ben de biraz geç döndüm. Hastamı o kadar uzun süre yalnız bıraktığım için de kendimi suçlu hissediyordum. Ama aslında gitmemi de Bay Gardner istemişti."</p>

  <p>&nbsp;Kadın birden saatine göz attı.</p>

  <p>&nbsp;"Aman Tanrım! Benden sıcak bir termofor daha istemişti. Bunu hemen ona götürmem gerekiyor. Kusuruma bakmayın, Miss Trefusis gitmem gerekiyor."</p>

  <p>&nbsp;Hemşire odadan çıktıktan sonra pasaklı hizmetçi korkmuş bir yüzle yeniden odaya girdi.</p>

  <p>&nbsp;"Senin adın neydi?" diye sordu Emily.</p>

  <p>&nbsp;"Beatrice, bayan."</p>

  <p>&nbsp;"Beatrice, ben galiba teyzem Bayan Gardner'ı bekleyemeyeceğim. Aslında zaten ona yalnızca cuma günü yaptığı alışveriş konusunda bir şey sormak istiyordum.</p>

  <p>&nbsp;Acaba Bayan Gardner 'in o gün eve büyük bir paket getirip getirmediğini biliyor musun?"</p>

  <p>&nbsp;"Ben onun eve döndüğünü görmedim ki, bayan."</p>

  <p>&nbsp;"Onun altıda geldiğinden söz eden sen değil miydin?"</p>

  <p>&nbsp;Beatrice yardımcı olma çabası içinde, "Evet, bayan, öyle. Ama ben hanımefendinin eve döndüğünü görmedim. Saat yedide odasına sıcak su götürdüğümde, karanlıkta yatağına uzanmış yattığını görünce birden çok korktum. Ona, "Beni korkuttunuz," dedim. O da, "Geleli çok oldu. Saat altıda dönmüştüm," dedi. "Ama ben etrafta öyle büyük bir paket görmedim," dedi Beatrice yardımcı olmaya çalışarak.</p>

  <p>&nbsp;Her şey çok zor, diye düşündü Emily. İnsanın ne çok şey uydurması gerekiyor. Daha şimdiden bir önsezi ve büyük bir paket yarattım, ancak görebildiğim kadarıyla insan kuşku uyandırmak istemiyorsa bir şeyler yaratmak zorunda.</p>

  <p>&nbsp;Emily, kıza tatlı tatlı gülümsedi.</p>

  <p>&nbsp;"Peki, Beatrice. Hiç sorun değil."</p>

  <p>&nbsp;Hizmetçi odadan çıktı. Emily çantasından yerel tren tarifesini çıkararak inceledi.</p>

  <p>&nbsp;"Exeter, St. Davis'ten üç onda hareket eden tren Exhampton'a dört kırk ikide varıyor. Zaman ağabeyinin evine gidip onu öldürmesi için yeterli -çok korkunç ve soğukkanlı bir davranış- üstelik saçma da, ama diyelim ki bütün bunlar yarım saatle kırk beş dakika sürdü.</p>

  <p>&nbsp;Peki, geri dönen trenler kaçta? Dört yirmi beşte bir tren var, Bay Dacres'in de bahsettiği gibi altıyı on geçe de bir tren var. Buraya yediye yirmi beş kala vanyor.</p>

  <p>&nbsp;Bunlardan her ikisi de uygun olabilir. Maalesef hemşireden kuşkulanmak için bir neden yok. Bütün öğleden sonra dışarıdaymış, kimse de nerede olduğunu bilmiyor.</p>

  <p>&nbsp;Aslında tabii ki bu evden birinin Albay Trevelyan'ı öldürdüğüne inanmıyorum, ama yine de bunu yapabilecek koşullarda olduklarını bilmek bir şekilde rahatlatıcı. "Ah... bu ön kapının zili."</p>

  <p>&nbsp;Antrede birtakım konuşmalar oldu ve birkaç dakika sonra da Jennifer Gardner odaya girdi.</p>

  <p>&nbsp;"Ben Emily Trefusis'im," dedi Emily. "Yani, Jim Pearson'un nişanlısı."</p>

  <p>&nbsp;Bayan Gardner elini uzatırken, "Demek Emily sizsiniz?" dedi. "Ne hoş bir sürpriz bu."</p>

  <p>&nbsp;Emily birdenbire kendisini pek ufak ve aciz hissetti. Tıpkı yaramazlık yaparken yakalanan küçük bir kız gibi. Jennifer Teyze gerçekten olağanüstü bir insan. Güçlü bir karakter... güçlü bir kişilik.</p>

  <p>&nbsp;Kadın, "Çay içtin mi, yavrum?" diye sordu. "İçmedin mi? O halde şimdi burada birlikte içeriz. Ama bir dakika, önce gidip Robert'a bakmalıyım."</p>

  <p>&nbsp;Kocasının adını söylerken yüzünde acayip bir ifade belirip kayboldu. Güzel fakat sert sesi yumuşadı. Bu karanlık dalgalar üzerindeki yakamozlar gibi bir şeydi.</p>

  <p>&nbsp;Salonda yalnız kalan Emily, kocasına tapıyor, diye düşündü. Ama yine de Jennifer Teyze'de insanı korkutan bir şey var. Acaba Robert Amca kendisine bu kadar tapılmasından hoşlanıyor mu?</p>

  <p>&nbsp;Jennifer Gardner tekrar odaya girdiğinde şapkasını çıkarmıştı. Emily, onun yüzüne düşen saçları geriye atışını hayranlıkla izledi.</p>

  <p>&nbsp;"Benimle bildiğimiz konuları konuşmak istiyor musun, Emily? Eğer istemiyorsan bunu anlayışla karşılanm."</p>

  <p>&nbsp;"Sanırım konuşacak çok fazla şey yok değil mi?"</p>

  <p>&nbsp;"Şu anda tek yapabileceğimiz," dedi Bayan Gardner. "Polisin gerçek katili mümkün olduğunca çabuk bulmasını ummak. "Şu zili çalar mısın, Emily? Hemşirenin çayını yukarıya yollayacağım. Onun aşağıda gevezelik etmesini istemiyorum. Bu hastane hemşirelerinden nefret ediyorum."</p>

  <p>&nbsp;"O, iyi bir hemşire mi?"</p>

  <p>&nbsp;"Öyle olduğunu sanıyorum. Daha doğrusu Robert böyle söylüyor. Ondan hiç hoşlanmıyorum ve hiç hoşlanmadım da zaten. Ama Robert, onun şimdiye kadar gelen hemşirelerin en iyisi olduğunu söylüyor."</p>

  <p>&nbsp;Emily, "Hemşire oldukça güzel biri," dedi.</p>

  <p>&nbsp;"Yok canım! O koskocaman, çirkin, etli ellerle mi?"</p>

  <p>&nbsp;Emily, Jennifer Teyze'nin süt kabını ve şeker maşasını tutan ince uzun beyaz parmaklarına baktı. Beatrice geldi çay fincanını ve kurabiye tabağını alarak dışarı çıktı.</p>

  <p>&nbsp;Bayan Gardner, "Bu olay Robert'ı çok sarstı," dedi. "Bazen öyle heyecanlanıyor ki.</p>

  <p>&nbsp;Herhalde bu da hastalığının etkisi."</p>

  <p>&nbsp;"Onun Bay Trevelyan'ı pek iyi tanımadığını sanıyordum."</p>

  <p>&nbsp;Jennifer Gardner başını salladı.</p>

  <p>&nbsp;"Ne tanır ne de onunla ilgilenirdi. Açıkçası ben de ağabeyimin ölümüne o kadar üzülmüş değilim. Sert, hain ve cimri bir adamdı o, Emily. Ne kadar zor durumda olduğumuzu, paraya ihtiyacımız olduğunu biliyordu. Yoksulluğumuzun farkındaydı.</p>

  <p>&nbsp;Zamanında bize borç para vermiş olsa, Robert'a o özel tedavinin yapılacağını ve şimdi kocamın durumunun çok farklı durumda olacağını biliyordu. Neyse, hak ettiği cezayı buldu."</p>

  <p>&nbsp;Derin, boğuk bir sesle konuşuyordu. Ne tuhaf bir kadın, diye düşündü Emily. Güzel ve aynı zamanda ürkütücü, aynen Yunan trajedilerindeki gibi.</p>

  <p>&nbsp;"Ama henüz çok geç olmamış olabilir," diye ekledi Bayan Gardner. "Bu gün Exhampton'daki avukatlara mektup yazarak bize avans olarak bir miktar para verip veremeyeceklerini sordum. Bahsettiğim tedavi bir anlamda kocakarı ilacı denilen türde bir şey, birçok doktorun şarlatanlık diye adlandırdıkları türde bir tedavi, ama şimdiye kadar birçok hastada başarılı olmuş. Emily, Robert'ın tekrar yürümesi ne muhteşem bir şey olurdu!"</p>

  <p>&nbsp;Gözleri ışıl ışıl parlıyordu, yüzü heyecandan pırıl pırıl pınldı.</p>

  <p>&nbsp;Emily yorulmuştu. Uzun bir gün geçirmiş, çok az hatta hiçbir şey yememişti.</p>

  <p>&nbsp;Duygularını bastırmak da onu bitkin düşürmüştü. Oda gidip geliyor, başı dönüyordu.</p>

  <p>&nbsp;"İyi misin yavrum?"</p>

  <p>&nbsp;"İyiyim, bir şeyim yok," diyen Emily o anda gözyaşlarını tutamayarak hıçkıra hıçkıra ağlamaya başladı. Sıkıntı ve utancın böylesi gözyaşlarına dönüşmesi onu da şaşırtmıştı.</p>

  <p>&nbsp;Bayan Gardner yerinden kalkıp onu teselliye kalkışmadı. Emily bundan dolayı ona minnettardı. Sessizce oturmuş Emily'nin gözyaşlarının dinmesini bekliyordu. Bir süre sonra düşünceli bir sesle mırıldandı. "Zavallı yavrum. Jim Pearson'un tutuklanmış olması gerçekten büyük şanssızlık... çok acı bir durum. Umarım, bu konuda yapacak bir şeyler vardır."</p>

  <p><span class="t7">&nbsp;</span></p>
</body>
</html>
