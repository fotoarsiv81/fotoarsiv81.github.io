<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 3: Beşi Yirmi Beş Geçe</title>
</head>

<body>
  <h1 class="h11">Bölüm 3: Beşi Yirmi Beş Geçe</h1>

  <p>&nbsp;İki buçuk saat sonra, yani sekize doğru Binbaşı Burnaby elinde feneri, karların yüzüne çarpmaması için başını önüne eğmiş bir halde, Albay Trevelyan'ın oturduğu küçük Hazelmoor villasının kapısına giden dar yolda sendeleyerek ilerliyordu.</p>

  <p>&nbsp;Tipi bir saat önce başlamıştı. Lapa lapa yağan kar insanı adeta kör ediyordu.</p>

  <p>&nbsp;Burnaby soluk soluğa kalmıştı. Yorgunluktan bitkin düşmüş bir insanın kesik soluklanydı bu. Vücudu soğuktan uyuşmuştu. Ayaklarını yere vurdu, derin bir soluk aldı ve soğuktan uyuşmuş parmağıyla zile bastı.</p>

  <p>&nbsp;Zil tiz bir sesle çaldı.</p>

  <p>&nbsp;Burnaby bekledi. Aradan birkaç dakika geçti, ama kapı açılmadı. Burnaby tekrar zili çaldı.</p>

  <p>&nbsp;Ama içeriden hiç ses gelmedi, en ufak bir yaşam belirtisi olmadı.</p>

  <p>&nbsp;Burnaby düğmeye üçüncü kez bastı. Bu sefer parmağını zilden kaldırmadı.</p>

  <p>&nbsp;Zilin tiz sesi içeride yankılandı... Yankılandı... Ama yine de bir yaşam belirtisi yoktu.</p>

  <p>&nbsp;Kapının üstünde bir tokmak vardı. Burnaby bunu tutup olanca gücüyle vurmaya başladı. Çıkan gürültü sessizlikte gök gürültüsünden farksızdı.</p>

  <p>&nbsp;Ama küçük evde hâlâ bir ölüm sessizliği hâkimdi.</p>

  <p>&nbsp;Burnaby kapıyı çalmaktan vazgeçti. Bir an adeta donmuşçası-na orada kalakaldı, sonra ağır ağır bahçe yolundan geçerek bahçe kapısının dışına çıktı. Exhampton'dan geldiği yolda ilerledi. Yüz metre kadar sonra küçük polis karakolunun önündeydi.</p>

  <p>&nbsp;Bir an yine de tereddüt etti, sonuçta kararını vererek içeri girdi.</p>

  <p>&nbsp;Burnaby'i çok iyi tanıyan Memur Graves, onu karşısında görünce şaşkınlık içinde ayağa kalktı.</p>

  <p>&nbsp;"Aaa... Siz... Böyle bir gecede sokağa çıkacağınız hiç aklıma gelmezdi, efendim."</p>

  <p>&nbsp;Burnaby sert bir ifadeyle kısaca, "Bakın," dedi. "Albay Trevelyan'ın zilini çaldım.</p>

  <p>&nbsp;Tokmağı vurdum. Ama kapıyı açan olmadı."</p>

  <p>&nbsp;İki arkadaşın alışkanlıklarım iyi bilen Graves, "Ah, elbette bu gün cuma," diyerek başmı salladı. "Yani siz böyle bir gecede gerçekten de Sittaford'tan buraya kadar mı geldiniz? Herhalde albay sizi beklemiyordu?"</p>

  <p>&nbsp;Burnaby aksi aksi, "İster beklesin ister beklemesin," diye yanıt verdi. "Ama geldim işte. Ve size söylediğim gibi içeri giremedim. Zili çaldım, tokmağı vurdum. Kapıyı açan olmadı."</p>

  <p>&nbsp;Burnaby'nin endişesi bir ölçüde polise de geçmiş gibiydi.</p>

  <p>&nbsp;"Tuhaf," diyerek kaşlarını çattı.</p>

  <p>&nbsp;"Elbette ki çok tuhaf," dedi Burnaby.</p>

  <p>&nbsp;"Albayın böyle bir gecede sokağa çıkmamış olması gerek."</p>

  <p>&nbsp;"Tabii ki öyle."</p>

  <p>&nbsp;Graves yineledi. "Bu çok tuhaf."</p>

  <p>&nbsp;Burnaby, adamın ağırkanlılığı karşısında huzursuzlanmaya başlamıştı.</p>

  <p>&nbsp;"Bir şey yapmayacak mısınız?'" diye bağırdı.</p>

  <p>&nbsp;"Bir şey yapmak mı?"</p>

  <p>&nbsp;"Evet, bir şeyler yapmak."</p>

  <p>&nbsp;Polis memuru bir süre düşündü.</p>

  <p>&nbsp;"Onun rahatsızlanmış olabileceğini mi düşünüyorsunuz?" Birden yüzüne bir canlılık geldi. "Ona telefon etmeye çalışayım."</p>

  <p>&nbsp;Telefon ahizesi hemen dirseğinin dibindeydi. Graves telefona uzanarak numarayı çevirdi.</p>

  <p>&nbsp;Ancak Albay Trevelyan kapıyı açmadığı gibi telefona da yanıt vermedi.</p>

  <p>&nbsp;"Bir rahatsızlık geçiriyor olmalı," diye mırıldandı Graves telefonu kapatırken. "Üstelik evde de yalnız. En iyisi Dr. Warren'i bulup onu da yanımızda götürmek olacak."</p>

  <p>&nbsp;Dr. Warren'in evi hemen karakolun yanındaydı. O sırada doktor tam karısıyla yemeğe oturmak üzereydi, dolayısıyla Graves'in çağrısı hiç de hoşuna gitmedi. Ama yine de istemeye istemeye homurdanarak Graves ve Burnaby'e eşlik etmeyi kabul etti. Eski kalın paltosunu giyerek lastik çizmelerini çekti. Boynuna da kalın el örgüsü bir atkı sardı.</p>

  <p>&nbsp;Kar hâlâ aralıksız yağıyordu.</p>

  <p>&nbsp;Doktor, "Ne berbat bir gece," diye mırıldandı. "Umarım beni boş yere sokağa çıkarmamışsınızdır. Trevelyan at kadar sağlam biridir. Hiçbir sağlık sorunu yok."</p>

  <p>&nbsp;Burnaby yanıt vermedi.</p>

  <p>&nbsp;Hazelmoor Villası'na erişince zili yeniden çaldılar. Tokmağı vurdular. Ama içeriden hiç ses gelmiyordu.</p>

  <p>&nbsp;Doktor, "Arka tarafa geçelim," diye öneride bulundu. "Oradaki pencerelerden birini açmak kapıyı zorlamaktan daha kolay."</p>

  <p>&nbsp;Graves de aynı fikirdeydi. Arka tarafa gittiler. Yol üzerinde yan kapıyı da denediler, ama kilitliydi. Sonuçta arka pencerelerin baktığı bahçedeki karlarla kaplı çim alana eriştiler.</p>

  <p>&nbsp;Birden Doktor Warren bir çığlık attı.</p>

  <p>&nbsp;"Çalışma odasının penceresi... açık."</p>

  <p>&nbsp;Gerçekten de camlı balkon kapısı aralıktı. Adımlarım sıklaştırdılar. Böyle bir gecede aklı başında hiç kimse bahçeye açılan balkon kapısını aralık bırakmazdı.</p>

  <p>&nbsp;Odada yanan ışık ince san bir bant gibi dışarı süzülüyordu.</p>

  <p>&nbsp;Üçü de aynı anda camlı balkon kapısına eriştiler. İçeri ilk giren Burnaby oldu.</p>

  <p>&nbsp;Graves de hemen onun arkasındaydı.</p>

  <p>&nbsp;İkisi de odaya adımlarını atar atmaz kalakaldılar, eski asker Burnaby hafif, boğuk bir çığlık attı. Bir an sonra Warren da yanlarına gelmiş ve onların gördüğünü görmüştü.</p>

  <p>&nbsp;Trevelyan yerde yüzükoyun yatıyordu. Kollan iki yana açılmıştı. Oda darmadağındı... yazı masasının çekmeleri açılmış, kâğıtlar etrafa saçılmıştı. Hemen arkalarındaki balkon penceresinin camı, zorlandığından kilidi üst kısmından kırılmıştı. Albay Trevel-yan'ın yanında yerde, iki buçuk santim çapında yeşil çuhadan kalın boru benzeri bir şey duruyordu.</p>

  <p>&nbsp;Warren ileri doğru atıldı. Hareketsiz bedenin yanına diz çöktü. Bir dakika yeterli olmuştu. Doktor ayağa kalktığında yüzü bembeyazdı.</p>

  <p>&nbsp;Burnaby sordu. "Ölmüş mü?"</p>

  <p>&nbsp;Doktor başıyla onayladı. Sonra da Graves'a döndü. "Artık bundan sonrası sana kalmış. Benim cesedi muayene etmekten öte yapabileceğim başka bir şey yok, ama belki sen, cesedin müfettiş gelmeden önce incelenmesini istemezsin. Ama ölüm nedenini sana şimdiden söyleyebilirim. Kafatasının arkası parçalanmış. Ayrıca sanırım silahı da tahmin edebilirim." Yeşil çuha boru şeklindeki şeyi işaret etti.</p>

  <p>&nbsp;"Trevelyan, evdeki kapıların altına daima bunlardan koydururdu," dedi Burnaby. "İçeri soğuğun girmemesi için." Sesi iyice boğuklaşmıştı.</p>

  <p>&nbsp;"Evet. Kum torbası olarak oldukça uygun bir form." "Tanrım!"</p>

  <p>&nbsp;"Ama bu..." diyerek araya giren polis memuru yavaş yavaş konuyu algılamaya başlamıştı. "Yani... bu bir cinayet mi?"</p>

  <p>&nbsp;Polis Memuru Graves telefonun durduğu yazı masasına doğru gitti.</p>

  <p>&nbsp;Binbaşı Burnaby, doktora yaklaştı. Kesik kesik soluyordu. "O öleli ne kadar olmuş?"</p>

  <p>&nbsp;"İki ya da üç saat. Tabii benimki yalnızca bir tahmin."</p>

  <p>&nbsp;Burnaby kurumuş olan dudaklarını yaladı.</p>

  <p>&nbsp;"Yani... beşi yirmi beş geçe öldürülmüş olabilir mi?"</p>

  <p>&nbsp;Doktor, ona kuşkuyla baktı.</p>

  <p>&nbsp;"Zamanı kesinlikle belirtmem istenseydi, tam olarak o sıralar olduğunu söyleyebilirdim."</p>

  <p>&nbsp;Burnaby mırıldandı. "Aman Tanrım..."</p>

  <p>&nbsp;Warren şaşkınlıkla onu süzdü.</p>

  <p>&nbsp;Burnaby körlemesine, el yordamıyla kendini oradaki sandalyelerden birine bıraktı.</p>

  <p>&nbsp;Yüzünde şaşkınlık ve dehşet dolu bir ifadeyle kendi kendine mırıldanıyordu:</p>

  <p>&nbsp;"Beşi yirmi beş geçe... Aman Tanrım, demek ki her şeye rağmen doğruymuş."</p>

  <p><span class="t7">&nbsp;</span></p>
</body>
</html>
