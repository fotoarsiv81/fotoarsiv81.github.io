<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 5: Evans</title>
</head>

<body>
  <h1 class="h11">Bölüm 5: Evans</h1>

  <p>&nbsp;Evans, onları yemek odasında bekliyordu. Müfettişle komiserin içeri girmesiyle birlikte saygıyla ayağa kalktı. Kısa boylu, tıknaz bir adamdı. Dikkati çekecek kadar uzun kollan vardı ve sürekli yumruklan yarı sıkılı durmak gibi bir alışkanlığı olduğu anlaşılıyordu. Sinekkaydı tıraşlıydı, küçük, domuzu andıran gözleri vardı. Ama yine de neşeli havası ve yetenekli görünümüyle daha çok sadık bir buldoku andırıyordu.</p>

  <p>&nbsp;Müfettiş Narracott zihninde adama ilişkin ilk izlenimlerini sıraladı: &ldquo;Zeki. Kurnaz ve becerikli, sarsılmış görünüyor."</p>

  <p>&nbsp;Sonra, "Demek Evans sizsiniz," diye mırıldandı.</p>

  <p>&nbsp;"Evet, efendim."</p>

  <p>&nbsp;"Vaftiz adınız?"</p>

  <p>&nbsp;"Robert Henry."</p>

  <p>&nbsp;"Ah! Evet, şimdi, bu olay hakkında neler biliyorsunuz?"</p>

  <p>&nbsp;"Hiçbir şey bilmiyorum, efendim. Çok şaşırdım. Albayı öldürmüş olmalarını aklım almıyor."</p>

  <p>&nbsp;"Onu en son ne zaman gördünüz?"</p>

  <p>&nbsp;"Sanırım, dün, saat iki gibi, efendim. Albayın öğle yemeği yediği takımları temizlemiş ve gördüğünüz gibi akşam yemeği için masayı hazırlamıştım. Albay geri gelmeme gerek olmadığını söyledi."</p>

  <p>&nbsp;"Başka zamanlarda ne yapardınız?"</p>

  <p>&nbsp;"Genellikle saat yedi dolaylarında yeniden gelir ve burada birkaç saat kalırdım. Ama her zaman değil... bazen albay buna gerek olmadığını söylerdi."</p>

  <p>&nbsp;"O halde dün size ihtiyacı olmadığını söylediği zaman buna şaşmadınız?"</p>

  <p>&nbsp;"Hayır, efendim. Bir gece önce de kötü hava koşulları nedeniyle gelmemiştim. Albay çok düşünceli bir insandı, elbette siz tembellik etmediğiniz sürece. Onu ve davranış biçimlerini çok iyi tanırdım."</p>

  <p>&nbsp;"Albay tam olarak size ne söyledi?"</p>

  <p>&nbsp;"Pencereden baktı ve, 'Burnaby'nin bu akşam geleceğini hiç sanmıyorum,' dedi.</p>

  <p>&nbsp;'Sittaford yolu tamamen kapanmışsa buna hiç şaşırmam. Çocukluğumdan beri böyle bir kış görmedim,' sözünü ettiği arkadaşı Sıttaford'tan Binbaşı Burnaby'di.</p>

  <p>&nbsp;Her cuma buraya gelirdi ve albayla satranç oynar, akrostiş çözerlerdi. Şahlan da albay, Binbaşı Burnaby'e giderdi. Albay programlarına uyma konusunda çok titizdi.</p>

  <p>&nbsp;Bana, 'Artık gidebilirsin, Evans,' dedi. 'Ve yarın sabaha kadar da gelmene gerek yok.'</p>

  <p>&nbsp;"Binbaşı Burnaby dışında o öğleden sonra başka birini bekliyor olabilir miydi? Böyle bir şeyden söz etti mi?"</p>

  <p>&nbsp;"Hayır, efendim. Bir tek kelime bile etmedi."</p>

  <p>&nbsp;"Davranışlarında bir değişiklik, bir tuhaflık var mıydı?"</p>

  <p>&nbsp;"Hayır, efendim. Ben böyle bir şeyi fark etmedim."</p>

  <p>&nbsp;"Ah! Anladığım kadarıyla çok yakın bir zamanda evlenmişsiniz, Evans?"</p>

  <p>&nbsp;"Evet, efendim. Three Crowns'un sahibi Bayan Belling'in kızıyla. Yaklaşık iki ay önce, efendim."</p>

  <p>&nbsp;"Ve sanırım bu durum Albay Trevelyan'ın pek hoşuna gitmedi."</p>

  <p>&nbsp;Evans'ın yüzünde bir an hafif bir gülümseme belirdi.</p>

  <p>&nbsp;"Albay çok kızdı, efendim. Aslında karım Rebecca iyi bir kız ve de çok iyi bir aşçı.</p>

  <p>&nbsp;Rebecca'yla birlikte albayın yanında çalışacağımızı umuyordum, ama o bunu duymak bile istemedi. Evde kadın hizmetkâr istemediğini söyledi. Aslında o Güney Afrikalı hanım, Sittaford Malikânesi'ni kiralamak istediği sırada ciddi anlamda bir çıkmaza girmek üzereydik. Sonra albay malikâneyi kiraya vererek buraya yerleşti. Ben de her gün gelip onun işlerine bakmaya başladım. Doğrusunu isterseniz, aslında kışın sonunda albayın yumuşayacağını Rebecca'yla birlikte malikâneye dönebileceğimizi umuyordum. Beyefendi, Rebecca'nın evde olduğunu fark bile etmeyecekti. Mutfakta çalışacak beyefendinin ona merdivende rastlamaması için de elinden geleni yapacaktı."</p>

  <p>&nbsp;"Albay Trevelyan'ın kadınlardan bu kadar nefret etmesinin nedeninin ne olabileceğine ilişkin bir fikriniz var mı?"</p>

  <p>&nbsp;"Aslında belirgin bir nedeni yoktu efendim. Yalnızca bir takıntı, bir tür alışkanlık.</p>

  <p>&nbsp;Daha önce de bu tip beylerle karşılaşmıştım. Bana sorarsanız bunun asıl nedeni çekingenlik. Gençliklerinde genç bir kız ya da başkaları onları hor görür, bir şekilde küçümserler. Bu da onlarda takıntı halini alır, kadınlardan nefret ettiklerini düşünmeye başlarlar."</p>

  <p>&nbsp;"Albay Trevelyan evli değildi, değil mi?"</p>

  <p>&nbsp;"Değildi, efendim."</p>

  <p>&nbsp;"Akrabaları var mıydı? Bunu biliyor musun?"</p>

  <p>&nbsp;"Sanırım Exeter'de yaşayan bir kız kardeşi vardı, efendim. Bir ara da yeğeninden veya yeğenlerinden de söz ettiğini duydum, sanırım."</p>

  <p>&nbsp;"Bunlardan hiçbiri albayı görmeye gelmedi mi?"</p>

  <p>&nbsp;"Hayır, efendim. Sanırım Albay Exeter'deki kız kardeşiyle dargındı."</p>

  <p>&nbsp;"Onun adını biliyor musunuz?"</p>

  <p>&nbsp;"Galiba Gardner, efendim ama emin değilim."</p>

  <p>&nbsp;"Adresini de bilmiyor musunuz?"</p>

  <p>&nbsp;"Korkarım bilmiyorum, efendim."</p>

  <p>&nbsp;"Neyse, hiç kuşkusuz Albay Trevelyan'ın belgelerini gözden geçirirken adreslerine rastlarız. Evans, şimdi bana dün öğleden sonra saat dörtten beri neler yaptığınızı söyleyebilir misiniz?"</p>

  <p>&nbsp;"Evdeydim, efendim."</p>

  <p>&nbsp;"Eviniz nerede?"</p>

  <p>&nbsp;"Köşeyi dönünce, efendim. Fore Sokağı, No. 85."</p>

  <p>&nbsp;"Evden hiç çıkmadınız mı?"</p>

  <p>&nbsp;"Çıkmadım efendim. Tipi çok şiddetliydi."</p>

  <p>&nbsp;"Evet, evet. Bu sözlerinizi destekleyecek biri var mı?"</p>

  <p>&nbsp;"Anlayamadım, efendim."</p>

  <p>&nbsp;"Sizin bu süre boyunca evde olduğunuzu bilen biri var mı?"</p>

  <p>&nbsp;"Var, efendim, karım."</p>

  <p>&nbsp;"Karınızla evde yalnız mıydınız?"</p>

  <p>&nbsp;"Evet, efendim."</p>

  <p>&nbsp;"Neyse, tamam, bütün bunların doğru olduğundan hiç kuşkum yok. Durum anlaşılıyor. Şimdilik hepsi bu, Evans."</p>

  <p>&nbsp;Eski denizci durakladı. Ağırlığını önce bir ayağına verdi, sonra diğerine. "Burada yapabileceğim bir şey var mı, efendim... etrafı toplayayım mı?"</p>

  <p>&nbsp;"Hayır. Bütün ev şimdi olduğu gibi bırakılacak."</p>

  <p>&nbsp;"Anlıyorum."</p>

  <p>&nbsp;Narracott, "Yine de ben evi dolaşıncaya kadar siz bekleyin," diye ekledi. "Belki size birkaç soru daha sormam gerekir."</p>

  <p>&nbsp;"Peki, efendim."</p>

  <p>&nbsp;Müfettiş Narracott bakışlarını Evans'tan odaya kaydırdı. Masa akşam yemeği için hazırlanmıştı: Soğuk dil füme, Stilton peyniri ve bisküvi; ocağın üzerindeyse içinde çorba bulunan bir saplı tencere duruyordu. Yandaki büfenin üstüne ise bir sirkelik, bir soda şişesi ve iki de bira konulmuştu. Geri planda bir dizi gümüş kupa ve bunların yanında ise -bunlarla tamamen ilgisiz- yepyeni görünen üç roman duruyordu.</p>

  <p>&nbsp;Müfettiş Narracott kupalardan birkaçım inceledi ve üstlerindeki yazıları okudu.</p>

  <p>&nbsp;"Albay Trevelyan sporcuymuş."</p>

  <p>&nbsp;Evans, "Evet, efendim," dedi. "O dört dörtlük bir atletti."</p>

  <p>&nbsp;Narracott romanların isimlerini okudu. Aşk Anahtarı Çevirdi, Lincoln'un Neşeli Gençleri, Aşk Mahkûmu.</p>

  <p>&nbsp;"Hım," diye mırıldandı Narracott. "Bay Trevelyan'ın edebiyat konusundaki zevki biraz tuhaf görünüyor."</p>

  <p>&nbsp;Evans güldü.</p>

  <p>&nbsp;"Ah, onlar mı, efendim? Onları okumak için almadı. Bunlar albayın "Tren Resimlerinin Adlandırılması Yarışmasında" kazandığı kitaplar. Albay değişik isimler altında on farklı çözüm yolladı. O isimlerin arasında benimki de vardı, çünkü Albay Fore Sokağı, No. 85'in ödül kazanmaya çok uygun bir adres olduğu düşüncesindeydi. Kaptan sıradan adreslerde oturanların ve alışıldık isimlere sahip olanların ödül kazanma şanslarının daha yüksek olduğu görüşündeydi. Gerçekten de bana ödül gönderildi -ama 2000 sterlin değil- yalnızca üç yeni roman. Zaten bence bu kitapları kimse para verip kitapçıdan almaz."</p>

  <p>&nbsp;Narracott gülümsedi, sonra da Evans'a beklemesini söyleyip araştırmasına devam etti. Odanın bir köşesinde büyük bir dolap vardı. Aslında bu dolap tek başına küçük bir oda bile sayılabilirdi. Buraya gelişigüzel bir biçimde iki çift kayak takımı, bir çift kürek, on ya da on iki hipopotam dişi, bir dizi olta ve halat, böcek ve balıklarla ilgili bir kitap ile birlikte değişik olta ve av takımları, golf sopalarıyla dolu bir çanta, bir tenis raketi, doldurulmuş bir fil bacağı ve bir kaplan postu konulmuştu. Albay Trevelyan'ın Sittaford Malikânesi'ni kiraladığı zaman, en değerli eşyalarını kadınların eline bırakmak istemediği anlaşılıyordu.</p>

  <p>&nbsp;Narracott, "Çok ilginç," dedi. "Bütün bunları alıp buraya getirmiş olması. Malikâneyi yalnızca birkaç ay için kiraya vermişti, öyle değil mi?"</p>

  <p>&nbsp;"Evet, öyle efendim."</p>

  <p>&nbsp;"Hiç kuşkusuz bütün bunları Sittaford Malikânesi 'nde bir odaya da kilitleyebilirdi."</p>

  <p>&nbsp;İkinci kez Evans&rsquo;ın dudaklarında hafif bir tebessüm belirdi.</p>

  <p>&nbsp;"Tabii ki en kolayı da bu olurdu," diyerek bu konuda müfettişe katıldığını belirtti.</p>

  <p>&nbsp;"Ama Sittaford Malikânesi'nde pek fazla dolap yoktu. Orayı mimarlar ve beyefendi birlikte planladılar ve dolap ya da gardırop odası gibi şeylerin değerini de ancak bir kadın bilebilir. Evet, sizin de belirttiğiniz gibi en uygunu da bu olurdu. Bu eşyaları buraya kadar taşımak da bir hayli zor oldu... hem de bayağı zor. Ne var ki albay başkalarının eşyalarını karıştırmalarına dayanamazdı. Bana bu konuda hep,</p>

  <p>&nbsp;'Eşyalarını istediğin kadar kilitle,' derdi. 'Bir kadın kapıyı açmanın yolunu yine bulur.</p>

  <p>&nbsp;Çünkü kadınlar çok meraklıdırlar.' Onların eşyalarına dokunmalarını istemiyorsan, en iyisi onları hiç kilit altında saklamamak, hatta en doğrusu onları da yanına almaktır, derdi. Biz de öyle yaptık, dediğim gibi bu çok zor bir işti, üstelik çok da pahalıya mal oldu. Ama bu eşyalar beyefendinin çocukları gibiydiler." Evans soluk almak için sustu.</p>

  <p>&nbsp;Müfettiş Narracott düşünceli bir şekilde başını salladı. Bilgi almak istediği başka bir konu daha vardı, konu kendiliğinden bu noktaya geldiğine göre bunu sormanın şimdi tam zamanıydı.</p>

  <p>&nbsp;"Peki ya Bayan Willett," diye sordu kayıtsız bir havada. "O, albayın eski bir dostu ya da tanıdığı mıydı?"</p>

  <p>&nbsp;"Ah, hayır, efendim, o kesinlikle bir yabancıydı."</p>

  <p>&nbsp;"Bundan emin misiniz?" Müfettişin sesi sertleşmişti.</p>

  <p>&nbsp;Narracott'un bu tavrı eski denizciyi şaşırtmıştı. "Şey... albay bunu hiç açıkça belirtmemişti... ama... ah evet, bundan eminim."</p>

  <p>&nbsp;Narracott, "Bunu sormamın nedeni, bu mevsimin malikânenin kiraya verilmesi için çok tuhaf bir dönem olması. Ama diğer yandan Bayan Willett, Albay Trevelyan'ı ve malikâneyi biliyor olsa, ona mektupla evini kiralamak istediğini yazardı."</p>

  <p>&nbsp;Evans başını salladı. "Hayır. Albaya yazıp bir hanımın malikâneyi kiralamak istediğini bildiren bir emlakçı... Williamsons... oldu."</p>

  <p>&nbsp;Narracott kaşlarını çattı. Ona Sittaford Malikânesi'nin kiralanması konusu çok tuhaf görünüyordu.</p>

  <p>&nbsp;"Tabii sonra Albay Trevelyan'la Bayan Willett tanıştılar, değil mi?"</p>

  <p>&nbsp;"Ah, evet! Bayan Willett malikâneyi görmeye geldi. Beyefendi de ona evi dolaştırdı."</p>

  <p>&nbsp;"Ve onların daha önceden tanışmadıklarından eminsiniz."</p>

  <p>&nbsp;"Ah! Kesinlikle eminim, efendim."</p>

  <p>&nbsp;"Onlar... şey..." Müfettiş duraklayarak soruya önemsiz, doğal bir hava kazandırmaya çalıştı. "Birbirleriyle anlaştılar mı? Dost olabildiler mi?"</p>

  <p>&nbsp;"Hanım dostça davranıyordu, evet." Evans&rsquo;ın dudaklarında hafif bir gülümseme belirdi. "Hatta beyefendinin üzerine düştüğü bile söylenebilir. Malikâneye hayran olduğunu belirtti, evin planını onun çizip çizmediğini sordu. Yani, bence davranışları biraz abartılıydı."</p>

  <p>&nbsp;"Ya albay?"</p>

  <p>&nbsp;Evans&rsquo;ın gülüşü daha da belirgin bir hal aldı.</p>

  <p>&nbsp;&ldquo;Böylesi geveze bir hanımın albayı etkilemesi olanaksızdı. Beyefendi nazik davrandı, ama hepsi bu kadar işte. Ve hanımın tüm davetlerini de reddetti."</p>

  <p>&nbsp;"Davetlerini mi?"</p>

  <p>&nbsp;"Evet. Bayan Willett malikânenin her zaman albayın evi olduğunu -istediği zaman gelebileceğini- sık sık uğramasında hiçbir sakınca olmadığını söyledi. Sık sık uğramak, kullandığı sözcük aynen buydu işte. Ama insan dokuz kilometre ötedeki bir eve sık sık uğrayamaz ki."</p>

  <p>&nbsp;"Yani, Bayan Willett, albayla sık sık görüşmek mi istiyordu?"</p>

  <p>&nbsp;Narracott bir yandan da, Bayan Willett'in bu evi kiralamasının nedeni ne olabilir, diye düşünüyordu. Bunu özellikle Albay Trevelyan'la tanışabilmek için mi yapmıştı?</p>

  <p>&nbsp;Oyunun asıl amacı bu muydu? Herhalde albayın Exhampton'a taşınacağı hiç aklına gelmemişti. Belki de adamın küçük villalardan birine, hatta Bay Burnaby'nin yanına taşınacağını sanıyordu.</p>

  <p>&nbsp;Ama Evans&rsquo;ın yanıtı pek de yardımcı olacak gibi değildi.</p>

  <p>&nbsp;"Bildiğim kadarıyla Bayan Willett çok konuksever bir hanım. Her gün birilerini ya öğle ya da akşam yemeğine davet ediyormuş."</p>

  <p>&nbsp;Narracott başını salladı. Artık burada öğreneceği bir şey kalmamıştı. En kısa zamanda gidip Bayan Willett'le konuşmaya karar verdi. Kadının neden birdenbire burada yaşamaya karar verdiği incelenmeye değerdi.</p>

  <p>&nbsp;"Gelin, Pollock," dedi Narracott. "Yukarı çıkalım."</p>

  <p>&nbsp;Evans'ı yemek odasında bırakarak merdivene doğru gittiler.</p>

  <p>&nbsp;Komiser alçak sesle, "Onda şüphelenilecek bir taraf yok, değil mi?" diye sorarak başıyla yemek salonunun kapalı kapısını işaret etti.</p>

  <p>&nbsp;Müfettiş, "Öyle görünüyor," diye yanıtladı. "Ama kim bilir, böyle şeyler hiç belli olmaz. O adam, ne olursa olsun, hiç de aptal biri değil."</p>

  <p>&nbsp;"Doğru. Hatta çok zeki bile," diyen Müfettiş Narracott ekledi. "Anlattıkları tamamen doğru gibi. Dürüst ve açık. Ama daha önce de belirttiğim gibi böyle şeyler hiç belli olmaz."</p>

  <p>&nbsp;Narracott dikkatli ve şüpheci bir insan olduğunu açıkça ortaya seren bu sözlerin ardından ikinci katı araştırmaya başladı.</p>

  <p>&nbsp;Burada üç yatak odası ve bir banyo vardı. İki yatak odası boştu ve buraya birkaç haftadan beri girilmemiş olduğu anlaşılıyordu. Üçüncü yatak odası yani Trevelyan'ınki son derece derli toplu ve özgündü. Müfettiş Narracott odada dolaşarak çekmeceleri ve dolapları açtı. Her şey yerli yerindeydi. Burası spora düşkün, çok temiz ve intizamlı bir erkeğin odasıydı. Narracott yandaki banyoya bir göz attı. Burada da her şey yerli yerindeydi. Müfettiş son olarak yatağa baktı.</p>

  <p>&nbsp;Örtü albayın yatmasına hazır olacak şekilde açılmış, adamın pijamaları da katlanarak kullanıma hazır biçimde buraya konulmuştu.</p>

  <p>&nbsp;Narracott başını salladı.</p>

  <p>&nbsp;"Burada işimize yarayacak bir şey yok."</p>

  <p>&nbsp;"Doğru. Her şey son derece düzenli."</p>

  <p>&nbsp;"Çalışma odasındaki yazı masasının çekmecelerinde kâğıtlar var. Onları incelememiz iyi olabilir. Pollock, Evans'a gidebileceğini söyleyin. Daha sonra onu arayıp evine uğrayabilirim." "Peki, efendim."</p>

  <p>&nbsp;"Ceset kaldırılabilir artık. Bu arada, Dr. Warren'la da konuşmak istiyorum. Evi buraya yakındı, değil mi?" "Evet, efendim."</p>

  <p>&nbsp;"Evi, Three Crowns'un bu tarafında mı? Yoksa öbür tarafında mı?"</p>

  <p>&nbsp;"Öbür tarafında, efendim."</p>

  <p>&nbsp;"O halde önce Three Crowns'a uğrayacağım. Siz devam edin, komiser."</p>

  <p>&nbsp;Pollock, Evans'ı göndermek için yemek odasına girdi. Müfettiş ise sokak kapısından çıkarak hızla Three Crowns'a doğru ilerledi.</p>

  <p><span class="t7">&nbsp;</span></p>
</body>
</html>
