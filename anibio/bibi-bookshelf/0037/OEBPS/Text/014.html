<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 11: Emily İşe Koyuluyor</title>
</head>

<body>
  <h1 class="h11">Bölüm 11: Emily İşe Koyuluyor</h1>

  <p>&nbsp;Bay Trevelyan'ın ölümüyle ilgili resmi soruşturma pazartesi sabahı yapıldı.</p>

  <p>&nbsp;Soruşturma oldukça sakin, sıradan geçti, ayrıca hemen bir hafta sonrasına ertelenmesi de insanların birçoğunda hayal kırıklığı yarattı. Yine de cumartesi ile pazartesi arasında Exhampton büyük ün kazanmıştı. Ölen adamın yeğeninin cinayetle ilgili olarak tutuklanması haberi iç sayfalardan baş sayfalara taşındı.</p>

  <p>&nbsp;Pazartesi sabahı Exhampton gazetecilerle dolmuştu. Bay Charles Enderby ise futbol oyunu ödülü sayesinde, meslektaşlarından daha iyi konumda olma şansı elde edebilmiş olmaktan dolayı kendini tekrar tekrar kutluyordu.</p>

  <p>&nbsp;Genç gazeteci, Binbaşı Burnaby'e bir sülük gibi yapışmayı düşünüyordu. Adamın küçük villasının fotoğrafını çekmek bahanesiyle de Sittaford'ta oturanlar ve onların Trevelyan'la olan ilişkileri konusunda bilgi alacaktı.</p>

  <p>&nbsp;Öğle yemeğinde kapının yanındaki küçük masada oturan çok çekici bir kız hemen Bay Enderby'in dikkatini çekmişti. Onun Exhamton'da ne işi olabileceğini merak ediyordu. Kız şık, çarpıcı ama ağırbaşlı giyinmişti. Maktulün akrabası olacak birine pek benzemiyordu. Tuhaf merakları olan, ancak boşa zaman harcamayan biri gibi görünüyordu.</p>

  <p>&nbsp;Acaba burada ne kadar kalacak, diye düşündü Bay Enderby kendi kendine. "Ne yazık ki bugün öğleden sonra Sittaford'a gideceğim. Şansızlık işte! Neyse, insanın her konuda da şansı yaver gitmez ya."</p>

  <p>&nbsp;Ancak yemekten hemen sonra Enderby hiç beklemediği çok hoş bir sürprizle karşılaştı. Three Crowns Oteli'nin kapısının önündeki basamaklarda durmuş, hızla eriyen karları seyrediyor, cansız kış güneşinin zevkini çıkarıyordu. Tam o sırada hemen arkasında çok hoş bir sesin kendisine seslendiğini duydu.</p>

  <p>&nbsp;"Affedersiniz Exhampton'da görmeye değer bir yer olup olmadığını söyleyebilir misiniz?"</p>

  <p>&nbsp;Charles Enderby ayağına gelen bu kısmeti memnuniyetle karşıladı.</p>

  <p>&nbsp;"Sanıyorum bir kale var," dedi. "Çok önemli bir yer değil... ama görülebilir. İzin verirseniz sizi oraya kadar götürebilirim."</p>

  <p>&nbsp;"Gerçekten çok naziksiniz. Eğer işinize engel olmayacaksam..."</p>

  <p>&nbsp;Enderby hemen hiçbir işi olmadığını söyledi.</p>

  <p>&nbsp;Birlikte yola çıktılar.</p>

  <p>&nbsp;Kız, "Siz Bay Enderby'siniz değil mi?" diye sordu.</p>

  <p>&nbsp;"Evet. Bunu nereden biliyorsunuz?"</p>

  <p>&nbsp;"Bayan Belling söyledi."</p>

  <p>&nbsp;"Ah, anlıyorum."</p>

  <p>&nbsp;"Benim adım da Emily Trefusis. Bay Enderby... sizden bana yardım etmenizi istiyorum."</p>

  <p>&nbsp;Enderby mırıldandı.</p>

  <p>&nbsp;"Yardım etmek mi? Elbette... ama..."</p>

  <p>&nbsp;"Bakın ben, Jim Pearson'un nişanlısıyım."</p>

  <p>&nbsp;"Ah..." diyen Enderby'in kafasından bir an bu durumun ona gazetecilik açısından sağlayacağı olanaklar geçti.</p>

  <p>&nbsp;"Polis, onu cinayetle suçlayıp tutuklayacak. Bundan eminim. Bay Enderby, Jim'in böyle bir şey yapmadığını biliyorum. Buraya da bunu yapmadığını kanıtlamak için geldim. Ancak bana yardım edecek birine ihtiyacım var. Bir bayan yanında bir erkek olmadıkça bir şey yapamaz. Erkekler çok şey biliyorlar ve kadınlar için olanaksız olan birçok yoldan da bilgi toplamayı başarıyorlar."</p>

  <p>&nbsp;Bay Enderby memnuniyetle, "Neyse... şey... ben... evet sanırım bu doğru," dedi.</p>

  <p>&nbsp;Emily açıkladı.</p>

  <p>&nbsp;"Bu sabah tüm gazetecileri inceledim. Birçoğunun yüz ifadeleri bakışları bile öyle aptalcaydı ki. Onların arasında gözüme çarpan tek kişisiniz."</p>

  <p>&nbsp;Bay Enderby çok daha memnun bir havada, "Ah," dedi. "O kadar da uzun boylu değil, canım, bunun tam olarak doğru olduğunu söyleyemem, ama..."</p>

  <p>&nbsp;"Size önerim bir tür ortaklık olacak," diye açıkladı Emily Trefusis. "Bunun her ikimiz için de yararlı olacağını sanıyorum. Benim araştırmak, ortaya çıkarmak, -öğrenmek- istediğim bazı şeyler var. Siz bir gazeteci olarak sanırım bana bu açıdan yardımcı olabilirsiniz. İstediğim..."</p>

  <p>&nbsp;Emily durakladı. Aslında istediği Enderby'i bir anlamda özel dedektif olarak tutmaktı. İstediği her yere gidecek onun sormasını istediği sorulan soracak bir anlamda kendisine bağlı bir köle gibi hareket edecek biri... Ancak bu öneriyi hem onun gururunu okşayacak hem de kabul edilmesini sağlayacak şekilde yapması gerektiğinin de bilincindeydi. Sonuçta, "Size güvenebileceğimi bilmek istiyorum," dedi.</p>

  <p>&nbsp;Sesi çok güzeldi, yumuşak ve çekici. Bu son cümle Bay Enderby'i öylesine derinden etkiledi ki, içinden, bu zaval ı güzel kız bana sonuna kadar güvenebilmeli, diye geçti.</p>

  <p>&nbsp;Ve Emily'nin elini tutarak heyecanla sıktı. "Sizin için çok zor bir durum olmalı bu."</p>

  <p>&nbsp;Ardından da tam bir gazeteciye yakışır bir tepki gösterdi. "Ama biliyorsunuz, ben başına buyruk, özgür biri sayılmam. Zamanımın büyük kısmı çalıştığım gazetenin.</p>

  <p>&nbsp;Gönderildiğim yere gitmek zorundayım."</p>

  <p>&nbsp;Emily, "Evet," dedi. "Bunu da düşündüm. Zaten işte ben de size, bu konuda yardımcı olabilirim. Hiç kuşkusuz ben, siz gazetecilerin "haber kaynağı" olarak mercek altına almak isteyeceğiniz biriyim, değil mi? Benimle her gün röportaj yaparsanız, hiç kuşkusuz okurlarınızın hoşlanacağı şeyleri söyletmeyi de başarırsınız. Jim Pearson'ın nişanlısı! Pearson'un suçsuz olduğuna bütün kalbiyle inanan kız! Emily, zanlının çocukluğunu anlatıyor! Gerçi ben, onun çocukluğunu bilmiyorum, ama sanırım bu o kadar da önemli değil."</p>

  <p>&nbsp;Charles Enderby haykırdı.</p>

  <p>&nbsp;"Olağanüstü birisiniz! Gerçekten olağanüstü!"</p>

  <p>&nbsp;Emily hemen fırsattan yararlandı. "Ayrıca doğal olarak Jim'in akrabalarıyla da bağlantım var. Sizi onların arasına arkadaşımmışsınız gibi sokabilirim. Aksi takdirde hiç kuşkusuz kapıyı yüzünüze kapatacaklardır."</p>

  <p>&nbsp;Enderby geçmişte birçok kez nasıl kovalandığını anımsayarak öfkeyle, "Bunu bilmez miyim?" dedi.</p>

  <p>&nbsp;Önüne büyük bir fırsat çıkmıştı. Bu olayda başından beri şansın onunla olduğunu düşünüyordu. Önce futbol yarışmasının karşısına çıkardığı fırsat, şimdi de bu.</p>

  <p>&nbsp;Heyecanla, "Anlaştık!" diye haykırdı.</p>

  <p>&nbsp;"Güzel," diyen Emily ciddi ve tam bir iş kadını havası takındı. "Şimdi ilk olarak ne yapacağız?"</p>

  <p>&nbsp;"Ben bu gün öğleden sonra Sittaford'a gidiyorum."</p>

  <p>&nbsp;Genç kıza, Bay Burnaby'le dost olmalarını sağlayan koşulları anlattı.</p>

  <p>&nbsp;"O aslında gazetecilerden nefret eden ihtiyarlardan. Ama size 5000 sterlinlik bir çek veren adamın yüzüne kapıyı kolay kolay kapayamazsınız."</p>

  <p>&nbsp;Emily, "Bu çok tuhaf olurdu," dedi. "Neyse, Sittaford'a gidiyorsanız, ben de sizinle gelirim."</p>

  <p>&nbsp;Enderby, "Güzel!" diyerek gülümsedi. "Ama orada kalabilecek bir yer olup olmadığını bilmiyorum. Bildiğim kadarıyla orada yalnızca Sittaford Malikânesi ve Burnaby gibi bazı kimselere ait olan birkaç villa var."</p>

  <p>&nbsp;Emily, "Bir şeyler buluruz," dedi. "Ben daima bir şeyler bulurum."</p>

  <p>&nbsp;Bay Enderby buna içtenlikle inanıyordu. Emily'nin tüm sorunlardan zaferle çıkacak bir kişiliğe sahip olduğu anlaşılıyordu.</p>

  <p>&nbsp;Bu arada eski kalenin harabelerine erişmişlerdi, ama buna aldırmayarak yıkık bir duvarın üstüne, sözde güneşe oturdular ve Emily düşüncelerini açıklamaya başladı.</p>

  <p>&nbsp;"Ben bu konuya hislerimi karıştırmadan, çok ciddi bir açıdan bakıyorum, Bay Enderby. Jim'in katil olmadığını belirtmek isterim, bu cinayeti o işlemedi. Bunu, ona âşık olduğum için söylemiyorum. Onun kusursuz karakterine ya da başka bir şeyine inandığım için de söylemiyorum. Benim inancım kesinlikle -bilgiye- saf bilgiye dayanıyor. Bakın yaklaşık olarak on altı yaşımdan beri yalnızım, kendi ayaklarımın üstünde duruyorum. Çok fazla kadınla karşılaştığımı söyleyemem, bu yüzden onlar hakkında fazla bilgim yok. Ama erkekleri iyi tanıyorum. Eğer bir kız, bir erkeği iyice tartamaz, neyle karşı karşıya olduğunu anlayamazsa, ilerleyemez. Bense ilerledim, Bay Enderby. Şimdilerde Lucie'de manken olarak çalışıyorum, inanın bana Bay Enderby, bu çok büyük bir başarı sayılabilir.</p>

  <p>&nbsp;"Evet, demin de dediğim gibi erkekleri çok iyi anlarım ve değerlendirebilirim. Jim birçok açıdan zayıf karakterli biri. Belki de..." Emily bir an için güçlü erkeklere hayranlık duyan bir kız rolü oynadığını unutmuştu. "Ondan hoşlanmamın nedeni de bu. Onu etkileyebileceğimi ve değiştirip güçlü bir kişilik yaratabileceğimi sanıyorum.</p>

  <p>&nbsp;Jim zorlandığı takdirde çok şey yapabilir -hatta suç bile işleyebilir- ama cinayet işleyemez. Kum dolu bir torbayı alarak yaşlı bir adamın arkasına geçip kafasına vuramaz. Zaten yapmaya kalksa bile isabet ettiremez, yanlış bir yerine vururdu.</p>

  <p>&nbsp;Aslında o yufka yürekli, çok ince ruhlu, hassas bir gençtir, Bay Enderby.</p>

  <p>&nbsp;Yabananlarını bile öldüremez. Onları incitmeden pencereden dışarıya atmaya çalışır ve de çoğu zaman arı tarafından sokulur. Neyse bütün bunları anlatmamın aslında konuya bir yararı yok. Bana inanın ve işe Jim'in suçsuz olduğunu kabul ederek başlayın."</p>

  <p>&nbsp;Charles Enderby usta bir gazeteci havasında sordu.</p>

  <p>&nbsp;"Birinin cinayeti özellikle onun üzerine yıkmaya çalıştığını mı düşünüyorsunuz?"</p>

  <p>&nbsp;"Sanmıyorum. Çünkü kimse Jim'in dayısını görmeye buraya geleceğini bilmiyordu.</p>

  <p>&nbsp;Tabii kesinlikle emin olduğumu söyleyemem, ama bence bu yalnızca bir rastlantı ve kötü şans. Bizim asıl bulmamız gereken Bay Trevelyan'ı öldürmek için nedeni olan biri. Polis, bunu 'dışarıdan gelen birinin,' bir hırsızın yapmadığından emin. Camlı kapı polisi yanıltmak için kırılmış."</p>

  <p>&nbsp;"Bütün bunları size polis mi anlattı?"</p>

  <p>&nbsp;Emily, "Öyle denebilir," diye yanıt verdi.</p>

  <p>&nbsp;"Öyle denebilir derken neyi kastediyorsunuz?"</p>

  <p>&nbsp;"Bunu bana oteldeki hizmetçi kız anlattı. Onun ablası da Polis Memuru Graves ile evli. Yani kız polisin ne düşündüğünü gayet iyi biliyor."</p>

  <p>&nbsp;Enderby, "Çok iyi," dedi. "Bu bir hırsızın işi değilmiş, öyleyse içeriden biri."</p>

  <p>&nbsp;"Kesinlikle," diyen Emily başını salladı. "Polis... Müfettiş Narracott'u kastediyorum, bence o işini çok iyi bilen biri. Bay Trevelyan'ın ölümünden kimlerin yararlanacağını araştırmakla işe başladı ve tabii kolaylıkla yarar sağlayacak kişi olarak da Jim'e ulaştı. Polisin araştırmalarını daha fazla sürdürmeye gerek duymayacağını sanıyorum, özellikle de el altında, nasıl diyelim, potansiyel bir suçlu varken. Bu yüzden iş bize düşüyor."</p>

  <p>&nbsp;Enderby, "Gerçek katili sizinle birlikte ortaya çıkarmamız ne muhteşem bir şey olurdu, değil mi?" diye haykırdı. "Daily Wire&rsquo;ın Cinayet Uzmanı! Beni böyle tanımlarlardı hiç kuşkusuz. Ama bu gerçek olamayacak kadar güzel, bir hayal," diye ekledi üzülerek. "Böyle şeylere ancak romanlarda rastlanır."</p>

  <p>&nbsp;Emily, "Hiç de değil," dedi. "Benim başıma hep böyle şeyler gelir."</p>

  <p>&nbsp;Enderby başını salladı ve yeniden, "Olağanüstü birisiniz!" dedi.</p>

  <p>&nbsp;Emily küçük bir not defteri çıkardı.</p>

  <p>&nbsp;"Şimdi şu konuyu düzgün, metodik bir şekilde ele alalım. Jim, küçük erkek kardeşi, kız kardeşi ve de Jennifer Teyze'si Bay Trevelyan'ın ölümünden eşit şekilde yararlanacaklar. Gerçi Sylvia -yani Jim'in kız kardeşi- bir sineği bile incitemeyecek bir tip ama kocasından her şey beklenir, adam tam anlamıyla ahlaksızın teki, sanatkâr geçinen kötü, hain bir adam. Sizin de bildiğiniz gibi tehlikeli, mide bulandırıcı, sürekli kadın peşinde koşan tiplerden. Büyük olasılıkla maddi açıdan da sıkıntıdadır. Gerçi miras yoluyla gelecek para tamamıyla Sylvia'nın olacak ama o adam böyle şeylere aldırmaz. Çok geçmeden mirası karısının elinden almanın yolunu bulur."</p>

  <p>&nbsp;Enderby, "Onun iğrenç bir yaratık olduğu anlaşılıyor," dedi.</p>

  <p>&nbsp;"Ah, evet. Küstah tavırlı, yakışıklı bir adam. Kadınlar onunla köşelere çekilerek seksten söz ediyorlar. Gerçek erkekler ise ondan nefret ediyorlar."</p>

  <p>&nbsp;Enderby de kendi defterine not aldı.</p>

  <p>&nbsp;"Öyleyse birinci zanlımız o. Adamın cuma günü ne yaptığını öğrenmemiz gerekiyor... bunu, bir cinayetle bağlantılı tanınmış bir yazarla röportaj yapma bahanesiyle kolaylıkla başarabilirim. Ne dersiniz?"</p>

  <p>&nbsp;Emily, "Olağanüstü," dedi. "Sonra Brian var. Jim'in küçük kardeşi. Avustralya'da olduğu sanılıyor. Ama buraya dönmüş de olabilir. Yani bazen insanlar haber vermeden böyle şeyler yaparlar."</p>

  <p>&nbsp;"Ona bir telgraf çekebiliriz."</p>

  <p>&nbsp;"Öyle yapacağız. Jennifer Teyze'nin bu işle bir ilgisi olduğunu sanmıyorum.</p>

  <p>&nbsp;Duyduğuma göre o olağanüstü bir kadınmış. Karakter sahibiymiş. Ama yine de buradan uzakta olmadığını dikkate almamız gerekiyor, o Exeter'deydi. Belki de ağabeyini görmeye geldi, adam belki taptığı kocası hakkında kötü şeyler söyledi ve belki o da dayanamayıp kızgınlıkla yerden kum torbasını kapıp ağabeyinin kafasına ndirdi."</p>

  <p>&nbsp;Enderby Kuşkuyla, "Gerçekten de böyle olabileceğini mi düşünüyorsunuz," diye sordu.</p>

  <p>&nbsp;"Hayır, pek sanmıyorum. Ama kim bilebilir ki. Sonra Trevelyan'ın uşağı var.</p>

  <p>&nbsp;Vasiyetnamede ona bırakılan para yalnızca 100 sterlin ama adam yine de sağlam birine benziyor. Neyse, uşaktan şüphelenmemize gerek yok sanırıyorum. Ama yine de böyle şeyler belli olmaz. Adamın karısı Bayan Belling'in kuzini. Three Crowns Oteli'nin sahibesi olan Bayan Belling'in. Otele döndüğümde başımı Bayan Belling'in omzuna dayayıp numaradan ağlayabilirim. O şefkatli bir anne, romantik bir kadına benziyor. Sanırım nişanlımın hapse atılacağını duyunca bana acıyacaktır, kim bilir belki bu arada işimize yarayacak bir şeyler de söyler. Ve sonra tabii Sittaford Malikânesi de var. Benim asıl tuhafıma giden ne, biliyor musunuz?"</p>

  <p>&nbsp;"Hayır. Ne?"</p>

  <p>&nbsp;"Onlar, Willettler. Kışın ortasında Bay Trevelyan'ın malikânesini eşyasıyla birlikte kiralayan anne kız. Bu çok tuhaf bir durum."</p>

  <p>&nbsp;Enderby başıyla onayladı.</p>

  <p>&nbsp;"Doğru. Çok acayip bu. Bu işin içinde bir iş olabilir, belki de bu Trevelyan'ın geçmişiyle ilgili bir durumdur."</p>

  <p>&nbsp;Ve ekledi. "Sonra o ruh çağırma olayı da çok tuhaf. Gazete için bu konuda bir yazı hazırlamayı düşünüyorum. Sir Oliver Lodge ve Sir Arthur Conan Doyle'un ve bazı aktrisler, halktan kişilerin de bu konudaki fikirlerini de alacağım.".</p>

  <p>&nbsp;"Hangi ruh çağırma olayı?"</p>

  <p>&nbsp;Enderby neşeyle olayı anlattı. Bir şekilde Emily'nin de cinayetle ilgili olup da duymadığı ya da öğrenmediği hiçbir şey kalmasın istiyordu.</p>

  <p>&nbsp;Sözlerini, "Tuhaf değil mi?" diye bitirdi. "Yani bütün bunlar insanı düşündürüyor.</p>

  <p>&nbsp;Belki de bunun içinde bir iş vardır. Hayatımda ilk defa böyle gerçek bir olayla karşılaşıyorum."</p>

  <p>&nbsp;Emily ürperdi. "Ben doğaüstü şeylerden nefret ederim. Ama yine de belki dediğiniz gibi bunun gerisinde de bir şey olup olmadığına bakmak gerek. Ama yine de bu... bu çok korkunç."</p>

  <p>&nbsp;"Bu ruh çağırma işleri de çok tuhaf değil mi? Madem ruh adamın öldürüldüğünü söylemiş, neden katilin adını da açıklamamış ki? Bu onun için çok kolay olurdu."</p>

  <p>&nbsp;Emily düşüncelerine dalmış bir halde mırıldandı. "Bana Sittaford'ta bir ipucu bulabilecekmişiz gibi geliyor."</p>

  <p>&nbsp;Enderby, "Evet," dedi. "Orayı iyice araştırmalıyız. Bir araba kiraladım. Yarım saat sonra yola çıkacağım. Benimle gelmeniz iyi olur."</p>

  <p>&nbsp;Emily, "Elbette geleceğim," diye yanıtladı. "Peki ya Bay Burnaby?"</p>

  <p>&nbsp;Enderby, "O yürüyerek gidiyor," dedi. "Resmi soruşturmadan hemen sonra yola çıktı. Bana sorarsanız, oraya kadar benimle birlikte gitmekten kurtulmak için yaptı bunu. Yoksa kimse bu erimiş karların arasında yürümekten hoşlanmaz."</p>

  <p>&nbsp;"Araba köye çıkabilecek mi?"</p>

  <p>&nbsp;"Ah, evet. Ama bu gün köye ilk kez bir araba erişebildi."</p>

  <p>&nbsp;Emily ayağa kalktı. "Three Crowns'a dönmenin zamanı geldi. Valizimi toplayıp Bayan Belling'in omzuna başımı dayayarak biraz ağlamayı deneyeceğim."</p>

  <p>&nbsp;Enderby şaşkınlık içinde, "Endişelenmeyin," dedi. "Siz her şeyi bana bırakın."</p>

  <p>&nbsp;Emily hemen o anda yalana başvurarak, "Ben de öyle yapacağım zaten," dedi.</p>

  <p>&nbsp;"İnsanın güvenebileceği birinin olması çok iyi bir şey."</p>

  <p>&nbsp;Emily Trefusis gerçekten çok becerikli bir genç kızdı.</p>

  <p><span class="t7">&nbsp;</span></p>
</body>
</html>
