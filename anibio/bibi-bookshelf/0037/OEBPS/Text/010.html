<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 7: Vasiyetname</title>
</head>

<body>
  <h1 class="h11">Bölüm 7: Vasiyetname</h1>

  <p>&nbsp;Emlakçı Williamsons'un ofisinde zeki, uyanık görünüşlü genç bir adam onları görünce ayağa kalkarak kapıda karşıladı.</p>

  <p>&nbsp;"Günaydın, Binbaşı Burnaby."</p>

  <p>&nbsp;"Günaydın."</p>

  <p>&nbsp;Genç adam havadan sudan söz edermiş gibi bir havada, "Ne korkunç bir olay," dedi.</p>

  <p>&nbsp;"Yıllardan beri Exhampton'da böyle bir şey olmadı."</p>

  <p>&nbsp;O kadar heyecanlı anlatıyordu ki, yaşlı adam korkudan yüzünü buruşturdu.</p>

  <p>&nbsp;"Bu Müfettiş Narracott," dedi.</p>

  <p>&nbsp;Genç adam belirgin bir heyecanla, "Ah! Evet," dedi.</p>

  <p>&nbsp;Müfettiş, "Sizin bana bazı konularda bilgi verebileceğinizi düşünüyorum," dedi.</p>

  <p>&nbsp;"Anladığıma göre Sittaford Malikânesi'nin kiraya verilmesini siz ayarlamışsınız."</p>

  <p>&nbsp;"Bayan Willett'e mi? Evet, öyle."</p>

  <p>&nbsp;"Bunun nasıl olduğunu bana bütün ayrıntılarıyla anlatır mısınız, lütfen? Bayan Willett buraya şahsen mi başvurdu? Yoksa mektupla mı?"</p>

  <p>&nbsp;"Mektup yazdı. Adresi... Durun bakayım..." Genç adam bir çekmeceyi çekerek, içinden bir dosya aldı. "Evet, Londra Carlton Otel."</p>

  <p>&nbsp;"Mektubunda özellikle Sittaford Malikânesi'nden söz ediyor muydu?"</p>

  <p>&nbsp;"Hayır, sadece kış için bir ev kiralamak istediğini, evin kesinlikle Dartmoor'da ve en az sekiz yatak odalı olması gerektiğini belirtiyordu. Tren istasyonuna ya da diğer kasabalara uzak olması önemli değildi."</p>

  <p>&nbsp;"Peki, Sittaford Malikânesi kiralık olarak kayıtlarınızda var mıydı?"</p>

  <p>&nbsp;"Hayır, yoktu. Fakat bu civarda Bayan Willett'in tüm isteklerine uygun olan bir orası vardı. Bayan Willett mektubunda kira olarak on iki guinea'ya kadar çıkabileceğini de yazmıştı. Bu koşullarda Albay Trevelyan'a mektup yazarak ona malikâneyi kiraya vermeyi düşünüp düşünmeyeceğini sormamın bir sakıncası olmayacağını düşündüm.</p>

  <p>&nbsp;Sonuçta kabul etti. Biz de formaliteleri hallettik."</p>

  <p>&nbsp;"Yani Bayan Willett malikâneyi görmeden mi kiraladı?"</p>

  <p>&nbsp;"Evet. Bunu kabul etti ve kontratı da imzaladı. Sonra bir gün buraya geldi, doğruca arabasıyla Sittaford'a gitti ve Albay Trevelyan'la görüşüp evi dolaştı, tabak çanak, yatak takımları filan gibi konuları onunla halletti."</p>

  <p>&nbsp;"Malikâneyi beğendi mi?"</p>

  <p>&nbsp;"Dönüşte buraya uğrayarak malikâneyi çok beğendiğini söyledi."</p>

  <p>&nbsp;Narracott, genç adamı dikkatle süzüyordu. "Peki, sizin bu konudaki düşünceniz neydi?"</p>

  <p>&nbsp;Genç adam omzunu silkti.</p>

  <p>&nbsp;"Emlak işinde insan hiçbir şeye şaşırmamayı öğreniyor."</p>

  <p>&nbsp;Bu felsefi açıklamanın ardından müfettiş, genç adama teşekkür etti ve oradan ayrıldılar.</p>

  <p>&nbsp;"Ah rica ederim, bir şey değil, yardımcı olabildiysem."</p>

  <p>&nbsp;Genç adam kibar bir şekilde müfettişle, Burnaby'i kapıya kadar geçirdi.</p>

  <p>&nbsp;Kirkwood&amp;Walters&rsquo;ın bürosu Burnaby'nin de dediği gibi emlakçının hemen yanı başındaydı. Oraya ulaştıklarında onlara avukat Bay Kirkwood'un henüz geldiği söylendi ve doğruca avukatın çalışma odasına götürdüler.</p>

  <p>&nbsp;Bay Kirkwood neşeli, iyi huylu görünen, oldukça yaşlı bir adamdı. Exhampton'un yerlisiydi ve gerek babası gerekse büyükbabası da aynı firmada çalışmışlardı.</p>

  <p>&nbsp;Üzgün bir ifadeyle ayağa kalkarak, Binbaşı Burnaby'nin elini sıktı.</p>

  <p>&nbsp;"Günaydın, Bay Burnaby," dedi. "Pek korkunç bir olay bu, çok korkunç. Zavallı Trevelyan."</p>

  <p>&nbsp;Merakla Narracott'a baktı. Binbaşı Burnaby, müfettişin geliş nedenini kısaca açıkladı.</p>

  <p>&nbsp;Avukat, "Soruşturmayı siz mi yönetiyorsunuz, Müfettiş Narracott?" diye sordu.</p>

  <p>&nbsp;"Evet, Bay Kirkwood. İncelemelerim çerçevesinde sizden bazı konularda bilgi almak istiyordum."</p>

  <p>&nbsp;Avukat, "Uygun olduğu takdirde," diye yanıt verdi. "Size her konuda yardımcı olmaktan mutluluk duyarım."</p>

  <p>&nbsp;"Konu Albay Trevelyan'ın vasiyetnamesi," dedi. "Anladığıma göre vasiyetname buradaymış."</p>

  <p>&nbsp;"Evet, öyle."</p>

  <p>&nbsp;"Bu bir süre önce yapıldı sanırım."</p>

  <p>&nbsp;"Evet, beş ya da altı yıl önce. Şu anda tarihi tam olarak anımsamam olanaksız."</p>

  <p>&nbsp;"Ah! Bay Kirkwood o vasiyetnamenin koşullarını öğrenmem gerekiyor hem de mümkün olduğu kadar çabuk. Bunun olayla çok önemli bir bağlantısı olabilir."</p>

  <p>&nbsp;Avukat, "Öyle mi?" dedi. "Öyle mi? Bu hiç aklıma gelmezdi, ama tabii siz işinizi benden çok daha iyi bilirsiniz, müfettiş. Neyse," Diğer adama baktı. "Bay Burnaby'le ben, vasiyetnamenin koşullarının yerine getirilmesiyle görevliyiz. Onun itirazı yoksa..." "Hiçbir itirazım yok."</p>

  <p>&nbsp;"O halde isteğinizi yerine getirmemem için hiçbir neden kalmıyor, müfettiş."</p>

  <p>&nbsp;Bay Kirkwood masasının üzerinde duran telefonun ahizesini kaldırarak bir şeyler söyledi. Aradan yalnızca birkaç dakika geçmişti ki sekreteri içeri girerek avukatın önüne mühürlü bir zarf bıraktı. Sekreter odadan çıktıktan sonra Bay Kirkwood zarfı aldı, bir kâğıt açıcıyla kenarını kesti. Zarftan çıkardığı önemli görünen bir belgeyi alarak hafifçe öksürdü, boğazını temizledi ve okumaya başladı.</p>

  <p>&nbsp;"Ben Devon Eyaleti, Sittaford Malikânesi'nde oturan Joseph Arthur Trevelyan.</p>

  <p>&nbsp;Bunun son ve geçerli vasiyetnamem olduğunu ve tarafımdan bin dokuz yüz yirmi altı yılı, ağustos ayının otuzunda düzenlenerek imzalandığını bildiriyorum.</p>

  <p>&nbsp;1. Sittaford Villaları'nda oturan John Edward Burnaby ve Exhamp-ton'dan Frederick Kirkwood bu vasiyetnamemin koşullarını uygulamak üzere vekil tayin edilmişlerdir.</p>

  <p>&nbsp;2. Bana uzun yıllar boyunca sadakatle hizmet eden Robert Henry Evans'a ölümüm sırasında yanımda çalışıyor olması, istifa ya da işten çıkarılma nedeniyle ihbar süresi içinde bulunmaması koşuluyla tüm veraset ve intikal vergileri ödendikten sonra net olarak 100 sterlin tahsis edilecektir.</p>

  <p>&nbsp;3. Yukarıda da adı geçen John Edward Burnaby'e dostluğumuzun, ona karşı duyduğum sevgi ve saygının bir göstergesi olarak, av hayvanlarının kafaları ve postlarından oluşan koleksiyonumun yanında oyun ve spor alanında kazandığım tüm kupa, ödülleri ve ölümüm anında hak etmiş olduğum tüm ödülleri bırakıyorum.</p>

  <p>&nbsp;4. Tüm mal varlığım ve kişisel servetim bu vasiyetnamede ya da ek bir vasiyetnamede aksine bir husus belirtilmemiş olmak kaydıyla vasiyetnamenin koşullarını yürütmekle görevlendirilmiş olan vekillerim Burnaby ve Kirkwood tarafından satılacak, alacaklarım tahsil edilecek ve tüm mal varlığım paraya çevrilecektir.</p>

  <p>&nbsp;5. Bu paradan, vekillerim tarafından satış, tahsilat ve bunun gibi işlemler için ortaya çıkan masraflar, ölümüm anında yapmam gereken ödemeler, ölüm, cenaze ve vasiyetname, olası bir ek vasiyetnameyle ilgili olarak ortaya çıkabilecek tüm masraf, vergi ve diğer tüm giderler karşılanacaktır.</p>

  <p>&nbsp;6. Vekillerim bu paranın geri kalanını ve o sıradaki yatırımlarımın tutarım belirleyecek ve bu meblağı dört eşit parçaya böleceklerdir.</p>

  <p>&nbsp;7. Bu paylaştırmanın ardından daha önce de belirtildiği şekilde vekillerim bu eşit parçalardan ya da eşit paylardan birini kız kardeşim Jennifer Gardner'a özgürce istediği şekilde kullanması için devredeceklerdir.</p>

  <p>&nbsp;Ve vekillerim kalan eşit üç parça ya da payı da merhum kız kardeşim Mary Pearson'un üç çocuğuna verilmesini sağlayacaklardır.</p>

  <p>&nbsp;Tanıkların huzurunda ben, Arthur Trevelyan aşağıdaki imzamla, bu vasiyetnameyi kendi özgür irademle aşağıda belirtilen</p>

  <p>&nbsp;Yukarıda adları vekil olarak belirtilen biz tanıklar da, bu vasiyetnamenin aynı zamanda, her üçümüzün huzurunda ve gün ve yılda düzenlediğimi, imzaladığımı beyan ederim.tanıklığı altında vasiyet sahibinin son vasiyeti olarak kendi istek ve iradesiyle imzalandığına tanıklık ederiz."</p>

  <p>&nbsp;Avukat, vasiyetnameyi Müfettiş Narracott'a uzattı. "Ayrıca bunu tanık olarak iki kâtibim de imzaladı." Müfettiş belgeye düşünceli bir tavırla göz gezdirdi. "Ölmüş</p>

  <p>&nbsp;olan kız kardeş Mary Pearson," dedi. "Bay Kirkwood, bana Bayan Pearson hakkında biraz bilgi verebilir misiniz?"</p>

  <p>&nbsp;"Hakkında çok az bilgim var. Sanırım on yıl kadar önce öldü. Borsacı olan kocası da ondan önce ölmüştü. Bildiğim kadarıyla Bayan Pearson buraya, Albay Trevelyan'ı görmeye hiç gelmedi."</p>

  <p>&nbsp;"Pearson," dedi müfettiş yeniden ve ekledi. "Bir şey daha var. Burada Albay Trevelyan'ın servetinin tutarı açıklanmamış. Siz bu servetin tutarının ne kadar olabileceğini biliyorsunuz değil mi?"</p>

  <p>&nbsp;Bay Kirkwood çok basit bir soruyu çok zormuş gibi yanıtlamaktan zevk alan tüm avukatlar gibi bir tavırla, "Bunu kesin olarak söylemek çok zor," dedi. "Bu nakdi ve gayri nakdi varlıklardan oluşan bir servet. Albay Trevelyan'ın Sittaford Malikânesi'nin dışında Plymouth yakınında da mülkleri vardı. Ayrıca zaman zaman değerleri büyük oranda dalgalanan yatırımları da."</p>

  <p>&nbsp;Müfettiş, "Ben yalnızca yaklaşık bir değer istiyordum," dedi. "Ben bir şey söylemek konusunda kendimi yeterli..." "Kabaca bir değer. Örneğin iki yüz bin sterlin olabilir miydi?" "İki yüz bin sterlin mi? Aman ne yapıyorsunuz? Albay Trevelyan'ın serveti en az bunun dört katıydı. Sekiz yüz... dokuz yüz bin sterlin daha yakın bir tahmin olur."</p>

  <p>&nbsp;Burnaby, "Size Trevelyan'ın zengin olduğunu söylemiştim," diye mırıldandı.</p>

  <p>&nbsp;Müfettiş Narracott ayağa kalktı.</p>

  <p>&nbsp;"Verdiğiniz bilgiler için çok teşekkür ederim, Bay Kirkwood."</p>

  <p>&nbsp;"Umarım bu bilgiler size yardımcı olmuştur?"</p>

  <p>&nbsp;Avukat meraktan kıvranıyordu, ama Müfettiş Narracott hiçbir şekilde onun bu merakını tatmin etmeyi düşünmüyordu.</p>

  <p>&nbsp;"Ah, evet... böyle bir olayda her şeyi hesaba katmamız gerekir," dedi kayıtsızlıkla."</p>

  <p>&nbsp;Bu arada sizde Jennifer Gardner ve Pearson ailesinin adresleri var mıydı?"</p>

  <p>&nbsp;"Pearson ailesi konusunda hiçbir bilgim yok. Bayan Gardner'ın adresi ise Laurels Villası, Waldon Sokağı, Exeter."</p>

  <p>&nbsp;Müfettiş adresi defterine not etti.</p>

  <p>&nbsp;"İşe bununla başlayabiliriz. Bayan Pearson'un kaç çocuğu olduğuna ilişkin bilginiz var mıydı?"</p>

  <p>&nbsp;"Üç. İki kız ve bir erkek sanırım ya da iki erkek bir kız pek anımsayamıyorum."</p>

  <p>&nbsp;Müfettiş başını sallayarak not defterini cebine soktu. Avukata yeniden teşekkür ettikten sonra, Burnaby ile birlikte bürodan çıktılar.</p>

  <p>&nbsp;Sokakta Narracott birdenbire Burnaby'e döndü.</p>

  <p>&nbsp;"Ve şimdi, bayım, şu beşi yirmi beş geçe meselesinin içyüzünü öğreneceğiz," dedi.</p>

  <p>&nbsp;Burnaby'nin yüzü öfkeyle kızardı.</p>

  <p>&nbsp;"Size daha önce de söyledim..."</p>

  <p>&nbsp;"Bu benim için yeterli değil. Siz, bildiğiniz bazı şeyleri kendinize saklıyorsunuz, yaptığınız bu Binbaşı Burnaby. Dr. Warren'a o belirli saati söylemenizin bir nedeni vardı ve benim de bunun ne olabileceğine ilişkin bir tahminim olabilir."</p>

  <p>&nbsp;Burnaby iyice kızmıştı.</p>

  <p>&nbsp;"Madem biliyorsunuz, neden bana soruyorsunuz?"</p>

  <p>&nbsp;"O saatte birinin Albay Trevelyan'la buluşacağını biliyordunuz, haklıyım, değil mi?"</p>

  <p>&nbsp;Burnaby şaşkınlık içinde müfettişe baktı.</p>

  <p>&nbsp;"Öyle bir şey değil," dedi. "Öyle bir şey yok!"</p>

  <p>&nbsp;"Dikkatli olun, Binbaşı Burnaby. Peki ya Bay Jim Pearson? Bu konuda ne diyeceksiniz?"</p>

  <p>&nbsp;"Jim Pearson mu? O da kim? Yani Trevelyan'ın yeğenlerinden birini mi kastediyorsunuz?"</p>

  <p>&nbsp;"Onun albayın yeğeni olduğunu sanıyorum. Onun James adında bir yeğeni vardı, değil mi?"</p>

  <p>&nbsp;"En ufak bir fikrim yok. Trevelyan'ın yeğenleri olduğunu biliyordum, ama adlarının ne olduğu konusunda en ufak bir fikrim bile yok."</p>

  <p>&nbsp;"Bu genç adam dün gece Three Crowns otelindeydi. Onunla tanıştınız herhalde?"</p>

  <p>&nbsp;"Tanıdığım kimse yoktu," diye homurdandı Burnaby. "Zaten tanıyamazdım da, çünkü Trevelyan'ın yeğenlerini şimdiye dek hiç görmedim."</p>

  <p>&nbsp;"Ama albayın dün akşamüzeri yeğenlerinden biriyle randevusu olduğunu biliyordunuz."</p>

  <p>&nbsp;"Burnaby, "Bilmiyordum!" diye kükredi.</p>

  <p>&nbsp;Yoldan geçen birkaç kişi dönerek ona baktılar.</p>

  <p>&nbsp;Burnaby, "Lanet olsun! Neden gerçeği kabullenmiyorsunuz ki?" diye bağırdı. "Benim randevudan filan haberim yoktu. Trevelyan'in yeğenlerini de tanımıyordum. Onlar Timbuktu'da yaşasalardı, haklarında ancak bu kadar az bilgi sahibi olabilirdim!"</p>

  <p>&nbsp;Narracott biraz şaşırmıştı. Burnaby'nin bu öfkeli çıkışı doğruyu söylediğini açıkça gösteriyordu.</p>

  <p>&nbsp;"O halde bu beşi yirmi beş geçe konusu ne?"</p>

  <p>&nbsp;"Ah! Neyse... sanırım bunu size anlatsam daha iyi olacak." Burnaby sıkıntıyla utanarak öksürdü. "Bakın... bütün bunlar aslında bir saçmalıktan başka bir şey değil. Aptallık! Aklı başında hiçbir insan öyle saçma şeylere inanmaz?"</p>

  <p>&nbsp;Narracott'un şaşkınlığı giderek artıyordu.</p>

  <p>&nbsp;Burnaby'nin utanç ve sıkıntısı da aynı şekilde her geçen dakika biraz daha artıyordu.</p>

  <p>&nbsp;"Böyle şeyleri bilirsiniz, müfettiş. İnsan bazen ev sahibesini kırmamak için bu tip şeylere katılmak zorunda kalır. Ama tabii ben asla bunun ciddi bir şey olabileceğini düşünmedim."</p>

  <p>&nbsp;"Neyin Binbaşı Burnaby?"</p>

  <p>&nbsp;"Ruh çağırmanın."</p>

  <p>&nbsp;"Ruh çağırmak mı?"</p>

  <p>&nbsp;Narracott böyle bir yanıtı hiç beklemiyordu. Burnaby olanları anlatmaya başladı... duraklayarak... sık sık böyle şeylere inanmadığını tekrarlayarak. Bir akşam önce olanları ve ruhun sözde kendisine iletilmiş gibi görünen mesajını açıkladı.</p>

  <p>&nbsp;"Yani, Binbaşı Burnaby masa, Albay Trevelyan'ın adını yazdı ve size onun öldüğünü mü söyledi? Bir cinayete kurban gittiğini?"</p>

  <p>&nbsp;Burnaby alnını sildi.</p>

  <p>&nbsp;"Evet, öyle oldu. Ben buna inanmadım tabii. Asla inanmadım." Çok utanmış görünüyordu. "Ama... cuma gecesiydi. Her şeye rağmen gelip Trevelyan'ın iyi olduğunu kendi gözlerimle görmeye karar verdim."</p>

  <p>&nbsp;Müfettiş kar yığınları ve tipi beklentisinde altı kilometrelik yürüyüşün oldukça çetin geçmiş olabileceğini ve her ne kadar Burnaby inkâr ediyor olsa da ruhun verdiği haberin onu derinden etkilemiş olduğunun farkındaydı. Burnaby'nin durumunu kafasında değerlendirdi. Tuhaf bir olaydı bu. Çok tuhaf. İnsanın kolay kolay açıklayamayacağı bir olay! Her şeye rağmen bu ruh çağırma işinin içinde bir iş olmalıydı. Bu onun karşılaştığı ilk metafizik kaynaklı olaydı.</p>

  <p>&nbsp;Aslında bu gerçekten de inanılmaz bir durumdu ve her ne kadar Burnaby'nin içinde bulunduğu durumu da açıklıyor olsa da anladığı kadarıyla bunun doğrudan cinayetle bir ilişkisi de olamazdı. Onun işi gerçek dünyaylaydı, ruhlar âlemiyle değil.</p>

  <p>&nbsp;&ldquo;Benim işim katili bulmak.</p>

  <p>&nbsp;Ve bunun için ruhlar âleminin rehberliğine de ihtiyacım yok.&rdquo;</p>

  <p>&nbsp;</p>

  <p>&nbsp;</p>

  <p><span class="t7">&nbsp;</span></p>
</body>
</html>
