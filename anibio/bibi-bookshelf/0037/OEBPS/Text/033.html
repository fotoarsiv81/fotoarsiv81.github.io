<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 30: Emily Açıklıyor</title>
</head>

<body>
  <h1 class="h11">Bölüm 30: Emily Açıklıyor</h1>

  <p>&nbsp;&nbsp;Konuşamayacak kadar şaşırmış olan grup Emily Trefusis'in etrafını sardı. Bu arada müfettiş Narracott, Burnaby'i alıp gitmişti.</p>

  <p>&nbsp;Kendisini ilk toplayan Charles Enderby oldu. "Allah aşkına, şu işi anlat, Emily.</p>

  <p>&nbsp;Hemen telgraf çekmem gerekiyor! Her dakika önemli..."</p>

  <p>&nbsp;"Albay Trevelyan'ı Binbaşı Burnaby öldürdü."</p>

  <p>&nbsp;"Evet, Narracot'un onu tutukladığını gördüm. Ben müfettişin aklı başında biri olduğunu sanıyordum, birdenbire çıldırmış olamaz değil mi? Ama Burnaby, Trevelyan'ı nasıl öldürmüş olabilir ki? Bu mümkün mü? Trevelyan beşi yirmi beş geçe öldürüldü..."</p>

  <p>&nbsp;"Yanlış. O beşi yirmi beş geçe değil, altıya çeyrek kala öldürüldü.</p>

  <p>&nbsp;"Ama yine de..."</p>

  <p>&nbsp;"Biliyorum. Zaten ne kadar düşünürsen düşün bunu tahmin etmen de olanaksızdı.</p>

  <p>&nbsp;Kayaklar -bunun açıklaması bu- kayaklar."</p>

  <p>&nbsp;Herkes hep bir ağızdan yineledi. "Kayaklar mı?"</p>

  <p>&nbsp;Emily başını salladı. "Evet. Burnaby bu ruh çağırma olayını özellikle ayarladı. Bu bizim düşündüğümüz gibi bir kaza veya farkına vanlmadan yapılan bir şey değildi, Charles. Peşinen reddettiğimiz ikinci olasılıktı söz konusu olan: Masanın bilinçli olarak sarsılmış olması. Burnaby çok geçmeden kar yağacağını biliyordu. Böylece bütün izler örtülecek kesinlikle güven altında olacaktı. Herkeste Trevelyan'ın ölmüş olduğu izlenimini yarattı. Buradakiler iyice heyecanlandılar. Sonra da çok sarsılmış gibi rol yaparak Exhampton'a gitmekte ısrar etti."</p>

  <p>&nbsp;"Evine dönerek kayaklarını taktı (Bunlar da diğer bir sürü eşyasıyla birlikte bahçedeki küçük kulübede duruyorlardı.) ve yola çıktı. Burnaby usta bir kayakçıydı Exhampton'a kadar da zaten hep yamaç aşağıya inmek gerekiyor... kayak için ideal bir alan. Dolayısıyla yol ancak on dakika kadar sürdü."</p>

  <p>&nbsp;"Burnaby eve erişince camlı kapıya vurdu. Hiçbir şeyden kuşkulanmayan Trevelyan onu içeri aldı. Sonra ona arkasını dönünce de Burnaby bu fırsattan yararlandı, kum torbasını aldığı gibi kafasına vurup Trevelyan'ı öldürdü. Ihh! Bunu düşündükçe fena oluyorum."</p>

  <p>&nbsp;Titredi.</p>

  <p>&nbsp;"Her şey çok kolay olmuştu. Burnaby'nin bol bol zamanı vardı. Kayaklarını silip temizledi ve bunları yemek odasındaki dolaba koydu. Oradaki eşyaların arasını karıştırdı. Sonra da sanırım kapının camını kırdı. Tüm çekmeceleri açtı ve karıştırdı, amacı eve bir hırsız girdiği izlenimi yaratmaktı."</p>

  <p>&nbsp;"Sonra sekize doğru artık tek yapması gereken, yeniden yukarıdaki yola çıkmak ve sanki Sittaford'tan oraya kadar yürümüş gibi oflaya puflaya, soluk soluğa Exhampton'a girmekti. Herhangi bir kimse kayaklardan kuşkulanmadığı sürece güvende olacaktı. Doktor nasıl olsa Trevelyan'ın en az iki saat önce ölmüş olduğunu söyleyecekti. Dediğim gibi kayaklar akla gelmediği sürece, kimse Burnaby'den kuşkulanmayacaktı, çünkü çok sağlam kanıtları vardı."</p>

  <p>&nbsp;"Ama onlar eski arkadaştılar," dedi Rycroft. "Onlar -Burnaby'le Trevelyan- her zaman çok iyi dost olmuşlardı. İnanılır gibi değil bu."</p>

  <p>&nbsp;Emily, "Biliyorum," diye yanıtladı. "Ben de öyle düşünüyordum. Bir neden göremiyordum. Düşündüm, düşündüm, konuyu enine boyuna irdeledim ve sonunda Müfettiş Narracott ve Bay Duke'a başvurmak zorunda kaldım."</p>

  <p>&nbsp;Bir an susarak sakin sakin orada durmakta olan Bay Duke'a baktı.</p>

  <p>&nbsp;"Onlara anlatabilir miyim?" diye sordu.</p>

  <p>&nbsp;Bay Duke gülümsedi. "Nasıl isterseniz, Miss Trefusis."</p>

  <p>&nbsp;"Neyse... hayır, belki söylememi istemezsiniz. Ne diyordum? Onlarla konuştum ve her şey aydınlandı. Charles bilmem anımsıyor musun, Evans bize Bay Trevelyan'ın bulmacaların yanıtlarını onun adıyla gönderdiğinden söz etmişti. Trevelyan, Sittaford Malikânesi'nin adres olarak fazla itibarlı görüneceğini düşünüyordu.</p>

  <p>&nbsp;Neyse, Trevelyan senin Burnaby'e beş bin sterlinlik ödülü teslim ettiğin futbol yarışmasında da aynı şeyi yapmıştı. Aslında bu Trevelyan'ın çözümüydü ve Burnaby'nin adına yollamıştı. Sittaford villaları No. 1 gibi bir adresin çok daha olumlu bir etki uyandıracağı kanısındaydı. Evet, neler olduğunu anlıyorsun değil mi?</p>

  <p>&nbsp;Cuma sabahı Binbaşı Burnaby beş bin sterlin kazandığını belirten zarfı aldı. (bu arada aslında bundan kuşkulanmış olmamız gerekirdi. Sana mektubun asla eline geçmediğini söylemişti... Cuma sabahı kötü hava koşulları nedeniyle posta dağıtımı yapılmadığından bahsetmişti. Bu yalandı. Cuma sabahı yol açıktı, hemen ardından da kapanmıştı. Son posta dağıtımı cuma sabahı yapılmıştı.) Neyse, nerede kalmıştım? Ah!... evet, Binbaşı Burnaby mektubu aldı. Bu beş bin sterlini istiyordu... buna fazlasıyla ihtiyacı vardı. Çok kötü bazı hisselere büyük para yatırmış, zarar etmiş ve çok fazla para kaybetmişti.</p>

  <p>&nbsp;"Sanırım bu fikir de aklına birden geldi. Belki o akşam tipi olacağını, karın yeniden başlayacağını anladı. Trevelyan öldüğü takdirde... bu para onun olacaktı ve kimse de bundan kuşkulanmayacaktı."</p>

  <p>&nbsp;"İnanılır gibi değil!" Rycroft mırıldandı. "Çok şaşırtıcı! Peki, ama yavrum siz bütün bunlan nasıl öğrendiniz? Doğru ipucuna nasıl ulaştınız?"</p>

  <p>&nbsp;Emily yanıt olarak Bayan Belling'in mektubunu ve bacada botları bulmasını anlattı.</p>

  <p>&nbsp;"Onlara bakarken durumu sezdim. Bakın, bunlar kayak ayakkabılarıydı ve elbette bana kayakların da olması gerektiğini anımsattılar. Acaba, dedim ve telaşla aşağıya koşup dolabı açtım. Gerçekten de orada iki çift kayak vardı. Bunlardan biri diğerinden daha uzundu. Ve bulduğum botlar uzun kayaklara uyuyor, ama diğerine uymuyordu. Kısa olanın bağları daha küçük botlara göre ayarlanmıştı. Kısa kayakların başka birine ait oldukları kesindi."</p>

  <p>&nbsp;Rycroft bir sanatçı beğenmezliğiyle, "Kayaklrın başka yere saklamalıydı," dedi.</p>

  <p>&nbsp;"Hayır, hayır," dedi Emily. "Onları başka nereye saklayabilirdi ki? Aslında Burnaby'nin yer seçimi doğruydu. Bir iki gün içinde bütün o eşyalar depoya kaldırılacaktı. Bu arada da polisi Trevelyan'ın bir çift mi, yoksa iki çift mi kayağı olduğu konusu hiç ilgilendirmeyecekti."</p>

  <p>&nbsp;"Peki, botları neden sakladı?"</p>

  <p>&nbsp;Emily, "Sanırım," dedi. "Polisin benim yaptığımı yapmasından korkuyordu. Kayak botları onların aklına da kayakları getirebilirdi ve bu botların kayaklardan birine uymadığını anlayabilirlerdi. Bu yüzden onları bacaya sakladı. Aslında hataydı bu. Çünkü sonuçta Evans ayakkabıların kaybolduğunu fark etti. Ve ben de bunu duyup üzerine gittim."</p>

  <p>&nbsp;Brian Pearson hırsla sordu.</p>

  <p>&nbsp;"Gerçekten de cinayeti Jim'in üstüne yıkmayı mı istemişti?"</p>

  <p>&nbsp;"Ah hayır, hayır. Her zaman olduğu gibi buna Jim'in kötü şansı neden oldu. Zaval ı, çok aptal ve şanssız o."</p>

  <p>&nbsp;"O artık temize çıktı," dedi Charles. "Onun için endişelenmene gerek kalmadı Emily. Bana her şeyi anlattın mı? Eğer öyleyse hemen postaneye koşmak istiyorum. İzninizle, bayanlar, baylar, herkes!"</p>

  <p>&nbsp;Odadan dışarı fırladı.</p>

  <p>&nbsp;Emily, "Civa gibi," dedi.</p>

  <p>&nbsp;Bay Duke boğuk sesiyle, "Aslında asıl civa gibi olan sizsiniz, Miss Trefusis," dedi.</p>

  <p>&nbsp;Ronnie hayranlıkla, "Öyle," diye mırıldandı.</p>

  <p>&nbsp;Emily birden, "Ah Tanrım!" diyerek kendini bir koltuğa attı.</p>

  <p>&nbsp;Ronnie, "Sizin ihtiyacınız olan biraz canlanmak," dedi. "Bir kokteyle ne dersiniz?"</p>

  <p>&nbsp;Emily başını salladı. "Hayır."</p>

  <p>&nbsp;İhtimam gösterme sırası Rycroft'taydı. Endişeyle, "Biraz konyak?" diye önerdi.</p>

  <p>&nbsp;Violet, "Bir fincan çay," dedi.</p>

  <p>&nbsp;Emily, "Yüzümü pudralamak isterdim," diye mırıldandı. "Ama pudriyerimi arabada bıraktım. Heyecandan burnumun parladığından eminim."</p>

  <p>&nbsp;Violet, genç kızın sinirlerini yatıştırmak için onu yukarıya götürdü.</p>

  <p>&nbsp;Emily, burnunu iyice pudraladıktan sonra, "Hah, şöyle," dedi. "Çok iyi bir pudra bu.</p>

  <p>&nbsp;Kendimi şimdi çok daha iyi hissediyorum. Rujunuz da var mıydı? Artık insana benzediğimden eminim."</p>

  <p>&nbsp;Violet, "Harikasınız," diyerek gülümsedi. "Çok da cesursunuz."</p>

  <p>&nbsp;"Aslında hiç de değil," dedi Emily. "Hepsi kamuflaj, aslında içten içe jöle gibi tir tir titriyordum. Üstelik kendimi çok da kötü hissediyordum. Midem bulanıyor, başım dönüyordu."</p>

  <p>&nbsp;Violet başını sallayarak, "Biliyorum," dedi. "Ben de aynı şeyi hissediyordum. Son günlerde... bildiğiniz gibi Brian yüzünden çok endişeleniyordum. Tabii onu, Bay Trevelyan'ı öldürmekle suçlayarak asamazlardı. Ama bu sürede içinde nerede olduğunu açıklamak durumunda kaldığı takdirde babamın kaçmasını Brian'ın ayarlamış olduğunu öğrenmeleri pek uzun sürmeyecekti."</p>

  <p>&nbsp;Emily, "Anlayamadım, neden bahsediyorsunuz?" diye sordu.</p>

  <p>&nbsp;"Kaçan o mahkûm benim babamdı. Buraya gelmemizin nedeni de bu zaten. Annem ve ben. Zavallı babacığım... o hep... zaman zaman tuhaflaşırdı. Böyle zamanlarda da korkunç şeyler yapardı. Brian'la Avustralya'dan bindiğimiz gemide karşılaştık. O ve ben... şey... o ve... ben..."</p>

  <p>&nbsp;Emily, ona yardıma çalıştı. "Anlıyorum. Tabii."</p>

  <p>&nbsp;"Ona her şeyi anlattım ve birlikte bir plan yaptık. Brian harikaydı. Büyük bir şans eseri çok bol paramız vardı, tüm planları ise Brian yaptı. Aslında plan kusursuzdu.</p>

  <p>&nbsp;Biliyorsunuz, Princetown'dan kaçmak çok zor, ama Brian bunu ayarladı. Gerçekten de bu bir mucizeydi. Plana göre babam hapisten kaçtıktan sonra doğruca kırlık alanı aşacak ve Peri Mağarası'na saklanacaktı. Sonradan da o ve Brian, tuttuğumuz yeni uşaklar olarak burada rollerini oynayacaklardı. Çok önceden buraya geldiğimiz için bizden kimse kuşkulanmayacaktı.</p>

  <p>&nbsp;Bize burayı öneren Brian oldu. Albay Trevelyan'a malikâneyi kiralamak için bol para teklif etmemizi de o söyledi."</p>

  <p>&nbsp;"Çok üzgünüm," diye mırıldandı Emily. "Bütün planlarınız ters gittiği için yani..."</p>

  <p>&nbsp;Violet, "Bu annemi mahvetti," dedi. "Bence Brian kusursuz bir insan. Herkes bir mahkûmun kızıyla evlenmeyi göze alamaz. Aslında sanırım bu babamın hatası da değil, yaklaşık on beş yıl kadar önce attan düşmüş ve at başına müthiş bir tekme atmış. O günden sonra babam çok tuhaflaştı. Brian, 'İyi bir avukat onu kurtarabilirdi,' diyor. Ama neyse, artık benden söz etmeyelim."</p>

  <p>&nbsp;"Bir şey yapılamaz mı?"</p>

  <p>&nbsp;Violet başını salladı.</p>

  <p>&nbsp;"Babam çok hasta... O korkunç soğukta kırlarda açıkta kaldığı için. Zatürreeye yakalandı. Aslında bu elimde değil, ama ölümün onun için daha iyi olacağını hissediyorum. Belki bunlar korkunç sözler ama siz ne demek istediğimi anladınız sanırım."</p>

  <p>&nbsp;"Zavallı Violet," dedi Emily. "Bu gerçekten berbat bir durum."</p>

  <p>&nbsp;Violet yavaşça, "Neyse ki Brian var," diye fısıldadı. "Siz de..."</p>

  <p>&nbsp;Utanarak sözlerine ara verdi.</p>

  <p>&nbsp;Emily düşünceli bir şekilde mırıldandı. "Evet... Sorun da bu ya..."</p>

  <p><span class="t7">&nbsp;</span></p>
</body>
</html>
