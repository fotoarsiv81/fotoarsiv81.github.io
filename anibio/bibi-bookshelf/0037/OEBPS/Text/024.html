<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 21: Konuşmalar</title>
</head>

<body>
  <h1 class="h11">Bölüm 21: Konuşmalar</h1>

  <p>&nbsp;Yalnız kalan Charles Enderby tembellik etmedi. Sittaford köyündeki yaşam hakkında kapsamlı bilgi almak için öncelikle Bayan Curtis'e başvurmak gerekiyordu. Bu bir yangın musluğunu açıp suyu serbest bırakmak gibi bir şeydi. Bayan Curtis'in anektodlar, anılar, söylentiler, kuşkular, tahminler ve en ince ayrıntılardan oluşan sözcükler selini dikkatle dinleyip istenilen bilgilere ulaşmak samanı çöpten ayırmaktan farksızdı. Sonra bir isimden bahsetti -Albay Wyatt-ve aynı anda sel suları bu yöne doğru akmaya başladı, onun tropikal yörelere merakı, görgüsüzlüğü, komşularıyla kavgalaı, özellikle genç, kişilikli bayanlara karşı zaman zaman cana yakın ve zarif davranışları, kısacası onun hakkındaki her şeyi kısa bir süre içinde öğreniverdi. Ayrıca Hintli uşağını, şaşmaz yemek saatlerini ve uyguladığı özel diyeti de. Bay Rycroft'un hakkında ise kütüphanesini, saç toniklerini, düzen ve dakiklik konusundaki tartışmasız ısrarını, diğer insanların neler yaptıklarını aşırı bir merakla izlemesi, son günlerde bazı eski değerli kişisel mal varlıklarını sattığını, kuşlara karşı olan açıklanamaz ilgisini ve Bayan Willett'in ona özel bir ilgi gösterdiğini öğrendi. Miss Percehouse hakkında ise kadının konuşkanlığından, yeğenini sürekli azarladığından ve bazı yeğenlerinin Londra'da gay yaşamı sürdürdüğüne ilişkin dedikodulardan bahsedildiğini açıkladı. Ve yine Binbaşı Burnaby ile Albay Trevelyan'ın yakın dost olduklarını, geçmişte kalan anılarını paylaşmaktan ve satrançtan hoşlandıklarını öğrendi. Ve tabii Willettler hakkında da birçok şey, Bay Ronnie Garfield&rsquo;ın Miss Violet Willett'e aşırı ilgi gösterdiğini, kızın da yüz veriyor gibi görünse de aslında onu istemediğini dinledi. Bay Curtis'e göre kız zaman zaman kırlarda gizemli yürüyüşlere çıkıyordu. Hatta onu kırlarda yabancı genç bir adamla gören bile olmuştu. Bayan Curtis'in tahminine göre onların bu ıssız yöreye gelmelerinin asıl nedeni de hiç kuşkusuz buydu. Annesi kızı "genç bir kıza yakışır şekilde davranması ve bu ilişkiyi unutması" için buraya getirmişti. Ama genç kızlar -bir leydinin düşünebileceğinde çok daha kurnaz- olabiliyorlardı. Bay Duke hakkında ise şaşılacak, kuşku uyandıracak kadar az bilgisi vardı Bayan Curtis'in. Adam buraya yakın zamanda taşınmıştı ve adamın tek ilgi alanı bahçe işleri gibi görünüyordu.</p>

  <p>&nbsp;Bayan Curtis'in açıklamalarından başı dönen Charles Enderby saat üç buçuk dolaylarında kendisini biraz dolaşmak üzere dışarı attı. Genç gazetecinin niyeti Miss Percehouse'un yeğeniyle daha yakın dost olmaya çalışmaktı. Miss</p>

  <p>&nbsp;Percehouse'un villasının çevresinde amaçsızca dolaşmaktan bir sonuç alamadı, ama neyse ki şansı yardım etti ve tam Sittaford Malikânesi'nin önünde Ronnie'yle karşılaştı. Willettlerin genç adamı pek de dostça karşılamamış oldukları Ronnie'nin yüzündeki üzgün ifadeden anlaşılıyordu.</p>

  <p>&nbsp;Charles, "Merhaba," dedi. "Burası Bay Trevelyan'ın malikânesi, değil mi?"</p>

  <p>&nbsp;Ronnie başını salladı. "Evet."</p>

  <p>&nbsp;"Bu sabah etrafta dolaşıp birkaç fotoğraf çekmeyi umuyordum," dedi. "Şey yani gazetem için. Ama maalesef hava fotoğraf çekmeye hiç uygun değil."</p>

  <p>&nbsp;Ronnie bu açıklamayı üzerinde fazla düşünmeden olduğu gibi kabullendi, halbuki biraz düşünse fotoğraf çekmek yalnızca güneşli günlerde mümkün olsa, her gün yayınlanan gazetelerde çok az resim olması gerektiğini anlayacaktı.</p>

  <p>&nbsp;"Sizinki çok ilginç bir iş olmalı," dedi Ronnie.</p>

  <p>&nbsp;"Çok yorucu," dedi Charles başkasının işine asla hayranlık duymamış biri olmanın rahatlığıyla. Omzunun üzerinden Sittaford'a baktı. "Sanırım burası oldukça kasvetli bir yer."</p>

  <p>&nbsp;"Willettler buraya taşmana kadar en ufak bir değişiklik olmadı burada," dedi Ronnie.</p>

  <p>&nbsp;"Geçen yıl da aynı zamanlarda buradaydım, inanın siz de benim yerimde olsanız buranın o eski yer olduğuna inanamazdınız. Willettler buraya ne yaptılar, bunu hiç bilemiyorum. Eşyaların yerlerini biraz değiştirdiler sanırım, sonra farklı perdeler filan. İnanın onların buraya gelmiş olmaları benim açımdan bir mucize."</p>

  <p>&nbsp;"Sanırım burada yaşamak pek hoş bir şey olmasa gerek," dedi Charles.</p>

  <p>&nbsp;"Hoş mu? Eğer burada on beş gün yaşamak zorunda kalsam aklımı kaçırırdım.</p>

  <p>&nbsp;Halam burada yaşamaya nasıl katlanabiliyor anlamıyorum. Onun kedilerini gördünüz, değil mi? Bu sabah onlardan birinin tüylerini taramam gerekiyordu, şuna bakın beni nasıl tırmaladı." Tırmık izlerini göstermek için kolunu uzattı.</p>

  <p>&nbsp;"Ne şanssızlık."</p>

  <p>&nbsp;"Gerçekten öyle. Neyse, buralarda dedektiflik mi yapıyorsunuz? Eğer öyleyse, size yardımcı olabilir miyim? Sherlock Holmes 'un Watson'u ya da öyle bir şey işte?"</p>

  <p>&nbsp;"Acaba malikânede bir ipucu var mı?" diye sordu Charles kayıtsızca. "Yani Bay Trevelyan burada kişisel eşyalarını bırakmış olabilir mi?"</p>

  <p>&nbsp;"Sanmıyorum. Halam, onun her şeyini toplayıp gittiğini söyledi. Fil tırnaklarını, hipopotam dişlerini ve av malzemelerini, tüfeklerini..."</p>

  <p>&nbsp;Charles, "Yani geri dönmeyi hiç düşünmüyormuş gibi mi?" diye sordu.</p>

  <p>&nbsp;"Şey... bu da bir fikir. Ama ben bunun intihar olduğunu düşünmüyorum. Ya siz?"</p>

  <p>&nbsp;"Kendi kafasının arkasına bir kum torbası vurarak intihar edebilecek biri intihar dünyasında bir yıldız olabilirdi."</p>

  <p>&nbsp;"Evet, ben de bu olasılığın mümkün olamayacağım düşündüm. Ama yine de bir önsezisi varmış gibi görünüyor." Ronnie'nin yüzü birden aydınlandı. "Bakın şuna ne dersiniz? Belki de peşinde, onu izleyen düşmanları vardı, onların geldiklerini haber aldı, böylece kaçıp izini kaybettirdi ve anlaşıldığına göre eşyalarını da Willettlere emanet edemedi."</p>

  <p>&nbsp;"Doğrusunu isterseniz Willettlerde de bir tuhaflık var."</p>

  <p>&nbsp;"Aynen öyle, sizi anlıyorum. İnsanın kışın böyle bir yere gelip yerleşmesi ilginç bir durum. Violet buna pek aldırmıyormuş gibi görünüyor, hatta kırlardan hoşlandığını bile söylüyor. Bilmiyorum bu kızın bu gün nesi var? Sanırım hizmetçi sorunundan dolayı üzüldü. Kadınların bu hizmetçi konusuna neden bu kadar önem verdiklerini anlayamıyorum. Onlardan hoşlanmıyorsan, kovarsın, olur biter."</p>

  <p>&nbsp;Charles, "Willettler de zaten öyle yapmışlar, değil mi?" diye sordu.</p>

  <p>&nbsp;"Evet, biliyorum. Ama bu yüzden fazla sarsılmış olmalılar. Kadın kendini yatağa atmış, isterik çığlıklar atıyor. Kızı ise insanı tersliyor. Demin beni kovmaktan beter ettiler."</p>

  <p>&nbsp;"Polis onları malikânede ziyaret etmedi, değil mi?"</p>

  <p>&nbsp;Ronnie, gazeteciye hayretle baktı.</p>

  <p>&nbsp;"Polis mi? Neden gelsinler ki?"</p>

  <p>&nbsp;"Hiç, merak ettim de. Bu sabah Müfettiş Narracott'u Sittaford'ta gördüm."</p>

  <p>&nbsp;Ronnie irkildi. Bastonunu düşürdü ve almak üzere eğildi.</p>

  <p>&nbsp;"Kimi gördünüz? Müfettiş Narracott'u mu?"</p>

  <p>&nbsp;"Evet."</p>

  <p>&nbsp;"Trevelyan olayını o mu araştırıyor?"</p>

  <p>&nbsp;"Öyle."</p>

  <p>&nbsp;"Onun Sittaford'ta ne işi var? Müfettişi nerede gördünüz?"</p>

  <p>&nbsp;Charles mırıldandı. "Herhalde etrafta dolaşıp bir koku almaya çalışıyordu.</p>

  <p>&nbsp;Trevelyan'ın geçmişi hakkında bilgi topluyordu sanırım."</p>

  <p>&nbsp;"Hepsi o kadar mı?"</p>

  <p>&nbsp;"Sanırım öyle."</p>

  <p>&nbsp;"Yani köyden birinin bu işle bir ilgisi olduğunu düşünmüyor, değil mi?"</p>

  <p>&nbsp;"Bu çok anlamsız oldurdu, değil mi?"</p>

  <p>&nbsp;"Ah, çok korkunç! Eğer polisleri tanısaydınız, daima yanlış iz peşinde koştuklarını da bilirdiniz. Dedektif romanlarında da hep öyle değil midir?"</p>

  <p>&nbsp;"Gerçekten de onların pek zeki olduklarını sanmıyorum," dedi Charles. "Tabii aslında basın da onlara büyük ölçüde yardımcı oluyor. Ama gerçekten de bir cinayet vakasını dikkatle okursanız ellerinde hiçbir kanıt yokken katili nasıl yakalayıp dize getirdiklerini görmek şaşırtıcı olabiliyor."</p>

  <p>&nbsp;"Ah -evet- bu ilginç, değil mi? Aslında hemen şu Pearson denilen adamı ele geçirmiş olmaları da çok ilginç. Olay apaçık ortada gibi, değil mi?"</p>

  <p>&nbsp;"Kesinlikle, apaçık ortada, hatta fazla bile açık," dedi Charles. "Bunun sen ya da ben olmamam iyi bir şey değil mi?" Charles durakladı. "Neyse, benim gidip telgraf çekmem gerekiyor. Buradakiler böyle şeylere pek alışık değiller. Birine yarım peniden daha fazla ödemek gerekecek uzunlukta bir telgraf çektiğinizde sizin delirdiğinizi sanıyorlar."</p>

  <p>&nbsp;Charles telgraflarını çektikten sonra bir paket sigara, kibrit ve birkaç eski dergi, roman aldı ve villaya dönüp doğruca odasına çıktı. Yatağına uzanıp derin bir uykuya daldı. O sırada köyün çeşitli yerlerinde de ondan ve özellikle Emily'den söz edildiğinden haberi yoktu.</p>

  <p>&nbsp;Açıkçası o sıralar Sittaford'ta yalnızca üç konunun konuşulduğunu söylemek kesinlikle yanlış olmazdı:</p>

  <p>&nbsp;Bunların birincisi cinayetti, ikincisi kaçak mahkûmdu, sonuncusu ise Miss Emily Trefusis ve kuzeni. Ancak yine de o an için köyde dört farklı yerdeki konuşmaların konusu Emily ve Charles 'tı.</p>

  <p>&nbsp;Birinci konuşma Sittaford Malikânesi'nde Violet 'le annesi arasındaydı. îki kadın hizmetçiler olmadığı için kendi çay takımlarını yıkamayı henüz bitirmişlerdi.</p>

  <p>&nbsp;Violet, "Bunu bana Bayan Curtis söyledi," dedi.</p>

  <p>&nbsp;Kızın rengi hâlâ san ve solgundu.</p>

  <p>&nbsp;Annesi homurdandı. "Bu kadında sanki konuşma hastalığı var."</p>

  <p>&nbsp;"Biliyorum. Kız orada sanırım kuzeniyle birlikte kalıyormuş. Gerçi kız da bu sabah Bayan Curtislerde kaldığını söyledi, ama bence bunun tek nedeni Miss</p>

  <p>&nbsp;Percehouse'un ona verecek odası olmaması. Güya Miss Percehouse'la da daha bu sabah tanışmış!"</p>

  <p>&nbsp;Bayan Willett, "O kadından nefret, ediyorum," diye homurdandı.</p>

  <p>&nbsp;"Bayan Curtis'den mi?"</p>

  <p>&nbsp;"Hayır, hayır. Percehouse denilen o kadından. O tip kadınlar tehlikelidir. Başkalarının sırlarını ortaya çıkarmak onlar için bir yaşam biçimidir, bundan güç alırlar. O kızı kahveli kek tarifi için buraya yollamak! Ona zehirli bir pasta yollamayı isterdim. O zaman sonsuza dek başkalarının işlerine burnunu sokmaktan vazgeçerdi."</p>

  <p>&nbsp;Violet, "Sanırım benim durumu anlamam..." diye söze başladıysa da de annesi, onun sözünü kesti.</p>

  <p>&nbsp;"Nereden anlayacaktın ki, tatlım? Zaten onunla konuşmanın ne zararı olabilir?"</p>

  <p>&nbsp;"Sence o kız buraya neden geldi?"</p>

  <p>&nbsp;"Onun belirli bir amacı olduğunu sanmıyorum. Sadece aklınca etrafta araştırma yapıyordu. Bayan Curtis, onun Jim Pearson'la nişanlı olduğundan emin mi?"</p>

  <p>&nbsp;"Kız, Bay Rycroft'a bunu açık açık söylemiş. Bayan Curtis ise başından beri bundan kuşkulandığını söylüyor."</p>

  <p>&nbsp;"O zaman her şey son derece normal. Kız belirli bir amaç gütmeden etrafta dolanıyor ve işe yarar bir şeyler bulmaya çalışıyor."</p>

  <p>&nbsp;"Sen kızı görmedin, anne," dedi Violet. "Onda öyle amaçsızca dolaşan bir insan hali yoktu."</p>

  <p>&nbsp;Bayan Willett mırıldandı.</p>

  <p>&nbsp;"Keşke onu görseydim... Ama bu sabah sinirlerim çok bozuktu. Dün müfettişle yaptığım konuşmanın etkisi bu."</p>

  <p>&nbsp;"Sen harikaydın, anneciğim. Ama bir de ben böylesine aptalca davranmamış olsaydım... düşüp bayılmak. Ah, her şeyi böyle açığa vurduğum için utanıyorum.</p>

  <p>&nbsp;Oysa sen gayet sakin ve rahattın, kılın bile kıpırdamadı."</p>

  <p>&nbsp;Bayan Willett sert ve kuru bir sesle, "Bu konuda çok deneyimliyim de ondan," dedi.</p>

  <p>&nbsp;"Sen de benim yaşadıklarımı yaşamış olsaydın, ama yine de bir daha asla böyle şeyler yaşamamayı umuyorum, sevgili yavrum. Eminim, buna inanıyorum ve inanmak istiyorum, mutlu ve huzurlu bir yaşantı seni bekliyor."</p>

  <p>&nbsp;Violet başını salladı.</p>

  <p>&nbsp;"Korkuyorum... Korkuyorum..."</p>

  <p>&nbsp;"Korkma, sorun yok. Bayılarak hiçbir şeyi de açığa vurmuş filan da değilsin. Endişelenme."</p>

  <p>&nbsp;"Ama o müfettiş... ne düşündüğünü..."</p>

  <p>&nbsp;"O senin Jim Pearson'dan söz ettiği için bayıldığını sandı. Evet... böyle düşüneceği kesin. Müfettiş Narracott kesinlikle aptal biri değil. Ama öyle düşünse ne olur ki?</p>

  <p>&nbsp;Jim Pearson'la bizim aramızda bir bağlantı olduğundan kuşkulanacak... bunu araştıracak... ve bulamayacak."</p>

  <p>&nbsp;"Bulamayacağını mı düşünüyorsun?"</p>

  <p>&nbsp;"Elbette. Nereden bulacak ki? Bana güven, Violet, yavrum! Bu kesin, ayrıca belki de bayılman lehimize bile oldu. Hiç olmazsa biz öyle düşünelim."</p>

  <p>&nbsp;İkinci konuşma Binbaşı Burnaby'nin evinde geçiyordu. Daha doğrusu bu tek taraflı bir konuşmaydı, buraya yaşlı adamın çamaşırlarını almaya gelmiş olan Bayan Curtis giderayak yaklaşık yarım saattir konuşuyordu.</p>

  <p>&nbsp;"Curtis'e bu sabah, 'O büyük teyzem Sarah'nın Belinda'sına benziyor,' dedim," dedi Bayan Curtis bilgiç bir havada. "İçten pazarlıklı bir tip o. Erkekleri de küçük parmağında oynatabilir."</p>

  <p>&nbsp;Binbaşı Burnaby homurdandı.</p>

  <p>&nbsp;Bayan Curtis, "Bir gençle nişanlı ve diğerleriyle de fingirdiyor," dedi. "Tıpkı büyük teyzem Sarah'nın Belinda'sı gibi. Bakın hiç de hoş değil bu. Üstelik geçici bir heves, bir eğlence de değil bu, kız içten pazarlıklı, çok bilmiş bir tip. Üstelik şimdi de Bay Garfield... çok geçmeden onu da avucunun içine alır. Genç adam bu sabah tıpkı koyuna benziyordu... bu kesin bir işaret."</p>

  <p>&nbsp;Soluk almak için durdu.</p>

  <p>&nbsp;Burnaby, "Öyle mi, neyse, neyse," dedi. "Sizi fazla tutmayayım, Bayan Curtis."</p>

  <p>&nbsp;"Curtis çay bekliyordur, bu bir gerçek," diyen Bayan Curtis yine de yerinden kıpırdamadı. "Ben asla dedikodu yapıp işini ihmal edenlerden değilimdir. İşim daima başta gelir... bu kesin. Sahi, iş demişken aklıma geldi, evi baştan aşağı bir temizlesek mi?"</p>

  <p>&nbsp;Burnaby güçlü bir sesle bağırdı.</p>

  <p>&nbsp;"Hayır!"</p>

  <p>&nbsp;"Son temizliğin üzerinden yaklaşık bir ay geçti."</p>

  <p>&nbsp;"Hayır. Elimi atınca aradığım şeyi bulabilmek isterim. Temizliğin ardından hiçbir şeyimi koyduğum yerde bulamıyorum."</p>

  <p>&nbsp;Bayan Curtis iç çekti. Kıyı bucak temizliğe pek meraklı bir tipti.</p>

  <p>&nbsp;"Bay Wyatt'in evinde de bir bahar temizliği yapılması gerekiyor. O kötü Hintli uşak, temizlikten hiç anlamıyor, zaten ne bildiğini çok merak ediyorum. Pis siyah adam."</p>

  <p>&nbsp;"Yerli bir uşaktan iyisi yoktur," dedi Binbaşı Burnaby. "İşlerini bilir ve konuşmazlar."</p>

  <p>&nbsp;Bayan Curtis bu son sözcüklerdeki imayı anlayacak durumda değildi. Kafası tamamıyla önceki konuya takılıp kalmıştı.</p>

  <p>&nbsp;Yeniden eski konuya döndü.</p>

  <p>&nbsp;"Kıza iki telgraf geldi... hem de yarım saat içerisinde. Yüreğim ağzıma geldi. Ama kız onları öyle soğukkanlı bir şekilde okudu ki. Sonra da bana Exeter'e gideceğini ve yarına kadar gelmeyeceğini söyledi."</p>

  <p>&nbsp;Burnaby ufak bir umutla, "O genç adamı da götürdü mü?" diye sordu.</p>

  <p>&nbsp;"Hayır. Adam hâlâ burada. Çok nazik, efendi bir genç. Kızla birbirlerine de yakışıyorlar."</p>

  <p>&nbsp;Burnaby homurdandı.</p>

  <p>&nbsp;Bayan Curtis, "Neyse," diye mırıldandı. "Ben artık gideyim,'"</p>

  <p>&nbsp;Binbaşı, kadının vazgeçmesi korkusuyla soluk almaktan bile çekiniyordu. Ama bu kez Bayan Curtis gerçekten de gitti. Kapıyı arkasından kapadı.</p>

  <p>&nbsp;Burnaby rahat bir nefes alarak bir pipo yaktı. Sonra bir madenle ilgili prospektüsü okumaya başladı. Buradaki ifadeler birçok açıdan öylesine basmakalıp öylesine iyimser ve umut vericiydi ki dul bir kadın ya da emekli bir asker dışında herkesin kalbinde kuşku uyandırabilirdi.</p>

  <p>&nbsp;Burnaby mırıldandı. "Yüzde on iki. Hiç de fena görünmüyor."</p>

  <p>&nbsp;Yandaki villada Albay Wyatt, Bay Rycroft'a kurallar ve düzen konusunda açıklamalarda bulunuyordu.</p>

  <p>&nbsp;"Sizin gibi kişiler," dedi Wyatt. "Dünyayı tanımazlar. Siz hiç yaşamamışsınız, dostum. Hiç fırtınalar atlatmamışsınız."</p>

  <p>&nbsp;Bay Rycroft yanıt vermedi. Albay Wyatt'a onun görüşüne ters düşecek bir şey söylemek çok zordu, en iyisi susup yanıt vermemekti.</p>

  <p>&nbsp;Albay engelli sandalyesinin kol kısmına yaslandı.</p>

  <p>&nbsp;"O şıllık nereye gitti?"diye sordu ve ekledi. "Güzel kız!"</p>

  <p>&nbsp;Zihninde farklı düşüncelerin dans ediyor olması son derece doğaldı. Bay Rycroft, onu merak ve dehşet içinde seyrediyordu.</p>

  <p>&nbsp;Albay Wyatt, "Onun burada ne işi var?" diye sordu. "Bunu bilmek isterdim. Abdül!"</p>

  <p>&nbsp;"Sahip?"</p>

  <p>&nbsp;"Bully nerede? Yine dışarı mı çıktı?"</p>

  <p>&nbsp;"Mutfakta Sahip."</p>

  <p>&nbsp;"Neyse, onu besleme." Yeniden koltuğunun arkasına yaslandı ve, "Burada ne yapacak ki? Böyle bir yerde kiminle konuşabilir ki?" diye sordu. "Siz ihtiyarlar onun içini sıkarsınız. Onunla bu sabah birkaç kelime ettim. Herhalde köyde benim gibi birinin bulunduğunu görünce şaşırdı."</p>

  <p>&nbsp;Albay Wyatt bıyıklarını düzeltti.</p>

  <p>&nbsp;Bay Rycroft, "O Jim Pearson'un nişanlısı," diye açıkladı. "Biliyorsunuz ya... şu Trevelyan'ın katili olarak tutuklanan gencin."</p>

  <p>&nbsp;Wyatt&rsquo;ın dudaklarına götürmekte olduğu viski dolu bardak elinden kayarak yere düştü. Parça parça oldu. Adam hemen uşağını çağırarak, onu sehbayı koltuğun yanına koymadığı için iyice azarladı. Sonra da misafiriyle konuşmaya devam etti.</p>

  <p>&nbsp;"Demek kız, onun nişanlısı! O genç bu kıza layık değil! Onun gibi bir kıza gerçek bir erkek gerekir."</p>

  <p>&nbsp;Bay Rycroft, "Genç Pearson çok yakışıklı," dedi.</p>

  <p>&nbsp;"Yakışıklı... Yakışıklı... genç bir kız bir vitrin mankenini ne yapsın ki? Her gün büroda çalışan genç bir adam yaşam hakkında ne bilebilir ki? Deneyimi nedir ki, gerçeklerden ne anlar?"</p>

  <p>&nbsp;Rycroft alayla mırıldandı. "Belki cinayet suçuyla yargılanmak onun gerçekleri öğrenmesine yeterli olur."</p>

  <p>&nbsp;"Polis, onun katil olduğundan emin mi demek istiyorsun?"</p>

  <p>&nbsp;"Emin olmaları gerek. Yoksa tutuklamazlardı."</p>

  <p>&nbsp;Wyatt, polisi aşağıladığını belirten bir tavırla, "Taşralı budalalar," dedi.</p>

  <p>&nbsp;Rycroft, "Pek de değil," diye yanıtladı. "Bu sabah karşılaştığım Müfettiş</p>

  <p>&nbsp;Narracott'un becerikli ve usta bir polis olduğu belli."</p>

  <p>&nbsp;"Onu bu sabah nerede gördünüz?"</p>

  <p>&nbsp;"Bu sabah beni ziyarete geldi."</p>

  <p>&nbsp;Wyatt alınmış gibi, "Bana gelmedi," dedi.</p>

  <p>&nbsp;"Siz Trevelyan'ın yakın dostu değildiniz."</p>

  <p>&nbsp;"Ne demek istediğinizi anlayamıyorum? Trevelyan pintinin biriydi, bunu yüzüne karşı da söylemiştim. Bana patronluk taslayamazdı. Buradaki diğer insanlar gibi ona dalkavukluk etmedim. Sürekli birbirine uğramalar, birbirinin evine davetsiz girmeler, sürekli birlikte olmak. Eğer ben bir insanla görüşmek istemezsem, ister bir hafta, ister bir ay... ister bir yıl... bu benim bileceğim şeydir."</p>

  <p>&nbsp;"Son bir haftadır görüştüğünüz biri yok, değil mi?" dedi Bay Rycroft.</p>

  <p>&nbsp;"Hayır, neden olsun ki?" Yumruğunu öfkeyle masaya vurdu. Bay Rycroft yanlış bir şey söylediğinin farkındaydı. "Lanet olsun neden biriyle görüşmüş olmam gerekiyor ki? Bunu bana açıkla."</p>

  <p>&nbsp;Bay Rycroft yanıt vermedi. Albayın öfkesi yatışmıştı.</p>

  <p>&nbsp;"Yine de," diye homurdandı. "Eğer polis Trevelyan hakkında bilgi almak istiyorsa bana gelmesi gerekir! Ben dünyayı dolaştım ve insanları da tanırım. İnsanın gözüne bakınca ne olduğunu anlarım. Bir sürü sarsak ihtiyar ve ihtiyar kadına gitmenin ne yararı olur ki? Onlara gerekli olan gerçek bir erkeğin yargısı."</p>

  <p>&nbsp;Yeniden yumruğunu masaya indirdi.</p>

  <p>&nbsp;"Neyse," dedi Bay Rycroft. "Neyse sanırım onlar neyin peşinde olduklarını biliyorlardır."</p>

  <p>&nbsp;"Benim hakkımda bilgi almaya çalıştılar mı?" diye sordu Albay Wyatt. "Doğal olarak sormuşlardır."</p>

  <p>&nbsp;"Şey... yani... tam olarak anımsamıyorum," dedi Bay Rycroft ihtiyatla.</p>

  <p>&nbsp;"Neden anımsamıyorsunuz ki? Daha bunamadınız değil mi?"</p>

  <p>&nbsp;"Şey... yani... ben... şaşırmıştım," dedi Bay Rycroft karşısındakini yatıştırma çabası içinde.</p>

  <p>&nbsp;"Şaşırmış mıydınız? Polisten mi korktunuz yoksa? Ben polisten filan korkmam.</p>

  <p>&nbsp;Bırakın buraya gelsinler. Söyleyeceğim bu. Onlara göstereceğim. Biliyor musunuz geçen gün yüz metreden bir kediyi vurdum?"</p>

  <p>&nbsp;Bay Rycroft, "Sahi mi?" diye sordu.</p>

  <p>&nbsp;Albayın silahını gerçek ya da hayali kedilerin üzerinde boşalttığı komşuları tarafından bilinen bir gerçekti.</p>

  <p>&nbsp;"Neyse, yoruldum ben," dedi Albay Wyatt birden. Gitmeden önce bir içki daha alır mıydınız?"</p>

  <p>&nbsp;Bu sözlerle kastedileni hemen anlayan Rycroft ayağa kalktı. Bu arada Albay Wyatt içki için ısrarını sürdürüyordu.</p>

  <p>&nbsp;"Biraz daha fazla içseydiniz çok daha sağlam bir adam olurdunuz. İçmeyi bilmeyen adam adam sayılmaz."</p>

  <p>&nbsp;Ancak Bay Rycroft içkiyi reddetmeye devam etti. Zaten bir kadeh viski sodayı alışık olmadığı sertlikte içmişti.</p>

  <p>&nbsp;"Hangi marka çay içiyorsunuz?" diye sordu Wyatt. "Çaydan hiç anlamam. Abdül'e eve çay almasını söyledim. Sanırım o kız nasıl olsa bana bir çay için uğrayacaktır.</p>

  <p>&nbsp;Akıllı, güzel bir kız. Onun için bir şeyler yapmalıyım. Konuşacak kimsenin olmadığı bu yerde sıkıntıdan ölüyor olmalı."</p>

  <p>&nbsp;"Yanında genç bir adam var," dedi Bay Rycroft.</p>

  <p>&nbsp;"Günümüzün genç erkekleri beni hasta ediyor," dedi Albay Wyatt. "Onların iyi olan tarafları ne?"</p>

  <p>&nbsp;Bu soruya yanıt vermenin zor olacağını düşünen Bay Rycroft oradan hemen ayrıldı.</p>

  <p>&nbsp;Evin bullteriyer köpeği ona kapıya kadar eşlik etti ve onu ciddi şekilde ürküttü. Dört numaralı villada ise Miss Percehouse yeğeni Ronald ile konuşuyordu.</p>

  <p>&nbsp;"Eğer seni istemeyen bir kızın peşinden koşmak istiyorsan bu senin sorunun, Ronald. Ama bence sen yine Willettlerin kızıyla ilgilen. Onda başarılı olma şansın olabilir, hoş ben pek sanmıyorum ya!"</p>

  <p>&nbsp;Ronnie itiraza çalıştı, "Ama hala!"</p>

  <p>&nbsp;"Söylemek istediğim bir şey daha var! Sittaford'a polis geldiğine göre, benim de bundan haberim olmalıydı. Kim bilir belki de adama önemli açıklamalarda bulunabilirdim."</p>

  <p>&nbsp;"Müfettişin buraya geldiğini ben de ancak buradan gittikten sonra öğrendim."</p>

  <p>&nbsp;"Senden de bu beklenir, Ronnie. Tam sana göre."</p>

  <p>&nbsp;"Çok üzgünüm, Caroline Hala."</p>

  <p>&nbsp;"Bu arada bahçe sandalyelerini boyarken yüzünü de birlikte boyamana hiç gerek yok. Bu seni daha çekici yapmadığı gibi boya da ziyan oluyor."</p>

  <p>&nbsp;"Affedersin, Caroline Hala."</p>

  <p>&nbsp;Miss Percehouse gözlerini kapattı. "Neyse, benimle tartışmayı kes artık. Yoruldum."</p>

  <p>&nbsp;Ronnie sıkıntılı bir şekilde ayaklarını yere sürdü. Huzursuz olduğu anlaşılıyordu.</p>

  <p>&nbsp;Miss Percehouse sert sert, "Evet?" diye sordu.</p>

  <p>&nbsp;"Şey... yani... hiç... yarın Exeter'e gitmemin sakıncası var mı?"</p>

  <p>&nbsp;"Neden?"</p>

  <p>&nbsp;"Orada biriyle buluşacağım da."</p>

  <p>&nbsp;"Nasıl biri?"</p>

  <p>&nbsp;"Ah! Yalnızca bir dost."</p>

  <p>&nbsp;Miss Percehouse, "Yalan söylemeye kalkan bir genç," diye homurdandı. "Bunu ustalıkla yapmalıdır."</p>

  <p>&nbsp;"Şey... yani... ben..."</p>

  <p>&nbsp;"Mazeret bulmaya çalışma."</p>

  <p>&nbsp;"O zaman. Gidebilir miyim?"</p>

  <p>&nbsp;"Gidebilir miyim ne demek? Küçük bir çocuk gibi konuşmanın anlamı yok. Yirmi birini çoktan geçtin."</p>

  <p>&nbsp;"Evet, ama demek istediğim, ben..."</p>

  <p>&nbsp;Miss Percehouse yeniden gözlerini kapattı. "Sana daha biraz önce benimle tartışmamanı söyledim. Yorgunum ve dinlenmek istiyorum. Eğer Exeter'de buluşacağın "dost" etek giyiyorsa ve adı da Emily Trefusis ise sen sandığımdan daha da aptalsın demektir... tek söyleyeceğim bu.</p>

  <p>&nbsp;"Ama hala..."</p>

  <p>&nbsp;"Yeter, Ronald. Çok yorgunum."</p>

  <p>&nbsp;</p>

  <p><span class="t7">&nbsp;</span></p>
</body>
</html>
