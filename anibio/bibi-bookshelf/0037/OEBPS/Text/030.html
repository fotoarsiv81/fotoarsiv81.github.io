<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 27: Narracott Harekete Geçiyor</title>
</head>

<body>
  <h1 class="h11">Bölüm 27: Narracott Harekete Geçiyor</h1>

  <p>&nbsp;Emily iki sabah sonra Müfettiş Narracott'un bürosunda oturuyordu. Genç kız o sabah Sittaford'tan gelmişti. Narracott, kızı bakışlarıyla tartıyordu. Emily'nin cesareti, boyun eğmemesi, azmi ve asla kaybolmayan neşesi müfettişte hayranlık uyandırıyordu. Kız bir savaşçıydı ve müfettiş Narracott savaşçılara hayranlık duyuyordu. Müfettiş de Emily'nin Jim Pearson'a, bu genç adamın suçsuzluğu kanıtlansa bile, çok fazla olduğunu düşünüyordu.</p>

  <p>&nbsp;Narracott, "Romanlarda polisin bir kurban bulmak peşinde olduğu yazılır," dedi. "Ve bu kişiler sözde, ellerinde kurbanı mahkûm ettirecek kanıt olduğu takdirde, onun suçlu veya suçsuz olmasına da aldırmazlar. Aslında bu doğru değildir, Miss Trefusis. Biz yalnızca gerçek suçluyu yakalamayı isteriz."</p>

  <p>&nbsp;"Jim'in suçlu olduğuna inanıyor musunuz, müfettiş Narracott?"</p>

  <p>&nbsp;"Bu konuda size resmi ağızdan bir yanıt veremem, Miss Trefusis. Ama size şu kadarını söyleyebilirim, yalnız onun değil, diğerlerinin aleyhindeki kanıtlan da dikkatle inceliyoruz."</p>

  <p>&nbsp;"Yani kardeşi Brian'ın aleyhindekileri de mi?"</p>

  <p>&nbsp;"Bay Brian Pearson huzursuzluk yaratan bir beyefendi. Soruları yanıtlamaya ya da kendisi hakkında bilgi vermeye yanaşmıyor. Ama..." Narracott, Devonshire'lılara has bir tavırla ağır ağır gülümsedi. "Ama onun yaptıklarınm bir kısmını tahmin edebiliyorum. Yarım saat sonra da yanılıp yanılmadığımı anlayacağım. Sonra teyzenin eşi, Bay Dering de var."</p>

  <p>&nbsp;Emily merakla sordu.</p>

  <p>&nbsp;"Onunla görüştünüz mü?"</p>

  <p>&nbsp;Narracott, kızın heyecanlı yüzüne baktı ve o anda resmiyeti bir yana bırakmaya karar verdi. Koltuğunda arkasına yaslanarak Dering'le yaptığı konuşmayı anlattı.</p>

  <p>&nbsp;Sonra masanın üzerinde, hemen kolunun altında duran bir dosyadan Bay Rosenkraun'a çektiği telgrafın kopyasını çıkardı. "Yolladığım telgraf bu,"dedi."Yanıtı da burada."</p>

  <p>&nbsp;Emily okudu.</p>

  <p><span class="t8">&nbsp;&ldquo;Narracott 2 Drysdale Road Exeter. Evet, kesinlikle Bay Dering'in iddias</span><span class="t8">ı</span><span class="t8">n</span><span class="t8">ı</span> <span class="t8">destekliyorum. O, cuma günü ö</span><span class="t8">ğ</span><span class="t8">leden sonra ak</span><span class="t8">ş</span><span class="t8">ama kadar benim yan</span><span class="t8">ı</span><span class="t8">mdayd</span><span class="t8">ı</span><span class="t8">. Rosenkraun."</span></p>

  <p>&nbsp;Hayal kırıklığına uğrayan Emily, "Of! Tatsız!" derken, polis güçlerinin eski kafalı ve kolayca sinirlenebilecek kişiler olmalarının bilinciyle aslında kullanmak istediğinden çok daha ılımlı bir sözcük seçmişti.</p>

  <p>&nbsp;"E... evet," dedi Müfettiş Narracott kendi tepkisini belirterek. "Can sıkıcı, değil mi, Miss Trefusis?"</p>

  <p>&nbsp;Ve yüzünde yeniden o ağır Devonshire gülümsemesi belirdi ve düşünceli düşünceli mırıldandı.</p>

  <p>&nbsp;"Ama ben kuşkucu bir adamımdır, Miss Trefusis. Bay Dering'in gerekçeleri akla yakındı, ama onun isteklerine kayıtsız şartsız boyun eğmemin doğru olmayacağını düşündüm. Bu yüzden Rosenkraun'a bir telgraf daha çektim."</p>

  <p>&nbsp;Genç kıza yeniden iki kâğıt daha uzattı.</p>

  <p>&nbsp;Bunlardan birincisinde aynen şunlar yazılıydı:</p>

  <p>&nbsp;"Yeniden Bay Trevelyan'ın öldürülmesi konusunda bilgi rica ediyoruz. Martin Dering'in cuma günüyle ilgili kanıtını destekliyor musunuz? Polis Müfettişi Narracott."</p>

  <p>&nbsp;Yanıtta karşı tarafın telaşlandığı ve Rosenkraun'un masraftan çekinmediği anlaşılıyordu.</p>

  <p>&nbsp;Bunun bir cinayet soruşturması olduğundan haberim yoktu. Martin Dering'i cuma günü görmedim, iddialarını bir dost olarak desteklemeye razı olmuştum. Çünkü bana karısının boşanma davası açmak için kendisini izlettirdiğini iddia etmişti.</p>

  <p>&nbsp;Emily, "Ah," dedi. "Ah... Çok zekisiniz müfettiş." Narracott'un da böyle düşündüğü belliydi. Yavaşça güldü. Emily telgraflara bakarak, "Erkekler de birbirlerini nasıl da tutuyorlar?" dedi. "Zavallı Sylvia. Bir bakıma erkeklerin hayvanlardan farksız olduklarını düşünüyorum." Ve gülümseyerek ekledi. "Bunun için insanın güvenebileceği bir erkekle karşılaşması çok hoş bir durum."</p>

  <p>&nbsp;Müfettiş uyardı. "Bütün bunlar aramızda kalmalı Miss Trefusis. Size bunları okutmakla çok ileri gittim."</p>

  <p>&nbsp;Emily, "Çok iyisiniz," dedi. "Bunu asla unutmayacağım."</p>

  <p>&nbsp;Narracott ekledi. "Bundan hiç kimseye söz etmeyin."</p>

  <p>&nbsp;"Charles'a, yani Bay Enderby'e de söylemeyeyim, öyle mi?"</p>

  <p>&nbsp;Narracott başını salladı.</p>

  <p>&nbsp;"Bir gazeteci her zaman gazetecidir. Belki onu kontrolünüze aldınız, ama Enderby için haber yine haberdir."</p>

  <p>&nbsp;Emily, "O halde ona bir şey söylemem," dedi. "Onu kontrolüm altında tuttuğumu sanıyorum, ama dediğiniz gibi gazetecilik kanına işlemiş olabilir."</p>

  <p>&nbsp;Narracott, "Kimseye gereksiz bilgi verme," dedi. "İşte benim prensibim budur."</p>

  <p>&nbsp;Emily'nin gözlerinde ufak bir parıltı belirip kayboldu, açıkça dile getirmese de müfettişin son yarım saattir bu prensibini ayaklar altına aldığını düşünüyordu.</p>

  <p>&nbsp;Sonra birden aklına bir şey geldi. Gerçi o an için bunun bir önemi yoktu, ama. Her şey tamamen farklı bir yönü işaret ediyordu. Ama yine de bunu bilmesinde yarar vardı.</p>

  <p>&nbsp;Birden, "Müfettiş, Bay Duke kim?" diye sordu.</p>

  <p>&nbsp;"Bay Duke mü?"</p>

  <p>&nbsp;Emily'e bu soru karşısında müfettiş oldukça şaşırmış gibi gelmişti.</p>

  <p>&nbsp;"Anımsayacaksınız. Sizinle onun villasından çıkarken karşılaşmıştık."</p>

  <p>&nbsp;"Ah, evet, evet, anımsadım. O ruh çağırma olayını bir de farklı, ilgisiz birinden dinlemeyi istemiştim, Miss Trefusis. Binbaşı Burnaby bir şeyi ayrıntılarıyla anlatmak konusunda oldukça kötü."</p>

  <p>&nbsp;Emily düşünceli bir tavırla mırıldandı.</p>

  <p>&nbsp;"Evet, ama ben sizin yerinizde olsaydım Bay Rycroft gibi birine giderdim. Neden Bay Duke'u seçtiniz?"</p>

  <p>&nbsp;Bir sessizlik oldu. Ardından müfettiş, "O da bir fikir," dedi.</p>

  <p>&nbsp;"Acaba? Acaba polis, Bay Duke hakkında bir şeyler mi biliyor?"</p>

  <p>&nbsp;Narracott yanıt vermedi. Gözlerini masasındaki kurutma kâğıdına dikmişti.</p>

  <p>&nbsp;Emily, "Temiz, düzenli bir yaşamı olan bir adam," dedi. "Bay Duke'u bu şekilde tanımlayabiliriz. Ama belki de o hep temiz bir yaşam sürmedi. Ve belki polis de bunu biliyor?"</p>

  <p>&nbsp;Narracott'un gülmemek için kendini tutmaya çalıştığını fark etti.</p>

  <p>&nbsp;"Tahminler yürütmekten hoşlanıyorsunuz, değil mi, Miss Trefusis?" diye sordu cana yakın bir tavırla.</p>

  <p>&nbsp;Emily karşılık verdi.</p>

  <p>&nbsp;"Kimse size bir şey söylemezse o zaman ister istemez tahmine başvurursunuz."</p>

  <p>&nbsp;Narracott, "Dediğiniz gibi eğer bir kişi şimdi tertemiz bir hayat sürüyorsa," diye açıkladı. "Geçmişinin açığa çıkarılması onu sıkabilir ve kızdırabilir. Polis ise bu konuda kendince karar vermekte özgürdür. Açıkçası biz kimseyi ele vermek istemeyiz."</p>

  <p>&nbsp;Emily, "Anlıyorum," dedi. "Ama siz yine de onu görmeye gittiniz, değil mi? Bu da sizin de her halükârda Bay Duke'un da bu konuyla bir şekilde ilişkisi olabileceğini düşündüğünüzü gösterir. Bay Duke'un gerçekte kim olduğunu bilmeyi çok isterdim.</p>

  <p>&nbsp;Onun geçmişte kriminolojinin hangi dalıyla ilgisi olduğunu?"</p>

  <p>&nbsp;Yalvaran bakışlarla Narracott'u süzdü. Ama müfettişin yüzü ifadesizdi. Genç kız bu konuda adamı etkileyemeyeceğini anlamıştı. İç çekerek oradan ayrıldı. Emily gittikten sonra Narracott gözlerini yine kurutma kâğıdına dikip oturdu.</p>

  <p>&nbsp;Dudaklarında hâlâ hafif bir gülümseme vardı. Sonra zili çaldı ve yardımcılarından biri içeri girdi.</p>

  <p>&nbsp;Narracott, "Evet?" diye sordu.</p>

  <p>&nbsp;"Haklıymışsınız, efendim. Ama Princetown'daki Duchy Otel'de değil Two Bridges Otel'deymiş."</p>

  <p>&nbsp;"Ah..." Narracott, yardımcısının uzattığı kâğıtları aldı.</p>

  <p>&nbsp;"Bu iyi, tam yerine oturuyor. Peki diğer genç adamın cuma günü neler yaptığını incelediniz mi?"</p>

  <p>&nbsp;"O Exhampton'a gerçekten de son trenle gelmiş. Ama Londra'dan kaçta ayrıldığını henüz tespit edemedik. Bunun üzerinde çalışıyoruz."</p>

  <p>&nbsp;Narracott başını salladı.</p>

  <p>&nbsp;"Bu da Somerset House'daki kaydın kopyası, efendim."</p>

  <p>&nbsp;Narracott kâğıdı açtı. 1894 yılında William Martin Dering'le Martha Elizabeth Rycroft arasında gerçekleşmiş bir nikâhın belgesiydi bu.</p>

  <p>&nbsp;Narracott, "Ah!" dedi. "Başka bir şey?"</p>

  <p>&nbsp;"Bay Brian Pearson, Avustralya'dan mavi bayraklı Phidias gemisine binmiş. Gemi Cape Town'a uğramış, ama oradan Willett adında iki yolcu binmemiş. Güney Afrika'dan gemiye binen bir anne kız da yok. Gemide yalnızca Melbourne'den binen bir Bayan ve Miss Evans ve Bayan ve Miss Johnson var. Bunlardan Johnsonların tanımı Willettlere uyuyor."</p>

  <p>&nbsp;Müfettiş, "Hım," diye mırıldandı. "Johnson. Belki de gerçek adları ne Willett ne de Johnson. Onların kim olduklarını anladığımı sanıyorum. Başka?"</p>

  <p>&nbsp;Göründüğü kadarıyla başka bir şey yoktu.</p>

  <p>&nbsp;Narracott, "Neyse," dedi. "Elimizde harekete geçmemize yetecek bilgi var."</p>

  <p>&nbsp;</p>

  <p><span class="t7">&nbsp;</span></p>
</body>
</html>
