<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 4: Müfettiş Narracott</title>
</head>

<body>
  <h1 class="h11">Bölüm 4: Müfettiş Narracott</h1>

  <p>&nbsp;Trajedinin ertesi sabahı iki adam Hazelmoor Villası'ndaki küçük çalışma odasında ayakta duruyorlardı.</p>

  <p>&nbsp;Müfettiş Narracott etrafına baktı ve kaşları hafifçe çatıldı. "E... e...vet," dedi düşünceli bir ifadeyle." E... e...vet."</p>

  <p>&nbsp;Müfettiş Narracott işinin en iyilerindendi. Sakin, sebatkâr kişiliği, olayları mantıkla bağdaştırabilmesi ve en ufak ayrıntıların bile gözünden kaçmaması sayesinde başkalarının kolaylıkla başansız olabileceği birçok olayı kolayca çözümlemişti. Uzun boyluydu, sakin tavırları, dalgın buğulu gri gözleri vardı. Bütün Devonshire'lılar gibi yumuşak, tok bir ses tonuna sahipti.</p>

  <p>&nbsp;İncelemeyi yürütmek üzere Exeter'den çağırılmış, o sabah ilk trenle oraya gelmişti.</p>

  <p>&nbsp;Tekerlerine zincir takmış arabaların bile o yoldan gelmesi olanaksız olmasa belki de Müfettiş Narracott bir gece önce Exhampton'a erişmiş olacaktı. Trevelyan'ın çalışma odasını incelemeyi henüz tamamlamış, odanın ortasında duruyordu.</p>

  <p>&nbsp;Yanında da Exhampton polisinden Komiser Pollock vardı.</p>

  <p>&nbsp;"Evet..." diye mırıldandı Müfettiş Narracott.</p>

  <p>&nbsp;Pencereden içeriye kış güneşinin solgun ışıklan süzülüyordu. Dışarıda karlarla kaplı manzara uzanıp gidiyordu. Camlı balkon kapısının yaklaşık dokuz metre kadar gerisinde bahçe parmaklıkları vardı. Bunun ardında ise karla kaplı tepelerin dik yamaçları yükseliyordu.</p>

  <p>&nbsp;Müfettiş Narracott yeniden incelenmesi için yerinden kaldırılmamış olan cesedin üzerine eğildi. Kendisi de atletik bir tip olan Narracott maktulün geniş omuzlan, dar kalçaları, gelişkin kaslarıyla atletik bir erkek olduğunu hemen anladı. Kafası ufak ve biçimliydi, sivri sakalı özenle düzeltilmişti. Narracott'a Albay Trevelyan'ın yaşının altmış olduğu belirtilmişti, ama adam ancak elli bir ya da elli iki yaşlarında gösteriyordu.</p>

  <p>&nbsp;Müfettiş Narracott, "Tuhaf bir olay bu," diye mırıldandı,</p>

  <p>&nbsp;Komiser Pollock, "Ah," dedi.</p>

  <p>&nbsp;Müfettiş, ona döndü.</p>

  <p>&nbsp;"Siz bu konuda ne düşünüyorsunuz?"</p>

  <p>&nbsp;"Şey." Pollock kafasını kaşıdı. İhtiyatlı bir adamdı o, asla gerekenden ileri gitmek istemezdi.</p>

  <p>&nbsp;"Şey, bence, biri camlı kapıdan içeri girdi. Kapının kilidini zorlayarak açtı ve odayı karıştırmaya başladı. Sanırım o sırada Albay Trevelyan yukarı kattaydı. Hiç kuşkusuz hırsız evin boş olduğunu sanıyordu..."</p>

  <p>&nbsp;"Albay Trevelyan'ın yatak odası nerede?"</p>

  <p>&nbsp;"Yukarıda, efendim. Tam bu odanın üstünde."</p>

  <p>&nbsp;"Yılın bu zamanında hava daha saatler dördü göstermeden ka-ranyor. Eğer Albay Trevelyan yatak odasında olsa, ışık açık olur ve hırsız da bunu daha buraya yaklaşırken görürdü."</p>

  <p>&nbsp;"Yani o durumda bekleyeceğini ya da vazgeçeceğini mi kastediyorsunuz?"</p>

  <p>&nbsp;"Aklı başında hiçbir hırsız ışık olan bir eve girmeye kalkışmaz. Eğer biri bu camlı kapıyı kırdıysa... bunu hiç kuşkusuz evde kimse olmadığını düşündüğü için yapmıştır."</p>

  <p>&nbsp;Pollock kafasını kaşıdı. "Doğru, bu biraz tuhaf. Ama durum ortada."</p>

  <p>&nbsp;"Neyse, şimdilik bunu bir tarafa bırakalım. Siz devam edin."</p>

  <p>&nbsp;"Sanırım albay aşağıda bir gürültü duydu. Ne olduğunu anlamak için aşağıya indi.</p>

  <p>&nbsp;Hırsız da onun geldiğini işitti. Kapının altına konulan o kum dolu boruyu kaptı, kapının arkasına saklandı ve albay odaya girer girmez bunu onun başının arkasına indirdi."</p>

  <p>&nbsp;Müfettiş Narracott başıyla onayladı.</p>

  <p>&nbsp;"Evet, bu olabilir. Albayın yüzü camlı kapıya dönük olduğu bir sırada ensesine vurulmuş. Ama yine de Pollock bu durumda hoşuma gitmeyen bir şeyler var."</p>

  <p>&nbsp;"Ne gibi, efendim?"</p>

  <p>&nbsp;"İşte, her zaman da dediğim gibi akşamüstü saat beşte birinin hırsızlık amacıyla bir eve gireceğine pek inanamıyorum."</p>

  <p>&nbsp;"Şey... yani belki de hırsız eline güzel bir fırsat geçtiğini düşünmüştür..."</p>

  <p>&nbsp;"Bu bir fırsatın değerlendirilmesi değil ki... adam camlı kapı açık bırakıldığı için içeri girmiş değil. Kapı zorlanarak açılmış... bu bilinçli bir gasp... etraftaki şu karışıklığa bir bakın... sizce bir hırsız eve girince ilk nereye gider? Gümüş takımların bulunduğu bölüme, değil mi? Yani yemek odasına."</p>

  <p>&nbsp;Komiser aynı görüşte olduğunu belirtti. "Bu doğru."</p>

  <p>&nbsp;Narracott sözlerini sürdürdü. "Ve bu karışıklık... bu kargaşa... Çekilen çekmeceler ve etrafa saçılan eşyalar. Hıh! Yanıltma bu."</p>

  <p>&nbsp;"Yani hile mi?"</p>

  <p>&nbsp;"Camlı kapıya baksanıza, komiser. Kapı kilitli değilmiş ve açılmak için zorlanmamış.</p>

  <p>&nbsp;Yalnızca öylesine kapatılmış ve sonra da zorlanmış havası vermek için dışarıdan cam kırılmış."</p>

  <p>&nbsp;Pollock kapının kilidini yakından incelerken kendi kendine hayretle mırıldandı. Sonra da, "Haklısınız efendim," diye bağırdı saygı dolu bir sesle. "Kimin aklına gelirdi ki bu?"</p>

  <p>&nbsp;"Bizim gözümüzü boyamak isteyen birinin ama bunu başaramadı işte."</p>

  <p>&nbsp;Bu "biz" sözcüğü Pollock'un kalbini minnetle doldurdu. Müfettiş Narracott böyle küçük basit jestlerle kendini yanında çalışanlara sevdiriyordu.</p>

  <p>&nbsp;"O halde bu bir soygun değil efendim. Sizce bu içeriden birinin işi mi?"</p>

  <p>&nbsp;Müfettiş Narracott başıyla onayladı.</p>

  <p>&nbsp;"Evet. Ama bence işin asıl tuhaf tarafı, katilin gerçekten bu camlı kapıdan içeri girmiş olması. Siz de Graves'le birlikte bu odada ıslak lekeler gördüğünüzü söylemiştiniz, aynı şekilde bu izleri ben de gördüm. Katilin yürüdüğü yerlerde ayakkabılarındaki karların erimesinin bıraktığı izler hâlâ duruyor. Üstelik bu su izleri bu odadan başka hiçbir yerde de yok. Polis Memuru Graves, Doktor Warren&rsquo;la birlikte koridordan geçtikleri sırada orada ıslak ayak izler olmadığından emin olduğunu kesinlikle söyledi. Ama bu odada ıslaklığı hemen fark etmiş. Albay Trevelyan'ın katilini bu camlı kapıdan içeri aldığı açıkça anlaşılıyor. Bu durumda, katil, albayın tanıdığı biri olmalı. Siz buralısınız, Komiser Pollock, şunu bana söyleyebilir misiniz, Albay Trevelyan çabuk düşman kazanan bir adam mıydı?"</p>

  <p>&nbsp;"Hayır, efendim. Onun dünyada bir tek düşmanı olduğunu bile sanmıyorum. Gerçi para konusunda biraz cimriydi, ayrıca bir ölçüde aşın disiplin düşkünü de sayılabilirdi -laubaliliğe ve kabalığa dayanamazdı- ama Tanrı bilir ya bu yüzden kendisine saygı duyuluyordu."</p>

  <p>&nbsp;Narracott düşünceli bir tavırla, "Demek hiç düşmanı yoktu?" diye mırıldandı.</p>

  <p>&nbsp;"Burada olmadığı kesin."</p>

  <p>&nbsp;"Çok doğru... daha öncesinde donanmadaki kariyeri sırasında ne gibi düşmanlar edindiğini bilemeyiz. Ama deneyimlerim bana bir yerde düşman edinebilen bir insanın başka bir yerde de yine düşman edindiğini göstermiştir, komiser. Elbette ki bu olasılığı hemen bir kenara atamayız. Neyse bu durumda mantık bir sonraki cinayet nedeninin üzerinde durmamızı emrediyor, en sıradan ve en çok rastlanan cinayet nedeninin: çıkar. Anladığım kadarıyla Albay Trevelyan zengin bir adammış?"</p>

  <p>&nbsp;"Evet, her açıdan öyle olduğu anlaşılıyor. Ama son derece eli sıkı biriydi. Cebinden kolay kolay para çıkmazdı."</p>

  <p>&nbsp;Narracott düşünceli bir ifadeyle, "Ah..." diye mırıldandı.</p>

  <p>&nbsp;Komiser, "Keşke bu kadar kar yağmasaydı," dedi. "O zaman katilin ayak izlerini bulup yararlanabilirdik."</p>

  <p>&nbsp;"Evde başka kimse yok muymuş?" diye sordu müfettiş.</p>

  <p>&nbsp;"Hayır. Son beş yıldır Albay Trevelyan'ın sadece bir uşağı vardı, emekli bir denizci.</p>

  <p>&nbsp;Sittaford Malikânesi'ndeyken her gün bir kadın hizmetçi de gelirdi, ama yemekleri pişiren ve albayın tüm işleriyle ilgilenen bu uşak, yani Evans'tı. Evans bir ay önce, Albay Trevelyan'ın karşı koymasına rağmen evlendi. Yanılmıyorsam, Sittaford Malikânesi'ni Güney Afrika'dan gelen o hanıma kiralamasının nedeni biraz da buydu.</p>

  <p>&nbsp;Albay evinde kadın olmasını istemiyordu. Evans şimdi burada karısıyla hemen biraz ileride, köşeyi dönünce Fore Sokağı'nda oturuyor ve her gün buraya albayın işlerini yapmaya geliyor. Onunla konuşmak isteyeceğinizi düşünerek kendisini çağırttım. Evans dün öğleden sonra iki buçukta buradan ayrıldığını söylüyor. Albay kendisine ihtiyacı olmadığını söylemiş."</p>

  <p>&nbsp;"Evet, onunla görüşmek isterim. Belki bize... işe yarayacak bir şey söyler."</p>

  <p>&nbsp;Pollock, amirine merakla baktı. Narracott'un ses tonunda bir tuhaflık vardı.</p>

  <p>&nbsp;"Yani sizce..." diyerek araya girdi. Müfettiş sözünü keserek üzerine basa basa,</p>

  <p>&nbsp;"Bence bu olay hiç de göründüğü gibi basit değil," diye belirtti. "Bence bu olayda algılayabildiğimizden çok daha farklı bir şeyler var."</p>

  <p>&nbsp;"Ne gibi, efendim?"</p>

  <p>&nbsp;Müfettiş açıklama yapmayı düşünmüyordu, hemen konuyu değiştirdi.</p>

  <p>&nbsp;"Demek Evans şimdi burada?"</p>

  <p>&nbsp;"Yemek odasında bekliyor, efendim."</p>

  <p>&nbsp;"İyi. Onu hemen göreceğim. Evans nasıl biri?"</p>

  <p>&nbsp;Komiser Pollock tanımlayıcı açıklama yapmaktan daha çok rapor yazmakta daha iyiydi.</p>

  <p>&nbsp;"Kendisi emekli bir denizci. Kavga sırasında karşılaşmak istenmeyecek bir tip."</p>

  <p>&nbsp;"İçiyor mu?"</p>

  <p>&nbsp;"Hiç sarhoş olduğunu görmedim."</p>

  <p>&nbsp;"Ya karısı? Onun eskiden Trevelyan'la bir ilişkisi filan olmasın?"</p>

  <p>&nbsp;"Hayır, hayır, Albay Trevelyan kesinlikle öyle bir insan değildi, efendim. Aslında, kadınlardan nefret ettiği bile söylenirdi."</p>

  <p>&nbsp;"Peki, Evans, albaya çok mu bağlıydı?"</p>

  <p>&nbsp;"Herkes öyle olduğunu düşünüyor, efendim. Sanırım olmasaydı bu bilinirdi. Exhampton küçük bir yer."</p>

  <p>&nbsp;Müfettiş Narracott başıyla onayladı. "Neyse," dedi. "Artık burada görülecek başka bir şey yok. Evans'la konuşacak sonra da evi dolaşacağım. Ondan sonra da Three Crowns Oteli'ne giderek Binbaşı Burnaby denilen adamla konuşacağım. Onun zamanla ilgili açıklamaları çok tuhaf. Beşi yirmi beş geçe, ha? Burnaby açıklamadığı bir şeyler biliyor olmalı, yoksa cinayet saatini böyle doğru ve kesin bir şekilde söyleyemezdi."</p>

  <p>&nbsp;İki adam kapıya doğru gittiler.</p>

  <p>&nbsp;Pollock karmakarışık yere bir göz attı.</p>

  <p>&nbsp;"Tuhaf bir şey bu. Yani olaya hırsızlık süsü verilmesi."</p>

  <p>&nbsp;Narracott, "Bana tuhaf gelen bu değil," dedi. "Bu koşullar altında katilin doğal olarak yapması gereken de buydu sanırım. Hayır... benim tuhafıma giden o camlı kapı."</p>

  <p>&nbsp;"Camlı kapı mı efendim?"</p>

  <p>&nbsp;"Evet. Katil neden camlı kapıya gitti? Diyelim ki o albayın tanıdığı biriydi ve onu içeriye alan da albayın kendisiydi. Peki, ama katil neden ön kapıdan gelmedi? Dün geceki yoğun karda yoldan evin arkasına dönüp bu balkon kapısının bulunduğu yere geçmek oldukça zor ve tatsız bir şeydi. Ama yine de bunu yapması için bir neden olması gerekiyor."</p>

  <p>&nbsp;Pollock, "Belki de adam yoldan evin bahçesine girdiğinin görülmesini istemedi," diye belirtti.</p>

  <p>&nbsp;"Dün öğleden sonra etrafta katili görebilecek pek fazla birilerinin olduğunu sanmıyorum. Kimse zorunlu olmadıkça dışarı çıkmazdı. Hayır, bunun başka bir nedeni olmalı. Neyse, belki zamanla bu da ortaya çıkar."</p>

  <p>&nbsp;</p>
</body>
</html>
