<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 1: Sittaford Malikânesi</title>
</head>

<body>
  <h1 class="h11">Bölüm 1: Sittaford Malikânesi</h1>

  <p>&nbsp;Bay Burnaby lastik çizmelerini giydi, paltosunun yakasını iyice kapattı. Kapının yanındaki raftan fenerini aldı ve küçük evinin ön kapısını özenle açarak dışarıya bir göz attı.</p>

  <p>&nbsp;Karşısında göz alabildiğine uzanan Noel kartlarında ya da geçmiş dönemlerin melodramlarında görülen türde, tipik bir İngiliz köy manzarası vardı. Her taraf karla kaplıydı. Öyle dört beş santim kalınlığında tozan bir kar değildi bu, tepeleme kar yığınları oluşmuştu. Son dört gündür bütün İngiltere'ye durmadan kar yağmış ve burada, Dartmoor yakınlarında bir metreyi bulmuştu. Daha şimdiden İngiltere'nin her tarafında ev sahipleri patlayan su borularına bakarak homurdanıyorlardı ve o sıralarda musluk tamircisi bir dostu olmak, (hatta muslukçunun karısını tanımak bile) en imrenilen şeydi.</p>

  <p>&nbsp;Bu durumda zaten dış dünyayla pek ilgisi olmayan küçük Sittaford Köyü'nün daha şimdiden çevreyle neredeyse tüm bağlantısı kesilmiş, kışın ağır koşulları Sittaford'ta ağır bir sorun olarak ortaya çıkmıştı.</p>

  <p>&nbsp;Ne var ki Binbaşı Burnaby sağlam, dirençli bir kişiydi. İki kez burnundan soludu, bir kez homurdandı ve sonra sert adımlarla dışarı çıktı. Gideceği yer pek uzak değildi.</p>

  <p>&nbsp;Binbaşı Burnaby dönemeçli köy yolunda biraz yürüdükten sonra bir bahçe kapısından içeri girdi ve karları temizlenmiş bahçe yolundan, granitten yapılma büyük bir binaya doğru ilerledi.</p>

  <p>&nbsp;Üstü başı tertemiz bir orta hizmetçisi ona kapıyı açtı. Binbaşı kalın yün paltosunu, eskimiş atkısını ve lastik çizmelerini çıkardı.</p>

  <p>&nbsp;Diğer bir kapı açıldı ve Binbaşı Burnaby tiyatro dekorlarını andıran bir salona girdi.</p>

  <p>&nbsp;Henüz saat üç olmasına rağmen perdeler sıkıca kapatılmış ve ışıklar yakılmıştı.</p>

  <p>&nbsp;Şöminede kütükler neşeyle çatırdayarak yanıyordu. Üzerlerine çay saatine uygun elbiselerini giymiş olan iki kadın eski güçlü savaşçıyı karşılamak için ayağa kalktılar.</p>

  <p>&nbsp;Kadınlardan daha yaşlıca olanı, "Bu havada gelmeniz çok büyük nezaket Binbaşı Burnaby," dedi. "Bizi çok sevindirdiniz."</p>

  <p>&nbsp;"Rica ederim, Bayan Willett. Rica ederim... Beni çağırdığınız için asıl siz çok naziksiniz." Binbaşı Burnaby iki kadınla da el sıkıştı.</p>

  <p>&nbsp;Bayan Willett, "Bay Garfield da gelecek," diye ekledi. "Bay Duke ve Bay Rycroft da geleceklerini söylediler, ama Bay Rycroft kadar yaşlı birinin bu kadar kötü bir havada sokağa çıkabileceğini hiç sanmıyorum. Gerçekten de hava çok kötü. İnsan neşelenmek için bir şeyler yapması gerektiğini düşünüyor. Violet şömineye bir kütük daha at."</p>

  <p>&nbsp;Binbaşı Burnaby nezaket gereği bu görevi üstlenmek üzere ayağa kalktı.</p>

  <p>&nbsp;"İzninizle, Miss Violet."</p>

  <p>&nbsp;Kütüğü ustalıkla şömineye yerleştirdi ve yeniden ev sahibesinin oturması için gösterdiği koltuğa döndü. Belli etmemeye çalışarak etrafına göz gezdirdi. İki kadının bir odanın karakterini böylesine değiştirebilmeleri -üstelik de dikkati çekebilecek önemli bir değişiklik de yapmadan- ne kadar şaşırtıcıydı.</p>

  <p>&nbsp;Sittaford Malikânesi, on yıl önce, deniz kuvvetlerinden emekli olan kaptan, Albay Joseph Trevelyan tarafından yaptırılmıştı. Albay hali vakti yerinde bir adamdı ve yaşamı boyunca hep Dartmoor yakınlarında bir yerde yaşamayı istemişti. Sonuçta da seçimini küçük Sittaford köyünden yana kullanmıştı.</p>

  <p>&nbsp;Burası diğer köylerin ve çiftliklerin olduğu gibi vadi içinde değildi, Sittaford tepesinin yamaçlarındaki fundalık arazideydi. Albay Trevelyan büyük bir arazi satın almış, buraya kendi elektrik jeneratörü ve su çıkarmakta kolaylık sağlayan elektrikli pompalı bir kuyusu olan büyük ve rahat bir ev yaptırmıştı. Albay Trevelyan ayrıca yatırım amaçlı olarak da evine giden yolun üzerinde, arazisinin dörtte birini kaplayan bir alana da altı küçük villa yaptırmıştı.</p>

  <p>&nbsp;Bunlardan ilkini, kendi evine en yakın olanım eski ve yakın arkadaşı John Burnaby'e tahsis etmişti. Diğerleri de sırasıyla ya kişisel seçimleri gereği ya da zorunluluktan dünyadan uzak yaşamak durumunda olan kişilere satılmıştı. Köy aslında üç köhne küçük ev, bir demir ocağı ve aynı zamanda şekerleme de satılan bir postaneden oluşuyordu. Buraya en yakın şehir altı mil uzaktaki Exhampton'du, bu yol ise öylesine iniş çıkışlıydı ki motorlu araç sürücüsü için "en düşük vites" uyarısı konulması zorunlu görülmüştü, aynı şey Dartmoor'daki yollar için de geçerliydi.</p>

  <p>&nbsp;Kaptan Trevelyan söylendiği gibi sağlam, dirençli bir adamdı. Buna rağmen -belki de bundan dolayı- paraya aşırı düşkünlüğü olan biriydi. Ekim ayının sonlarında Exhampton'daki bir emlakçı, Bay Trevelyan'a mektup yazarak Sittaford Malikânesi'ni kiralamayı düşünüp düşünmediğini sormuştu. Birisi malikâneyle ilgili sorular sormuş, burayı kış için tutmayı istediğini belirtmişti.</p>

  <p>&nbsp;Albay Trevelyan'ın, ilk tepkisi bunu reddetmek olmuş, ancak sonradan düşününce emlakçıdan bu olası kiracı hakkında bilgi istemeye karar vermişti. Malikâneyle ilgilenen Bayan Willett adında, bir kızı olan, dul bir hanımdı. Bayan Willett, Güney Afrika'dan yeni dönmüştü ve kışı Dartmoor yakınlarındaki bir evde geçirmek istiyordu.</p>

  <p>&nbsp;Albay Trevelyan, "Kahretsin," dedi. "Bu kadın delirmiş olmalı. Şey, sen de aynı fikirde değil misin, Burnaby?"</p>

  <p>&nbsp;Burnaby de gerçekten aynı şeyi düşünüyordu. Bu fikrini de arkadaşı kadar sert sözcüklerle açıklamış, sonra da konuşmasına devam etmişti. "Zaten nasıl olsa sen de evi kiraya vermek istemiyorsun. O aptal kadın donmak için istediği herhangi bir başka yere gitsin. Üstelik Güney Afrika'dan gelmiş."</p>

  <p>&nbsp;Ancak tam bu noktada Albay Trevelyan'ın paraya olan düşkünlüğü galip gelmiş ve malikâneyi kiralamıştı. Kışın ortasında evini kiralama şansı bulma olasılığı yüzde birin bile altındaydı. Bu fırsatı ka-çıramazdı. Kiracının eve ne kadar ödemeye hazır olduğunu sordu.</p>

  <p>&nbsp;Haftalık on iki guinea (İngilizlerin yirmi bir şilin değerindeki eski altın parası, 1.05 pound.) gibi bir kira sorunu çözdü. Albay Trevelyan. Exhampton'a giderek haftalık iki guinea karşılığında kendisi için küçük bir ev kiraladı ve kira bedelinin yarısını peşin ödemek kaydıyla Sittaford Malikânesi'ni Bayan Willett'e kiraladı.</p>

  <p>&nbsp;"Elinde para tutamayacak kadar aptal," diye homurdandı Albay Trevelyan bu değişimin ardından.</p>

  <p>&nbsp;Burnaby o öğleden sonra yavaşça Bayan Willett'i süzerken, "Bu kadın hiç de aptala benzemiyor," diye düşündü. Uzun boylu, gülünç davranışları olan bir kadındı Bayan Willett... yüzündeki ifade aptaldan çok muzip hatta kurnaz olduğu anlaşılıyordu.</p>

  <p>&nbsp;Fazlasıyla süslü, abartılı giysilerden hoşlandığı belliydi. İngilizceyi, hafif bir Güney Afrika aksanıyla konuşuyordu ve yaptığı işten çok memnun görünüyordu. İlk bakışta çok zengin olduğu da anlaşılıyor ve -Burnaby'nin birçok kez ifade ettiği gibi- bu da duruma çok daha tuhaf bir nitelik kazandırıyordu. Bayan Willett yalnızlığı seven birine hiç benzemiyordu.</p>

  <p>&nbsp;Kadın bir komşu olarak insanı sıkacak kadar dost canlısıydı. Herkesi sürekli Sittaford Malikânesi'ne davet ediyordu. Albay Trevelyan'a ise durmadan,</p>

  <p>&nbsp;"Malikâneyi kendi eviymiş gibi kullanabileceğini" söylüyordu. Ancak Trevelyan kadınlardan hoşlanan bir adam değildi. Gençliğinde bir kadın tarafından reddedilmiş olduğuna ilişkin söylentiler vardı. Dolayısıyla o tüm davetleri ısrarla reddediyordu.</p>

  <p>&nbsp;Willettlerin malikâneye yerleşmelerinin üzerinden iki ay geçmiş ve oraya neden geldiklerini de artık kimse düşünmez olmuştu.</p>

  <p>&nbsp;Doğası gereği sessiz sakin bir adam olan Burnaby havadan sudan söz etmeye gerek duymayarak ev sahibesini incelemeye devam etti. Kadın aptal görünmeye çabalıyorsa da aslında hiç de öyle değildi. Burnaby içinde bulundukları durumu değerlendirdi. Bakışları ister istemez Violet Willett'e kaydı ve düşündü: "Güzel bir kız -sıska tabii- ama artık bütün kızlar sıska. Bir kadın, kadına benzemezse nasıl güzel olabilir ki? Gazeteler dolgun hatların yeniden moda olacağını yazıyor. Eh, bunun zamanı artık."</p>

  <p>&nbsp;Burnaby o anda konuşmaya katılma gerekliliğini hissetti.</p>

  <p>&nbsp;Bayan Willett, "Başlangıçta gelemeyeceğinizi samp korkmuştuk," dedi. "Siz de öyle demiştiniz. Anımsıyor musunuz? Ancak sonra, gelebileceğinizi söylediğiniz zaman çok mutlu olduk."</p>

  <p>&nbsp;"Bugün cuma." Burnaby bu sözcüğü bilinen bir şeyi açıklarmış gibi bir tavır içinde söylemişti.</p>

  <p>&nbsp;Bayan Willett şaşırmış görünüyordu.</p>

  <p>&nbsp;"Cuma mı?"</p>

  <p>&nbsp;"Her cuma, Trevelyan'ı ziyarete giderim. O da salı günleri bana gelir. Yıllardan beri bu böyle."</p>

  <p>&nbsp;"Ah, anlıyorum. Tabii, bu kadar yakın oturanca..."</p>

  <p>&nbsp;"Bir tür alışkanlık."</p>

  <p>&nbsp;"Peki, bunu hâlâ sürdürüyor musunuz? Yani... demek istediğim, Bay Trevelyan artık Exhampton'da oturuyor da..."</p>

  <p>&nbsp;Burnaby, "Alışkanlıkları sona erdirmek yanlış," dedi. "Aksi takdirde ikimiz de o akşamlan ararız."</p>

  <p>&nbsp;"Yarışmalara da katılıyorsunuz, değil mi?" diye sordu Violet. "Akrostişler, bilmeceler filan..."</p>

  <p>&nbsp;Burnaby başıyla onayladı.</p>

  <p>&nbsp;"Ben çapraz bulmacalarla ilgileniyorum, Trevelyan ise akrostişlerle. Her ikimiz de kendi alanımızda kalmaya özen gösteriyoruz. Geçen ay girdiğim bir yanşmada üç kitap kazandım."</p>

  <p>&nbsp;"Sahi mi? Ne hoş. Bari kitaplar ilginç miydi?"</p>

  <p>&nbsp;"Bilmem. Okumadım. Bana sempatik görünmediler."</p>

  <p>&nbsp;Bayan Willett mırıldandı. "Önemli olan kazanmak, değil mi?"</p>

  <p>&nbsp;Violet, "Exhampton'a nasıl gidiyorsunuz?" diye sordu. "Arabanız yok!"</p>

  <p>&nbsp;"Yürüyorum."</p>

  <p>&nbsp;"Ne? Gerçekten mi? Orası altı kilometre uzaklıkta."</p>

  <p>&nbsp;"Bu benim için spor oluyor. Gidiş altı, dönüş altı mil. On iki mil nedir ki? İnsanın sağlıklı olmasını sağlıyor. Formda olmak olağanüstü bir şey."</p>

  <p>&nbsp;"Tanrım... On iki kilometre. Siz ve Albay Trevelyan bir zamanlar çok iyi atletlermişsiniz, değil mi?"</p>

  <p>&nbsp;"Birlikte İsviçre'ye giderdik. Kışın kış sporları, yazm da dağcılık. Trevelyan buz üstünde olağanüstüdür. Ama artık böyle sporlar için çok yaşlıyız."</p>

  <p>&nbsp;Violet, "Sanırım siz Ordu Tenis Şampiyonası 'm da kazanmıştınız, değil mi?" diye sordu.</p>

  <p>&nbsp;Yaşlı adam, genç bir kız gibi kızardı. "Bunu size kim söyledi?"</p>

  <p>&nbsp;"Albay Trevelyan."</p>

  <p>&nbsp;Burnaby, "Joe, dilini tutsa iyi olur," dedi. "Çok konuşuyor. Acaba şimdi hava nasıl?"</p>

  <p>&nbsp;Violet, onun utanmasına saygı duyarak Burnaby'nin arkasından pencereye gitti.</p>

  <p>&nbsp;Birlikte perdeleri açarak dışarıdaki hüzünlü ıssız manzaraya baktılar.</p>

  <p>&nbsp;Burnaby, "Yine kar geliyormuş," dedi. "Hem de sanırım oldukça fazla yağacak."</p>

  <p>&nbsp;Violet, "Ah!" diye bağırdı. "Ne heyecan verici! Bence kar çok romantik bir şey.</p>

  <p>&nbsp;Şimdiye kadar hiç kar görmemiştim."</p>

  <p>&nbsp;Annesi, "Boruların donması hiç de romantik değil, aptal çocuk," diye söze karıştı.</p>

  <p>&nbsp;Burnaby, "Yaşamınız hep Güney Afrika'da mı geçti, Miss Willett?" diye sordu.</p>

  <p>&nbsp;Kızın coşkusu tamamen kaybolmuştu. Yanıt vermekte bile zorlandığı görülüyordu.</p>

  <p>&nbsp;"Evet... Oradan ilk kez ayrılıyorum. Dolayısıyla her şey bana son derece heyecan verici görünüyor."</p>

  <p>&nbsp;Burnaby dünyadan uzak, bu küçük köye hapsolmanın nesi heyecan verici olabilir ki, diye düşündü. Tuhaf. Bu anne kızı anlayamıyorum.</p>

  <p>&nbsp;Kapı açıldı ve orta hizmetçisinin sesi duyuldu.</p>

  <p>&nbsp;"Bay Rycroft ve Bay Garfield."</p>

  <p>&nbsp;İçeriye yaşlı, sıska bir adamla, pembe yanaklı, çocuksu tavırlı genç bir adam girdi.</p>

  <p>&nbsp;İçeri önden giren genç adam, "Onu da birlikte getirdim, Bayan Willett," diye açıkladı. "Karların arasında gömülüp kalmasına göz yummayacağımı söyledim. Hıh, hıh! Ah, her şey mükemmel görünüyor. Kütükler çıtırdıyor."</p>

  <p>&nbsp;Bay Rycroft oldukça resmi bir havada oradakilerin ellerini sıkarken, "Genç dostumun da belirttiği gibi, kendisi bana buraya kadar eşlik etme nezaketini gösterdi. Nasılsınız, Miss Violet? Tam bu mevsime uygun bir hava... hatta korkarım, karın bu kadarı da biraz fazla."</p>

  <p>&nbsp;Yaşlı adam, Bayan Willett'le konuşurken şöminenin önüne doğru ilerledi. Bu arada Ronald Garfield ise Violet'e takılmaktaydı.</p>

  <p>&nbsp;"Ne dersiniz, buralarda bir yerde buz pateni yapamaz mıyız? Yakında göl filan yok mu?"</p>

  <p>&nbsp;"Sanırım yapabileceğiniz tek spor yollan açmak olabilir."</p>

  <p>&nbsp;"Zaten bütün sabah o işi yaptım."</p>

  <p>&nbsp;"Ah, çok güçlü bir erkeksiniz!"</p>

  <p>&nbsp;"Benimle alay etmeyin. Avuçlanmın içi su topladı hep."</p>

  <p>&nbsp;"Halanız nasıl?"</p>

  <p>&nbsp;"Ah, hep aynı... bazen daha iyi olduğunu söylüyor, bazen de daha kötü, ama bence durumunda hiçbir değişiklik yok, durumu hep aynı. Biliyor musunuz, bu korkunç bir yaşam. Her yıl, bu duruma nasıl katlanacağımı düşünüyorum -ama ne yaparsınız işte- eğer Noel döneminde bizim ihtiyarın yanında biri olmazsa -onun tutup tüm parasını Kedi Bakımevi'ne bırakması işten bile değil. Bildiğiniz gibi kedilerinin sayısı beş oldu. Sürekli o yaratıkları okşuyor ve hepsine de bayılıyormuşum gibi rol yapıyorum."</p>

  <p>&nbsp;"Ben köpekleri kedilerden daha çok severim."</p>

  <p>&nbsp;"Ben de öyle. Aslında. Sonuçta demek istediğim köpek... neyse köpek köpektir, işte..."</p>

  <p>&nbsp;"Halanız gençliğinde de kedi sever miydi?"</p>

  <p>&nbsp;"Sanırım hanımların yaşlandıkları zaman merak sardıkları bir şey! Igh! Kedilerden nefret ediyorum."</p>

  <p>&nbsp;"Halanız çok hoş bir insan ama insanı biraz ürkütüyor."</p>

  <p>&nbsp;"Gerçekten bazen ürkünç olabildiği kanısındayım. Arada sırada beni öyle azarlıyor ki.</p>

  <p>&nbsp;Benim kafasız olduğumu sanıyor!"</p>

  <p>&nbsp;"Sahi mi?"</p>

  <p>&nbsp;"A, bakın, benimle böyle imalı konuşmayın. İnsan aptal görünebilir, ama aslında göründüğünden çok daha akıllı olabilir."</p>

  <p>&nbsp;O sırada hizmetçi kız, "Bay Duke," diyerek, yeni bir konuğun daha geldiğini belirtti.</p>

  <p>&nbsp;Bay Duke köyün en son gelen sakiniydi. Trevelyan'ın yaptırdığı küçük evlerden altıncısını eylül ayında satın almıştı. İriyan, sessiz, bahçe meraklısı bir adamdı.</p>

  <p>&nbsp;Bitişik evde oturan kuş meraklısı ihtiyar Bay Rycroft, Bay Duke ile hemen dost olmuş, bu arada da, "Evet, Bay Duke hoş bir adam. İddiasız. Ama acaba bizlere uygun mu? Her şeye rağmen acaba gerçekten de göründüğü kadar iyi mi? Belki de o eski müflis bir tüccar," gibi söylentilere de hiç aldırmamıştı.</p>

  <p>&nbsp;Köydeki hiç kimse Bay Duke'a geçmişine ilişkin bir şey sormamıştı... bilmemenin daha iyi olacağı düşünülüyordu. Çünkü eğer yalnızca biri bilirse, bu çok ters olabilirdi, gerçekten de böylesi küçük bir toplulukta en iyisi bir şeyi herkesin bilmesiydi.</p>

  <p>&nbsp;Duke, Binbaşı Burnaby'e, "Herhalde bu havada Exhampton'a kadar yürümeyeceksiniz," diye sordu.</p>

  <p>&nbsp;"Hayır. Sanırım Trevelyan da beni böyle bir gecede beklemez."</p>

  <p>&nbsp;"Ne korkunç, değil mi?" diyen Bayan Willett hafifçe ürperdi. "Yıllar boyunca burda gömülüp kalmak... bu berbat bir şey olmalı!"</p>

  <p>&nbsp;Bay Duke, kadına kısaca bir göz attı. Burnaby de kuşkuyla onu süzdü.</p>

  <p>&nbsp;Aynı anda hizmetçi çayı getirdi.</p>

  <p><span class="t7">&nbsp;</span></p>
</body>
</html>
