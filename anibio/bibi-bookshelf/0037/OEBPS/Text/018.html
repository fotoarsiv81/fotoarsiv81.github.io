<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 15: Binbaşı Burnaby'i Ziyaret</title>
</head>

<body>
  <h1 class="h11">Bölüm 15: Binbaşı Burnaby'i Ziyaret</h1>

  <p>&nbsp;Bay Enderby bahçe yolundan ilerledi ve Binbaşı Burnaby'nin evinin kapısını coşkuyla çaldı. Kapı hemen açıldı ve Binbaşı Burnaby kıpkırmızı bir yüzle eşikte belirdi.</p>

  <p>&nbsp;Hoşnutsuz, sıkıntılı bir sesle, "Siz miydiniz?" diye sordu. Aynı şekilde konuşmaya devam edecekti, ama birdenbire Emily'i fark edince yüzündeki ifade değişti.</p>

  <p>&nbsp;Charles kare as çıkaran bir oyuncu havasında, "Miss Trefusis," diye açıkladı.</p>

  <p>&nbsp;"Kendisi sizinle görüşmeyi çok istiyor."</p>

  <p>&nbsp;Emily en tatlı gülümseyişiyle sordu. "İçeri girebilir miyim?"</p>

  <p>&nbsp;"Ah, evet. Tabii. Ah, evet... evet." Kekelemeye başlayan Burnaby geri geri çekilerek oturma odasına girdi. Koltuklan çekti, sehpaları itti.</p>

  <p>&nbsp;Emily vakit yitirmeden konuya girdi.</p>

  <p>&nbsp;"Bakın, Binbaşı Burnaby, ben Jim'in nişanlısıyım, Jim Pearson'un. Ve elbette onun için çok endişeleniyorum."</p>

  <p>&nbsp;Bir masayı itmekte olan adamın bir an şaşkınlıktan ağzı açık kaldı.</p>

  <p>&nbsp;"Ah, hu çok kötü bir durum genç bayan. Anlatamayacağım kadar üzgünüm."</p>

  <p>&nbsp;"Binbaşı Burnaby, bana dürüst davranın. Siz Jim'in suçlu olduğuna inanıyor musunuz? Eğer inanıyorsanız bunu bana açıkça söylemekten çekinmeyin lütfen.</p>

  <p>&nbsp;Gerçeği insanların bana yalan söylemesine yüz kez yeğlerim."</p>

  <p>&nbsp;Yaşlı adam yüksek ve kararlı bir sesle, "Hayır, onun suçlu olduğunu sanmıyorum," dedi ve bir yastığı birkaç defa yumrakladıktan sonra Emily'nin karşısına oturdu. "İyi bir genç o. Ama biraz zayıf olabilir. Darılmayın ama eğer aklına eserse kolaylıkla yanlış yola da sapabilir. Ama cinayet... hayır. Ve inanın bana ne söylediğimin de kesinlikle bilincindeyim, yaşamım boyunca elimden çok sayıda astsubay geçti.</p>

  <p>&nbsp;Günümüzde emekli ordu mensuplarıyla alay etmek moda, ama inanın bizim de bildiğimiz birkaç şey var, Miss Trefusis."</p>

  <p>&nbsp;"Elbette öyle," dedi Emily. "İçinizden geçeni söylediğiniz için size derin bir minnet duyuyorum."</p>

  <p>&nbsp;Binbaşı "Bir... bir viski soda alır mıydınız?" diye sordu adeta özür dileyerek.</p>

  <p>&nbsp;"Korkarım evde başka bir şey yok."</p>

  <p>&nbsp;"Hayır, teşekkürler Binbaşı Burnaby.</p>

  <p>&nbsp;"Peki ya yalnızca soda?"</p>

  <p>&nbsp;Emily, "Hayır, teşekkürler," dedi.</p>

  <p>&nbsp;"Sizin için çay da hazırlayabilirim," dedi Binbaşı istekli bir havada.</p>

  <p>&nbsp;Bunu yanıtlayan Charles oldu.</p>

  <p>&nbsp;"Bayan Curtis'le çayımızı içtik. Çok teşekkürler."</p>

  <p>&nbsp;Emily, "Peki, Binbaşı Burnaby, sizce katil kim... Bu konuda bir fikriniz var mı?" diye sordu.</p>

  <p>&nbsp;Burnaby, "Hayır yok... lanet olsun yok... şey bu beni de çok rahatsız ediyor, keşke olsaydı," diye yanıtladı. "Bu işi eve giren bir hırsızın yaptığını sanıyordum, ama şimdilerde polis öyle olamayacağını söylüyor. Bu onların işi, sanırım onların bu konuyu herkesten iyi de bilmeleri gerekir. Onlar birinin eve zorla girmediğini iddia ediyorlar, öyleyse bizim de gerçekten birinin eve zorla girmediğini kabullenmemiz gerekir. Ama açıkçası, bu beni çok rahatsız ediyor, bu işin içinden çıkamıyorum Miss Trefusis. Trevelyan'ın bildiğim kadarıyla bu dünyada bir tek düşmanı bile yoktu."</p>

  <p>&nbsp;"Olsaydı bilirdiniz değil mi?"</p>

  <p>&nbsp;"Evet, sanırım Trevelyan'ı akrabalarından çok daha iyi tanıyordum."</p>

  <p>&nbsp;"Ve bu konuda bir şey... herhangi bir şekilde yardımcı olabilecek bir şey de aklınıza gelmiyor, öyle değil mi?" diye sordu Emily.</p>

  <p>&nbsp;Binbaşı kısa bıyıklarını çekiştirdi.</p>

  <p>&nbsp;"Ne düşündüğünüzü biliyorum. Kitaplarda olduğu gibi, benden ipucu olarak da kullanılabilecek burada da olan küçük önemsiz bir olayı anımsamamı bekliyorsunuz.</p>

  <p>&nbsp;Maalesef öyle bir şey yok. Trevelyan'ın çok düzenli bir yaşamı vardı. Çok az mektup alır, kendisi de çok ender mektup yazardı. Yaşamında ilişkide olduğu, sorun yaşadığı bir bayan da yoktu, bundan da kesinlikle eminim. Ne yazık ki neden cinayete kurban gittiğini bilmiyorum, Miss Trefusis."</p>

  <p>&nbsp;Üçü de sustular.</p>

  <p>&nbsp;"Peki ya uşağı?" diye sordu Charles.</p>

  <p>&nbsp;"Yıllardır yanında. Kesinlikle çok sadık biri."</p>

  <p>&nbsp;"Yakın zamanda evlenmiş."</p>

  <p>&nbsp;"Çok düzgün, aklı başında, saygıdeğer genç bir bayanla evlendi."</p>

  <p>&nbsp;"Binbaşı Burnaby," dedi Emily. "Sizinle bu şekilde konuştuğum için beni bağışlayın, ama o akşam Bay Trevelyan konusunda birden biraz fazla telaşlanmış olamaz mısınız?"</p>

  <p>&nbsp;Yaşlı adam her ruh çağırma seansından bahsedildiğinde yaptığı gibi mahcup bir şekilde burnunu ovuşturdu.</p>

  <p>&nbsp;"Evet, gerçekten de öyle oldu. Bunu inkâr edemem. Aslında bunun saçma sapan bir şey olduğunu biliyordum ama... yine de..."</p>

  <p>&nbsp;Emily, ona yardım etmeye çalıştı.</p>

  <p>&nbsp;"Ama yine de bir şekilde bunun öyle olmayabileceğini hissettiniz, değil mi?"</p>

  <p>&nbsp;Burnaby başıyla onayladı.</p>

  <p>&nbsp;Emily mırıldandı.</p>

  <p>&nbsp;"İşte ben de bu yüzden..."</p>

  <p>&nbsp;İki adam da ona baktılar.</p>

  <p>&nbsp;Emily, "Ne demek istediğimi doğru dürüst anlatamıyorum," diye içini çekti.</p>

  <p>&nbsp;"Söylemek istediğim şu: Ruh çağırmaya inanmıyorsunuz. Ama yine de... o kötü havaya ve bunun saçma bir oyundan öte bir şey olmadığına inanmanıza rağmen, kendinizi o kadar kötü hissetmişsiniz ki hemen yola çıkmışsınız. Hem de hava şartları ne kadar kötü olursa olsun o kadar endişelenmiş, kendinizi o kadar huzursuz hissetmişsiniz ki Albay Trevelyan'ın hayatta olup olmadığını kendi gözlerinizle görüp emin olmak istemişsiniz. Yani, sizce bu odanın atmosferindeki bir şeyden kaynaklanan bir durum olamaz mı? Gördüğünüz ya da hissettiğiniz bir şeyden?</p>

  <p>&nbsp;"Bence," diye ekledi Emily, binbaşının yüzünde söylenenlere ilişkin hiçbir algılama izi görmeyince. "Başka birinin daha kafasından sizin gibi bu konuya ilişkin bir şeyler geçti. Ve bu her neyse, siz bunu hissettiniz."</p>

  <p>&nbsp;"Bilmem ki..." Burnaby yine burnunu ovuşturdu. Sonra da umutla ekledi. "Tabii kadınlar böyle şeyleri ciddiye alırlar."</p>

  <p>&nbsp;Emily, "Kadınlar," dedi. Sonra da kendi kendine mırıldandı. "Evet, sorun da bu zaten." Sonra birden Binbaşı Burnaby'e döndü.</p>

  <p>&nbsp;"Şu Willettler nasıl insanlar?"</p>

  <p>&nbsp;Binbaşı Burnaby düşündü. İnsanları tanımlama konusunda pek de başarılı olamadığı anlaşılıyordu. "Ah... Şey... Çok nazik insanlar... Dost canlısı... yardımsever, filan işte."</p>

  <p>&nbsp;"Bu mevsimde Sittaford Malikânesi gibi bir yeri neden kiralamış olabilirler?"</p>

  <p>&nbsp;Burnaby, "Bunu anlayamıyorum," dedi. Sonra da ekledi. "Kimse de anlayamıyor zaten."</p>

  <p>&nbsp;Emily ısrar etti. "Bu çok tuhaf değil mi?"</p>

  <p>&nbsp;"Tabii acayip. Ama zevkler belli olmaz. Müfettiş de öyle söyledi."</p>

  <p>&nbsp;Emily, "Bu saçma," dedi. "İnsanlar sebepsiz hiçbir şey yapmazlar."</p>

  <p>&nbsp;Burnaby ihtiyatla, "Bilmem ki..." diye mırıldandı. "Bazı insanlar gerçekten yapmazlar.</p>

  <p>&nbsp;Örneğin siz Miss Trefusis yapmazdınız. Ama bazı kimseler de..." Başını sallayarak içini çekti.</p>

  <p>&nbsp;"Onların Bay Trevelyan'ı daha önceden tanımadıklarından emin misiniz?"</p>

  <p>&nbsp;Binbaşı bu konuyu enine boyuna düşündü. Öyle olsaydı Trevelyan, ona söylemiş</p>

  <p>&nbsp;olurdu. Hayır, o da herkes kadar şaşırmıştı.</p>

  <p>&nbsp;"Eminim. Yoksa Trevelyan bana bunu söylerdi. O da şaşırdı."</p>

  <p>&nbsp;"Yani o da bu durumu tuhaf olarak mı nitelendirmişti?"</p>

  <p>&nbsp;"Elbette. Size bunu daha önce de söylemiştim."</p>

  <p>&nbsp;Emily, "Bayan Willett'in, Bay Trevelyan'a karşı davranışları nasıldı?" diye sordu. "Onu görmemeye mi çalıştı yoksa bundan kaçındı mı?"</p>

  <p>&nbsp;Burnaby hafifçe güldü. "Ne münasebet! Trevelyan'ın canını çok sıktı. Kadın, sürekli davetleriyle onu bıktırıp usandırmıştı."</p>

  <p>&nbsp;Emily düşünceli düşünceli, "Öyleyse," dedi. "Kadın malikâneyi sırf Bay Trevelyan'la yakın olmak için kiralamış olabilir?"</p>

  <p>&nbsp;Burnaby bu konuyu kafasında irdeledi.</p>

  <p>&nbsp;"Şey... Olabilir. Ama bence bu çok pahalı bir yöntem olurdu."</p>

  <p>&nbsp;Emily, "Bilmem ki," dedi. "Belki de Bay Trevelyan'la başka yoldan tanışması kolay kolay mümkün olamayacaktı."</p>

  <p>&nbsp;Ölen adamın arkadaşı başını salladı. "Doğru, olmazdı."</p>

  <p>&nbsp;Emily mırıldandı. "Acaba?"</p>

  <p>&nbsp;Burnaby ekledi. "Müfettiş de aynı şeyi düşünüyordu."</p>

  <p>&nbsp;Emily birdenbire Müfettiş Narracott'a karşı müthiş bir öfke duydu. Aklına gelen her şeyi müfettişin daha önce düşünmüş olduğunu anlıyordu. Diğer insanlardan daha zeki olmasıyla gurur duyan genç bir kadın için bu durum çok inciticiydi.</p>

  <p>&nbsp;Ayağa kalkarak Burnaby'e elini uzattı.</p>

  <p>&nbsp;"Her şey için çok teşekkür ederim."</p>

  <p>&nbsp;Yaşlı adam, "Keşke size yardım edebilseydim," dedi. "Ben ancak açıkça ortada olan şeyleri fark edebilen bir insanım... hep de öyleydim. Sezgilerim güçlü değildir. Zeki bir kimse olsaydım belki bir ipucu da bulabilirdim. Ama size yardıma her zaman hazır olduğumdan emin olabilirsiniz."</p>

  <p>&nbsp;Emily, "Çok teşekkür ederim," diye gülümsedi.</p>

  <p>&nbsp;Charles Enderby, "Hoşçakalın, efendim," dedi. "Yarın fotoğraf çekmeye geleceğim."</p>

  <p>&nbsp;Burnaby yalnızca homurdandı.</p>

  <p>&nbsp;Emily'le Charles, Bayan Curtis'in evine döndüler.</p>

  <p>&nbsp;Genç kız, gazeteciye, "Odama gel," dedi. "Seninle konuşmak istiyorum."</p>

  <p>&nbsp;Emily iskemleye oturdu, Charles da karyolaya ilişti. Kız şapkasını çıkarıp odanın bir köşesine fırlattı.</p>

  <p>&nbsp;"Şimdi beni dinle. Bana bir başlangıç noktası bulmuşum gibi geliyor. Belki yaralıyorum, ama yine de bu da bir fikir. Bu ruh çağırma olayında bir iş var. Sen hiç ruh çağırma seanslarına katıldın mı?"</p>

  <p>&nbsp;"Ah, evet. Arada sırada. Ama biliyorsun işte, bunlar ciddi şeyler değil."</p>

  <p>&nbsp;"Elbette değil. Bu insanların genellikle yağmurlu kasvetli akşamlarda eğlenmek için yaptıkları bir şey. Herkes birbirini masayı itmekle suçlar. Böyle eğlencelere katıldığına göre nasıl olduğunu da bilirsin. Masa bir ismin harflerini sıralarken bu genellikle oradakilerden birinin bildiği bir addır. Çoğu zaman bu ismi hemen tanırlar, ama bunun o olmamasını umarlar, aslında her zaman bilinçsizce de olsa ruhun bu ismi bildirmemesini de isterler. O sırada farkına varmadan da masayı iterler. Yani ismin ne olduğunu anlayınca ister istemez bir sonraki harfin görünmemesi isteğiyle silkinip masayı sarsarak buna son vermek isterler. Ama bu arada işin büyük kısmı olup bitmiştir zaten."</p>

  <p>&nbsp;Enderby, "Orası öyle," dedi.</p>

  <p>&nbsp;"Ben öyle ruhlara filan asla inanmam. Ama diyelim ki masadakilerden biri o anda Bay Trevelyan'ın öldürülmekte olduğunu biliyordu..."</p>

  <p>&nbsp;Charles itiraz etti.</p>

  <p>&nbsp;"A, bu olacak şey değil!"</p>

  <p>&nbsp;"Ben biraz kaba açıklamış olabilirim. Ama bence durum böyle. Benimki yalnızca bir varsayım... hepsi bu. Yani biri Trevelyan'ın öldüğünü biliyordu ve bu bilgisini saklayamadı. Yani masa onu ele verdi."</p>

  <p>&nbsp;Charles, "Bu zekice bir varsayım," dedi. "Ama bunun doğru olduğuna asla inanmıyorum."</p>

  <p>&nbsp;Emily sabırla, "Diyelim ki doğru," diye yanıtladı. "Bence bir cinayetin araştırılması sırasında bazı varsayımlar yürütmekten korkmamak gerekir."</p>

  <p>&nbsp;Charles, "Ah, bu konuda kesinlikle hemfikirim," dedi. "Evet diyelim ki bu varsayımın doğru... sen nasıl istersen."</p>

  <p>&nbsp;Emily sözlerini sürdürdü. "Evet, bu durumda yapmamız gereken öncelikle ruh çağıran grubunu dikkatle incelemek. Önce Bay Burnaby'le Bay Rycroft'u ele alalım.</p>

  <p>&nbsp;Onlardan birinin cinayeti işleyenle bir ilişkisi olabileceğini hiç sanmıyorum. Sonra şu Bay Duke var. Şimdilik onun hakkında hiçbir şey bilmiyoruz. O buraya kısa süre önce gelmiş... en son gelen kişi. Tehlikeli bir yabancı, bir çetenin üyesi de olabilir.</p>

  <p>&nbsp;Onun adının karşısına X yazacağım. Willettlere gelince. Charles, bu Willettlerin arkasında çok gizemli bir şeyler var."</p>

  <p>&nbsp;"Trevelyan'ın ölümünün onlara ne yararı olabilir ki?"</p>

  <p>&nbsp;"Görünüşte hiçbir yararı olamaz. Ama varsayımım doğruysa onlarla Trevelyan'ın arasında bir bağlantı olmalı. Bu bağlantı her neyse bunu bulmalıyız."</p>

  <p>&nbsp;Charles, "Evet," dedi. "Ama ya yanılıyorsak?"</p>

  <p>&nbsp;Emily, "O zaman her şeye yeniden başlanz," diye yanıt verdi.</p>

  <p>&nbsp;Charles birdenbire bağırdı. "Dinle!" Elini kaldırdı. Koşarak pencereye gidip pencereyi açtı. Emily o zaman genç adamın dikkatini çeken sesi duydu. Uzaklarda bir yerlerde büyük bir çan çalıyordu.</p>

  <p>&nbsp;Onlar bu sesi dinlerken aşağıdan Bayan Curtis'in sesi duyuldu.</p>

  <p>&nbsp;"Bayan, çan sesini duydunuz mu... duydunuz mu?"</p>

  <p>&nbsp;Emily kapıyı açtı.</p>

  <p>&nbsp;"Duydunuz değil mi? Durum apaçık ortada, değil mi? Neyse, neyse, bunu düşünmek gerek."</p>

  <p>&nbsp;"Bu da ne?" diye sordu Emily.</p>

  <p>&nbsp;"Princetown Hapishanesi'nin çanı, bayan. Orası buradan hemen hemen on iki kilometre ötede. Bu çan sesleri bir mahkûmun kaçtığını bildiriyor. George! George!</p>

  <p>&nbsp;Bu adam nerede yine? Çanı duydun mu? Bir mahkûm kaçmış!"</p>

  <p>&nbsp;Kadının mutfağa doğru ilerlemesiyle birlikte sesi kayboldu.</p>

  <p>&nbsp;Charles pencereyi kapayarak yeniden yatağın üzerine oturdu.</p>

  <p>&nbsp;"Her şey ters gidiyor. Eğer bu mahkûm cuma akşamı kaçmış olsaydı, bu cinayetin gizemi de kolaylıkla aydınlığa kavuşturulmuş olurdu. Katili başka yerde aramaya gerek kalmazdı. Aç, azılı katil, acımasız cani bir eve giriyor. Trevelyan evini korumaya çalışıyor, azılı cani onun kafasına vuruyor. Cinayet kolayca çözülürdü."</p>

  <p>&nbsp;Emily içini çekti. "Evet, iyi olurdu..."</p>

  <p>&nbsp;Charles, "Oysa adam üç gün sonra kaçtı," dedi. "Hiç de... artistik bir yönü yok."</p>

  <p>&nbsp;Üzüntüyle başını salladı.</p>

  <p>&nbsp;</p>

  <p><span class="t7">&nbsp;</span></p>
</body>
</html>
