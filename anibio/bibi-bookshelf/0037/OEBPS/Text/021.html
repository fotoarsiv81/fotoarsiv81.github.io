<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 18: Emily, Sittaford Malikânesi'ni Ziyaret Ediyor</title>
</head>

<body>
  <h1 class="h11">Bölüm 18: Emily, Sittaford Malikânesi'ni Ziyaret Ediyor</h1>

  <p>&nbsp;Emily hızla yürürken sabahki havanın değişmekte olduğunu fark etti. Bulutlar yoğunlaşıp gökyüzünü kaplamaya başlamıştı.</p>

  <p>&nbsp;İngiltere'de yaşamak için ne kadar kötü bir yer, diye düşündü Emily. "Kar veya yağmur yağarken, ya da fırtınada, hava bulutlarla kaplı. Güneş çıkınca da hava öylesine soğuyor ki insan el ve ayak parmaklarını bile hissedemiyor."</p>

  <p>&nbsp;Bu düşünceleri sağ tarafta kulağının neredeyse hemen dibinde duyduğu boğuk bir sesle dağıldı.</p>

  <p>&nbsp;"Affedersiniz, küçük bir terrier köpek gördünüz mü?"</p>

  <p>&nbsp;Emily irkilerek döndü. Uzun boylu, zayıf, kır saçlı, çok esmer, gözleri kanlı bir adam bahçe kapısına dayanmış duruyordu. Kolunun altında bir koltuk değneği vardı.</p>

  <p>&nbsp;Emily'i büyük bir ilgiyle süzüyordu. Emily onun 2 numaralı villada yaşayan Bay Wyatt olduğunu anlamakta hiç zorlanmadı.</p>

  <p>&nbsp;"Hayır, görmedim," dedi.</p>

  <p>&nbsp;Wyatt, "Biraz önce elimden kaçtı," dedi. "Sevecen, şirin bir hayvan ama çok akılsız.</p>

  <p>&nbsp;Bütün bu arabaların filan arasında..."</p>

  <p>&nbsp;"Bu yoldan pek fazla araba geçeceğini sanmam," dedi Emily.</p>

  <p>&nbsp;Bay Wyatt, "Yazları gezi arabaları oluyor," dedi somurtarak. "Exhampton'dan buraya üç penny altı sente günübirlik gezi düzenleniyor. Sittaford tepelerinde yürüyüş ve yarı yolda hafif soğuk bir şeyler."</p>

  <p>&nbsp;"Tabii ama şimdi yaz değil."</p>

  <p>&nbsp;"Ama yine de gezi arabaları geliyor. Sanırım bunlar Sittaford Malikânesi'ne giden muhabirler."</p>

  <p>&nbsp;Emily, "Siz Bay Trevelyan'ı iyi tanır mıydınız?" diye sordu.</p>

  <p>&nbsp;Emily köpek hikâyesinin Albay Wyatt tarafından, bir merak sonucunda uydurulmuş bir bahane olduğundan emindi. O sıralar Sittaford'ta kendisi kadar ilgi çeken başka kimse olmadığının farkındaydı ve Albay Wyatt&rsquo;ın da başkaları gibi onunla bağlantı kurmaya çalışması kadar doğal bir şey olamazdı.</p>

  <p>&nbsp;Wyatt, "Pek iyi tanımazdım," diye cevap verdi. "Bu oturduğum villayı bana o sattı."</p>

  <p>&nbsp;"Evet," dedi Emily, onu teşvik etmek isteğiyle.</p>

  <p>&nbsp;Adam bir an durdu sonra da ekledi.</p>

  <p>&nbsp;"Çok cimriydi. Anlaşmamızda satıcının evi alıcının zevkine göre düzenlemesi vardı, istediğim renge boyatacaktı. Ama ben pencerelerin çerçevelerinin limon sarısı yerine çikolata kahvesi olmasını istediğimde paranın yarısını benden almaya kalkıştı.</p>

  <p>&nbsp;Anlaşmanın orijinal renklerin yenilenmesi için geçerli olduğunu söyledi."</p>

  <p>&nbsp;Emily, "Ondan pek hoşlanmıyordunuz galiba," dedi.</p>

  <p>&nbsp;Albay Wyatt, "Onunla sürekli kavga ederdik," dedi. "Ama doğrusu ya ben zaten herkesle kavga ederim. Böyle bir yerde herkese sizi rahat bırakmalarını öğretmeniz gerekir. Yoksa sürekli kapınızı çalar, içeri girer ve gevezelik ederler. İnsanlarla canım istediği zaman dostluk etmek isterim, benim canım istediği zaman, onların değil. Trevelyan'ın da bana karşı mâlikane sahibi havaları takınıp canı istediğinde evime gelmesi iyi olmazdı." Memnun bir tavırla ekledi. "Neyse artık köyde kimse yanıma yaklaşmıyor."</p>

  <p>&nbsp;Emily, "Oh..." diye mırıldandı.</p>

  <p>&nbsp;"En iyisi insanın yerli bir uşağı olması," dedi Albay Wyatt. "Emir almaya alışıklar. Abdül!" diye haykırdı.</p>

  <p>&nbsp;Türbanlı zayıf bir Hintli evden çıkıp itaatkâr bir havada beklemeye başladı.</p>

  <p>&nbsp;Wyatt, "İçeriye buyurun, size bir şeyler ikram edeyim," dedi. "Bu arada küçük evimi de gezersiniz."</p>

  <p>&nbsp;Emily, "Çok üzgünüm," dedi. "Ama acelem var."</p>

  <p>&nbsp;"Günümüzde artık kimse yaşamayı bilmiyor," dedi Albay Wyatt. "Trene yetişmeye çalışmak, randevular, her şey için zaman belirlemek... hepsi saçma. Gün doğarken uyanmak, istediğin, acıktığın zaman yemek yemek ve asla zamanın ya da belirli bir tarihin esiri olmamak. Eğer beni dinleyecek olsalar insanlara doğru yaşamanın yollarını öğretebilirdim."</p>

  <p>&nbsp;Yaşamın böylesine yüceltilmiş bir şeklinin de pek de umut verici olmadığı açıkça görülüyor, diye düşündü Emily. Albay Wyatt'tan daha çökmüş, gergin bir insan olamazdı. Yine de adamın merakının o an için yeterince giderilmiş olabileceği düşüncesiyle Emily yeniden randevusundan bahsederek gitmekte ısrar etti.</p>

  <p>&nbsp;"Haklısınız. Ama gerçekten bir randevuya yetişmem gerekiyor." Ve Emily gülümseyerek yoluna devam etti.</p>

  <p>&nbsp;Sittaford Malikânesi'nin meşeden yapılmış, büyük ağır bir ön kapısı, şık, zarif bir kapı tokmağı, büyük tel bir paspası ve pırıl pırıl parlayan pirinç bir mektup kutusu vardı. Bütün bunların rahatlık ve ince bir zevki sergilediği Emily'nin gözünden kaçmamıştı. Kapıyı ufak tefek, o yöreden olduğu anlaşılan bir hizmetçi kız açtı.</p>

  <p>&nbsp;Hizmetçi kızın doğrudan, tekdüze bir tonda, "Bayan Willett bu sabah kimseyle görüşecek durumda değil," demesi Emily'nin o sabah gazeteci ordusu tarafından oldukça fazla rahatsız edilmiş olduklarını anlamasını sağladı.</p>

  <p>&nbsp;"Miss Percehouse'dan bir not getirdim," dedi.</p>

  <p>&nbsp;Bu durumu değiştirmişti. Hizmetçi kızın yüz ifadesinde önce bir kararsızlık belirdi, sonra kenara çekilerek, "İçeri girmez misiniz?" diye sordu.</p>

  <p>&nbsp;Emily önce emlakçılana "özenle döşenmiş" olarak nitelendirecekleri geniş bir antreye oradan da büyük salona alındı. Şömine yanıyordu, geniş salonda ise bir kadının yaşadığını anlatan izler seziliyordu. Birkaç cam lale, özenli bir nakış çantası, son derece uzun kol ve bacakları olan bir palyaço bebek süs olarak odanın çeşitli yerlerine yayılmıştı. Hiç fotoğraf olmaması ise dikkat çekiciydi.</p>

  <p>&nbsp;Emily burada görülebilecek ne varsa hepsini inceledikten sonra geniş salonda şöminenin önünde durup ellerini ısıtmaya başladı. O sırada kapı açılarak içeri kendi yaşlarında bir kız girdi. Emily onun çok güzel olduğunu düşündü. Üzerindeki elbisenin çok şık ve pahalı olduğu hemen fark ediliyordu. Ve aynı zamanda o güne dek hiç Violet kadar endişeli görünen bir kız görmediğini de düşündü. Ama kız farklı görünme çabası içindeydi. Sanki çok rahatmış gibi nazik ve samimi bir tavır takınmıştı.</p>

  <p>&nbsp;Violet, Emily'e yaklaşarak onun elini sıktı.</p>

  <p>&nbsp;"Hoş geldiniz. Annem ne yazık ki aşağıya inemedi, o bu sabahı yatakta geçiriyor."</p>

  <p>&nbsp;"Ah, çok üzgünüm. Olmayacak bir zamanda geldim heralde."</p>

  <p>&nbsp;"Ah, hayır, hayır. Aşçı pastanın tarifini yazıyor. Miss Percehouse'un bunu istemiş olması bizim için büyük mutluluk. Siz onun yanında mı kalıyorsunuz?"</p>

  <p>&nbsp;Emily için için güldü. Tüm Sittaford köyünde herhalde yalnızca bu evdekiler onun kim olduğunu ve oraya neden geldiğini bilmiyorlardı. Sittaford Malikânesi'nde tam anlamıyla bir işveren işçi rejimi olduğu anlaşılıyordu. İşçilerin ondan haberi olabilirdi... işverenlerin değil.</p>

  <p>&nbsp;Emily, "Hayır," dedi. "Ben Bayan Curtis'in yanında kalıyorum."</p>

  <p>&nbsp;"Ah, tabii, Miss Percehouse'un evi çok küçük, üstelik şu sıralar yeğeni Ronnie de onun yanında kalıyor, değil mi? Orada size verilecek oda olmadığını sanıyorum. Miss Percehouse olağanüstü bir insan, değil mi? Karakter sahibi. Ama ben bazen ondan korkuyorum."</p>

  <p>&nbsp;Emily neşeyle başını salladı.</p>

  <p>&nbsp;"O zorbanın biri, değil mi? Ama eğer insanlar size karşı koymaya başlarsa o zaman siz de dayanamaz, zorbalığa başlarsınız."</p>

  <p>&nbsp;Violet Willett içini çekti.</p>

  <p>&nbsp;"Keşke ben de insanlara karşı koyabilsem. Korkunç bir sabah geçirdik. Gazeteciler bizi çok rahatsız ettiler."</p>

  <p>&nbsp;Emily, "Ah, tabii ya!" diye bağırdı. "Burası aslında Bay Trevelyan'ın malikânesiydi, değil mi? Exhampton'da öldürülen o adamın?"</p>

  <p>&nbsp;Violet'in endişeli durumunun gerçek nedenini anlamaya çalışıyordu. Kızın dehşet içinde olduğu belliydi. Onun korktuğu bir şey vardı... hem de çok korktuğu. Emily bu yüzden özellikle Bay Trevelyan'dan söz etmişti, ama kız bunun üzerine o kadar da belirgin bir tepki vermemişti, ama belki de kızın da istediği bu konuyu konuşmaktı.</p>

  <p>&nbsp;"Evet, ne korkunç, değil mi?"</p>

  <p>&nbsp;"Eğer o konuyu konuşmak sizi rahatsız etmiyorsa bana o olayı anlatılmışınız."</p>

  <p>&nbsp;"Hayır... hayır... tabii hayır... Neden istemeyeyim?"</p>

  <p>&nbsp;Emily, bu kızda bir tuhaflık var, diye düşündü. "Ne dediğinin bile farkında değil. Bu kadar dehşete kapılmasının sebebi ne olabilir?"</p>

  <p>&nbsp;"Özellikle bana o ruh çağrılması olayını anlatırsanız," diye ekledi Emily. "Bundan bahsedildiğini duydum ve çok ilgimi çekti... gerçekten çok korkunç, değil mi?"</p>

  <p>&nbsp;Genç kızlara özgü merak ve korku, diye düşünüyordu bir yandan. Çizgim bu olmalı.</p>

  <p>&nbsp;Violet, "Feci bir şeydi bu," diye yanıtladı. "O akşamı, hiç unutmayacağım. Tabii aslında birinin şaka yaptığını düşünmüştüm... ama bu da çok kötü, iğrenç bir şakaydı."</p>

  <p>&nbsp;"Evet?"</p>

  <p>&nbsp;"Işıklan yaktığımız anı hiç unutmayacağım... herkes o kadar tuhaf görünüyordu ki.</p>

  <p>&nbsp;Bay Duke'la Binbaşı Burnaby dışında. Onlar soğukkanlı insanlar... böyle bir şeyden etkilendiklerini asla itiraf edemez, göstermeyi kabullenemezler. Ama yine de Binbaşı Burnaby'nin aslında çok sarsıldığı anlaşılıyordu. Bana sorarsanız o ruhlardan gelen habere herkesten çok inanmıştı. Zavallı Bay Rycroft o da neredeyse kalp krizi geçirecekti, oysa onun böyle şeylere alışık olması gerekir, çünkü metafizik araştırmalar yapıyormuş. Ronnie'ye gelince, Ronnie Garfield'ı tanıyorsunuz, değil mi... o hayalet görmüş gibiydi... gerçek bir hayalet. Annem bile çok sarsılmıştı... şimdiye dek onu hiç bu kadar berbat bir durumda görmemiştim."</p>

  <p>&nbsp;Emily, "Tüyler ürpertici bir şey olmalı bu," diye mırıldandı. "Keşke ben de burada olup görseydim."</p>

  <p>&nbsp;"Aslında gerçekten çok korkunçtu. Hepimiz birden... sanki bu yalnızca bir şakaymış gibi davrandık. Ama aslında hiç de öyle değildi. Sonra Binbaşı Burnaby birden Exhampton'a gitmeye karar verdi, hepimiz ona engel olmaya çalıştık, bir kar yığınına saplanıp kalacağını söyledik. Ama o gitmekte ısrar etti. Binbaşı Burnaby çıkıp gittikten sonra orada oturup endişelendik, üzüldük. Ve sonra... dün gece... hayır, dün sabah kötü haberi aldık."</p>

  <p>&nbsp;Emily dehşet dolu bir sesle, "Yani sizce gelen Bay Trevelyan'ın ruhu muydu?" diye sordu. "Yoksa bu telepatiyle ya da falcılıkla ilgili bir olay mıydı?"</p>

  <p>&nbsp;"Ah, bunu bilemeyeceğim. Ama bundan böyle bu gibi şeylere asla gülmeyeceğim."</p>

  <p>&nbsp;Orta hizmetçisi elinde üzerinde katlanmış bir kâğıt bulunan gümüş bir tepsiyle içeri girdi ve Violet'e uzattı. Violet kâğıdı aldı ve hizmetçi çıktıktan sonra da açtı. Kâğıda bir göz attıktan sonra da Emily'e uzattı.</p>

  <p>&nbsp;"İşte kekin tarifi," dedi. "Aslında tam zamanında geldiniz diyebilirim. Bu cinayet olayı hizmetçileri çok sarstı. Bu ıssız yörede yaşamanın tehlikeli olduğunu düşünüyorlar.</p>

  <p>&nbsp;Annem de dün akşam öfkesine yenilip hepsinin işine son verdi. Bu gün öğle yemeğinden sonra gidecekler. Onların yerine iki erkek uşak alacağız, bir uşak ve bir de kâhya-şoför gibi birini. Böylesi daha iyi olacak sanırım."</p>

  <p>&nbsp;"Hizmetçiler çok aptal olabiliyorlar, değil mi?" dedi Emily.</p>

  <p>&nbsp;"Öyle. Nihayetinde Albay Trevelyan bu evde de öldürülmedi."</p>

  <p>&nbsp;Emily safça bir merakla sordu. "Buraya yerleşmek nereden geldi aklınıza?"</p>

  <p>&nbsp;Violet, "Bunun eğlenceli bir şey olacağını düşündük," dedi.</p>

  <p>&nbsp;"Köyü sıkıcı bulmuyor musunuz?"</p>

  <p>&nbsp;"Ah, hayır. Ben kırları çok seviyorum."</p>

  <p>&nbsp;Violet bu sözleri söylerken bakışlarını Emily'den kaçırmıştı. Bir an için yüzünde korku ve şüphe dolu bir ifade belirmişti.</p>

  <p>&nbsp;Koltuğunda sıkıntılı bir şekilde kımıldandı, Emily de ister istemez ayağa kalktı. "Artık gitmem gerekiyor," dedi. "Çok teşekkür ederim, Bayan Willett. Annenizin kısa sürede iyileşeceğini umarım."</p>

  <p>&nbsp;"Aslında onun bir şeyi yok. Hizmetçilere sinirlendi, ayrıca bu olaylar da onu çok üzdü."</p>

  <p>&nbsp;"Tabii."</p>

  <p>&nbsp;Emily, Violet'in dikkatini çekmeden eldivenlerini küçük bir masanın üstüne bırakmayı başardı. Violett Willett, ona ön kapıya kadar eşlik ettikten sonra samimi ve kibar bir şekilde vedalaştılar.</p>

  <p>&nbsp;Emily'e kapıyı açan kız kapının kilidini çevirip açmıştı, ama Violet Willett onun arkasından kapıyı kapayıp geri çekildiğinde herhangi bir anahtar sesi duyulmamıştı.</p>

  <p>&nbsp;Bu yüzden de Emily bahçe kapısına ulaştıktan sonra ağır ağır geri döndü.</p>

  <p>&nbsp;Bu ziyaret Sittaford Malikânesi'yle ilgili varsayımlarını umduğundan da fazla doğrulanmıştı. Bu evde acayip bir şeyler dönüyordu. Violett Willett'in doğrudan bunun içinde olduğunu sanmıyordu... tabii kızın usta bir aktris olmadığı varsayılacak olursa. Ama bir terslik vardı ve bunun bir şekilde yaşanan trajediyle bir bağlantısı olmalıydı. Hiç kuşkusuz Willettlerle Albay Trevelyan arasında bir bağlantı vardı, olmalıydı ve bu bağlantının gerisinde belki de tüm gizemi çözecek ipucu saklıydı.</p>

  <p>&nbsp;Emily ön kapıya ulaştı, yavaşça kapının koluna bastırarak sokak kapısını açtı ve içeri antreye süzüldü. Antre boştu. Emily ne yapacağını bilemeyerek bir an için durdu.</p>

  <p>&nbsp;Görülürse bahanesi hazırdı. Dalgınlıkla eldivenlerini salonda unutmuş olacaktı. Emily holde durarak etrafını dinledi. Etraf tamamen sessizdi, yalnızca yukarıdaki bir odadan birtakım mırıltılar geliyordu. Emily mümkün olduğunca sessiz merdivenin başına gidip yukarı baktı. Sonra son derece dikkatli bir şekilde merdivenlerin basamaklarına doğru bir adım attı. Bunu yapmak çok daha riskliydi. Eldivenlerin kendiliğinden birinci kata çıkmış olduğunu iddia edemezdi, ama yukarıda olup biteni görmeyi çok istiyordu. Emily çağdaş mimarların kapılan asla kalın ve sıkı sıkıya oturacak şekilde yapmadıklan görüşündeydi. Dolayısıyla aşağıdan konuşmalar mırıltı halinde duyulabiliyordu. Ama eğer kapıya ulaşabilirse içerideki konuşmayı açık ve net olarak duyabilecekti. Bir adım daha... bir daha... iki kadın sesi... hiç kuşkusuz Violet'le annesinin sesleriydi bunlar.</p>

  <p>&nbsp;Birden konuşma kesildi... ayak sesleri. Emily hızla geri, merdivenden aşağı indi.</p>

  <p>&nbsp;Violet Willett, annesinin oda kapısı açıp merdivenlerden aşağı indiğinde, karşısında biraz önce yolcu ettiği misafiri şaşkın şaşkın etrafa bakınırken gördüğünde önce çok şaşırdı.</p>

  <p>&nbsp;Emily, "Eldivenlerim..." diye açıkladı. "Onları burada unutmuş olmalıyım. Onlar için geri döndüm."</p>

  <p>&nbsp;Violet, "Herhalde salonda bıraktınız," dedi.</p>

  <p>&nbsp;Salona gittiler, gerçekten de kayıp eldivenler burada, Emily'nin oturduğu yerin yakınındaki küçük sehpanın üzerinde duruyorlardı.</p>

  <p>&nbsp;Emily "Ah, çok teşekkür ederim," diye haykırdı. "Ne kadar aptalım. Hep bir şeylerimi unutuyorum."</p>

  <p>&nbsp;Violet, "Neyse ki bu hava insana eldivenini unutturmuyor," dedi. "Dışarısı çok soğuk."</p>

  <p>&nbsp;Yeniden evin dış kapısının önünde ayrıldılar, ama Emily bu kez Violet'in içeriden kapıyı kilitlediğini duydu.</p>

  <p>&nbsp;Emily bahçe yolundan ilerlediği sırada derin derin düşünüyordu. Yukarı kattayken tam Violet, annesinin odasının kapısını açıp çıktığı sırada, Emily içeride bir kadının yakınarak söylediği cümleyi açıkça duyabilmişti.</p>

  <p>&nbsp;"Tanrım..." diye sızlanmıştı bu ses. "Buna dayanamayacağım! Gece hiç olmayacak mı?"</p>

  <p><span class="t7">&nbsp;</span></p>
</body>
</html>
