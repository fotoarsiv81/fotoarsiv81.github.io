<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 9: Laurels</title>
</head>

<body>
  <h1 class="h11">Bölüm 9: Laurels</h1>

  <p>&nbsp;Exhampton'la Exeter'in arası trenle yarım saat sürüyordu. Müfettiş Narracott ikiye beş kala Laurels Villası'nın kapısını çaldı.</p>

  <p>&nbsp;Laurels yıkık dökük köhne bir binaydı, acilen yeniden boyanmaya ihtiyacı vardı.</p>

  <p>&nbsp;Bahçe bakımsızdı, her tarafı otlar kaplamıştı. Bahçe kapısının menteşelerinden biri yerinden çıkmış, sarkıyordu.</p>

  <p>&nbsp;Müfettiş Narracott, "Bunların pek parası yok sanırım," diye düşündü. "Sıkıntı çektikleri anlaşılıyor."</p>

  <p>&nbsp;Müfettiş Narracott sağduyulu bir insandı, ama yapılan incelemeler albayı bir düşmanının öldürmüş olması olasılığının çok küçük olduğunu gösteriyordu. Diğer yandan, saptayabildiği kadarıyla yaşlı adamın ölümünden hatırı sayılır bir kazanç sağlayabilecek dört kişi vardı. Bu dört kişinin her birinin ayrı ayrı sorgulanması gerekiyordu. Otelin giriş kayıtları anlamlıydı, ama Pearson da oldukça sık rastlanan bir isimdi. Müfettiş Narracott bir karara varmakta acele etmekten çekiniyor ve ön araştırma aşamasını mümkün olduğunca kısa sürede tamamlamaya çalışırken zihnini her türlü olasılığa da açık tutuyordu.</p>

  <p>&nbsp;Kapıyı pasaklı görünümlü bir hizmetçi açtı.</p>

  <p>&nbsp;"İyi günler," dedi Müfettiş Narracott. "Bayan Gardner'la görüşmek istiyordum, lütfen kendisine bildirir misiniz? Konu ağabeyi Albay Trevelyan'ın Exhampton'daki ölümüyle ilgili."</p>

  <p>&nbsp;Hizmetçiye özellikle kartını vermedi. Deneyimleri ona polis olmasının kadının dehşete kapılmasına ve hatta dilinin tutulmasına neden olacağını göstermişti.</p>

  <p>&nbsp;Hizmetçi, onun içeri girmesi için geri çekilirken, Narracott kayıtsızca, "Bayan Gardner ağabeyinin öldüğünü duydu, değil mi?" diye sordu.</p>

  <p>&nbsp;"Evet. Avukat Bay Kirkwood'dan bir telgraf geldi."</p>

  <p>&nbsp;Müfettiş, "Anlıyorum," dedi.</p>

  <p>&nbsp;Hizmetçi, onu misafir odasına aldı. Evin dışı gibi buraya da acilen para harcanması gerekiyordu, ama yine de müfettiş nedenini tam olarak kestiremese de odanın çekici, samimi bir havası olduğunu hissetti.</p>

  <p>&nbsp;Müfettiş, hizmetçi kıza, "Hanımın şok geçirmiş olmalı," diye mırıldandı.</p>

  <p>&nbsp;Kızın bu konuda kuşkulu olduğu müfettişin dikkatinden kaçmamıştı.</p>

  <p>&nbsp;Kızın yanıtı yalnızca, "Ağabeyini çok görmezdi," oldu.</p>

  <p>&nbsp;Müfettiş Narracott, "Kapıyı kapat ve yanıma gel," dedi.</p>

  <p>&nbsp;Sürpriz saldırıya geçmeye hazırlanıyordu.</p>

  <p>&nbsp;"Telgrafta bunun bir cinayet olduğu yazılı mıydı?"</p>

  <p>&nbsp;"Cinayet mi?" Kızın gözleri dehşet ve heyecanla açıldı. "Yani adam öldürüldü mü?"</p>

  <p>&nbsp;Narracott, "Ah," dedi. "Bunu duymadığınızı tahmin ediyordum. Bay Kirkwood aniden haber vererek hanımını fazla sarsmayı istememiş olmalı. Neyse, senin adın neydi, kızım?"</p>

  <p>&nbsp;"Beatrice, efendim."</p>

  <p>&nbsp;"Bak Beatrice, bu haberi akşam gazetelerinde okuyacaksın."</p>

  <p>&nbsp;Beatrice, "Ah, bu hiç aklıma gelmezdi," diye bağırdı. "Cinayet! Korkunç, değil mi?</p>

  <p>&nbsp;Başını mı ezdiler, yoksa onu tabancayla mı vurdular?"</p>

  <p>&nbsp;Müfettiş, kızı istediği ayrıntılar konusunda aydınlattı, sonra da kayıtsızca ekledi.</p>

  <p>&nbsp;"Sanırım hanımın dün öğleden sonra Exhampton'a gitmeyi planlıyordu, ama herhalde hava çok kötü olduğu için bundan vazgeçti."</p>

  <p>&nbsp;Beatrice, "Ben bu konuda bir şey duymadım, efendim," dedi. "Bence siz yanılıyor olabilirsiniz. Hanımefendi öğleden sonra alışverişe çıktı, sonra da sinemaya gitti."</p>

  <p>&nbsp;"Eve kaçta döndü?"</p>

  <p>&nbsp;"Altıya doğru."</p>

  <p>&nbsp;Bu durumda katilin Bayan Gardner'ın olamayacağı anlaşılıyordu.</p>

  <p>&nbsp;"Aile hakkında pek bir bilgim yok," dedi Müfettiş Narracott. "Bayan Gardner dul mu?"</p>

  <p>&nbsp;"Ah, hayır, efendim. Evli."</p>

  <p>&nbsp;"Bay Gardner ne iş yapıyor?"</p>

  <p>&nbsp;Kız, ona hayretle baktı. "Hiçbir şey yapmıyor. Çalışması imkânsız. Çok hasta!"</p>

  <p>&nbsp;"Hasta mı? Ah, işte buna çok üzüldüm. Bundan haberim yoktu."</p>

  <p>&nbsp;"Yürüyemiyor. Kötürüm. Bütün gün yatıyor. Bu yüzden evde sürekli bir hemşire var.</p>

  <p>&nbsp;Her hizmetçi, bir hemşireyle aynı evde çalışmayı kaldıramaz. Hiç durmadan yukarıya tepsiyle yemek götürmemi, çay yapmamı istiyor."</p>

  <p>&nbsp;Müfettiş, Beatrice'i yatıştırmaya çalışarak, "Bu çok zor olmalı," dedi. "Şimdi lütfen gidip hanımına beni Exhampton'dan Bay Kirkwood'un yolladığını söyler misin?"</p>

  <p>&nbsp;Beatrice dışarı çıktı. Birkaç dakika sonra kapı açılarak içeriye uzun boylu, oldukça otoriter tavırlı bir kadın girdi. Kadının ilgi çekici, değişik bir yüzü vardı. Alnı geniş, kaşları ayrıktı. Şakaklarından ağarmaya başlayan siyah saçlarını geriye doğru taramıştı. Müfettişe merakla baktı.</p>

  <p>&nbsp;"Exhampton'dan avukat Bay Kirkwood kanalıyla gelmişsiniz, öyle mi?"</p>

  <p>&nbsp;"Tam olarak değil, Bayan Gardner. Hizmetçinize öyle söyledim. Ağabeyiniz Albay Trevelyan dün gece öldürüldü ve ben bu olayı soruşturmakla görevli Müfettiş Narracott'um."</p>

  <p>&nbsp;Bayan Gardner'ın çelik gibi sinirleri olduğu anlaşılıyordu. Gözlerini kısarak bir an soluğunu tuttu. Sonra müfettişe koltuğa oturmasını işaret ederek kendisi de karşısına yerleşti. "Öldürüldü demek? Ne tuhaf? Joe'yu kim öldürmek istemiş olabilir ki Tanrı aşkına?"</p>

  <p>&nbsp;"Ben de bunu öğrenmeyi istiyorum, Bayan Gardner."</p>

  <p>&nbsp;"Elbette. Size yardım edebilmeyi çok isterim, ama elimden pek bir şey gelebileceğini sanmıyorum. Şu son on yılda ağabeyimle birbirimizi pek az gördük. Onun dostları ve ilişkileri konusunda da hiçbir fikrim yok."</p>

  <p>&nbsp;"Beni bağışlarsanız size bir şey sormak istiyordum Bayan Gardner, ağabeyinizle kavga mı etmiştiniz?"</p>

  <p>&nbsp;"Hayır, kavga etmedik. Aramızdaki ilişkiyi tanımlamak için birbirimizden uzaklaştık daha doğru bir ifade olur. Aileyle ilgili ayrıntılara girmek istemiyorum, ama ağabeyimin evliliğimi onaylamadığını belirtmeliyim. Sanırım ağabeyler zaten kız kardeşlerinin seçimlerini çok ender kabullenirler, ama genelde bunu gizlemeyi benim ağabeyimden çok daha iyi başardıklarını düşünüyorum. Belki biliyorsunuzdur, ağabeyime halamızdan büyük bir servet kaldı. Gerek ben gerekse kız kardeşim yoksul kimselerle evlendik. Kocam savaş sonrasında aldığı bir kurşun yarası nedeniyle felç geçirdiğinde küçük bir finansal desteğin bana çok yararı olabilirdi... böylece ondan esirgenen bazı pahalı tedavileri yaptırabilecektim. Ağabeyimden borç istedim, ama reddetti. Tabii bunu yapmaya hakkı vardı fakat bundan sonra birbirimizi pek seyrek gördük ve hemen hemen hiç mektuplaşmadık."</p>

  <p>&nbsp;Bu kısa ve öz olarak durumu açıklıyordu.</p>

  <p>&nbsp;Müfettiş, Bayan Gardner ilgi çekici bir kadın, diye düşünüyordu. Onu tam olarak anlayamıyorum. Olağanüstü sakin ve soğukkanlı görünüyor, olanları anlatırken alışılmadık derecede hazırlıklı bir havası var. Ayrıca ağabeyinin ölüm şekli onun için bir sürpriz olmasına rağmen ölümüne ilişkin hiçbir ayrıntıyı da sormadı. Bu çok tuhaf bir durum.</p>

  <p>&nbsp;Narracott, "Bilmem, Exhampton'da olanları ayrıntılarıyla öğrenmek ister miydiniz?" diye söze girdi.</p>

  <p>&nbsp;Kadın kaşlarını çattı.</p>

  <p>&nbsp;"Bu gerekli mi? Ağabeyim öldürüldü... acı çekmediğini umarım."</p>

  <p>&nbsp;"Kesinlikle acı çekmediğini söyleyebilirim."</p>

  <p>&nbsp;"O halde lütfen bana o iğrenç ayrıntıları anlatmayın."</p>

  <p>&nbsp;Müfettiş, doğal değil, diye düşündü. Kesinlikle doğal değil.</p>

  <p>&nbsp;Kadın, onun kafasından geçenleri anlamış gibi aynı sözcüğü kullandı. "Herhalde bunun doğal olmadığını düşünüyorsunuz, müfettiş. Kocam, bana o kadar çok savaşın kötü yönlerini anlattı ki..." Ürperdi. "Eğer içinde yaşadığım koşulları bilseydiniz, bana hak verirdiniz."</p>

  <p>&nbsp;"Ah, elbette, elbette, Bayan Gardner! Ben aslında sizden aileniz hakkında biraz bilgi almak için gelmiştim." "Evet?"</p>

  <p>&nbsp;"Ağabeyinizin sizden başka hayatta olan kaç akrabası var?" "Yakın akraba olarak sadece Pearsonlar var. Kardeşim Mary'nin çocukları."</p>

  <p>&nbsp;"Adları?"</p>

  <p>&nbsp;"James, Sylvia ve Brian." "James mi?"</p>

  <p>&nbsp;"En büyükleri o. Bir sigorta şirketinde çalışıyor." "O kaç yaşında?" "Yirmi sekiz." "Evli mi?"</p>

  <p>&nbsp;"Hayır. Fakat söylediklerine göre nişanlanmış... hem de sanırım çok iyi bir kızla.</p>

  <p>&nbsp;Onunla henüz tanışmadım." "Adresi?"</p>

  <p>&nbsp;"Cromwell Sokağı, 21 Numara, S. W. 3 Londra." Müfettiş bunu not etti. "Evet, Bayan Gardner?"</p>

  <p>&nbsp;"Sonra Sylvia var. O Martin Dering ile evli, adamın kitaplarını okumuş olmalısınız.</p>

  <p>&nbsp;Oldukça başarılı bir yazardır." "Teşekkür ederim. Adresleri?" "Nook Villası, Surrey Yolu, Wimbledon." "Evet?"</p>

  <p>&nbsp;"En küçükleri Brian, ama o Avustralya'da. Korkarım adresini bilmiyorum. Ama ağabeyi ya da ablası sanırım bunu size verirler."</p>

  <p>&nbsp;"Teşekkür ederim, Bayan Gardner. Şimdi biraz da formaliteleri yerine getirmem gerekiyor. Dün öğleden sonra neler yaptığınızı sorabilir miyim?"</p>

  <p>&nbsp;Kadın şaşırdı.</p>

  <p>&nbsp;"Durun bakayım... Alışveriş yaptım... Evet... Sonra sinemaya gittim. Eve altıya doğru döndüm ve yatarak yemek saatine kadar dinlendim. Sinemada başım ağrımaya başlamıştı."</p>

  <p>&nbsp;"Teşekkür ederim."</p>

  <p>&nbsp;"Başka bir şey var mı?"</p>

  <p>&nbsp;"Hayır, sanmıyorum size sormam gereken başka bir şey yok. Yeğenlerinizle bağlantı kurmaya çalışacağım. Bilmem Bay Kirkwood size haber verdi mi? Siz ve Pearsonlar Albay Trevelyan'ın yegâne mirasçılarısınız."</p>

  <p>&nbsp;Kadının yüzüne renk geldi, pembeleşti.</p>

  <p>&nbsp;"Bu çok iyi olacak," dedi yavaşça. "Çok sıkıntılı günler geçirdik -inanılmayacak kadar zor günler- Daima hesaplı davranıyor, fedakârlık ediyorduk, her isteğimiz içimizde kalıyordu."</p>

  <p>&nbsp;Yukarıdan bir erkeğin hırçın sesi duyuldu. "Jennifer! Jennifer! Buraya gel!"</p>

  <p>&nbsp;Kadın ayağa kalktı. "İzninizle."</p>

  <p>&nbsp;O kapıyı açarken ses daha yükseldi ve otoriter bir hal aldı, "Jennifer, neredesin?</p>

  <p>&nbsp;Buraya gelmeni istiyorum!"</p>

  <p>&nbsp;Müfettiş de kadına kapıya kadar eşlik etti. Holde durarak merdivenden hızla çıkan Bayan Gardner'ın arkasından baktı.</p>

  <p>&nbsp;Kadın, "Geliyorum, hayatım," diye sesleniyordu.</p>

  <p>&nbsp;Merdivenden inmekte olan bir hemşire onun geçmesi için yana çekildi.</p>

  <p>&nbsp;"Lütfen Bay Gardner'ın yanına gidin. Kendisi çok heyecanlı. Siz onu bir şekilde yatıştırmayı daima başarıyorsunuz."</p>

  <p>&nbsp;Hemşire aşağıya inerken müfettiş özellikle onun yolunu kesti. "Sizinle bir dakika görüşebilir miyiz? Bayan Gardner'la yaptığım konuşma yarıda kesildi."</p>

  <p>&nbsp;Hemşire çabucak misafir odasına girdi ve kolalı manşetlerini düzelterek, "Cinayet haberi hastamı heyecanlandırdı, bu tam anlamıyla bir darbe oldu," diye açıkladı. "O</p>

  <p>&nbsp;Beatrice denilen aptal kız koşarak yukarıya geldi ve her şeyi anlattı."</p>

  <p>&nbsp;"Çok üzgünüm," dedi müfettiş. "Korkarım bu benim hatam."</p>

  <p>&nbsp;"Oh hayır, elbette sizden bunu bilmeniz beklenemezdi," dedi hemşire nazikçe.</p>

  <p>&nbsp;Müfettiş sordu. "Bay Gardner'ın durumu ağır mı?"</p>

  <p>&nbsp;Hemşire, "Çok acı bir vaka bu," dedi. "Tabii bir açıdan Bay Gardner'ın hiçbir şeyi yok da sayılabilir. Yalnızca sinirsel bir şok geçirdiği için bacaklannı kullanamıyor. Yoksa gözle görülür fiziksel bir sakatlığı yok."</p>

  <p>&nbsp;Müfettiş, "Dün ekstra bir gerginlik ya da şok yaşadı mı?" diye sordu.</p>

  <p>&nbsp;Hemşire şaşırmış görünüyordu.</p>

  <p>&nbsp;"Hiç sanmıyorum."</p>

  <p>&nbsp;"Dün öğleden sonra hep onun yanında mıydınız?"</p>

  <p>&nbsp;"Öyle olması gerekiyordu, ama Bay Gardner, ısrarla onun için kütüphaneden aldığım iki kitabı değiştirmemi istedi. Karısı sokağa çıkmadan önce bunu yapmayı ondan istemeyi unutmuştu. Onu memnun etmek için kitapları ben götürdüm. Bay Gardner bu arada kendisi için bir iki küçük şey almamı da istedi, karısı için ufak bir armağan gibi. Bu arada çok da cömert davrandı ve benden onun hesabına Boots'da çay içmemi de rica etti. Hemşirelerin çay saatini kaçırmaktan hoşlanmadıklarını belirtti. Bu şakaydı tabii, bana takılıyordu. Evden dörtten önce çıkamadım.</p>

  <p>&nbsp;Biliyorsunuz, Noel öncesi mağazalar çok kalabalık oluyor. Eve dönmem altıyı buldu.</p>

  <p>&nbsp;Neyse zavallı adamcağız rahatça yatıyordu. Hatta bana zamanın çoğunu uyuyarak geçirdiğini de söyledi."</p>

  <p>&nbsp;"Bayan Gardner da o sırada dönmüştü sanırım."</p>

  <p>&nbsp;"Evet. Galiba gidip uzanmıştı."</p>

  <p>&nbsp;"O kocasına çok bağlı, değil mi?"</p>

  <p>&nbsp;"Ona tapıyor. Bence bu kadın kocası için her şeyi yapar. İçe dokunan bir şey bu.</p>

  <p>&nbsp;Gördüğüm birçok vakadan da farklı. Daha geçen ay..."</p>

  <p>&nbsp;Müfettiş Narracott geçen ay yaşanan skandalin öyküsünü büyük bir ustalıkla daha başında kesmeyi başardı. Saatine bakarak haykırdı. "Aman Tanrım, treni kaçıracağım. İstasyon uzak değil, değil mi?"</p>

  <p>&nbsp;"St. David İstasyonu'na gitmek istiyorsanız üç dakikalık yürüyüş mesafesinde, ama eğer Queen Street'e gitmek istiyorsanız?"</p>

  <p>&nbsp;"Acele etmeliyim," diyen müfettiş ekledi. "Bayan Gardner'a, veda edemediğim için özür dilediğimi, bildirin lütfen. Sizinle bu küçük konuşmayı yaptığım için çok memnun oldum, hemşire."</p>

  <p>&nbsp;Hemşirenin konuşma hevesi böylece dizginlenmiş oldu.</p>

  <p>&nbsp;Hemşire, müfettişin arkasından sokak kapısını kapatırken, yakışıklı bir adam, diye düşündü. Gerçekten çok yakışıklı. Anlayışlı. Çok hoş davranışları var.</p>

  <p>&nbsp;Ve hafifçe içini çekerek yukarıya, hastasının yanına çıktı.</p>

  <p>&nbsp;</p>

  <p>&nbsp;</p>
</body>
</html>
