<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Bölüm 17: Miss Percehouse</title>
</head>

<body>
  <h1 class="h11">Bölüm 17: Miss Percehouse</h1>

  <p>&nbsp;Emily pansiyona döndüğünde jambonlu yumurta ve Charles 'ı onu beklerken buldu.</p>

  <p>&nbsp;Bayan Curtis hâlâ heyecanla hapishaneden kaçan mahkûmdan söz ediyordu.</p>

  <p>&nbsp;"En son mahkûmun kaçışının üzerinden iki yıl geçti. Onu da üç gün sonra yakalamışlardı. Moretonhampstead dolaylarında."</p>

  <p>&nbsp;"Ne dersiniz bu taraflara gelebilir mi?" diye sordu Charles.</p>

  <p>&nbsp;"Asla, bu yöne gelmesi olanaksız, her taraf kırlar ve fundalıklarla dolu, onlardan çıkınca da yalnızca birkaç ufak köy var. Büyük olasılıkla Plymouth yönüne gidecektir.</p>

  <p>&nbsp;Ama oraya ulaşmadan çok önce de yakayı ele verecek hiç kuşkusuz."</p>

  <p>&nbsp;"Tepenin diğer yamacındaki kayaların arasında saklanacak çok uygun yerler bulabilir ama," dedi Emily.</p>

  <p>&nbsp;"Haklısınız, bayan. Orada saklanmaya uygun bir yer var, oraya da zaten Peri Mağarası diyorlar. İki kaya arasında dar bir açıklık. Ama içerisi geniş. Zamanında Kral Charles&rsquo;ın adamlarından birinin orada on beş gün süreyle saklandığı ve bir hizmetçi kızın ona her gün yakındaki bir çiftlikten yemek taşıdığı anlatılır."</p>

  <p>&nbsp;Charles, "O Peri Mağarası'na bir bakmalıyım," dedi.</p>

  <p>&nbsp;"Orayı bulmanın ne kadar zor olduğunu görünce şaşıracaksınız, beyefendi. Yazın piknik yapanlar tüm gün boyunca bu mağarayı arar, yine de bulamazlar. Ama şansınız yardım eder de orayı bulursanız içeride bir topluiğne bırakın. Bu size şans getirecektir."</p>

  <p>&nbsp;Kahvaltıdan sonra Emily 'le Charles küçük bahçede dolaşmaya çıktılar.</p>

  <p>&nbsp;Genç adam, "Acaba Princetown Hapishanesi'ne gitmemin bir yararı olabilir mi?" diye mırıldandı. "Şansın bir kez açıldı mı, olaylar nasıl da birbirini izliyor. Geldiğim noktaya bak - İşe basit bir futbol yanşması ödülüyle başladım ve daha nerede olduğumu kavrayamadan bir katil ve kaçak bir mahkûmla karşı karşıya kaldım.</p>

  <p>&nbsp;İnanılmaz bir şey bu!"</p>

  <p>&nbsp;"Binbaşı Burnaby'nin villasının resimlerinin çekilmesi işi ne olacak?"</p>

  <p>&nbsp;Charles gökyüzüne baktı.</p>

  <p>&nbsp;"Hım... Ona havanın buna uygun olmadığını söyleyeceğim. Nasıl olsa Sittaford'ta mümkün olduğunca uzun kalmak için bir bahane uydurmam gerekiyor, zaten hava da puslu olacağa benziyor. Şey, aklıma gelmişken, sanırım gazeteye seninle yaptığım bir konuşmayı yollamış olmamın sakıncası yoktur?"</p>

  <p>&nbsp;Emily dalgın bir şekilde, "Hayır, hayır, sorun değil," dedi. "Benim hakkımda neler söyledin ki?"</p>

  <p>&nbsp;Charles şaşırmıştı.</p>

  <p>&nbsp;"İnsanların duymak istedikleri tipte şeyler," diye kekeledi. "Özel muhabirimiz Albay Trevelyan cinayetiyle suçlanan ve gözaltına alınan Bay James Pearson'un nişanlısı Miss Emily Trefusis ile yaptığı görüşmeyi aktarıyor filan gibi şeyler işte. Sonra da benim senin çok zeki, akıllı ve güzel bir kız olduğuna ilişkin görüşlerim."</p>

  <p>&nbsp;"Teşekkürler," dedi Emily.</p>

  <p>&nbsp;Charles ekledi. "Ve de duyarlı."</p>

  <p>&nbsp;"Duyarlı derken neyi kastediyorsun?"</p>

  <p>&nbsp;"Sen öylesin ya."</p>

  <p>&nbsp;"Evet, gerçekten öyleyim, ama bundan bahsetmeye ne gerek vardı?"</p>

  <p>&nbsp;"Kadın okurlar daima," diye açıkladı Charles. "Böyle şeyleri bilmek isterler. Bu muhteşem bir röportajdı. Tüm dünya karşısında olsa bile erkeğini savunmak için nasıl kadınca sezgilerini ve inceliklerini ortaya koyan şeyler söylediğini tahmin bile edemezsin."</p>

  <p>&nbsp;Emily muzipçe göz kırparak sordu.</p>

  <p>&nbsp;"Gerçekten böyle şeyler söyledim mi?"</p>

  <p>&nbsp;"Bir sorun mu var?" diye soran Bay Enderby endişeli görünüyordu.</p>

  <p>&nbsp;Emily, "Şaka ediyordum, keyfine bak tatlım," dedi. Ancak Bay Enderby birazcık endişeli görünüyordu.</p>

  <p>&nbsp;"Sorun yok," dedi Emily yeniden. "Bu yalnızca bir alıntıydı. Önlüğümün üstünde yazılıydı... yani küçükken pazarları taktığım önlüğün. Hafta içinde taktığımda ise "obur" yazardı."</p>

  <p>&nbsp;"Öyle mi, anlıyorum. Bu röportaja Trevelyan'ın denizcilik geçmişi hakkında da bir şeyler ekledim. Sonra çalınan bir yabancı tanrı heykeli ve rahiplerin intikamı konusunda da üstü kapalı imalarda bulundum."</p>

  <p>&nbsp;Emily, "Böylece bu gün için görevini yapmış olduğun anlaşılıyor," diye gülümsedi.</p>

  <p>&nbsp;"Ya sen ne yaptın? Erkenden kalktığın belli, kim bilir neredeydin?"</p>

  <p>&nbsp;Emily, ona Rycroft'la karşılaşmasını anlattı. Sonra da birdenbire durakladı. Charles, onun bakışlarını takip etti ve bahçe kapısının üzerinden eğilmiş pembe yüzlü, sağlıklı görünümlü genç bir adamın, dikkatlerini çekmek isteğiyle, özür dilercesine bir şeyler söylediğini gördü.</p>

  <p>&nbsp;"Affedersiniz, dedi genç adam. "Çok üzgünüm. Sözünüzü kestiğim için bağışlayın.</p>

  <p>&nbsp;Ama beni halam gönderdi de."</p>

  <p>&nbsp;Emily'le Charles bir ağızdan, "Ya..." dediler, ama delikanlının söylediklerine hiçbir anlam verememişlerdi.</p>

  <p>&nbsp;Genç adam, "Şey," diye ekledi. "Aslında halam çok aksidir de. Onun dediklerini yapmak gerekir, aksi düşünülemez bile. Tabii böyle bir zamanda bu şekilde gelmek doğru değil, ama halamı tanımış olsaydınız, eğer onun istediğini yaparsanız, birkaç dakika sonra da kendisiyle tanışmış olabilirsiniz..."</p>

  <p>&nbsp;Emily sözünü kesti.</p>

  <p>&nbsp;"Halanız Miss Percehouse mu?"</p>

  <p>&nbsp;Genç adam rahatlamıştı.</p>

  <p>&nbsp;"Evet, ta kendisi. Demek halamdan söz edildiğini duydunuz? Herhalde ihtiyar Curtis Ana gevezelik etti! Çenesini hiç tutamıyor, değil mi? Biliyor musunuz? O aslında iyi niyetli bir kadındır. Neyse, sadede gelelim, halam sizi görmek istediğini söylememi istedi, ben de bu nedenle buraya geldim. Tabii size sevgi ve saygılarını iletmemi filan da istedi. Kendisi hasta ve sokağa çıkamıyor, yoksa o gelirdi, dolayısıyla eğer çok zahmet olmayacaksa, gelirseniz halama büyük bir iyilikte bulunmuş olursunuz.</p>

  <p>&nbsp;Tabii aslında bunun nedeni merak. Başınızın ağrıdığını veya mektup yazmanız gerektiğini söylerseniz sizi anlayışla karşılayabilirim. Kendinizi sıkmanıza hiç gerek yok."</p>

  <p>&nbsp;Emily, "Ama ben hemen sizinle gelmek istiyorum," dedi. "Bay Enderby ise gidip Binbaşı Burnaby'i görmek zorunda."</p>

  <p>&nbsp;Charles alçak sesle mırıldandı. "Öyle mi?"</p>

  <p>&nbsp;Emily kararlılıkla, "Evet," diye yanıt verdikten sonra Char-les'a başıyla selam vererek yeni dostlarının yanına gitti.</p>

  <p>&nbsp;"Siz Bay Ronald Garfield'sınız sanırım?"</p>

  <p>&nbsp;"Öyle. Bunu size söylemeliydim."</p>

  <p>&nbsp;Emily omuz silkti. "Neyse, bunu tahmin etmek zor değil."</p>

  <p>&nbsp;"Geldiğiniz için çok iyisiniz," dedi Bay Garfield. "Başka bir kız olsa buna sinirlenirdi.</p>

  <p>&nbsp;Ama yaşlı kadınların nasıl olduklarını bilirsiniz."</p>

  <p>&nbsp;"Siz burada yaşamıyorsunuz, değil mi, Bay Garfield?"</p>

  <p>&nbsp;Ronnie Garfield heyecanla bağırdı.</p>

  <p>&nbsp;"Yaşar mıyım hiç? Siz böyle berbat, ıssız bir yer gördünüz mü? Gidecek bir sinema bile yok. İnsanın cinayet işlememesi..."</p>

  <p>&nbsp;Sustu, söylediğinden dehşete düşmüştü. "Çok affedersiniz. Ben inanın çok pişmanım, çok bahtsız biriyim. Daima kendimi yanlış ifade ediyorum. Bir an bile aklımdan böyle bir şey geçmedi aslında."</p>

  <p>&nbsp;Emily, onu sakinleştirmeye çalışarak, "Elbette ki öyle," dedi.</p>

  <p>&nbsp;"İşte geldik," diyen Bay Garfield bir bahçe kapısını açtı. Emily içeri girdi ve beraber dar bahçe yolundan geçip diğerlerinden hiçbir farkı olmayan küçük bir villaya doğru ilerlediler. Bahçeye bakan oturma odasındaki divanda yaşlıca bir kadın uzanmıştı.</p>

  <p>&nbsp;Kadının ince, kırışık bir yüzü vardı; Emily'nin yaşamı boyunca gördüğü en sivri ve en ilginç burunlardan birine sahipti. Kadının çok meraklı biri olduğu hemen anlaşılıyordu. Zorlukla bir dirseğinin üzerinde doğruldu.</p>

  <p>&nbsp;"Demek onu getirdin?" dedi. "Yaşlı bir kadını görmeye razı olmanız gerçekten büyük bir kibarlık. Bir gün siz de yatalak olursanız beni anlayacaksınız yavrum. Hasta insanlar böyle oluyorlar. Çorbada sizin de tuzunuz olsun istiyorsunuz ve siz çorbaya gidemediğinize göre ister istemez çorbanın size gelmesini bekliyorsunuz. Sakın bunun yalnızca merak olduğunu sanmayın, bu daha farklı bir şey. Ronnie haydi git ve bahçe sandalyelerini boya.</p>

  <p>&nbsp;Bahçenin dibindeki kulübedeler. İki hezarenli sandalye ve bir bank. Boyayı da orada bulacaksın."</p>

  <p>&nbsp;"Peki, Caroline Hala."</p>

  <p>&nbsp;İtaatkâr yeğen odadan çıktı.</p>

  <p>&nbsp;Miss Percehouse, Emily'e, "Oturun," dedi.</p>

  <p>&nbsp;Emily, onun gösterdiği koltuğa yerleşti. İşin garibi bu sivri dilli, orta yaşlı hasta kadına karşı belirgin bir hoşlanma ve sempati duymaya başladığını hissediyordu. Bir şekilde kendini ona yakın bulmuştu.</p>

  <p>&nbsp;Emily, karşımda doğrudan konuya giren ve kendi yolunda gitmekten çekinmeyen ve mümkün olduğu taktirde de hükmetmekten kaçınmayan biri var, diye düşünüyordu.</p>

  <p>&nbsp;Aynen benim gibi, yalnız ben bunu kısmen güzelliğimle de sağlıyorum o ise her şeyi karakter gücüyle yapmak zorunda.</p>

  <p>&nbsp;Miss Percehouse, "Duyduğuma göre siz Trevelyan'ın yeğeniyle nişanlıymışsınız," diye söze girdi. "Sizinle ilgili her şeyi duydum. Şimdi de sizi gördüm ve de ne yapmak istediğinizi de anladım. Şansınız açık olsun."</p>

  <p>&nbsp;Emily gülümsedi. "Teşekkür ederim."</p>

  <p>&nbsp;"Ben sulu gözlü kadınlardan nefret ederim," dedi Miss Percehouse. "Kendi gücüyle bir şeyler yapmaya çalışanlara hayranımdır."</p>

  <p>&nbsp;Sert bakışlarla Emily'i süzdü.</p>

  <p>&nbsp;"Sanırım bana acıyorsunuz, burada yattığım ve asla kalkıp yürüyemeyecek durumda olduğum için?"</p>

  <p>&nbsp;"Hayır," dedi Emily düşünceli bir şekilde. "Hiç sanmıyorum. Bence insan kararlıysa her zaman hayattan zevk alabilir. Eğer bir şekilde zevk alamıyorsanız zevk almanın bir başka yolunu bulursunuz."</p>

  <p>&nbsp;"Çok doğru," dedi Miss Percehouse. "Siz hayata farklı açılardan bakabiliyorsunuz, bu gerçek."</p>

  <p>&nbsp;"Bakış açısı," diye mırıldandı Emily.</p>

  <p>&nbsp;"Ne demiştiniz?"</p>

  <p>&nbsp;Emily elinden geldiğince o sabah geliştirdiği teorinin ana hatlarını ve elindeki bilgilerle nasıl birleştireceğini açıklamaya çalıştı.</p>

  <p>&nbsp;"Hiç fena değil," dedi Miss Percehouse başıyla onaylayarak. "Neyse tatlım şimdi asıl meseleye gelelim, herhalde bu köye buradakiler hakkında bilgi toplamak ve onların cinayetle bir ilişkisi olup olmadıklarını anlamak için geldiniz. Köydekiler konusunda bilmek istediğiniz bir şey varsa ben bunu size anlatabilirim."</p>

  <p>&nbsp;Emily hiç zaman kaybetmedi. Hemen ciddiyetle konuya girdi.</p>

  <p>&nbsp;"Bay Burnaby?"diye sordu.</p>

  <p>&nbsp;"Tipik bir emekli asker, ileri görüşlü olmayan, dar kafalı bir adam, kıskanç tabiatlı.</p>

  <p>&nbsp;Para konularında saf. Burnunun ucundaki fırsatları göremediği için güney denizlerindeki bankerlere yatırım yapan biri. Borçlarını hemen ödemekten hoşlanıyor. Ayaklarını paspasa silmeyenlere de kızıyor."</p>

  <p>&nbsp;Emily, "Bay Rycroft?" dedi.</p>

  <p>&nbsp;"Tuhaf bir adam. Son derecede bencil. Aksi. Fevkalade bir insan olduğunu sanıyor.</p>

  <p>&nbsp;Sanırım kriminoloji konusundaki olağanüstü bilgisini ileri sürerek size cinayetin esrarını birlikte çözmeyi de teklif etti."</p>

  <p>&nbsp;Emily, bunun doğru olduğunu itiraf etti. Sonra da sordu. "Bay Duke?"</p>

  <p>&nbsp;"Onun hakkında hiçbir şey bilmiyorum, oysa bilmem gerekirdi. Alelade bir tip.</p>

  <p>&nbsp;Bilmem gerekir, ama bilemiyorum. Tuhaf bir durum bu. Hani dilinizin ucuna gelen ama bir türlü hatırlayamadığınız bir ada benziyor."</p>

  <p>&nbsp;Emily, "Willettler?" diye sordu.</p>

  <p>&nbsp;"Ah, Willettler!" Miss Percehouse heyecan içinde yeniden dirseğinin üzerinde doğruldu. "Doğrusu, Willettler? Size onlar hakkında bir bilgi vereceğim, yavrum. Bu işinize yarar, yaramaz, bunu bilemiyorum. Yazı masama gidip en üst çekmeceyi açar mısın... sol üsttekini, evet doğru. Oradaki üstü yazısız zarfı bana getir."</p>

  <p>&nbsp;Emily söylendiği gibi zarfı verdi.</p>

  <p>&nbsp;"Bunun önemli olduğunu söylemiyorum, büyük olasılıkla da değildir," dedi Miss Percehouse. "Herkes öyle ya da böyle yalan söyler, Bayan Willett'in de bu konuda diğer insanlardan bir farkı yok."</p>

  <p>&nbsp;Zarfı alıp elini içine soktu.</p>

  <p>&nbsp;"Sana buna ilişkin her şeyi anlatacağım. Willettler buraya şık elbiseleri, hizmetçileri ve sıra sıra sandıklarıyla ilk geldiklerinde, Violet ve Bayan Willett, Forder'ın arabasında, hizmetçiler ve eşyaları ise istasyonun otobüsündeydiler. Bu köy için büyük bir olaydı tabii, bütün köy merak içindeydi. O sırada ben de pencereden bakıyordum. Birden sandıklardan birinin üstündeki renkli bir etiketin uçarak, benim çiçek tarhlarımdan birine konduğunu gördüm. Dünyada hoşlanmadığım bir şey varsa o da etrafa kâğıt atılması ve karışıklıktır. Ronnie'yi yollayıp etiketi aldırdım.</p>

  <p>&nbsp;Tam onu atacağım sırada bunun parlak renkli güzel bir şey olduğu dikkatimi çekti.</p>

  <p>&nbsp;Bunu çocuk hastaneleri için renkli resimli albümler hazırlarken kullanabileceğimi düşündüm. Aslında Bayan Willett iki üç defa özellikle Violet'in Güney Afrika'dan hiç ayrılmadığından, kendisinin ise yalnızca Güney Afrika'yı, İngiltere ve Riviera'yı gördüğünden söz etmemiş olsa sonraları bu kâğıdı unutup giderdim."</p>

  <p>&nbsp;Emily, "Evet?" dedi.</p>

  <p>&nbsp;"Evet... şimdi şuna bakın."</p>

  <p>&nbsp;Miss Percehouse zarftan çıkardığı etiketi genç kızın avucuna bıraktı. Bu bir valiz emanet etiketiydi ve üzerinde, "Mendle Otel, Melbourne," yazılıydı.</p>

  <p>&nbsp;Miss Percehouse başını salladı.</p>

  <p>&nbsp;"Avustralya, Güney Afrika'da değildir ya da benim gençliğimde öyle değildi. Herhalde bu önemli bir şey değil, ama yine de ilgi çekiyor işte. Bir şey daha söyleyeyim.</p>

  <p>&nbsp;Bayan Willett'in bir gün kızınaa seslendiğini duydum. Violet de, "Kuu-ii," diye yanıt verdi. Bu da Güney Afrika'da değil, Avustralya'da kullanılan bir terim. Bence tuhaf bir durum bu. Avustralya'dan gelen bir insan bunu neden gizlemeye çalışsın ki?"</p>

  <p>&nbsp;Emily, "Gerçekten tuhaf," dedi. "Kışın gelip buraya yerleşmeleri de öyle."</p>

  <p>&nbsp;Miss Percehouse, "Bu hemen dikkati çekiyor," dedi. "Onlarla tanıştınız mı?"</p>

  <p>&nbsp;"Hayır. Bu sabah malikâneye gitmeyi düşündüm, fakat ziyaretimin sebebini nasıl açıklayacağımı bilemedim."</p>

  <p>&nbsp;Miss Percehouse hemen, "Ben size bir neden bulurum," diye atıldı. "Bana şu masadan kalem, kâğıt ve zarf getirin. Tamam oldu. Şimdi, bakalım." Kadın durakladı sonra birden tiz bir sesle haykırdı.</p>

  <p>&nbsp;"Ronnie! Ronnie! Sağır mı bu çocuk? Neden çağırdığım zaman gelmiyor? Ronnie! Ronnie!"</p>

  <p>&nbsp;Ronnie elinde boya fırçasıyla, koşarak odaya daldı. "Bir şey mi oldu, Caroline Hala?"</p>

  <p>&nbsp;"Bir şey olması mı gerekiyordu? Seni çağırdım, hepsi bu işte. Dün Willettlere gittiğin zaman çayla birlikte özel bir pasta yedin mi?"</p>

  <p>"Pasta mı?"</p>

  <p>&nbsp;"Pasta, kek, sandviç... hepsi olur. Kafan ne kadar ağır çalışıyor, oğlum. Çayda ne yedin?"</p>

  <p>&nbsp;Ronnie çok şaşırmıştı. "Kahveli kek vardı. Sonra kaz ciğerli sandviç..."</p>

  <p>&nbsp;Miss Percehouse, "Kahveli kek işe yarar," dedi. Aceleyle yazmaya başladı.</p>

  <p>&nbsp;"Sen boyama işinin başına dön, Ronnie. Orada ağzın bir karış açık durma öyle.</p>

  <p>&nbsp;Burnundaki et sen sekiz yaşındayken alındı, böyle durmak için bir özrün yok."</p>

  <p>&nbsp;Yazmaya devam etti.</p>

  <p>&nbsp;<span class="t8">Sevgili Bayan Willett,</span></p>

  <p><span class="t8">&nbsp;Dün ak</span><span class="t8">ş</span><span class="t8">amüzeri çayda ikram etti</span><span class="t8">ğ</span><span class="t8">iniz kahveli kekin çok güzel oldu</span><span class="t8">ğ</span><span class="t8">unu duydum.</span></p>

  <p><span class="t8">&nbsp;Sak</span><span class="t8">ı</span><span class="t8">ncas</span><span class="t8">ı</span> <span class="t8">yoksa bana bunun tarifini vermek nezaketinde bulunur musunuz? Bunu istememin bir sak</span><span class="t8">ı</span><span class="t8">ncas</span><span class="t8">ı</span> <span class="t8">olmad</span><span class="t8">ığı</span><span class="t8">n</span><span class="t8">ı</span> <span class="t8">umar</span><span class="t8">ı</span><span class="t8">m, yatalak biri için yemek listesine eklenebilecek küçük de</span><span class="t8">ğ</span><span class="t8">i</span><span class="t8">ş</span><span class="t8">ikliklerden ba</span><span class="t8">ş</span><span class="t8">ka bir teselli yok. Ronnie'nin bu sabah i</span><span class="t8">ş</span><span class="t8">i oldu</span><span class="t8">ğ</span><span class="t8">u için Bayan Trefusis büyük bir kibarl</span><span class="t8">ı</span><span class="t8">k göstererek bu notu size iletebilece</span><span class="t8">ğ</span><span class="t8">ini söyledi. Kaçak mahkûmla ilgili haber ne korkunç, de</span><span class="t8">ğ</span><span class="t8">il mi? Sayg</span><span class="t8">ı</span><span class="t8">lar</span><span class="t8">ı</span><span class="t8">mla. Caroline Percehouse.</span></p>

  <p>&nbsp;Yaşlı kadın mektubu bir zarfa koyarak, yapıştırdı. Üstüne de adresi yazdı.</p>

  <p>&nbsp;"İşte burada genç bayan. Herhalde malikânenin önü gazetecilerle doludur. Daha biraz önce bir grubun Forder&rsquo;ın büyük arabasıyla ilerlediklerini gördüm. Onların kapının dışında beklediklerini sanıyorum. Ama Bayan Willett'i görmek istediğinizi, ona benden bir not getirdiğinizi söylerseniz, sizi hemen içeri alırlar. Gözlerinizi dört açmanızı ve bu ziyaretten elinizden geldiğince yararlanmanızı söylememe bile gerek yok. Bunu nasıl olsa yapacaksınız."</p>

  <p>&nbsp;Emily, "Çok iyisiniz," dedi. "Gerçekten çok iyisiniz."</p>

  <p>&nbsp;Miss Percehouse, "Kendine yardım edebilene ben de yardım ederim," dedi. "Bu arada, aklıma gelmişken bana, Ronnie hakkındaki fikrimi sormadınız. Herhalde onun adı da köye ilişkin listenizde yazılı. Ronnie birçok bakımlardan iyi bir çocuk, ama ne yazık ki çok zayıf karakterli. Para için hemen her şeyi yapabilir. Görüyorsunuz, nelerime katlanıyor! Bana karşı çıktığı ve lanet ettiği takdirde kendisini en az on misli daha fazla seveceğimi anlayacak kadar bile aklı yok.</p>

  <p>&nbsp;"Ayrıca köyde yaşayan bir de Bay Wyatt var. O afyon içiyor sanırım. Bence o İngiltere'deki en aksi adam. Bilmek istediğiniz başka bir şey var mı?"</p>

  <p>&nbsp;Emily, "Sanmıyorum," dedi. "Bana etraflıca bilgi verdiniz."</p>

  <p>&nbsp;</p>

  <p><span class="t7">&nbsp;</span></p>
</body>
</html>
