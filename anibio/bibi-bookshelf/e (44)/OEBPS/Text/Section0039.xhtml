<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kan Şarkısı</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="ana_baslik">
    <h1 class="baslik_1">Kısım IV</h1>
  </div>

  <div class="alinti">
    <blockquote class="duzyazi_2">
      <p><em>Alpirli kaçakçıların sözde kalleşlikleri hakkındaki pek çok yalanının yanında Kral Janus’un savaş dayanağını destekleyecek yasal bir sebebe de ihtiyacı vardı. Buna uygun şekilde kraliyet arşivlerini didik didik ederek dört yüz yıl öncesine dayanan ve belirsizlik içeren bir mukavele buldu. Aslında Asrael Lordu ve o zamanlar bağımsız olan Untesh ve Marbellis şehir devletleri arasındaki vergiler hakkında oldukça standart bir ticaret anlaşması olan bu belge, Kral’ın Adalet Lordu’nun zapt edilmeyen Meldenli korsanlardan dolayı yapılacak olan işbirliğinin çerçevesini biçimlendiren ayarlamalar hakkındaki küçük bir maddeyi farklı bir şekilde yorumlamasına yol açtı. Orijinal Alpirce metinden yapılan yaratıcı tercümanlık ve basit sofistlik ile bu madde egemenlik iddiasına bir davetmiş gibi gösterildi. Böylece ortaya çıkan yalana göre işgal yalnızca zaten Kral’a ait olan bir malın tekrar geri alınması olarak gösterildi.</em></p>

      <p><em>İşgal donanması Alpir kıyısına İmparator Aluran’ın hükümdarlığının (revadır övgüye irfanı ve himmeti) doksan altıncı gününde vardı. Yakın tarihte bizim İmparatorluğumuz (sonsuza kadar yaşasın) ve Birleşmiş Diyar arasındaki ilişkilerin bozulmuş olması İmparatorluk danışmanlarının işgale uğrayabileceğimize dair uyanlar yapmasına yol açmış olsa da, Kral Janus’un bizimkine nispeten küçük olan donanması çoğu kişinin korkularının yersiz olduğunu düşünmesine yol açmıştı. İmparatorluk matematikçisi Rerien Alturs’un hesaplarıma göre Diyar Muhafızları’nı kıyılarımıza çıkarmak için en azından bin beş yüz gemi gerekiyordu ve Diyar’ın yalnızca yarısı savaş gemisi olmak üzere beş yüz gemisi vardı. Maalesef Meldenli korsan ulusunun (okyanus kalkıp topraklarını yutsun) yaptığı kalleşliklerden haberimiz olmamıştı. Meldenliler, Diyar kuvvetlerini Erin Denizi’nden geçirmeyi kabul etmişlerdi. Janus’un bu hizmet için ödediği miktar konusunda farklı kaynaklar farklı bilgiler veriyor. Söylenenler arasında üç milyon altın ödediği, Meldenli ve rütbece kendine uygun biriyle kızını evlendirdiği gibi söylentiler var. Yirmi yıl evvel şehirlerini yok etmelerine rağmen korsanların Kuzeylilere olan nefretlerini bir kenara bırakıp anlaşma yaptıklarını göz önünde bulundurarak, ödenen bedelin çok büyük olduğunu çıkartmak mümkün.</em></p>

      <p><em>Umut’un beraberinde yüz İmparatorluk Süvarisi’yle birlikte tam o sırada Untesh’te Tanrıça Muisil’in Tapınağı’ndaki bir ayinde olması ise büyük bir talihsizlikti. Yani korkmuş bir balıkçı Meldenli yağmacı bir grubun daha önce görülmedik büyüklükte bir donanmayla gelmiş olduğu haberiyle geldiğinde, Umut olay yerine yalnızca on beş kilometre uzaklıktaydı. Yaklaşık üç bin atlı ve beş bin mızraklı askerden oluşan yerel garnizonu derhal harekete geçirdi ve gece yarısı işgalcilerin karşısına çıkıp onları tekrar denize dökmek üzere yola çıktı. Askerleri toparlayıp kıyıya yürümeleri birkaç saat sürdü. Eğer ki askerleri azıcık bile daha hızlı ilerlemiş olsalardı, Umut’un daha sahilde yeni toparlanmaya başlamış düşman kuvvetlerine ciddi, hatta yok edici bir darbe indirme şansı olurdu. Ama karaya inen ilk Diyar Muhafızı alayı sahile giden kum tepeciğinin güvenliğini çoktan sağlamıştı ve başlarında Birleşmiş Diyar’ın sapkın inancının en fanatik, en gaddar savaşçı rahibi vardı: Valin Il Sorna<a href="../Text/Section0058.xhtml#Footnote0010" id="Backlink0010"><sup>[10]</sup></a> (çağlar boyu ismi yere batsın).</em></p>

      <p class="paragraf_1 sag">Verniers Alishe Someren</p>

      <p class="sag"><em>Büyük Kurtuluş Savaşı - Cilt 1</em> (Düzeltilmemiş Metin)</p>

      <p class="sag">Alpir İmparatorluk Arşivleri</p>
    </blockquote>
  </div>
</body>
</html>
