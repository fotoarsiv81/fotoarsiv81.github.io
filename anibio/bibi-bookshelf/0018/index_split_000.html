<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:17:48+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
www.netevin.com<p class="calibre1"/>
<p class="calibre1">Agatha Christie Beklenmeyen Misafir</p>
<p class="calibre1">Romana Uyarlayan CHARLES OSBORNE</p>
<p class="calibre1">ALTIN KİTAPLAR</p>
<p class="calibre1">ALTIN KİTAPLAR YAYINEVİ</p>
<p class="calibre1">KİTABIN ORİJİNAL ADI THE UNEXPECTED GUEST</p>
<p class="calibre1">YAYIN HAKLARI</p>
<p class="calibre1">©</p>
<p class="calibre1">BASKI</p>
<p class="calibre1">1999 AGATHA CHRISTIE LTD. Uyarlayan CHARLES OSBORNE AKÇALI Telif Hakları Ajansı ALTIN KİTAPLAR YAYINEVİ ve TİCARET A.Ş. </p>
<p class="calibre1">Bu kitabın her türlü yayın hakları Fikir ve Sanat Eserleri Yasası gereğince ALTIN KİTAPLAR YAYINEVİ ve TİCARET A.Ş.'ye aittir. </p>
<p class="calibre1">1. BASIM/1999 AKDENİZ YAYINCILIK A.Ş. Matbaacılar Sitesi No: 83 Bağcılar -</p>
<p class="calibre1">İSTANBUL</p>
<p class="calibre1">ISBN 975 - 405 - 982 - 9 99-34-y-0131-783</p>
<p class="calibre1">ALTIN KİTAPLAR YAYINEVİ</p>
<p class="calibre1">Celâl Ferdi Gökçay Sk. Nebioğlu işhanı</p>
<p class="calibre1">Cağaloğlu - İstanbul</p>
<p class="calibre1">Tel: (0212) 520 00 92 - 526 80 12</p>
<p class="calibre1">511 51 00-511 32 26 Faks:(0212)526 80 11 www. altinkitaplar. com info</p>
<p class="calibre1">@altinkitaplar. com.tr. </p>
<p class="calibre1">AGATHA CHRISTIE</p>
<p class="calibre1">Romana Uyarlayan CHARLES OSBORNE</p>
<p class="calibre1">BEKLENMEYEN MİSAFİR</p>
<p class="calibre1">TÜRKÇESİ</p>
<p class="calibre1">MELTEM SÜNGÜR</p>
<p class="calibre1">BEKLENMEYEN MİSAFİR OYUN f 1958i</p>
<p class="calibre1">12 Nisan 1958'te, Fare Kapanı (The Mousetrap) adlı oyun, Büyükelçiler Tiyatrosu'nda 2.239'uncu kez oynandı. Bununla, Londra'da oynanan en uzun süreli tiyatro oyunu rekorunu da kırdı. Bu rekorun anısına Agatha Christie, Büyükelçiler Tiyatrosu'nda özel tasarlanmış bir fare kapanı sundu. Tabii ki, yazdığı eserin tüm rekorları kırmasından memnundu ve çok iyi olacağını beklediği başka bir oyun için büyük beklentileri vardı. Peter Saunders'in Strand Tiyatrosu'nda 22 Mayıs tarihinde sergilediği bu oyunun adı, Jüri Kararı (Verdict) idi. Fakat bu oyun halkı tarafından beğenilmemiş, bir ay sonra, 21</p>
<p class="calibre1">Haziranda kapanmıştı. Gücünü çabuk toplayan Bayan Christie, "En azından The Times bunu sevdi," diye mırıldandı ve başka bir oyun yazmaya koyuldu. Dört hafta içinde bitirdiği bu oyun Peter Saunders tarafından hemen sahneye uyarlanmaya başlandı. Beklenmeyen Misafir adlı bu oyun bir hafta Bristol'daki Hipodrom'da sahnelendikten sonra Londra'nın West End bölgesindeki Düşes Tiyatrosu'na taşındı. Burada ise 12 Ağustos tarihinde açılış yaptı. Bundan sonraki on sekiz ay boyunca ise tam 604 kez oynandı. </p>
<p class="calibre1">Beklenmeyen Misafiraöh eser bir cinayet oyunu görünümündeydi, çünkü konusu, bir yabancının yani 'beklenmeyen misafir'in</p>
<p class="calibre1">"""" </p>
<p class="calibre1">- 5 -</p>
<p class="calibre1">Güney Galier'de, kıyıya yakın bir yerde yoğun sis altında arabasını bir hendeğe düşürmesiyle başlar. Böylece bir eve ulaşır ve orada kocasının cesedi yanında elinde tabancayla ayakta duran bir kadın bulur. Kadın, kocası Richard Warwick'i öldürdüğünü kabul eder. Beklenmeyen misafir ona yardımcı olmaya karar verir ve beraber bir hikâye uydurup hareket planı gerçekleştirirler. Öldürülen, tekerlekli iskemleye mahkûm adam, sevilmeyen ve sadist eğilimleri olan birisi görünümündedir. Ailesinin diğer üyelerinden tümüyle farklı bir yapıdadır ve kendilerine fırsat verilmiş olsa diğerleri de onu öldürebilecek durumdadır. </p>
<p class="calibre1">Bunların arasında bir de, iki yıl önce Richard Warwick'in dikkatsizce, hatta sarhoşken araba kullanırken oğlunu öldürdüğü bir baba da vardır. Oyun ilerledikçe Laura Warwick'in kocasını öldürmüş olamayacağı daha iyi anlaşılır. </p>
<p class="calibre1">Peki, ama cinayeti kim işlemiştir? Richard Warwick'in genç zekâ özürlü ve potansiyel tehlikeli olan erkek kardeşi mi? Yoksa parlementoya girmek üzere olan La-ura'nın sevgilisi Julian Farrar mı? Ailenin reisi ve güçlü bir kadın olan fakat fazla ömrü kalmadığı bilinen Warwick'in annesi mi? Veya öldürülen küçük oğlanın babası mı? </p>
<p class="calibre1"/>
<p class="calibre1">www.netevin.com</p>
<p class="calibre1">Birinci perde, ikinci sahnede görünen soruşturmayı yürüten polislerden birisi zeki ve alaycı müfettiş ve diğeri ise şairane eğilimleri olan, Keats'ten alıntılar yapan genç komiser muavinidir. Oyunun ikinci ve son perdesinin sonuna doğru gerçek katilin kim olduğunu anlayıp ortaya çıkarırlar. Yoksa çıkaramazlar mı? Bu bir Agatha Christie esrarı olduğu için oyunun son satırlarında bile sürprizler vardır. Bayan Christie yoksa katilin cezadan kaçmasına izin mi verir? </p>
<p class="calibre1">Bunun nedeni belki de Bay Warwick'in cinayetinin haklı bir ceza olmasını düşündüğünden midir? </p>
<p class="calibre1">Michael Starkwedder adlı 'beklenmeyen misafir' karakteriyle Bayan Christie ilginç bir iddiada bulunur:</p>
<p class="calibre1">- 6-</p>
<p class="calibre1">Erkekler gerçekten duygusal olan cinstir. Kadınlar ise serttir. Erkekler cinayeti atlatamazlar. Ama kadınlar açıkça atlatabilir. </p>
<p class="calibre1">Öldürülen adamın karakteri, son bölümde karısı tarafından tarif edildiği kadarıyla, Agatha Christie'nin gerçekten tanıdığı birisine benzemektedir. İşte Laura Warwick, eski kocasının geceleri ortaya çıkan bir alışkanlığından söz ediyor:</p>
<p class="calibre1">Sonra bu pencereyi açar ve buraya oturup bir kedinin bakışlarındaki parıltıyı ya da kaybolmuş bir tavşanı veya köpeği gözlerdi. Elbette son zamanlarda çok fazla tavşan kalmamıştı. Fakat oldukça fazla kedi vurmuştu. Onları gündüz saatlerinde de öldürürdü. Ve kuşlar... bir gün kasaba meclisi için para toplamak üzere evimize bir kadın gelmişti. Kadın onunla konuşması bittikten sonra arabasına doğru giderken Richard onun sağına ve soluna nişan alarak mermi yağdırdı. Sonra da yabani bir tavşan gibi kaçtığını söyledi. Bize bunu anlatırken ise kahkahalara boğulmuştu. Kaçarken kadının arkasından seslenip yağlı kalçalarının jöle gibi titrediğini söylemişti. Kadın polise gidip bu olanları anlattığında korkunç bir patırtı kopmuştu. </p>
<p class="calibre1">Ve işte Agatha Christie otobiyografisinde erkek kardeşi Monty'yi hayatının sonuna kadar hasta biri olarak tarif ediyor: Monty'nin sağlığı giderek daha iyiye gidiyordu fakat sonuçta kontrol altına alınması daha da zorlaşmıştı. Canı çok sıkıldığından, rahatlamak için tabancasıyla pencereden dışarı ateş ediyordu. Dışardaki esnafla annesinin bazı ziyaretçileri bu durumdan şikâyetçiydi. Fakat Monty hiçbir zaman pişman olmadı. </p>
<p class="calibre1">"Evde kalmış, yaşlı, aptal bir kadın sırtı titreyerek giriş yolundan</p>
<p class="calibre1">- 7-</p>
<p class="calibre1">aşağı iniyordu. Buna dayanamadım ve onun sağından solundan birkaç kez ateş</p>
<p class="calibre1">ettim. Hepsi bu, nasıl koştuğu..." Birisi şikâyet edince polis bizi görmeye geldi. </p>
<p class="calibre1">Beklenmeyen Misafir, Christie'nin orijinal eseriydi, çünkü yazarın kendisi tarafından kaleme alınmıştı ve bir başkası tarafından Christie'nin herhangi bir eserinden sahneye uyarlanma-mıştı. Örümcek Ağı (Spider's Web) adlı eserine benzer, fakat Fare Kapanı ya da Beklenmeyen Şahitten (Witness for the Prosecution) farklıydı. Kesinlikle yeni bir oyundu. Bu eser yazarın en iyi oyunlarından birisidir, gerilimli diyalogları ve etkin kurgusu sürprizlerle doludur. Fakat oyun aynı zamanda ekonomik ve fazla karmaşık olmayan özelliklere de sahiptir. Bu arada görmenin, inanmak olmadığı gerçeğini de vurgular. 1958</p>
<p class="calibre1">yılında başrolleri oynayanlar ise şöyleydi: Renee Asherson (Laura Warwick), Nigel Stock (Michael Starkwedder), Violet Farebrother (yaşlı Bayan Warwick), Christopher Sandford (Jan Warwick), Paul Cur-ran (Henry Angell), Roy Purcell (Julian Farrar), Winifred Ough-ton (Bayan Bennett), Michael Golden (Müfettiş</p>
<p class="calibre1">Thomas), Tenni-el Evans (Komiser Muavini Cadwallader) ve Philip Newman (ceset). </p>
<p class="calibre1">Oyun, Hubert Gregg tarafından yönetilmiştir. </p>
<p class="calibre1">Eleştirilerin hepsi cesaret vericiydi ve çoğu da yeni oyunun başarısını bir önceki Jüri Kararı'nm başarısızlığıyia karşılaştırıyordu. Daily Telegraph eleştirmeni, "Son oyunun başarısızlığının ardından, bazı çevrelerde Scotland Yard'ın çağrılıp Agatha Christie'yi kimin öldürdüğünün araştırılması gerektiği belirtildi. Fakat geçen akşam Düşes'te sahnelenen Beklenmeyen Misafir adlı oyunun, yazarın son başarısızlığının ardından çıkış yapması aslında cesedin hâlâ hayatta olduğunu göstermektedir. Onun</p>
<p class="calibre1">- 8-</p>
<p class="calibre1"/>
<p class="calibre1">www.netevin.com</p>
<p class="calibre1">heyecan verici oyun yazarlığının unutulması için kesinlikle daha çok erken." </p>
<p class="calibre1">Guardian ise bir gazete haberi ve eleştiri yayınlayarak: "Agatha Christie'nin son oyununun çıkışından sadece yedi hafta sonra, 66 yaşındaki bayan dün gece apar topar Londra'da-ki bir tiyatroya geri döndü. Tabii ki, yine muhteşem bir eserle. İzleyicilerin arkasında, soluk yüzlü ve kaygılı bir ifadeyle oturdu... </p>
<p class="calibre1">Fakat bu sefer hiçbir yuhalama duyulmadı. Kaba müdahaleler yoktu. Ve sonunda, duyduğu alkışlar Fare Kapanana altı yıl sahne rekoru kırdıran alkışlara benziyordu." </p>
<p class="calibre1">- 9-</p>
<p class="calibre1">BİRİNCİ BöLÜM</p>
<p class="calibre1">Soğuk bir kasım akşamında vakit gece yarısından biraz önceydi. Bristol Kanalı'nın yakınındaki Güney Galler'in ağaçlarla çevrili, dar ve karanlık yolunda koyu bir sis girdaplar oluşturarak geziniyordu. Issız yolda tek işitilen birkaç dakikada bir öten sis düdüğünün melankolik iniltisiydi. Ara sıra havlayan bir köpeğin uzaklardan kulağa çarpan sesiyle bir gece kuşunun ötüşüyse bu melankoliyi tamamlıyordu. Dar bir patikadan daha iyi durumda olan bu yol boyunca, sadece birkaç eve rastlamak mümkündü, ama ne yazık ki onlar da en az yarım mil geride kalmışlardı. Yol karanlık ve dar bir mevkide kıvrılıyor; geniş</p>
<p class="calibre1">ve gösterişli bir bahçenin gerisinde yükselen, üç katlı şık bir evi ardında bırakarak devam ediyordu. İşte tam burada ön tekerleklerinden biri yolun kenarındaki hendeğe saplanmış olan bir araba, kurtulmak için çabalıyordu. </p>
<p class="calibre1">Arabanın sürücüsü, iki üç girişimden sonra aracını hendekten kurtarmak için çabalamaktan vazgeçmiş olmalıydı, çünkü bir süre sonra motor sesi kesildi. </p>
<p class="calibre1">- 11 -</p>
<p class="calibre1">AGATHA CHRISTIE</p>
<p class="calibre1">Sürücü bir iki dakika geçtikten sonra aracın içinden çıktı ve kapıyı hızla çarparak kapattı. Zayıf yapılı, kum rengi saçları olan ve dışardan bakıldığında otuz beş yaşlarında gösteren adam, kaba İskoç kumaşından bir takım elbiseyle palto giyinmiş ve şapka takmıştı. Bir el feneri yardımıyla yolunu bulmaya çalışarak, çimlerin üzerinde temkinli bir şekilde eve doğru ilerlerken yarı yolda durup başını kaldırarak, on sekizinci yüzyıl yapısı olan evin zarif ön cephesine, şöyle bir göz attı. Tamamıyla karanlık olan gösterişli binanın ön balkon pencerelerinden birine yanaştı. Eliyle gölge yaparak içeri doğru baktı. </p>
<p class="calibre1">İçerde hiçbir hareket yoktu. Hafifçe cama vurdu. Herhangi bir yanıt yoktu. Bir süre bekledikten sonra daha yüksek bir tonda yeniden vurdu. İçerden hiçbir yanıt gelmediğine emin olunca pencereye yaslanarak bir kez daha içeri bakmak istedi. </p>
<p class="calibre1">Ancak pencerenin aniden açılmasıyla tökezleyerek bir anda kendini karanlık odanın içinde buluverdi. </p>
<p class="calibre1">Odanın içine girdiğinde, herhangi bir ses ya da hareket olup olmadığını anlayabilmek için bir an durakladı. Sonra, "Merhaba... Kimse yok mu?" diye seslendi. Elindeki feneri odanın içinde gezdirdi. Burası duvardan duvara rafları kitaplarla dolu, mobilyaları iyi cilalanmış, şık bir çalışma odasıydı. Birden karanlık odanın ortasında, orta yaşlı bir adamın dizlerinde bir örtüyle tekerlekli sandalyede oturmakta olduğunu fark etti. Adam uyuyakalmış gibi gözüküyordu. "Ah, merhaba!" dedi yabancı. "Sizi uyandırmak istemezdim. Çok üzgünüm, şu berbat sis... Nerede olduğum hakkında en ufak bir fikrim bile yok. </p>
<p class="calibre1">Ah, sanırım camı da açık bıraktım. Çok özür dilerim." Bir yandan konuşmaya devam ederken, diğer taraftan da balkon penceresine doğru yöne-lip onu kapattı, perdeleri de çekti. "Yakınlarda bir yerde anayol-</p>
<p class="calibre1">- 12-</p>
<p class="calibre1">BEKLENMEYEN MİSAFİR</p>
<p class="calibre1">dan sapmış olmalıyım. Neredeyse bir saattir bu karmakarışık yollarda dönüp dolaşıyorum." </p>
<p class="calibre1">Yabancı konuştukça konuşuyor, ama tekerlekli sandalyede oturan adamdan hiçbir yanıt gelmiyordu. "Uyuyor musunuz?" diye sordu. Hâlâ cevap alamayınca, elindeki feneri sandalyedeki adamın yüzüne doğru çevirdi ve sonra tedirgin bir şekilde durakladı. Sandalyedeki adamın gözleri kapalıydı; ne kımıldıyor, ne de tek bir kelime ediyordu. Beklenmeyen misafir yaklaştı ve adamı uyandırmak için hafifçe omzundan dürttü. Bunun üzerine adam bulunduğu sandalyede hareketsiz bir şekilde yana doğru yığıldı. "Aman Tanrım!" diye geriye sıçradı yabancı. Bir an ne yapacağına karar veremeden durdu, sonra fenerini hızla odanın içinde döndürerek www.netevin.com</p>
<p class="calibre1">ışıkları açabilecek bir düğme aradı. Kapının yanında bir tane vardı, hemen ışığı açmak için düğmeye yöneldi. </p>
<p class="calibre1">Masanın üzerindeki ışık yandı. Elindeki feneri masanın üzerine bıraktı ve temkinli bir şekilde tekerlekli sandalyede oturan adama bakarak etrafında bir tur attı. O sırada odanın diğer tarafındaki kapının yanında bir elektrik düğmesi daha olduğunu fark etti ve hemen gidip onu yaktı. Düğmenin yanmasıyla birlikte odanın içinde simetrik duran iki masa lambası aydınlandı. Dönüp, tekerlekli sandalyedeki adama doğru bir adım atmıştı ki, birdenbire odanın karşı tarafında kitap raflarının içeri doğru kıvrılarak girinti oluşturduğu yerde kendisine bakan, kokteyl elbisesi ve ona uygun bir ceket giymiş otuz yaşlarında kıvırcık saçlı, çarpıcı görünümlü bir kadın gördü. Kolları vücudunun iki yanında boşalmışçasına sarkan kadın ne kıpırdıyor, ne de konuşuyordu. Sanki nefes dahi almamaya çalışıyormuş gibiydi. Göz göze geldiklerinde bir an için sessizlik oldu. Sonra adam, "O ölmüş!" diye haykırdı. </p>
<p class="calibre1">- 13-</p>
<p class="calibre1">AGATHA CHRISTIE</p>
<p class="calibre1">"Evet," dedi kadın tamamıyla ifadesiz bir şekilde. </p>
<p class="calibre1">"Biliyor muydunuz?" diye sordu adam. </p>
<p class="calibre1">"Evet." </p>
<p class="calibre1">Dikkatlice sandalyedeki adama yaklaşan beklenmeyen misafir, "Vurulmuş!" dedi. </p>
<p class="calibre1">"Başından. Kim?..." </p>
<p class="calibre1">Kadın eteğinin kıvrımları arasında gizlenmiş olan sağ elini yavaş yavaş</p>
<p class="calibre1">kaldırmaya başladığında adam dondu. Elinde bir tabanca vardı. Nefesi kesilmişti. </p>
<p class="calibre1">Ancak kadının kendisini tehdit eden bir tavrı olmadığını ve yüzündeki ifadeyi görünce yavaşça ona yaklaşıp nazikçe elindeki silahı aldı. "Onu siz mi vurdunuz?" diye sordu. </p>
<p class="calibre1">Kadın bir an duraksadıktan sonra, "Evet," diye mırıldandı. </p>
<p class="calibre1">Adam kadından uzaklaşarak elindeki tabancayı tekerlekli sandalyenin yakınında duran masanın üzerine bıraktı. Bir an durup cansız bedene baktıktan sonra, bakışları amaçsızca odanın içinde dolaştı. </p>
<p class="calibre1">"Telefon orada," dedi kadın masayı başıyla işaret ederek. </p>
<p class="calibre1">Adam şaşırmış gibi, "Telefon mu?" diye sordu. </p>
<p class="calibre1">"Eğer polisi aramak isterseniz, telefon orada," dedi kadın, başıyla masayı işaret ederek. Sesi ve yüzü son derece anlamsız ve ifadesizdi. </p>
<p class="calibre1">Yabancı sanki kadını kavramaya çalışıyormuşçasma onun yüzünü inceledi. Daha sonra da, "Bir dakika önce ya da sonra ne fark eder?" dedi. "Nasıl olsa bu siste buraya varmaları bir hayli zaman alır. Daha fazlasını bilmek istiyorum..." </p>
<p class="calibre1">Birdenbire cansız bedene baktı. "Kim bu?" </p>
<p class="calibre1">"Kocam," diye cevapladı kadın. Kısa bir an durdu ve ekledi. "Adı Richard Warwick. Ben de Laura Warwick." </p>
<p class="calibre1">- 14-</p>
<p class="calibre1">BEKLENMEYEN MİSAFİR</p>
<p class="calibre1">Adam kadının yüzüne bakarken, "Anlıyorum," diye mırıldandı. "Sanırım otursanız iyi olur." </p>
<p class="calibre1">Laura Warwick yavaş hareketlerle bir kanepeye oturdu. Adam etrafına göz gezdirirken, "İçecek ya da başka bir şey ister misiniz?" diye sordu. "Bu bir şok olmalıydı." </p>
<p class="calibre1">"Kocamı vurdum?" Ses tonunda ürkütücü bir alay vardı. Kendine güvenini yeniden kazanmış gibiydi. Adam kadınla aynı ifadeyi yakalamaya çalışarak, "Evet, sanırım hayal edebiliyorum," dedi. "Yoksa bu bir çeşit şaka ya da oyun mu?" </p>
<p class="calibre1">"Bu bir şaka ve oyun," diye tekrarladı Laura Warwick, esrarengiz bir şekilde kanepede otururken. Kafası karışmış gibiydi. "Ama yine de şu teklif ettiğiniz içkiyi alabilirim," diye devam etti. </p>
<p class="calibre1">Adam çıkardığı şapkasını yakındaki bir sandalyeye bırakarak, tekerlekli sandalye yanındaki masa üzerindeki içki şişesinden bir bardak brendi doldurup kadına uzattı. Kadın sessizlik içinde içkisini içerken, adam söze girdi. "Sanırım artık her şeyi anlatabilirsiniz." </p>
<p class="calibre1">"Polisi arasanız daha iyi olmaz mı?" diye sordu Laura Warwick adama bakarak. </p>
<p class="calibre1">"Tamam. Ama ufak bir sohbetin bir sakıncası olmaz, öyle değil mi?" Eldivenlerini çıkarıp paltosunun cebine tıkıştırdı ve paltonun düğmelerini çözmeye başladı. </p>
<p class="calibre1"/>
<p class="calibre1">www.netevin.com</p>
<p class="calibre1">Laura Warwick'in kendine güvenli hali yavaş yavaş kaybolmaya başlamıştı. </p>
<p class="calibre1">"Ben..." diye söze girdi. Bir an durdu ve sonra yeniden başladı. "Siz de kimsiniz? Burada ne işiniz var? Böyle bir gecede buraya nasıl gelebildiniz?" Ve adama cevap hakkı bile tanımaksızın ayağa kalktı. Sesini yükselterek ve neredeyse bağırır bir tonda, "Hemen bana cevap verin, kimsiniz?" </p>
<p class="calibre1">- 15-</p>
<p class="calibre1">İKİNCİ BöLÜM</p>
<p class="calibre1">"Elbette," diye cevap verdi adam. Elini saçlarına götürürken bir an için etrafına göz gezdirdi, sanki nereden başlayacağını bilemiyormuş gibiydi. "Adım Michael Starkwedder," dedi. "Pek olağan bir isim olmadığının farkındayım," diye ekledi ve ismini heceleyerek tekrarladı. "Bir mühendisim. Anglo-İranlı için çalışıyorum ve Basra Körfezi'nde geçirdiğim bir dönemin ardından henüz bu ülkeye dönmüş bulunuyorum." Adam durakladı. Ortadoğu'yu anımsamış gibiydi. Ayrıntıları düşünmekte tereddüt ederek omuzlarını silkti. "Birkaç günlüğüne burada Galler'deyim. Eski yerleşim yerlerini ziyaret ediyorum. Annemin ailesi burada yaşamıştı ve belki ben de buralardan küçük bir ev alabilirim, diye düşünüyordum." </p>
<p class="calibre1">Adam kafasını salladı ve gülümsedi. "Son iki, neredeyse üç saattir yolumu kaybettim. Güney Galler'in arapsaçı gibi o karmakarışık yollarında dönüp durduktan sonra, en sonunda bir hendeğe saplanıp kaldım. Şuradaki pencereden içeri bakıyordum</p>
<p class="calibre1">- 17-</p>
<p class="calibre1">Beklenmeyen Misafir / F: 2</p>
<p class="calibre1">AGATHA CHRISTIE</p>
<p class="calibre1">ki, pencere kendiliğinden açılıverdi. Ben de içeri girdim. Ve burada da karşımda bu..." Tekerlekli iskemleyi işaret ederek, üzerinde yığılmış duran cansız bedeni gösterdi. </p>
<p class="calibre1">Laura Warwick boş gözlerle adama baktı. "Birkaç sefer cama vurdunuz," diye mırıldandı. </p>
<p class="calibre1">"Evet, vurdum, ancak cevap veren olmadı." </p>
<p class="calibre1">Laura nefesini tuttu. "Evet, cevap vermedim." Sesi neredeyse bir fısıltı gibi çıkıyordu. </p>
<p class="calibre1">Starkwedder tekerlekli sandalyedeki cesede doğru bir adım attıktan sonra kanepedeki kadına döndü. Onu konuşturabilmek için, "Dediğim gibi, cama yaklaştığımda onun tam kapalı olmadığını gördüm ve içeri girdim," dedi. </p>
<p class="calibre1">Laura elindeki brendi bardağına baktı ve sanki bir yerden aktarıyormuş gibi tekrarladı. "'Kapı açılır ve beklenmeyen misafir içeri girer."' Hafifçe titredi. </p>
<p class="calibre1">"Bu söz çocukken beni çok ürkütür-dü. 'Beklenmeyen misafir.' Başını döndürüp kendi beklenmeyen misafirine baktı ve aniden bağırdı. "Hadi, neden polisi çağırıp buna bir son vermiyorsun?" </p>
<p class="calibre1">Starkwedder iskemledeki cansız bedene doğru yöneldi. "Henüz değil," dedi. "Belki birazdan. Söyler misiniz? Onu niçin vurdunuz?" </p>
<p class="calibre1">"Size birkaç mükemmel neden sayabilirim," diye cevap verdi Laura, yine o alaycı ses tonuyla. "Birincisi, içiyordu... çok fazla içiyordu. İkincisi zalim biriydi... tahammül edilmez bir zalim. Yıllarca ondan nefret ettim." </p>
<p class="calibre1">Starkwedder'in sert bakışlarını görünce, sinirli bir şekilde devam etti. "Ne söylememi bekliyordunuz?" </p>
<p class="calibre1">"Ondan yıllarca nefret mi ettin?" diye mırıldandı Starkwedder kendi kendine. </p>
<p class="calibre1">Düşünceli bir şekilde cesede baktı. "Fakat bu gece bir şey... özel bir şey oldu, öyle değil mi?" </p>
<p class="calibre1">- 18-</p>
<p class="calibre1">BEKLENMEYEN MISARR</p>
<p class="calibre1">"Kesinlikle haklısınız," diye cevapladı Laura. "Bu gece gerçekten de özel bir şeyler oldu. Ve böylelikle, onun yanındaki masanın üzerinde duran silahı alarak ona ateş ettim. Bu kadar kolay oldu." Ardından Starkwedder'a sabırsız bir bakış</p>
<p class="calibre1">atarak, "Hem bunları neden soruyorsun ki?" diye bağırdı. "Yapmanız gereken sadece polisi aramak. Nasıl olsa bir çıkış yolu yok." Sesi gittikçe kısılıyordu. </p>
<p class="calibre1">Starkwedder odanın diğer yanına doğru yürüyerek, "Düşündüğünüz kadar kolay değil," dedi. </p>
<p class="calibre1">"Sweden kolay olmasın?" diye sordu Laura bitkin bir sesle. </p>
<p class="calibre1"/>
<p class="calibre1">www.netevin.com</p>
<p class="calibre1">Starkwedder kadına yaklaşarak nazikçe, "Beni yapmaya zorladığınız şey o kadar kolay değil," dedi. "Siz bir kadınsınız. Hem de oldukça cazibeli bir kadın." </p>
<p class="calibre1">"Bu bir şey değiştirir mi?" diye sordu Laura sert bir şekilde adama bakarak. </p>
<p class="calibre1">Starkwedder neredeyse neşeli denebilecek bir sesle, "Teorik olarak kesinlikle hayır," dedi. "Ancak pratikte evet." Üzerindeki paltosunu çıkarıp koltuğa bıraktı ve dönerek Richard War-wick'in cansız bedenine bakmaya devam etti. </p>
<p class="calibre1">"Ah, siz kibarlıktan söz ediyorsunuz," dedi Laura isteksizce. </p>
<p class="calibre1">"Bunu neden yaptığınızı bilmek istiyorum. İsterseniz beni meraklı biri olarak değerlendirebilirsiniz," dedi Starkwedder. </p>
<p class="calibre1">Laura cevap vermeden önce kısa bir an durdu ve sonra, "Size söyledim," dedi sadece. </p>
<p class="calibre1">Starkwedder, Laura'nın kocasının cansız bedenini taşıyan tekerlekli sandalyenin etrafında yavaş yavaş yürüyerek bir daire çizdi. Ondan oldukça etkilenmiş</p>
<p class="calibre1">gibiydi. "Belki de bana yalnızca yalın gerçeklerden söz ettiniz. Ama daha fazlasını değil." </p>
<p class="calibre1">- 19-</p>
<p class="calibre1">AGATHA CHRISTIE</p>
<p class="calibre1">"Ve size beni buna iten en önemli dürtüden söz ettim. Nefret! Daha fazla söyleyecek bir şey yok. Zaten doğru söylediğimi nereden bileceksiniz ki? </p>
<p class="calibre1">İstediğim bir hikâyeyi uydurabilirim. Bilmeniz gereken tek şey Richard'ın zalim bir hayvan olduğu; sürekli içtiği, hayatı benim için dayanılmaz bir hale soktuğu ve ondan nefret ettiğimdir." </p>
<p class="calibre1">"Sanırım son cümleyi sorgusuzca kabul edebilirim," dedi Starkwedder. "En azından bunu destekleyecek fazlaca kanıt var. Tekrar kanepeye yaklaşarak bakışlarını Laura'ya çevirdi. "Bu söyledikleriniz biraz zorlama, siz de öyle düşünmüyor musunuz? Yıllarca ondan nefret ettiğinizi söylediniz. Neden onu terk etmediniz? </p>
<p class="calibre1">Şüphesiz bu daha kolay olurdu." </p>
<p class="calibre1">"Ben... benim kendime ait hiçbir mal varlığım yoktu," dedi Laura sesi titreyerek. </p>
<p class="calibre1">"Sevgili bayan," dedi Starkwedder. "Eğer zalimliğini, sürekli içtiğini ve diğerlerini ispatlayabilseydin, kolaylıkla boşanabilirdin ve nafaka ya da her ne deniliyorsa ondan alabilirdin." Laura'nın bir cevap vermesini bekliyordu. </p>
<p class="calibre1">Söyleyecek bir şey bulmakta zorlanan Laura ayağa kalktı, arkasını dönerek masaya doğru yürüdü ve elindeki bardağı masaya bıraktı. </p>
<p class="calibre1">"Çocuğunuz var mıydı?" diye sordu Starkwedder. </p>
<p class="calibre1">"Hayır... Tann'ya şükür, hayır," dedi Laura. </p>
<p class="calibre1">"İyi öyleyse onu neden terk etmedin?" </p>
<p class="calibre1">Laura'nın kafası karışmıştı. Yüzünü adama dönerek, "Şey..." dedi. "Şey... </p>
<p class="calibre1">görüyorsun... şimdi onun tüm parasına sahip olabileceğim." </p>
<p class="calibre1">- 20-</p>
<p class="calibre1">BEKLENMEYEN MİSAFİR</p>
<p class="calibre1">"Ah, hayır sahip olamayacaksın," dedi Starkwedder. "İşlediğin suç karşısında kanunlar bu mirastan yararlanmana izin vermeyecektir." Laura'ya doğru bir adım daha atarak sordu. "Hiç bunu düşünmüş müydün? Gerçekte ne yapmayı planlıyordun?" </p>
<p class="calibre1">"Neden söz ettiğinizi bilmiyorum," dedi Laura. </p>
<p class="calibre1">"Sen aptal bir kadın değilsin," dedi Starkwedder ona bakarak. "Mirasını elde etmeyi başarsan bile, ömür boyu hapis cezasına çarptırıldıktan sonra bu herhalde pek işine yaramaz." Koltuklardan birine rahat bir şekilde yerleşirken ekledi. </p>
<p class="calibre1">"Tam o anda benim cama vurmadığımı düşünelim. Ne yapacaktın?" </p>
<p class="calibre1">"Fark eder mi?" </p>
<p class="calibre1">"Belki etmez, ama merak ediyorum. Eğer buraya gelip bu işe burnumu sokmasaydım ve elini kana bulamış bir halde seni bulmasaydım, hikâyenin devamı nasıl olacaktı? Bunun bir kaza olduğunu mu söyleyecektin? Yoksa intihar mı?" </p>
<p class="calibre1">"Bilmiyorum," diye bağırdı Laura. Son derece endişeliydi. Kanepeye geçip yüzünü Starkwedder'in göremeyeceği bir yöne çevirdi. "Hiçbir fikrim yok," diye ekledi. </p>
<p class="calibre1">"Sana söyledim. Ben... düşünecek zamanım olmadı." </p>
<p class="calibre1">"Evet," diye onayladı. "Evet, muhtemelen olmamıştır... bunun önceden tasarlanmış</p>
<p class="calibre1">bir şey olduğunu sanmıyorum. Kuşkusuz bu bir dürtüydü. Belki de neden kocanın söylediği bir sözdü. Böyle olabilir mi?" </p>
<p class="calibre1">"Bu bir şeyi değiştirmez," dedi Laura. </p>
<p class="calibre1">"Ne söyledi?" diye ısrar etti Starkwedder. "Sana söylediği neydi?" </p>
<p class="calibre1"/>
<p class="calibre1">www.netevin.com</p>
<p class="calibre1">Laura sabit bir şekilde ona bakarak, "Hiçbir şekilde kimseye söyleyemeyeceğim bir şey!" diye çıkıştı. </p>
<p class="calibre1">- 21 -</p>
<p class="calibre1">AGATHA CHRISTIE</p>
<p class="calibre1">Starkwedder kanepeye doğru yürüdü ve Laura'nın arkasında durdu. "Mahkemede sana bu soruyu soracaklardır," diye hatırlattı. </p>
<p class="calibre1">"Cevap vermeyeceğim. Beni buna zorlayamazlar." </p>
<p class="calibre1">"Ancak avukatının bunu bilmesi gerekecek." Kanepenin üzerine doğru eğilerek, ağırbaşlı bir edayla kadına baktı ve, "Bu, birçok şeyi değiştirebilir," dedi. </p>
<p class="calibre1">Laura yüzünü ona doğru dönerek, "Görmüyor musun?" diye çıkıştı. "Anlamıyor musun? Zaten hiç umudum yok. Kendimi en kötüsüne hazırladım. Her şeyi göze aldım." </p>
<p class="calibre1">"Ne, ben şu pencereden içeri girdim diye mi? Ya girmemiş olsaydım..." </p>
<p class="calibre1">"Ama girdin," diye kesti lafını Laura. </p>
<p class="calibre1">"Evet girdim," diye onayladı. "Ve dolayısıyla artık hiçbir yol yok! Düşündüğün bu mu?" </p>
<p class="calibre1">Cevap vermedi. "Buyrun," dedi adam kadına bir sigara uzatıp, bir diğerini de kendisi için yakarken. "Şimdi biraz geriye gidelim. Uzun zamandır kocandan nefret ediyordun ve bu gece seni son noktaya getirecek bir şey söyledi. Yanında duran silahı kaptın ve..." Aniden durup, masanın üzerindeki silaha baktı. "Bir dakika. Adam neden burada yanında bir tabancayla otursun ki? Bu hiç de olağan bir durum değil." </p>
<p class="calibre1">"O, onun," dedi Laura. "Kedilere ateş etme gibi bir alışkanlığı vardı." </p>
<p class="calibre1">Starkwedder dönüp kadına baktı, şaşırmıştı. "Kedilere mi?" diye sordu. </p>
<p class="calibre1">Laura bıkkınlıkla "Evet, sanırım bazı açıklamalar yapmam gerek," dedi. </p>
<p class="calibre1">- 22-</p>
<p class="calibre1">ÜÇÜNCÜ BöLÜM</p>
<p class="calibre1">Starkwedder düşünceli bir ifadeyle kadına bakıyordu. "Evet? Sizi dinliyorum," </p>
<p class="calibre1">dedi. </p>
<p class="calibre1">Laura derin bir nefes aldı. Yüzündeki sabit ifadeyle, dosdoğru karşıya bakarak, konuşmaya başladı. "Richard avcılığa çok meraklıydı," dedi. "Onunla ilk tanıştığımız yer Kenya'ydı. O zamanlar farklı bir insandı. Ya da bana sadece iyi yönlerini göstermiş, kötülerini gizlemişti. Çok kaliteli biriymiş gibi davranmıştı, anlatabiliyor muyum? Cömertlik ve cesaret. Olağanüstü bir cesaret. </p>
<p class="calibre1">Kadınlar için son derece çekici bir erkekti." </p>
<p class="calibre1">Aniden bakışlarını Starkwedder'a yöneltti. Sanki onu ilk kez görmüş gibiydi. </p>
<p class="calibre1">Bakışlarını elindeki sigarasına çevirdi. Starkwedder çakmağıyla kadının sigarasını yaktı. "Devam et," diyerek onu cesaretlendirdi. </p>
<p class="calibre1">"Tanışmamızın üzerinden çok geçmeden evlendik. İki yıl sonra korkunç bir kaza oldu. Bir aslanın saldırısına uğradı. Sağ kurtulduğu için şanslıydı, ama o günden sonra bir daha eskisi gi-</p>
<p class="calibre1">- 23-</p>
<p class="calibre1">AGATHA CHRISTIE</p>
<p class="calibre1">bi olmadı. Artık sakat bir insandı. Doğru dürüst yürüyemiyordu." Arkasına yaslandı, eskisine göre rahatladığı açık bir şekilde görülüyordu. Starkwedder bir tabure alarak kadının karşısına geçti. </p>
<p class="calibre1">Laura sigaradan bir nefes çekti ve sonra üfledi. "Zorlukların insanın karakterini düzelttiğini söylerler," dedi. "Onunkini düzeltmedi. Aksine tüm kötü yönlerini kamçıladı. Kindarlık, koyu bir sa-dizm, aşırı içki. Bu evdeki herkes için hayatı çekilmez hale getirmişti. Hepimiz ona katlanmaya çalışıyorduk, çünkü sonuçta o bir yatalaktı ve bakıma ihtiyacı vardı. Şimdi bunu daha iyi görebiliyorum. İçinde bulunduğu duruma rağmen, kendisini diğer insanlardan farklı görüyor ve sonuçlarını düşünmeden, hesaplamadan aklına geleni yapıyordu." </p>
<p class="calibre1">Ayağa kalkarak koltuğun yanındaki masada sigarasının külünü kül tablasına döktü ve devam etti. "Hayatı boyunca Ric-hard'ın yapmaktan en çok hoşlandığı şey bir şeylere ateş etmek olmuştu. Öyle ki bu eve taşındığımız ilk günden beri, her akşam, herkes yataklarına çekildikten sonra..." Tekerlekli sandalyeyi işaret ederek,"... o burada oturur ve uşağı -ya da bir başka deyişle genel işlerine bakan hizmetkârı- Angell ona brendiyle silahlarından birini getirerek yanına bırakırdı. Daha sonra kanatlı pencereleri ardına kadar açar ve Richard burada oturup dışarıyı gözlerken parıldayan bir çift kedi gözü, bir tavşan gölgesi ya www.netevin.com</p>
<p class="calibre1">da köpek veya bu türden bir şey görmeyi beklerdi. Tabii ki son zamanlarda pek fazla tavşan kalmamıştı. Şu hastalık... adı neydi? Mik-simatoz ya da onun gibi bir şey, onların çoğunu öldürmüştü. Ancak o da buna karşılık çok sayıda kedi vurmuştu." Sigarasından bir nefes daha çekti. "Onlara gündüzleri de ateş</p>
<p class="calibre1">ederdi," dedi. </p>
<p class="calibre1">-24-</p>
<p class="calibre1">BEKLENMEYEN MİSAFİR</p>
<p class="calibre1">"Komşularınız hiç şikâyetçi olmadı mı?" diye sordu Starkwedder. </p>
<p class="calibre1">"Elbette ki oldular," diye cevapladı Laura oturmak üzere tek-raY-kanepeye doğru yönelirken. "Sadece birkaç senedir burada yaşadığımızı söylemiş miydim? Daha önce, Norfolk'un doğu kıyısında yaşıyorduk. Oradaki bir iki evcil hayvan da Richard'ın kurbanı olmuştu ve çok fazla şikâyet almıştık. Buraya gelmemizin asıl nedeni de buydu. Bu evin çevresi boş. Tek komşumuz en az bir mil ötede oturuyor ve civarda bol sayıda sincap, kuş ve vahşi kedi var." </p>
<p class="calibre1">Bir an için durdu ve sonra devam etti. "Norfolk'ta yaşadığımız asıl sorun, kasaba meclisine para toplamak üzere evimize gelen bir kadın yüzünden olmuştu. </p>
<p class="calibre1">Yaptığı görüşmeden sonra arabasına doğru giden kadına, Richard gelişgüzel nişan alarak, kurşun yağdırdı. Sonra da yabani bir tavşan gibi kaçtığını söyledi. Bize bunu anlatırken ise kahkahalara boğulmuştu. Kaçarken kadının arkasından seslenip, yağlı kalçalarının jöle gibi titrediğini söylemişti. Kadın, polise gidip bu olanları anlattığında korkunç bir patırtı kopmuştu." </p>
<p class="calibre1">"Bunu tahmin edebiliyorum," demekle yetindi Starkwedder. </p>
<p class="calibre1">"Fakat tabii ki Richard bu durumu örtbas etmeyi başardı," dedi Laura. "Tüm silahları ruhsatlıydı ve polise bunlarla yalnızca tavşanları vurduğunu söyledi. </p>
<p class="calibre1">Zavallı Bayan Butterfield'ın da kendisine ateş edildiği gibi kuruntuları olan sinirli bir kaçık olduğunu ve kendisinin de böyle bir şeye asla kalkışmayacağına yemin etmişti. Richard'ın müthiş bir ikna kabiliyeti vardı. Polisin ona inanması o kadar zor olmamıştı." </p>
<p class="calibre1">- 25-</p>
<p class="calibre1">AGATHA CHRISTIE</p>
<p class="calibre1">Starkwedder oturduğu tabureden ayağa kalktı ve Richard Warwick'in cansız bedenine doğru yürüdü. "Sanırım kocanızın oldukça ucuz bir espri anlayışı varmış," derken bir yandan da nahoş bir bakışla cesedi süzdü. Tekerlekli sandalyenin yanındaki masaya baktı. "Ne demek istediğinizi anlıyorum," diye devam etti. "Demek yanı başında silah bulundurması her gece yaptığı bir rutindi. </p>
<p class="calibre1">Ancak bu gece herhangi bir şeyi vurmayı planladığını hiç sanmıyorum. Böyle bir siste?" </p>
<p class="calibre1">"O, her zaman için orada bir silah bulundururdu," diye cevapladı Laura. "Her gece. Bir çocuğun oyuncağı gibi. Bazen duvara bile ateş ederdi. Kurşun deliklerinden şekiller oluştururdu. Bakmak isterseniz, işte orada." Kanatlı pencereyi işaret etti. "Orada perdenin arkasında solda aşağıda." </p>
<p class="calibre1">Starkwedder o yöne ilerleyerek perdeyi sol tarafa doğru aralayınca duvardaki kurşun deliklerinin oluşturduğu şekiller ortaya çıktı. "İnanılmaz! Duvara kurşun delikleriyle kendi isminin başharflerini yazmış R.W." Perdeyi bıraktı ve Laura'ya döndü. "Hım, evet. itiraf etmeliyim ki, iyi nişancıymış. Sanırım birlikte yaşamak için oldukça ürkütücü bir adamdı." </p>
<p class="calibre1">"Öyleydi," dedi Laura keskin bir sesle. Neredeyse histerik bir coşkuyla, oturduğu kanepeden fırladı ve davetsiz misafirinin yanına yaklaştı. "Tüm bunlar hakkında sürekli konuşup duracak mıyız?" diye sordu öfkeyle. "Önemli olan sonuçta ne olduğu, öyle değil mi? Polisi aramanız gerektiğinin hâlâ farkında değil misiniz? Başka bir seçeneğiniz yok. Şu anda yapabileceğiniz tek şeyin, bu olduğunu göremiyor musunuz? Yoksa bunu benim yapmamı mı istiyorsunuz? </p>
<p class="calibre1">İstediğiniz bu mu? Tamam, o zaman yapacağım!" </p>
<p class="calibre1">BEKLENMEYEN MİSAFİR</p>
<p class="calibre1">Hızla telefona doğru ilerledi, ancak Starkwedder arkasından yetişti ve elini kadının ahizeye uzanmış elinin üstüne koydu. "ÖnceJbiraz konuşmamız gerekiyor." </p>
<p class="calibre1">"Zaten konuşuyorduk," dedi Laura. "Her neyse artık konuşacak hiçbir şey kalmadı." </p>
<p class="calibre1">"Evet, kaldı," diye ısrar etti adam. "Bunu söyleme cesareti gösterdiğim için belki de aptalın biriyim, ama sanırım bir çıkış yolu bulabiliriz." </p>
<p class="calibre1"/>
<p class="calibre1">www.netevin.com</p>
<p class="calibre1">"Çıkış yolu mu? Benim için mi?" diye sordu Laura. Pek inanmış gibi gözükmüyordu. </p>
<p class="calibre1">"Evet. Senin için." Kadından bir adım uzaklaştı ve sonra durup yüzünü tekrar kadına döndü. "Ne kadar cesaretin var?" diye sordu. "Gerektiğinde yalan söyleyebilir misin? Ve bunu yaparken ikna edici olmayı başarabilir misin?" </p>
<p class="calibre1">Laura bakışlarını ona çevirdi ve sadece, "Sen delisin," dedi. </p>
<p class="calibre1">"Belki de," diyerek onayladı Starkwedder. </p>
<p class="calibre1">"Sen ne yaptığını bilmiyorsun." </p>
<p class="calibre1">"Ne yaptığımı çok iyi biliyorum. Gerçekler üzerinde ufak düzeltmeler yapacağım." </p>
<p class="calibre1">"Peki, ama neden?" diye sordu Laura. "Neden?" </p>
<p class="calibre1">Starkwedder cevap vermeden önce bir an için kadına baktı, sonra, "Evet, neden?" </p>
<p class="calibre1">diye tekrarladı. Yavaşça ve ihtiyatlı bir şekilde konuşarak, "Basit nedenlerden dolayı sanırım. Öncelikle son derece çekici bir kadın olduğun için, hayatının en güzel yıllarını hapishanede geçireceğini düşünmek pek hoşuma gitmiyor. Ayrıca bu en iyi olasılık. Boynuna geçirilen ilmiğin ucunda sallanırken, ölmeden önceki son saniyeleri düşünmeyi aklıma bile ge-</p>
<p class="calibre1">-26-</p>
<p class="calibre1">-27-</p>
<p class="calibre1">AGATHA CHRISTIE</p>
<p class="calibre1">tirmek istemiyorum. Kocan bir yatalaktı. Kışkırtıcı nedenler olarak öne süreceğin her kanıt sadece birer iddia olmaktan öteye geçemeyecektir. Hatta söylemekten şiddetle kaçındığın o cümle bile. Bu yüzden öyle görünüyor ki, jüri seni suçlu bulacaktır." </p>
<p class="calibre1">"Beni tanımıyorsun bile," dedi Laura sabit bir şekilde bakarak. "Sana söylediklerimin tümü yalan olabilir." </p>
<p class="calibre1">"Olabilir. Belki de ben enayinin biriyim, ama sana inanıyorum." </p>
<p class="calibre1">Laura uzaklara doğru baktı. Sonra da adamın arkasındaki tabureye oturdu. Kısa bir sessizlik oldu. Yüzünü ona doğru dönerken, gözlerinde ilk kez bir ümit ışığı vardı. Şuursuz bir şekilde başını sallayarak, "Evet," dedi. "Mecbur kalırsam yalan söyleyebilirim." </p>
<p class="calibre1">"Güzel," diye bağırdı Starkwedder büyük bir kararlılıkla. "Şimdi daha hızlı anlat." Tekerlekli sandalyenin yanındaki masaya giderek, sigarasının külünü kül tablasına döktü. "Öncelikle bana bu evde tam olarak kimlerin bulunduğunu söyle? </p>
<p class="calibre1">Burada kimler yaşıyor?" </p>
<p class="calibre1">Bir anlık bir tereddütün ardından, neredeyse mekanik bir sesle konuşmaya başladı. "Richard'ın annesi ve Benny. Gerçek adı Bayan Bennett, fakat biz onu Benny diye çağırırız, bir tür kâhya, aynı zamanda da sekreterdir. Eski bir hemşire. Yıllardır yanımızda ve kendisini Richard'a adamıştır. Sonra Angell var. </p>
<p class="calibre1">Sanırım ondan söz etmiştim. Hastabakıcı ve de iyi bir uşak. Genelde daha çok Richard'la ilgilenirdi." </p>
<p class="calibre1">"Aynı zamanda evde yaşayan başka hizmetkârlar da bulunuyor mu?" </p>
<p class="calibre1">-28-</p>
<p class="calibre1">BEKLENMEYEN MİSAFİR</p>
<p class="calibre1">"Hayır, evde yaşayan başka hizmetkâr yok, sadece gündüzleri gelenler var. Oh, neredeyse unutuyordum. Tabii ki, bir de Jan var." </p>
<p class="calibre1">"Jan mı?" diye sordu Starkwedder keskin bir şekilde. "Jan da kim?" </p>
<p class="calibre1">Laura cevap vermeden önce mahcup bir şekilde adama baktı. Daha sonra derin bir nefes alarak, "Richard'ın genç üvey kardeşi," dedi. "O... o da bizimle birlikte yaşıyor." </p>
<p class="calibre1">Starkwedder kadının oturduğu tabureye doğru ilerledi. "Her şey şimdi daha da netleşiyor," diye vurguladı. "Jan hakkında bana söylemek istemediğin bir şeyler mi var?" </p>
<p class="calibre1">Bir anlık kararsızlığın ardından, Laura savunmaya geçmiş bir ses tonuyla konuşmaya başladı. "Jan benim için her şeydir. O çok değerli ve tatlıdır. Ancak diğer insanlar gibi değildir. Demek istediğim o insanların özürlü olarak adlandırdığı kişilerden." </p>
<p class="calibre1">"Anlıyorum," diye mırıldandı Starkwedder şefkatle. "Ona çok düşkünsünüz, öyle değil mi?" </p>
<p class="calibre1">"Evet," diye onayladı Laura. "Evet, ona çok düşkünüm. İşte Richard'ı terk edip gidemememin asıl nedeni de budur. Jan yüzünden anlıyor musunuz? Eğer Richard kendi hayatını yeniden kuracak olsa Jan'ı da bakımevine gönderirdi. Zihinsel özürlüler için bir bakımevine." </p>
<p class="calibre1"/>
<p class="calibre1">www.netevin.com</p>
<p class="calibre1">Starkwedder, Richard Warwick'e bakarak etrafında ağır ağır bir tur attı. Sonra da, "Anlıyorum," diye mırıldandı. "Sizi bununla mı tehdit ediyordu? Yani onu terk ettiğiniz takdirde çocuğu bakımevine yollamakla?" </p>
<p class="calibre1">"Evet," diye cevapladı Laura. "Eğer... eğer kendimi ve Jan'ı geçindirebilecek kadar para kazanabileceğime inansaydım bel-</p>
<p class="calibre1">- 29-</p>
<p class="calibre1">AGATHA CHRISTIE</p>
<p class="calibre1">ki de bunu yapmazdım. Ve aynı zamanda da Richard çocuğun kanuni vârisiydi." </p>
<p class="calibre1">"Richard ona karşı şefkatli miydi?" diye sordu Starkwedder. </p>
<p class="calibre1">"Kimi zamanlar," diye cevapladı Laura. </p>
<p class="calibre1">"Ya diğer zamanlarda?" </p>
<p class="calibre1">"O... o sıkça Jan'ı göndermekten söz ederdi," dedi Laura. "Jan'a, 'Sana son derece şefkatli davranacaklar, oğlum. Orada iyi bakılacaksın. Hem Laura'da senede bir iki kez seni görmeye gelecek,' demişti. Jan çok korkmuş, dehşete kapılmıştı. O zalim adam, yalvaran, kekeleyen ve titreyen Jan'ı karşısına alarak, başını sandalyesine dayadı ve kükreyen kahkahalar atmaya başlamıştı." </p>
<p class="calibre1">"Anlıyorum," dedi Starkwedder düşünceli bir şekilde. "Anlıyorum." </p>
<p class="calibre1">Laura hızla ayağa kalkarak koltuğun yanındaki masaya yaklaşıp elindeki sigarayı kül tablasında söndürdü. "Bana inanmak zorunda değilsin," diye çıkıştı. </p>
<p class="calibre1">"Söylediklerimin tek kelimesine bile inanmak zorunda değilsin. Emin olabileceğin tek şey bunların hepsini uyduruyor olabileceğimdir." </p>
<p class="calibre1">"Sana söyledim. Riske atılıyorum," diye cevapladı Starkwedder. "Tamam, gelelim şu Bennett'a, yoksa Benny miydi? Zeki midir? Yani kafası çalışır mı?" </p>
<p class="calibre1">"Çok yetenekli ve uyanık bir kadındır." </p>
<p class="calibre1">Starkwedder birden parmaklarını şıklattı. "Nasıl oldu da bu gece evde hiç kimse silah sesini duymadı?" </p>
<p class="calibre1">"Şey, Richard'ın annesi oldukça yaşlı ve neredeyse sağır," diye cevapladî Laura. </p>
<p class="calibre1">"Benny'nin odası evin ta öbür tarafında ve</p>
<p class="calibre1">- 30-</p>
<p class="calibre1">BEKLENMEYEN MİSAFÎR</p>
<p class="calibre1">AngelTIn dairesi de bir ara kapısıyia evden ayrılıyor. Jan bunun üstündeki odada uyuyor. Ancak o da çok erken yatar ve uykusu çok ağırdır." </p>
<p class="calibre1">"Bu bizim için çok büyük bir şans," dedi adam sevinçle. </p>
<p class="calibre1">Laura biraz şaşkın gibiydi. "Ne düşünüyorsunuz?" diye sordu. "Düşündüğünüz şey buna bir intihar havası vermek mi?" </p>
<p class="calibre1">Adam yeniden dönüp cesede baktı. "Yo," dedi başını iki yana sallayarak. </p>
<p class="calibre1">"Korkarım intihar gibi gösterilebilecek hiçbir ihtimal yok." Tekerlekli sandalyeye doğru yaklaşarak Richard War-wick'in kafasına bir süre baktıktan sonra, "Sanırım sağ elini kullanıyordu öyle değil mi?" diye sordu. </p>
<p class="calibre1">"Evet," diye cevapladı Laura. </p>
<p class="calibre1">"Evet, bende böyle olmasından korkmuştum. Bu durumda kendisini bu açıdan vurmuş</p>
<p class="calibre1">olmasına imkân yok," diye açıkladı Warwick'in sol şakağını göstererek. "Ayrıca parmaklarında da bir barut kalıntısı yok!" Birkaç saniye düşündükten sonra ekledi. "Hayır, silah kesinlikle belirli bir mesafeden ateşlenmiş, intihar olması imkânsız." Devam etmeden önce tekrar durakladı. "Ancak elbette bir kaza olmuş olabilir. Her şeye rağmen bu olabilir." </p>
<p class="calibre1">Uzun bir süre durduktan sonra kafasında bir senaryo canlandırmaya başladı. </p>
<p class="calibre1">"Diyelim ki ben buraya geldim. Gerçekte olduğu gibi. Şu camdan içeriye bakıyordum." Kanatlı pencerelere doğru yürüdü ve camdan içeri girmesini canlandırarak gösterdi. "Richard benim bir hırsız olduğumu sandı ve rastgele ateş etti. Bu, sözünü ettiğiniz Richard'ın saçmalıklarından biri olabilir. Ve sonra ben ona yaklaştım." Starkwedder tekerlekli sandalyedeki adama yanaştı. </p>
<p class="calibre1">"Silahı bir hamleyle elinden aldım." </p>
<p class="calibre1">- 31 -</p>
<p class="calibre1">CHRISTIE</p>
<p class="calibre1">Laura telaşla sözünü kesti. "Evet, bu mücadelede silahı ateş almış olmalı." </p>
<p class="calibre1">"Evet," diye onayladı Starkwedder. Ancak çabucak sözünü düzeltti. "Yo, hayır bu işlemez. Polis silahın bu kadar yakın bir mesafeden ateşlenmediğini hemen tespit eder." Tekrar düşünmek için birkaç saniye durdu, sonra devam etti. "Tamam silahı alıp ondan uzaklaştığımı düşünelim." Başını salladı ve düş kırıklığı ile kollarını iki yana bıraktı. "Yo, bu inandırıcı değil. Eğer silahı alıp www.netevin.com</p>
<p class="calibre1">uzaklaştıysam neden bu kahrolası herife ateş edeyim ki? Yo, hayır. Korkarım bu çok şüpheli durur." </p>
<p class="calibre1">"Tamam," diye karar verdi. "Bunun bir cinayet olduğunu kabul edelim. Sade ve basit... ancak dışardan bir katilin işlediği bir cinayet. Bilinmeyen kişi veya kişilerce işlenen." Kanatlı pencerelere doğru ilerledi. Yeniden perdeyi araladı. </p>
<p class="calibre1">Sanki ilham alıyormuş gibiydi. </p>
<p class="calibre1">"Belki de gerçek bir hırsız?" diye öneride bulundu Laura. </p>
<p class="calibre1">Starkwedder bir an düşündükten sonra, "Şey, bir hırsız sanırım pek inandırıcı olmaz," dedi. "Bir düşmana ne dersin? Belki biraz melodramatik duruyor, ama kocan anlattıkların doğrultusunda düşmanı olabilecek biri. Doğru değil mi?" </p>
<p class="calibre1">"Şey, evet," diye cevapladı Laura. "Sanırım Richard'ın düşmanları olabilirdi, ama..." </p>
<p class="calibre1">"Şu an 'ama'larla kaybedecek vaktimiz yok," diyerek sözünü kesti Starkwedder elindeki sigarasının külünü, tekerlekli sandalyenin yanındaki masada duran kül tablasına döküp, kanepede oturan kadının yanına dönerken. "Richard'ın düşmanları hakkında bildiğin her şeyi anlat bana. Bir numarada rastgele ateş</p>
<p class="calibre1">-32-</p>
<p class="calibre1">BEKLENMEYEN MİSAFİR</p>
<p class="calibre1">açtığı, hani şu titreyen kalçalı kadın var, sanırım. Ama o da bir katile benzemiyordu kuşkusuz. Her neyse hâlâ Norfolk'ta yaşadığını hayal edelim, ama kocanı haklamak için günübirlik gelip, sonra geri dönmüş olması pek inandırıcı olmaz. Neyse başka kişiler var mı?" diye sordu aceleyle. "Ona karşı kin besleyen başka kimler var?" </p>
<p class="calibre1">Laura endişeyle ona baktı. Ayağa kalkıp, biraz ilerledi ve ceketinin düğmelerini çözmeye başladı. "Şey..." dedi dikkatle. "Bir bahçıvan vardı, yaklaşık bir yıl önce. Richard onu defetti ve referans da vermedi. Adam buna çok bozulmuştu ve bunun için bizi defalarca tehdit etti." </p>
<p class="calibre1">"Kim bu?" diye sordu Starkwedder. "Yakında mı oturuyor?" </p>
<p class="calibre1">"Evet," diye cevapladı Laura. "Llanfechan'dan gelmişti. Orası buradan yaklaşık dört mil uzakta." Ceketini çıkardı ve kanepenin kollarından birine astı. </p>
<p class="calibre1">"Bahçıvanınızın bu işi yaptığını savunmak pek akla yatkın gelmiyor," dedi Starkwedder kaşlarını çatarak. "Bahse girerim, o sırada evinde olduğuna dair iyi bir kanıtı vardır. Hem başka bir yerde bulunduğunu karısı dışında kanıtlayamasa da, zavallı masum bir adamın yapmadığı bir şey yüzünden hüküm giymesine sebep olmak istemem. Hayır, bu doğru olmaz. Aradığımız geçmişten bir düşman. Öyle ki izini sürmek o kadar kolay olmasın." </p>
<p class="calibre1">Laura yavaşça odanın etrafında gezinmeye başladı, düşünmeye çalışıyordu. </p>
<p class="calibre1">Starkwedder konuşmaya devam etti. "Örneğin Richard'ın aslanların, kaplanların peşinde koştuğu günlerden biri. Kenya, Güney Afrika ya da Hindistan'dan birisi? </p>
<p class="calibre1">Polisin kolay kolay iz süremeyeceği yerlerden." </p>
<p class="calibre1">-33-</p>
<p class="calibre1">Bekienmeyen Misafir / F: 3</p>
<p class="calibre1">AGATHA CHRISTIE</p>
<p class="calibre1">"Düşünmeyi başarabilsem," dedi Laura ümitsiz bir sesle. "Hatırlayabilsem. O</p>
<p class="calibre1">zamanlar Richard'ın anlattığı o hikâyelerden birini bir hatırlayabilsem." </p>
<p class="calibre1">"Öyle olsa bile elimizde elle tutulur herhangi bir kanıt bulunmayacak," diye homurdandı Starkwedder. "Bahçede düşürülmüş bir Sih türbanı, Mau Mau bıçağı ya da zehirli bir ok, bunun gibi bir şey." Elleriyle başının iki yanını bastırarak düşüncelerini bir araya getirmeye çalıştı. "Bunların hiçbiri olmaz," dedi en sonunda. "Bizim aradığımız Richard'a karşı kin duyan, onun tarafından kıçına tekmeyi yemiş birisi." Laura'ya yanaşıp onu teşvik etmeye çalıştı. "Düşünsene. </p>
<p class="calibre1">Düşün. Düşün!" </p>
<p class="calibre1">"Ben... hiçbir şey düşünemiyorum," diye cevap verdi Laura. Sesi umutsuzluktan dolayı güçlükle çıkıyordu. </p>
<p class="calibre1">"Bana kocanın nasıl bir insan olduğundan söz ettin. Kuşkusuz insanlarla arasında geçmiş olumsuz bir şeyler geçmiş olmalı. Hadi, kendini biraz zorla, bir şeyler olmalı." </p>
<p class="calibre1">Laura odanın içinde dolaşıp duruyor, ümitsizce hatırlamaya çalışıyordu. </p>
<p class="calibre1">"Tehditte bulunan birileri. Belki de gerekli zamanlarda kendilerini savunanlar," </p>
<p class="calibre1">diyerek yüreklendirmeye çalışıyordu Starkwedder. </p>
<p class="calibre1"/>
<p class="calibre1">www.netevin.com</p>
<p class="calibre1">Laura gezinmeyi kesti ve yüzünü Starkwedder'a döndü. "Böyle birisi vardı. Evet, şimdi hatırladım." Yavaş yavaş konuşmasına devam etti. "Richard'ın çocuğunu ezdiği bir adam vardı." </p>
<p class="calibre1">- 34-</p>
<p class="calibre1">DÖRDÜNCÜ BÖLÜM</p>
<p class="calibre1">Starkwedder bakışlarını Laura'ya çevirdi. "Richard bir çocuğu mu ezdi?" diye sordu heyecanla. "Bu ne zaman oldu?" </p>
<p class="calibre1">"Yaklaşık iki yıl önce. Norfolk'ta yaşarken. O zamanlar çocuğun babası ciddi tehditlerde bulunmuştu." </p>
<p class="calibre1">Starkwedder tabureye oturdu. "Bu makul bir neden gibi gözüküyor. Her neyse hatırladığın her şeyi anlat." </p>
<p class="calibre1">Laura bir an düşündü ve sonra konuşmaya başladı. "Richard, Cramer'den dönüyordu. </p>
<p class="calibre1">Her zamanki gibi çok içkiliydi. Yaklaşık saatte altmış mil hızla, zikzaklar çizerek küçük bir köye dalmış ve küçük bir erkek çocuğa... çarpmış ve çocuk anında ölmüş." </p>
<p class="calibre1">"Sen kocanın özürlü olmasına rağmen, araba kullanabildiğini mi söylüyorsun?" </p>
<p class="calibre1">"Evet, kullanabiliyordu. Kendisi için özel olarak yapılmış, kontrol paneli olan bir araba. Bu aracı kullanabiliyordu." </p>
<p class="calibre1">"Anlıyorum," dedi Starkwedder. "Sonra ne oldu? Kuşkusuz polis onu gözaltına alıp sorguya çekti, öyle değil mi?" </p>
<p class="calibre1">- 35-</p>
<p class="calibre1">AGATHA CHRISTIE</p>
<p class="calibre1">"Evet, tabii ki bir soruşturma olmuştu." Sesinde acı bir ton vardı. "Ama Richard tamamıyla temize çıktı." </p>
<p class="calibre1">"Hiç tanık yok muydu?" diye sordu Starkwedder. </p>
<p class="calibre1">"Şey..." diye cevapladı Laura. "Çocuğun babası vardı. Olay sırasında yanındaydı. </p>
<p class="calibre1">Olanları gördü. Bir de, Hemşire Warbur-ton... O da arabada Richard'la birlikteydi. Tabii ki şahitlik etti. Onun söylediğine göre, araba saatte otuz milin altında gidiyordu ve Richard da sadece bir bardak seri içmişti. </p>
<p class="calibre1">Söylediğine göre kaza kaçınılmaz bir şekilde gerçekleşmişti. Küçük çocuk aniden arabanın önüne fırlamıştı. Kadınının söylediğine inandılar, arabanın son derece hızlı bir şekilde yalpalayarak üzerlerine geldiğini söyleyen çocuğun babasına değil. Zavallı adamı çok iyi anlıyorum. Duygularını ifade edememişti." Laura koltuğa geçti ve ekledi. "Anlıyorsun değil mi? Herkes Hemşire Warburton'a inandı. O bir dürüstlük timsali gibiydi, doğruluk, güvenilirlik, anlaşılır-lık, açıklık ve tüm iyi özellikleri temsil ediyordu." </p>
<p class="calibre1">"Sen o arabada değildin, öyle değil mi?" diye sordu Starkwedder. </p>
<p class="calibre1">"Hayır, değildim," diye cevapladı Laura. "Evdeydim!" </p>
<p class="calibre1">"Öyleyse hemşirenin söylediklerinin doğru olmadığını nereden biliyorsun?" </p>
<p class="calibre1">"Çünkü tüm bunları açık bir şekilde Richard'la kararlaştırmışlardı," dedi acı bir şekilde. "İfade verdikten sonra eve geldiklerinde konuştuklarını çok net hatırlıyorum. O dedi ki, 'Bravo Warbie, harika bir şovdu. Beni kesinlikle hapis cezasından kurtardın.' Kadın da, 'Bunu hakketmemiştin... Ama yine de çok hızlı gittiğin için zavallı çocuğun ölümüne yol açtığını unutma, bun-</p>
<p class="calibre1">-36-</p>
<p class="calibre1">BEKLENMEYEN MİSAFİR</p>
<p class="calibre1">dan utanç duymalısın,' demişti. Ve Richard da, 'Aman boş ver. Sana bedelini ödedim. Bu karmaşık dünyada bir velet fazla ya da eksik ne fark eder. Tüm bu saçmalıklardan kurtuldu işte. Seni temin ederim uykularımı etkilemeyecek,' </p>
<p class="calibre1">demişti." </p>
<p class="calibre1">Starkwedder oturduğu tabureden kalkar gibi yaparak omzunun üzerinden Richard Warwick'in cansız bedenine bir bakış attı. Soğuk bir şekilde, "Kocan hakkında duyduklarım karşısında, onun cinayete değil, adil bir cezaya çarptırıldığını düşünme isteğim daha da artıyor," dedi. Laura'ya yaklaşarak devam etti. "Şimdi öyleyse şu adama, çocuğunu kaybeden adama gelelim. Adı ne?" </p>
<p class="calibre1">"Bir İskoç ismi sanıyorum," diye cevapladı Laura. "Mac... Mac bir şey... </p>
<p class="calibre1">MacLeod? Mac-Crae? Hatırlayamıyorum." </p>
<p class="calibre1">"Hatırlamaya çalışmalısın," diye ısrar etti Starkwedder. "Hadi, hatırlamalısın. </p>
<p class="calibre1">Hâlâ Norfolk'ta mı yaşıyor?" </p>
<p class="calibre1">"Yo, hayır," dedi Laura. "Sadece bir ziyaret için buraya gelmişti. Sanırım karısının akrabalarına. Onların Kanada'dan geldiğini hatırlar gibiyim." </p>
<p class="calibre1"/>
<p class="calibre1">www.netevin.com</p>
<p class="calibre1">"Kanada... buraya çok uzak bir yer," dedi Starkwedder. "İzini bulmak çok uzun sürer." Düşünceli bir halde kanepeye doğru yürüdü. "Evet, sanırım bu seçenek dikkate değer. Fakat yalvarırım adamın adını hatırlamaya çalış." Sonra koltuğun koluna bırakmış olduğu paltosuna doğru ilerledi. Paltosunun cebinden eldivenlerini çıkarıp giydi. Sonra sağına soluna bakınarak, "Buralarda gazete var mı?" diye sordu. </p>
<p class="calibre1">"Gazete mi?" </p>
<p class="calibre1">"Bugünkü değil. Dünkü ya da bir gün öncesine ait olursa daha iyi olur." </p>
<p class="calibre1">- 37-</p>
<p class="calibre1">AGATHA CHRISTIE</p>
<p class="calibre1">Laura oturduğu yerden kalkarak koltuğun arkasındaki bardakların bulunduğu büfeye yöneldi. "Şuradaki dolapta birkaç eski gazete olmalı. Ateş yakmak için onları orada tutardık." </p>
<p class="calibre1">Starkwedder da onun yanına giderek büfede gazete bulunup bulunmadığına baktı. </p>
<p class="calibre1">Buldukları gazetelerin tarihlerini kontrol etti ve, "Bu iyi, tam aradığım şey," </p>
<p class="calibre1">diyerek büfenin kapağını kapadı. Gazeteyi masanın üzerine koyarak masanın çekmecelerinden birinden bir makas bulup çıkardı. </p>
<p class="calibre1">"Ne yapıyorsun?" diye sordu Laura. </p>
<p class="calibre1">"Kanıt üretiyoruz," diye cevap verdi, elindeki makası açıp kapayarak kadına gösterirken. </p>
<p class="calibre1">Laura kuşku içersinde ona baktı. "Ama bir düşünün, ya polis adamı bulmayı başarırsa," diye sordu. "O zaman ne olur?" </p>
<p class="calibre1">Starkwedder gözlerinde bir pırıltıyla ona baktı. "Eğer hâlâ Kanada'da yaşıyorsa, bunu yapmaları biraz vakit alacaktır," dedi derin bir nefes çekerek. "Ve eminim ona ulaşmayı başarsalar da, olay gecesi başka bir yerde olduğunu ispatlayacak tanıkları vardır. En azından birkaç bin mil uzakta olması bile yeterince ikna edici zaten. Ve aradan geçen onca zaman sonrasında burada neler olup bittiğini yeniden gözden geçirmek için çok geç kalınmış olacak. Neyse, yapabileceğimizin en iyisi bu. Tüm bunlar olup biterken en azından derin bir nefes alacak bir fırsatımız olur." </p>
<p class="calibre1">Laura endişeli bir şekilde ona bakarak, "Bundan hoşlanmadım," dedi. </p>
<p class="calibre1">Starkwedder çileden çıkmış bir haldeydi. "Her şeyi senin için yapıyorum. Bu kadar titiz olman gerekmiyor. Sadece şu adamın adını hatırla yeter." </p>
<p class="calibre1">-38-</p>
<p class="calibre1">BEKLENMEYEN MİSAFİR</p>
<p class="calibre1">"Hatırlayamıyorum. Söyledim ya. Hatırlayamıyorum." </p>
<p class="calibre1">"MacDougalI olabilir belki? Ya da Mackintosh, ha?" </p>
<p class="calibre1">Laura ondan birkaç adım uzaklaşarak, elleriyle kulaklarını tıkadı ve, "Kes şunu," diye bağırdı. "Daha da zorlaştırıyorsun. Artık Mac olup olmadığından bile emin değilim." </p>
<p class="calibre1">"Tamam, hatırlayamıyorsan, hatırlayamıyorsundur," diye geri çekildi Starkwedder. </p>
<p class="calibre1">"İsim olmadan bir şeyler yapmamız gerekiyor. Tarih ya da herhangi işe yarar bir şey de hatırlamıyor-sundur, herhalde?" </p>
<p class="calibre1">"Tarihi söyleyebilirim," dedi Laura. "Mayısın on beşiydi." </p>
<p class="calibre1">"Böyle bir şeyi nasıl hatırlayabiliyorsun?" diye sordu Starkwedder şaşırarak. </p>
<p class="calibre1">Cevap verirken Laura'nın sesi tatsızdı. "Çünkü benim doğum günümdü." </p>
<p class="calibre1">"Anlıyorum. Tamam. İyi, bu küçük bir sorunu çözüyor. Şanslıyız, çünkü elimdeki bu gazete de ayın on beşine ait." Gazetedeki tarihi dikkatle kesti. </p>
<p class="calibre1">Yanına gidip adamın omzunun üzerinden masada ne yaptığını izleyen Laura, tarihin mayıs değil, on beş kasıma ait olduğunu gördü. "Evet," dedi Starkwedder. "En önemlisi sayılardı. Şimdi gelelim harflere. Mayıs çok uzun değil. Ah, evet işte bir M, şimdi de bir A bulalım ve diğer harfleri de!" </p>
<p class="calibre1">"Söyler misin, ne yapmaya çalışıyorsun?" diye sordu Laura. </p>
<p class="calibre1">Starkwedder masada sandalyesine otururken yalnızca, "Yapıştırıcı var mı?" diye sordu. </p>
<p class="calibre1">Laura masanın çekmecelerinden birinden yapıştırıcı alacaktı ki, Starkwedder onu durdurdu. "Yo, dokunma. Üzerinde</p>
<p class="calibre1">- 39-</p>
<p class="calibre1">AGATHA CHRISTIE</p>
<p class="calibre1">parmakizinin kalmasını istemeyiz." Yapıştırıcıyı eldivenli eliyle tuttu ve kapağını çıkardı. Kendi kendisine, "Bir derste nasıl suçlu olunur?" diye www.netevin.com</p>
<p class="calibre1">mırıldandı. "Ve işte bir kalıp yazı kâğıdı. Tüm İngiliz adalarında satılan türden." Masanın gözlerinden bir not kâğıdı alarak, harfleri ve kelimeleri üzerine yapıştırmaya başladı. "Mayıs. M... A... Bir Y? Hah, işte. I ve S. Tamam. </p>
<p class="calibre1">Eldivenlerle biraz zor oluyor, ama bunları kullanmak zorundayım. 'On beş Mayıs. </p>
<p class="calibre1">Bedeli ödendi.' Ödendi kelimesi tam yapışmadı." Onu tekrar yerine yapıştırdı. </p>
<p class="calibre1">"İşte oldu. Nasıl buldun?" </p>
<p class="calibre1">Kâğıdı havaya kaldırıp gösterdikten sonra elindekiyle Richard Warwick'in cesedinin durduğu tekerlekli sandalyenin yanına gitti. "Bunu tam buraya ceketinin cebine iliştireceğiz." Tam cesede doğru eğildiğinde yerde küçük bir çakmağı fark etti. "Hey, merhaba. Bu da nedir?" </p>
<p class="calibre1">Laura ani bir çığlık attı ve Starkwedder'dan önce çakmağı kapabilmek için bir hamle yaptı. Ancak Starkwedder onu çoktan ele geçirmiş incelemeye başlamıştı bile. "Onu bana ver," diye haykırdı Laura, çok heyecanlanmıştı. "Onu bana ver!" </p>
<p class="calibre1">Starkwedder bu kadar tepki vermesine şaşırarak çakmağı kadına uzattı. </p>
<p class="calibre1">"O... o benim çakmağım," diye gereksiz yere açıklamaya girişti Laura. </p>
<p class="calibre1">"Tamam, o senin çakmağın, o kadar üzülmene gerek yok. Sinirlerine hâkimsin, olabilirsin değil mi?" </p>
<p class="calibre1">Kadın ondan uzaklaşarak kanepeye doğru ilerledi. Bir yandan da Starkwedder'in görmemesi için çabalayarak parmakizle-rini silmeye çalışıyormuşçasına çakmağı eteğiyle ovuşturuyor-</p>
<p class="calibre1">- 40-</p>
<p class="calibre1">BEKLENMEYEN MİSAFİR</p>
<p class="calibre1">du. "Elbette olabilirim," dedi kendinden emin bir edayla arkasını dönmeksizin. </p>
<p class="calibre1">Starkwedder gazete mesajını cesedin ceketinin göğüs cebi altına yerleştirdikten sonra, masaya dönüp yapıştırıcıyı kapattı. Eldivenlerini çıkarıp mendilini alırken Laura'ya baktı. "İşte bu kadar!" dedi. "Artık hazırız. Az önce içki içtiğin bardak nerede?" </p>
<p class="calibre1">Laura bardağı az önce bıraktığı yerden aldı ve Starkwed-der'a doğru yaklaştı. </p>
<p class="calibre1">Starkwedder bardağın üzerindeki parma-kizlerini silmek üzereydi ki, "Yo," diye mırıldandı. "Hayır, bu aptallık olur." </p>
<p class="calibre1">"Neden?" diye sordu Laura. </p>
<p class="calibre1">"Çünkü parmakizleri bulunmalı," diye açıkladı. "Hem bardak, hem de sürahide en azından şu hizmetkâr adamla kocanın-kiler kalmalı. Hiçbir parmakizi bulunmaması polisi mutlaka şüphelendirir. Şu halde kendiminkileri açıklayacak makul bir neden bulmalıyım," diye ekledi. "Suç işlemek hiç de o kadar kolay değilmiş, öyle değil mi?" </p>
<p class="calibre1">"Ah, hayır, kendini bu işe karıştıramazsın. Senden şüphelenebilirler," diye bağırdı Laura. </p>
<p class="calibre1">"Şüphe duyulmasının ötesinde, ben son derece güvenilir bir kişiyim. Ve bu olaya çoktan bulaştım bile. Ama merak etme, suçum sadece yalancı tanıklık ve yanlış</p>
<p class="calibre1">yönlendirme. Bana karşı yöneltebilecekleri tek suçlama bu. Tabii, eğer sen üzerine düşen kısmını tam olarak yerine getiremezsen." </p>
<p class="calibre1">Laura korku içinde sırtı adama dönük olarak tabureye oturdu. Adam yüz yüze gelmek için etrafından dolanıp kadının önüne geçti. "Öyleyse şimdi hazır mısın?" </p>
<p class="calibre1">- 41 -</p>
<p class="calibre1">AGATHA CHRISTIE</p>
<p class="calibre1">BEKLENMEYEN MISARR</p>
<p class="calibre1">"Ne için hazır mıyım?" diye sordu Laura. </p>
<p class="calibre1">"Hadi benimle işbirliği yapmalısın," diye zorladı Starkwed-der. </p>
<p class="calibre1">"Kendimi aptal gibi hissediyorum," dedi Laura bıkkın bir sesle. "Ben... ben düşünemiyorum." </p>
<p class="calibre1">"Düşünmek zorunda değilsin," dedi Starkwedder. "Sadece talimatlarıma uy yeter. </p>
<p class="calibre1">Şimdi, bu evde hiç büyük ocak ya da fırın var mı?" </p>
<p class="calibre1">Fırın mı, diye düşündü Laura. "Şey... sıcak su ısıtmak için kazan var! </p>
<p class="calibre1">"İyi," dedi. Masaya gidip gazeteyi aldı. Kesilen artık parçaları içine doldurarak gazeteyi top haline getirdi ve Laura'ya dönerek gazete topağını ona uzattı. "Şimdi," diye talimat vermeye başladı. "Yapman gereken ilk şey mutfağa gidip bunu kazanın içine atman. Sonra yukarı çık, kıyafetlerini çıkar ve gecelik, pijama, sabahlık ya da her neyse o türden bir kıyafet giyin." Durdu. </p>
<p class="calibre1">"Aspirin kullanır mısın?" </p>
<p class="calibre1">Laura şaşkın bir şekilde, "Evet," diye cevapladı. </p>
<p class="calibre1"/>
<p class="calibre1">www.netevin.com</p>
<p class="calibre1">Konuşurken bir yandan düşünüp, bir yandan da plan yapıyor gibi gözüken Starkwedder devam etti. "Tamam, odandaki sürahiyi lavaboya boşalt ve sonra annenin ya da bayan, neydi o? Bennett mıydı? İşte onlardan birinin yanına git ve başının ağrıdığını, aspirine ihtiyacın olduğunu söyle." Ve yanlarındayken kapıyı açık bırak, ki silah sesi duyulabilsin. Bunu sen de duyacaksın." </p>
<p class="calibre1">"Hangi silah sesi?" diye sordu Laura bakışlarını adama dikerek. </p>
<p class="calibre1">- 42-</p>
<p class="calibre1">Starkwedder cevap vermeden tekerlekli sandalyenin yanına gidip silahı eline aldı. "Evet, evet," diye mırıldandı. "Bunu ben yapacağım." Silahı kontrol etti. </p>
<p class="calibre1">"Hımm, yurtdışında üretilmiş gibi gözüküyor. Savaş hatırası öyle değil mi?" </p>
<p class="calibre1">Laura oturduğu iskemleden kalktı. "Bilmiyorum," dedi. "Ric-hard'ın bir sürü yabancı yapımı silahı vardı." </p>
<p class="calibre1">Starkwedder silahı elinde tutarken, sessizce, "Bunun ruhsatlı olup olmadığını merak ediyorum," dedi. </p>
<p class="calibre1">Laura kanepeye oturdu. "Richard'ın bir izin belgesi vardı. Eğer kastettiğiniz buysa. Koleksiyon için bir izin," dedi. </p>
<p class="calibre1">"Evet. Bunu tahmin ederim. Ancak bu silahların tümünün kendi adına kayıtlı olduğu anlamına gelmez. Genellikle bu tip resmi kayıtları takip etmek insanların canını sıkar. Bunu tam olarak bilebilecek birisi var mı?" </p>
<p class="calibre1">"Angell bilebilir," dedi Laura. "Bu önemli mi?" </p>
<p class="calibre1">Starkwedder cevap verirken, bir yandan da odanın içinde gezinmeye başladı. </p>
<p class="calibre1">"Tamam tasarladığımıza göre, ölen çocuğun babası Mac... adı her neyse, gözünü kan bürümüş, intikam hisleriyle, hışım içersinde buraya geldiğinde muhtemelen kendi silahını da yanında getirmeyi ihmal etmezdi. Ancak yine de bu durumu biraz makul bir şekle sokabiliriz. Buraya gelen adam, her kimse içeri dalar. Richard yarı uyur vaziyette silahını kapmaya çalışır. Diğer adam atak yaparak silahını onun elinden çekip alır ve ateş eder. O kadar da inandırıcı değil biliyorum. Ama imkânsız da değil. Her zaman risk vardır. İçinde bulunduğumuz durumda bu kaçınılmaz." </p>
<p class="calibre1">Silahını tekerlekli sandalyenin yanındaki masaya bıraktı ve kadına yaklaştı. </p>
<p class="calibre1">"Öyleyse şimdi," diye devam etti. "Her şeyi dü-</p>
<p class="calibre1">- 43-</p>
<p class="calibre1">AGATHA CHRISTIE</p>
<p class="calibre1">şündük mü? Umarım düşünmüşüzdür. Onun yaklaşık on beş ya da yirmi dakika önce vurulduğunu düşünürsek, polis buraya gelene kadar aradaki bu zaman farkının anlaşılmayacağını ümit ediyorum. Bu siste buraya varmaları vakit alacaktır." </p>
<p class="calibre1">Sonra kanatlı pencerelere doğru ilerledi, perdeyi kaldırıp duvardaki deliklere baktı ve, "R.W. çok hoş. Biraz sonra buna bir noktada ben koyacağım," dedi. </p>
<p class="calibre1">Perdeyi yerine bırakıp, tekrar kadına yaklaştı. "Silah sesini duyduğun zaman," </p>
<p class="calibre1">dedi. "Yapman gereken herkesi uyandırmak ve Bayan Bennett'ı ya da toplayabileceğin herkesi buraya getirmek. Ve anlatacağın hikâye de şu: Hiçbir şey bilmiyorsun. Yatağa yatmış, uyumaya çalışırken ancak korkunç bir baş ağrısı tuttuğundan aspirin aramaya çıkmıştın. Tüm bildiğin bu. Anlıyor musun?" </p>
<p class="calibre1">Laura başıyla onayladı. </p>
<p class="calibre1">"Güzel," dedi Starkwedder "Gerisini bana bırak. Kendini iyi hissediyor musun?" </p>
<p class="calibre1">"Evet, sanırım," diye fısıldadı Laura. </p>
<p class="calibre1">"Öyleyse şimdi git ve işini yap," diye emir verdi adam. </p>
<p class="calibre1">Laura tereddüt etti. "Sen... sen bunu yapmak zorunda değilsin," diyerek onu ikna etmeye çalıştı. </p>
<p class="calibre1">"Bunu senin için yaptığımı düşünmemelisin," diye ısrar etti Starkwedder. </p>
<p class="calibre1">"Herkesin kendine göre bir tarzı vardır. Bunu nasıl isimlendirirsin bilemiyorum, ama sanırım bu bir çeşit... eğlence ve oyun. Kocanı vurman senin oyunun ve eğlencendi. Şimdi de ben biraz eğleniyorum. Şöyle düşünebilirsin, gerçek hayatta bir dedektiflik hikâyesi yaşayabilmek daima içimde kalmış bir istekti." </p>
<p class="calibre1">Tebessümüyle birleştirdiği ikna edici bakışını Laura'ya yöneltti. "Şimdi, sana söylediğimi yapabilecek misin?" </p>
<p class="calibre1">-44-</p>
<p class="calibre1">BEKLENMEYEN MİSAFİR</p>
<p class="calibre1">"Evet." </p>
<p class="calibre1">"Güzel, şu an saat kaçı gösteriyor?" </p>
<p class="calibre1"/>
<p class="calibre1">www.netevin.com</p>
<p class="calibre1">Laura cep saatini ona gösterdi ve Starkwedder da kendisi-ninkini ona göre kurdu. </p>
<p class="calibre1">"Tam on dakika sonra," dedi adam saate bakarak. "Sana üç dört dakika veriyorum. </p>
<p class="calibre1">Mutfağa gidip şu kâğıtları kazana atmak, yukarı çıkmak, üzerindekileri çıkarıp yatak kıyafetlerini giymek ve Bayan Bernett ya da her kimse onun yanına gitmek için. Bunu yapabileceğine inanıyor musun, Laura?" </p>
<p class="calibre1">Laura başıyla onayladı. </p>
<p class="calibre1">"Öyleyse şimdi," diye devam etti. "Gece yarısına tam beş dakika kala silah sesini duyacaksın. Haydi git." </p>
<p class="calibre1">Kapıya doğru giderken dönüp güvensizlik içinde ona baktı. Starkwedder yanına gidip kapıyı onun için açtı. "Beni yarı yolda bırakmayacaksın, öyle değil mi?" </p>
<p class="calibre1">diye sordu. </p>
<p class="calibre1">"Hayır," diye cevapladı Laura belli belirsiz bir sesle. </p>
<p class="calibre1">"İyi." </p>
<p class="calibre1">Laura odadan çıkmak üzereydi ki, Starkwedder kadının ceketinin kanapenin kolunda asılı durduğunu fark etti. Onu tekrar çağırarak, ceketi eline verdi ve gülümsedi. Kadın dışarı çıktıktan sonra Starkwedder arkasından kapıyı kapattı. </p>
<p class="calibre1">-45-</p>
<p class="calibre1">BEŞİNCİ BöLÜM</p>
<p class="calibre1">Starkwedder, Laura'nın ardından, ne yapması gerektiğini kafasında toparlamaya çalıştı. Bir dakika sonra saatine baktı ve bir sigara çıkardı. Masanın üzerindeki çakmağı almak üzereydi ki, kitap raflarından birinde duran Laura'nın resmi gözüne ilişti. Resmi alıp baktıktan sonra gülümsedi ve yerine bıraktı. </p>
<p class="calibre1">Sigarasını yakıp çakmağı masanın üzerine koydu. Mendilini çıkarıp koltukların kolları ve fotoğraf çerçevesi üzerindeki parmakizlerini sildi ve sonra koltuğu eski pozisyonuna getirdi. Laura'nın sigarasını kül tablasından aldı ve tekerlekli sandalyenin yanındaki masaya giderek oradakinden de kendi sigara izmaritini aldı. Çalışma masasına giderek oradaki parmakizlerini sildi. Makas ve not kâğıtlarını yerlerine koydu ve son kez düzen kontrolünü yaptı. Yere bakıp gözden kaçmış herhangi bir kâğıt kırpıntısı olup olmadığına bakarken masaya yakın bir tane gördü ve buruşturup cebine attı. Masanın yanındaki elektrik düğmesiyle sandalyedeki parmakizlerini sildi ve masadaki feneri alarak ka-</p>
<p class="calibre1">- 47-</p>
<p class="calibre1">AGATHA CHRISTIE</p>
<p class="calibre1">natlı kapıya doğru ilerledi. Perdeyi hafifçe kaldırdı ve elindeki feneri camdan dışarı karşı patikaya doğru tuttu. </p>
<p class="calibre1">"Ayak izleri için yapabilecek bir şey yok," diye mırıldandı kendi kendine. </p>
<p class="calibre1">Feneri tekerlekli sandalyenin yanındaki masanın üzerine bıraktı ve silahı eline aldı. Dolu olduğuna kesinlikle emin olunca parmakizlerini silmek için onu parlatmaya başladı. Sonra tabureye doğru giderek silahı üzerine bıraktı. Tekrar saatine baktı ve kenardaki koltuğa doğru ilerledi; şapkasını, atkısını ve eldivenlerini taktı. Kolunda tuttuğu paltosuyla kapıya doğru gitti. Işıkları söndürmek üzereydi ki, kapı çerçevesiyle kolundaki parmakizlerini hatırladı. </p>
<p class="calibre1">Onları temizledikten sonra ışıkları kapattı ve tekrar tabureye döndü. Paltosunu taburenin üzerine koydu. Silahı eline aldı ve tam duvara ateş etmeye hazırlanıyordu ki, perdenin harflerin önünü kapattığını gördü. </p>
<p class="calibre1">"Kahretsin," diye homurdandı. Hızla sandalyeyi alarak perdeyi yanda tutması için önüne koydu. Taburedeki yerine dönerek tetiğe bastı ve hızla duvara yaklaşarak kontrol etti. "Hiç de fena değil," diyerek kendisini tebrik etti. </p>
<p class="calibre1">Sandalyeyi yerine koymasıyla birlikte koridordan sesler duymaya başladı. Silahı da yanına alarak aceleyle boydan boya olan kanatlı pencereden sıvıştı. </p>
<p class="calibre1">Birdenbire fener aklına geldi ve hızla içeri girip feneri kaptığı gibi tekrar kendini dışarı attı. </p>
<p class="calibre1">Evin çeşitli yerlerinden dört kişi çalışma odasına doğru hareketlendi. Yatak kıyafetleri içindeki Richard Warwick'in annesi uzun boylu, otoriter, yaşlı bir kadındı. "Bu da neydi, Jan?" diye sordu kadın, arkasında duran pijamalı, garip, ama masum görünüşlü, yuvarlak yüzlü genç çocuğa. Saçları ağarmış, orta yaşlı</p>
<p class="calibre1">- 48-</p>
<p class="calibre1">BEKLENMEYEN MİSAFİR</p>
<p class="calibre1">bir kadın, pamuklu yatak kıyafeti içersinde, "Gece yarısı herkes niçin ortalıkta geziniyor?" diye bağırmaya başladı. "Benny," diye emir verdi kadın. "Söyler misin neler oluyor?" </p>
<p class="calibre1"/>
<p class="calibre1">www.netevin.com</p>
<p class="calibre1">Laura tarn arkasında duruyordu ve Bayan Warwick sözüne devam etti. "Hepiniz duyularınızı mı kaybettiniz? Laura, neler oluyor? Jan... Jan, birisi bana bu evde neler olduğunu söyleyecek mi?" </p>
<p class="calibre1">"Bahse girerim Richard'tır," dedi on dokuz yaşlarında görünen, ama sesi ve davranışları daha küçük bir çocuğu anımsatan bir delikanlı. "Yine ateş ediyor." </p>
<p class="calibre1">Sesinde aksi bir ton vardı. "Ona söyleyin bir daha ateş edip bizi uykularımızdan uyandırmasın. Ben son derece derin uyuyordum ve Benny'de öyle, öyle değil mi Benny?" </p>
<p class="calibre1">"Dışarda yoğun bir sis var," dedi Laura koridorun penceresinden bakarak. </p>
<p class="calibre1">"Patikayı bile göremiyorum. Bu karanlıkta ateş etmiş olacağını hiç sanmıyorum. </p>
<p class="calibre1">Bu çok anlamsız. Hem sanırım bir çığlık duydum." </p>
<p class="calibre1">Eski bir hastane hemşiresi olan uyanık, canlı bir kadına benzeyen Bayan Bennett, işgüzar ve bilgiç bir edayla konuşmaya başladı. "Neden bu kadar üzgün göründüğünü anlayamıyorum, Laura. Her zamanki gibi Richard eğleniyor. Hem ben herhangi bir silah sesi duymadım. Ters giden bir şey olmadığına eminim. Sanırım hayal kuruyorsun. Ama kesin olan bir şey var ki, o çok bencil bir insan ve bunu yüzüne söyleyeceğim. Richard!" diye seslendi kadın çalışma odasına dalarken. </p>
<p class="calibre1">"Richard gecenin bu saatinde ne yapmaya çalışıyorsun. Bu yaptığın son derece kötü. Hepimizi çok korkuttun. Richard!" </p>
<p class="calibre1">-49-</p>
<p class="calibre1">Beklenmeyen Misafir / F: 4</p>
<p class="calibre1">AGATHA CHRISTIE</p>
<p class="calibre1">Laura yatak kıyafetleriyle Bayan Bennett'ın ardından odaya girdi. Işığı yakıp kanepeye doğru ilerlerken Jan onu takip ediyordu. Çocuk, tekerlekli sandalyesindeki Richard'a gözlerini diken Bayan Bennett'a baktı. "Ne var, Benny?" diye sordu Jan. "Ne oldu?" </p>
<p class="calibre1">"Richard," dedi Bayan Bennett. "Kendini öldürmüş." </p>
<p class="calibre1">"Bak," diye haykırdı Jan masayı işaret ederek. "Tabancası gitmiş." </p>
<p class="calibre1">Bahçeden bir ses duyuldu. "Orada neler oluyor? Her şey yolunda mı?" Kenardaki küçük pencereden bakan Jan, "Dinleyin," diye bağırdı. "Duydunuz mu? Dışarda biri var." </p>
<p class="calibre1">"Dışarda mı?" dedi Bayan Bennett. "Kim?" Kadının kanatlı pencerelere doğru gidip perdeyi aralamasıyla Starkwedder camın önünde belirdi. Bayan Bennett ani bir refleksle bir adım geriye sıçradı. Adam bundan istifade ederek içeri daldı. </p>
<p class="calibre1">"Burada ne oldu? Neler oluyor?" Bakışları tekerlekli sandalyedeki Richard Warwick'e yöneldi. "Bu adam ölmüş!" diye haykırdı. "Vurulmuş." Kuşku içersinde etrafına bakındı. </p>
<p class="calibre1">"Sen de kimsin?" diye sordu Bayan Bennett. "Nereden geldin?" </p>
<p class="calibre1">"Arabam şurada o kahrolası hendeğe saplandı," diye cevapladı Starkwedder. </p>
<p class="calibre1">"Saatlerdir yolumu bulmaya çalışıyorum. Burada mahsur kaldığımdan yardım istemek ve telefonunuzu kullanmak için evinize gelmeye karar verdim. Bir silah sesi duydum ve sonra bu balkondan koşarak çıkan birisi bana çarpıp, kaçtı." Elindeki silahı göstererek, "Kaçarken de bunu düşürdü," diye ekledi. </p>
<p class="calibre1">"Bu adam ne tarafa gitti?" diye sordu Bayan Bennett. </p>
<p class="calibre1">- 50-</p>
<p class="calibre1">BEKLENMEYEN MISARR</p>
<p class="calibre1">"Bu berbat siste nereden bilebilirim?" diye cevapladı Starkwedder. </p>
<p class="calibre1">Jan, Richard'ın cansız bedeninin önünde dikilmiş sabit gözlerle ona bakıyordu. </p>
<p class="calibre1">Oldukça etkilenmişti. "Birisi Richard'ı vurmuş," diye bağırdı. </p>
<p class="calibre1">"Öyle görünüyor," diye onayladı Starkwedder. "Polisi arasanız iyi olur." </p>
<p class="calibre1">Elindeki silahı masanın üstüne bırakıp içki şişesinden kendisine bir bardak içki doldurdu. "Kim bu?" </p>
<p class="calibre1">"Kocam," dedi Laura ifadesiz bir tonda ve kanepeye gidip oturdu. </p>
<p class="calibre1">"Alın. Bunu için," dedi Starkwedder. "Bir şoktasınız." Laura bardağı elinden alırken, sırtı diğerlerine dönük duran Starkwedder, parmakizi sorununa karşı aldığı bu zekice önlemi tebrik etmesini beklercesine kadına baktı. Sonra arkasına dönerek şapkasını koltuğun koluna taktı ve o sırada Bayan Bennett'ın Richard Warwick'in tekerlekli sandalyede neredeyse yana yatmış cesedini düzeltmeye çalıştığını gördü. Hemen etrafından dolaşarak, "Yo, durun, bayan, bir şeye dokunmayın," diyerek telaşla durdurdu kadını. "Bu bir cinayete benziyor ve eğer öyleyse hiçbir şeye dokunmamalıyız." </p>
<p class="calibre1"/>
<p class="calibre1">www.netevin.com</p>
<p class="calibre1">Bayan Bennett iskemle dönük başını kaldırarak Starkwed-der'ın yüzüne baktı. </p>
<p class="calibre1">Afallamıştı. "Cinayet mi?" diye çığlık attı. "Bu bir cinayet olamaz!" </p>
<p class="calibre1">Ölen adamın annesi Bayan Warwick, odanın kapısında durduğu yerden hareketlenerek içeri girdi ve sordu. "Ne oldu burada?" </p>
<p class="calibre1">"Richard vurulmuş! Richard vurulmuş!" diye bağırdı Jan. Sesi üzülmüşten çok heyecanlanmış gibiydi. </p>
<p class="calibre1">"Sus, Jan!" diye emretti Bayan Bennett. </p>
<p class="calibre1">- 51 -</p>
<p class="calibre1">AGATHA CHRISTIE</p>
<p class="calibre1">"Ne dedin sen?" diye sordu Bayan Warwick usulca. </p>
<p class="calibre1">"Cinayet dedi," diye vurguladı Benny, Starkwedder'i göstererek. </p>
<p class="calibre1">"Richard," diye fısıldadı Bayan Warwick. Bu sırada cesedin üzerine eğilmiş bakan Jan, "Bakın... bakın göğsünde bir şey var!" diye bağırdı. "Bir kâğıt... üzerinde bir şeyler yazıyor." Kağıdı almak için elini uzatmıştı ki, Starkwedder'in emriyle aniden durdu. "Sakın dokunma! Ne yaparsan yap, ama sakın dokunma." Sonra yüksek bir sesle ağır ağır okumaya başladı. "On beş mayıs, bedeli ödendi." </p>
<p class="calibre1">"Aman Tanrım! MacGregor," diye çığlık atan Bayan Bennett kanepenin arkasına kaçtı. </p>
<p class="calibre1">Laura ayağa kalktı. Bayan Warwick kaşlarını çatarak, "Yani," dedi. "Şu ölen çocuğun babası mı?" </p>
<p class="calibre1">"Elbette, MacGregor," diye mırıldandı Laura kendi kendine sandalyeye otururken. </p>
<p class="calibre1">"Şuna bakın, hepsi gazeteden kesilmiş," dedi Jan cesedin üzerine eğilerek. </p>
<p class="calibre1">Starkwedder onu tekrar uyardı. "Yo, sakın dokunma. Polis gelene kadar dokunmamalıyız. Bu onların işi." Telefona doğru harekete geçti. "Telefon edebilir..." </p>
<p class="calibre1">"Hayır!" dedi Bayan Warwick soğukkanlı bir şekilde. "Ben arayacağım." Durumun getirdiği yükümlülükle cesaretini toplayarak masaya doğru ilerledi ve telefonu çevirmeye başladı. Jan heyecanla tabureye çömeldi. "Kaçan adam," diye sordu Bayan Bennett'a. "Sence o..." </p>
<p class="calibre1">"Şşşt, Jan" diye uyardı Bayan Bennett yavaşça. Bayan Warwick telefonda sakin, ancak otoriter bir sesle konuşmaya başlamıştı. "Polis merkezi mi? Burası Llangelert Malikânesi. Bay</p>
<p class="calibre1">- 52-</p>
<p class="calibre1">BEKLENMEyEN MİSAFİR</p>
<p class="calibre1">Richard Warwick'in evi. Bay Warwick vuruldu. Kendisini ölü olarak bulduk." </p>
<p class="calibre1">Odadaki herkes büyük bir dikkatle onu dinliyordu. "Hayır, bir yabancı tarafından bulundu. Evin yakınında arabası bozulmuş bir bey. Ben inanıyorum... Peki kendisine ileteceğim, oteli arayacağım. Buradaki işiniz bittikten sonra kendisini oradan alma imkânınız olabilir mi?... Fevkalade..." </p>
<p class="calibre1">Bayan Warwick kendisini izleyen topluluğa döndü ve, "Polisler bu siste mümkün olduğunca hızlı bir şekilde buraya ulaşmaya çalışacaklar," dedi. "iki arabaları olacak. Arabalarından biri dönüşte..." Starkwedder'i işaret ederek, "...bu beyefendiyi kasabadaki otele bırakacaklar, kendisinin geceyi orada geçirmesini arzu ediyorlar. Yarın kendisine bazı sorular yöneltebilirlermiş." </p>
<p class="calibre1">"Güzel," dedi Starkwedder. "Çünkü hâlâ o hendekte çakılmış duran arabamla buradan ayrılmam mümkün olmayacaktı. Şanslıyım." Konuşmasını sürdürürken, koridorun kapısı açıldı ve orta boylu, koyu renk saçlı, kırklı yaşlarda bir adam tam kapının eşiğinde durdu. Yatak kıyafetinin üzerine giydiği hırkasının kuşağını bağlıyordu, "Bir şey mi oldu, bayan," diye sordu Bayan War-wick'e. </p>
<p class="calibre1">Sonra bakışları, Richard Warwick'in cesedine yöneldi. "Aman Tanrım!" diye gürledi. </p>
<p class="calibre1">"Sanırım bu büyük bir trajedi, Angell," dedi Bayan Warwick. "Bay Richard vurulmuş ve polisler yolda." Starkwedder'a dönerek, "Bu Angell. Kendisi Richard'ın uşağıdır... uşağıydı," dedi. </p>
<p class="calibre1">Uşak, Starkwedder'in varlığını fark etti ve dalgın bir şekilde onu selamladı. </p>
<p class="calibre1">Eski patronunun cansız bedenine bir kez daha bakarak, "Aman Tanrım!" diye tekrarladı. </p>
<p class="calibre1">- 53-</p>
<p class="calibre1">ALTINCI BöLÜM</p>
<p class="calibre1">Sabah saat on birde Richard Warwick'in çalışma odası bir önceki sisli gece olduğundan daha sıcak görünüyordu. Bu güneşli, berrak, pırıltılı ama soğuk günde www.netevin.com</p>
<p class="calibre1">kanatlı pencereler ardına kadar açılmıştı. Ceset gece yerinden kaldırılmış, boş</p>
<p class="calibre1">tekerlekli sandalye odanın kenarına konulmuş ve eskiden odanın ortasındaki yerine de şimdi bir koltuk yerleştirilmişti. Küçük masada şişe ve kül tablası dışında hiçbir şey kalmamıştı. Yirmi yaşlarında iyi görünüşlü, kısa siyah saçlı, spor ceketli, denizci mavisi pan-tolonlu, genç bir erkek tekerlekli sandalyede oturmuş, bir şiir kitabı okuyordu. Birkaç dakika sonra ayağa kalktı. "Güzel," </p>
<p class="calibre1">dedi kendi kendine. "Güzel ve düşündürücü," Yumuşak, müzikal bir tonlamayla ve belirgin bir Galli aksanıyla konuşuyordu. </p>
<p class="calibre1">Genç adam okuduğu kitabı kapatıp aldığı rafa koydu. Bir iki dakika odaya göz gezdirdikten sonra, açık olan kanatlı pencereye doğru ilerledi ve terasa çıktı. </p>
<p class="calibre1">Bu sırada orta yaşlı ifadesiz suratlı, şişmanca bir adam elindeki evrak çantasıyla holden odaya</p>
<p class="calibre1">- 55-</p>
<p class="calibre1">AGATHA CHRISTIE</p>
<p class="calibre1">girdi. Terasa doğru bakan koltuğa gidip, çantasını üzerine bıraktı ve camdan dışarı bakarak, "Memur Cadwallader!" diye seslendi, sert bir şekilde. </p>
<p class="calibre1">Genç adam tekrar odaya döndü. "Günaydın, Müfettiş Thomas," dedi ve kıvrak bir sesle devam etti. 'Dün geceki iç karartıcı sis bugün yerini pırıl pırıl bir güneşe ve kuş cıvıltılarına bırakmış.'" </p>
<p class="calibre1">Paltosunun düğmelerini çözmeye koyulmuş olan müfettiş durdu ve boş gözlerle komiser muavinine bakarak, "Pardon, anlayamadım?" diye sordu, sesinde güçlükle hissedilen bir imayla. </p>
<p class="calibre1">"Keats'ten bir mısra," diye açıkladı komiser muavini hafif bir övünmeyle. </p>
<p class="calibre1">Müfettiş donuk bir bakışla karşılık verdi ve sonra paltosunu omzundan silkip çıkardı. Paltosunu kenardaki tekerlekli sandalyenin üzerine bıraktı ve tekrar evrak çantasının yanına döndü. </p>
<p class="calibre1">"Bugünün iyi geçebileceğine inanmıyorsunuz, sanırım," dedi Komiser Muavini Cadwallader. "Bir de dün gece buraya varışımızı düşünsenize. Bu yıl gördüğüm en berbat sisti. 'Sarı sis dalgaları oynaşarak penceremin camına vururken...' Bu da T.S. Eliot'tan." Müfettişten bir tepki bekledi, ama karşılık gelmeyince konuşmasını sürdürdü. "Cardiff yolu boyunca rastladığımız onca kazaya şaşmamak gerek." </p>
<p class="calibre1">"Daha da kötüsü olabilirdi," diye yorumladı müfettiş ilgisizce. </p>
<p class="calibre1">"Belki de, ama Porthcawl'daki berbat bir kazaydı. Bir kişi ölmüş ve iki çocuk da feci şekilde yaralanmıştı. Anneleri de yolun ortasında 'zavallı bebeklerim' diye için için ağlıyordu. </p>
<p class="calibre1">- 56-</p>
<p class="calibre1">BEKLENMEYEN MİSAFİR</p>
<p class="calibre1">Müfettiş sözünü keserek, "Çocuklar parmakizleriyle işlerini bitirmiş mi?" diye sordu. </p>
<p class="calibre1">Aniden işinin başına dönmesinin iyi olacağını fark eden Cadwallader, "Evet, efendim," diye cevap verdi. "Hepsini aldım. İşte burada." Çalışma masasının üzerinden bir klasör alıp kapağını açtı. Müfettiş çalışma masasının sandalyesine oturdu ve klasörün ilk sayfasındaki parmakizlerini incelemeye başladı. "Ev halkından parmakizi verme konusunda direnen oldu mu?" diye sordu. </p>
<p class="calibre1">"Hayır, efendim. Herhangi bir sorun çıkmadı. Olabildiğince yardımcı oldular." </p>
<p class="calibre1">"Bu iyi," dedi müfettiş. "Bazı insanlar kavga çıkarmak için bahane arıyorlar. </p>
<p class="calibre1">Verdikleri parmakizlerinin Düzenbazlar Galeri-si'nin arşivlerinde dosyalanarak sergileneceğini düşünüyorlar." Derin bir nefes aldı. Kollarını uzatıp gerindi ve parmakizlerini incelemeye devam etti. "Şimdi bir bakalım. Bay Warwick, bu ölen adam. Bayan Laura Warwick, onun karısı. Büyük hanım Warwick, ölen adamın annesi. </p>
<p class="calibre1">Genç Jan Warwick, Bayan Bennett ve bu da kim, Angle? Hıı, Angell'miş. Ah, evet şu hastabakıcı -uşak, değil mi? Ve iki farklı parmakizi daha... Şimdi bir bakalım. Hımm, pencerenin dışında, içki şişesinde, brendi bardağında, çakmakta ve tabancada Richard Warwick'in Angell'in ve Bayan Laura Warwick'in parmakizleh var. Bu da Michael Starkwed-der'in olmalı. Çünkü Bayan Warwick'e brendi ikram etti ve tabancayı bahçeden içeri getirdi." </p>
<p class="calibre1">Muavin Cadwallader başını yavaşça sallayarak onayladı. "Bay Starkwedder," dedi boğuk bir sesle. Tonlamasında derin bir şüphe seziliyordu. </p>
<p class="calibre1">57-</p>
<p class="calibre1">AGATHA CHRISTIE</p>
<p class="calibre1"/>
<p class="calibre1">www.netevin.com</p>
<p class="calibre1">BEKLENMEYEN MİSAFİR</p>
<p class="calibre1">Müfettiş keyifli bir biçimde yardımcısına takıldı. "Ondan pek hoşlanmadın sanırım?" </p>
<p class="calibre1">"Burada ne işi var? Bilmek istediğim bu," diye cevapladı Cadwalleder. "Arabası bir hendeğe giriyor ve gittiği evde bir cinayet işleniyor?" </p>
<p class="calibre1">Müfettiş, genç yardımcısının yüzünü görebilecek şekilde bir sandalyeye geçip oturdu. "Dün gece sen de arabamızı hendeğe sürüyordun neredeyse. Üstelik cinayet işlenmiş bir eve gelmek üzereyken. Ayrıca burada ne aradığına gelince, geçen hafta da bu civarlardaymış ve kendisine küçük bir ev ya da kulübe arıyormuş." </p>
<p class="calibre1">Cadwalleder bu açıklamadan tatmin olmamış gibiydi. Müfettiş tekrar çalışma masasına döndüğünde, "Adamın anneannesi bir Galliymiş," diye ekledi. </p>
<p class="calibre1">"Çocukluğunda yazlarını burada geçirirmiş" </p>
<p class="calibre1">Muavin daha yumuşamış bir şekilde, "Ah, eğer Galli bir anneannesi varsa, o zaman durum değişir, öyle değil mi?" dedi, sağ kolunu havaya kaldırarak. "'Bir yol Londra'ya, bir yol da Gal-ler'e götürür. Benim yolum da denize, dalgalarda seyreden gemilerin diyarına,' John Masefield, iyi bir şairdi. Ama hakkettiği değeri göremedi." </p>
<p class="calibre1">Müfettiş söylenmek için ağzını açtı, ama susmanın daha iyi olacağına karar vererek bunun yerine sırıtmayı tercih etti. "Bir an önce bu adamın yaşadığı yerden kayıtlarını isteyelim," dedi ona dönerken. "Karşılaştırmak için parmakizlerini aldın mı?" </p>
<p class="calibre1">"Dün gece kaldığı otele Jones'u gönderdim," diye bilgi verdi. "Ama adam kurtarılan arabasına bakmak için garaja gitmiş. </p>
<p class="calibre1">Jones garajı arayıp adamla oradan görüşmüş. Bir an önce merkeze gidip ifade vermesi gerektiğini söylemiş." </p>
<p class="calibre1">"Pekâlâ, gelelim şu tanımlanamayan ikinci set parmakizleri-ne... cesedin yanındaki masada ve pencerelerin içleriyle dışlarında rastlanan şu pürüzsüz, yuvarlak boşluklar olarak görülen parmakizlerine..." </p>
<p class="calibre1">"Bahse girerim, bunlar MacGregor'unkiler," dedi muavin heyecanla parmaklarını şıklatarak. </p>
<p class="calibre1">"Evet, olabilir!" diye karşılık verdi müfettiş gönülsüzce. "Ama bu izler tabancanın üzerinde yoktu. Gerçi, tabancayla adam öldüren birisinin eldiven giymesi gayet normal bir şey." </p>
<p class="calibre1">"Bilemiyorum," dedi muavin. "MacGregor gibi çocuğunun ölümüyle altüst olmuş ve kontrolünü kaybetmiş birisi bunu düşü-nemeyebilir." </p>
<p class="calibre1">"Neyse, en kısa zamanda Norwich'ten, MacGregor hakkında bilgi alalım," dedi müfettiş. </p>
<p class="calibre1">Muavin ağır hareketlerle taburenin üzerine yerleşirken, "Nereden ele alırsan al, bu çok üzücü bir hikâye," dedi. "Karısını kaybetmiş ve tek evladı da gözü dönmüş</p>
<p class="calibre1">bir sürücü tarafından öldürülen bir adam..." </p>
<p class="calibre1">"Eğer senin ifade ettiğin gibi gözü dönmüş bir sürücüyse..." diye vurguladı müfettiş. "Richard Warwick kasıtsız adam öldürmekten ya da en azından ciddi bir trafik suçu işlemiş olmaktan hüküm giymiş olmalıydı. Oysa ehliyeti bile alınmamış." Evrak çantasına uzandı ve cinayet silahını çıkardı." </p>
<p class="calibre1">"Bazı korkunç yalanlar sürüp gider," diye mırıldandı Cad-wallader karamsar bir şekilde. 'Tanrım, Tanrım, bu dünyada hasıl yalanlar söyleniyor?' Bu Shakespeare'den." </p>
<p class="calibre1">- 58-</p>
<p class="calibre1">-59-</p>
<p class="calibre1">AGATHA CHRISTIE</p>
<p class="calibre1">Müfettiş sadece yerinden doğruldu ve ona baktı. Hemen ardından muavin de ayağa kalktı. Müfettiş, "Masanın üzerindeki izsiz adam eli," diye mırıldanarak masaya doğru yürüdü. Silahı da beraberinde götürdü. </p>
<p class="calibre1">Cadwallader, "Belki de evi ziyaret eden bir misafirden kalmadır," diyerek, bir fikir yürüttü. </p>
<p class="calibre1">"Belki de," diye tasdik etti müfettiş. "Ancak Bayan War-wick'in söylediğine göre eve hiçbir ziyaretçi gelmemiş. Şu Angell adındaki uşak, belki o bize daha fazla bir şeyler söyleyebilir. Hadi gidip onu buraya getir?" </p>
<p class="calibre1">"Tabii, efendim," dedi Cadwallader. Odada yalnız kalan müfettiş sandalyenin üzerinden sarkarak elini masanın üzerine koydu ve tepeden baktı. Ardından sanki www.netevin.com</p>
<p class="calibre1">üzerinde oturan görünmez birisi varmış gibi sandalyeye baktı. Kanatlı pencerelere doğru yürüyerek dışarı çıkınca pencerenin hem sağ, hem de sol kanadını dikkatle inceledi. Pencerenin kilidini kontrol ederken Richard Warwick'in gri parlak bir ceketle, beyaz gömlek, koyu renk bir kravat ve çizgili pantolon giymiş hastabakıcısı, Cadwallader'la gelince kendisi de boydan boya olan kanatlı pencereden içeri girdi. </p>
<p class="calibre1">"Henry Angell, öyle değil mi?" </p>
<p class="calibre1">"Evet, efendim." </p>
<p class="calibre1">"Buraya oturabilirsiniz," dedi müfettiş. </p>
<p class="calibre1">Angell ilerleyip kanepeye oturdu. "Şimdi," diye devam etti müfettiş. "Bildiğime göre Richard Warwickln hastabakıcısı, yardımcısı ve uşağı olarak çalışıyordunuz. </p>
<p class="calibre1">Peki, ne kadar süredir!" </p>
<p class="calibre1">"Üç buçuk yıldır, efendim," diye cevapladı Angell. Dürüst bir görünüşü vardı, ama gözlerinde dalavereci bir parıltıda fark edilmeyecek gibi değildi. </p>
<p class="calibre1">- 60-</p>
<p class="calibre1">BEKLENMEVEN MİSAFİR</p>
<p class="calibre1">"İşinizden memnun muydunuz?" </p>
<p class="calibre1">"Oldukça tatmin edici buluyordum, efendim." </p>
<p class="calibre1">"Bay Warwick'le çalışmak nasıl bir şeydi?" </p>
<p class="calibre1">"Şey... zordu diyebiliriz." </p>
<p class="calibre1">"Ancak birtakım avantajları da vardı, öyle değil mi?" </p>
<p class="calibre1">"Evet, efendim," diye doğruladı Angell. "Oldukça iyi bir ücret alıyordum." </p>
<p class="calibre1">"Ve bu da dezavantajları ortadan kaldırmak için yeterliydi, değil mi?" diye devam etti müfettiş. </p>
<p class="calibre1">"Evet, efendim, küçük bir yuvaya sahip olabilmek için para biriktirmeye çalışıyordum." </p>
<p class="calibre1">Müfettiş koltuğa oturup tabancayı da yanındaki masaya koydu. "Bay Warwick'le çalışmaya başlamadan önce ne iş yapıyordunuz?" </p>
<p class="calibre1">"Aynı tür bir iş, efendim. Size referanslarımı gösterebilirim," diye cevapladı uşak. "Çalıştığım kişiler daima benden memnun kalmışlardır. En azından böyle olduğunu umuyorum. Aslında daha zor insanlarla ve hastalarla çalıştığım da oldu. </p>
<p class="calibre1">Örneğin, Sir James Walliston, şu anda kendi isteğiyle zihinsel tedavi bakımevinde kalmaktadır. Çok zor bir insandı, efendim." Sözünü sürdürmeden önce sesini alçalttı. "Haplar!" </p>
<p class="calibre1">"Herhalde Bay Warwick'in uyuşturucularla ilgili bir sorunu yoktu, öyle değil mi? </p>
<p class="calibre1">"Hayır, yoktu, efendim, Bay Warwick genellikle brendiyle işini hallederdi." </p>
<p class="calibre1">"Çok içiyordu öyle değil mi?" </p>
<p class="calibre1">"Evet, efendim. Böylelerini bilirsiniz, çok fazla içerdi, ama alkolik değildi. </p>
<p class="calibre1">Yani hiçbir zaman sarhoşluk alametleri göstermezdi." </p>
<p class="calibre1">- 61 -</p>
<p class="calibre1">AGATHA CHRISTIE</p>
<p class="calibre1">Kısa bir sessizlikten sonra müfettiş, "Öyleyse tüm bu tabancalar, silahlar ve hayvanlara ateş etme de ne oluyor?" diye sordu. </p>
<p class="calibre1">"Şey, bu onun hobisiydi, efendim," diye cevapladı Angell. "Kendini tatmin de diyebiliriz. Bir zamanlar büyük bir avcıymış. Ve yatak odasında kendine neredeyse küçük bir cephanelik kurmuştu. Tüfekler, pompalı silahlar, atış</p>
<p class="calibre1">silahları, tabancalar..." </p>
<p class="calibre1">"Anlıyorum," dedi müfettiş. "Peki, şimdi şu silaha bir göz atalım." </p>
<p class="calibre1">Angell ayağa kalktı ve masaya doğru bir adım attı. Sonra birden durdu. "Devam edin," dedi müfettiş. "Dokunmanızda bir sakınca yok." </p>
<p class="calibre1">Angell silahı son derece itinayla eline aldı. "Onu anımsıyor musunuz?" </p>
<p class="calibre1">"Bunu söylemek çok zor, efendim. Bay Warwick'inkilerden biri olabilir, ancak silahlar hakkında pek fazla bilgim yoktur. Dün gece onun yanında hangi silahın durduğunu tam olarak söylemem çok güç." </p>
<p class="calibre1">"Her gece yanına aynı silahı mı alıyordu?" diye sordu müfettiş. </p>
<p class="calibre1">"Hayır, efendim farklı tercihleri olurdu." Uşak silahı müfettişe geri verdi. </p>
<p class="calibre1">"Dün gece o berbat siste silahla ne işi vardı?" diye sordu müfettiş. </p>
<p class="calibre1">"Sadece bir alışkanlık, efendim. Bunu her zaman yapardı." </p>
<p class="calibre1">"Pekâlâ, tekrar oturabilirsiniz." </p>
<p class="calibre1">- 62-</p>
<p class="calibre1">BEKLENMEYEN MİSAFİR</p>
<p class="calibre1"/>
<p class="calibre1">www.netevin.com</p>
<p class="calibre1">Angell tekrar kanepenin bir ucuna oturdu. Müfettiş silahın kabzasını bir kez daha gözden geçirdikten sonra, "Bay War-wick'i en son ne zaman gördünüz?" diye sordu. </p>
<p class="calibre1">"Dün gece yaklaşık ona çeyrek kala, efendim. Yanında bir şişe brendi, bir bardak ve seçtiği silahı vardı. Her zamanki gibi battaniyesini düzeltip, kendisine iyi geceler diledim." </p>
<p class="calibre1">"Nasıl yani, hiç yatağında yatmaz mıydı?" </p>
<p class="calibre1">"Hayır, efendim. Daima sandalyesinde uyurdu. Sabahları saat altıda çay getirir, daha sonra da onu özel banyosunun bulunduğu yatak odasına götürürdüm. Orada yıkanır, tıraş olur, genellikle de öğle yemeğine kadar uyurdu. Sanırım geceleri uykusuzluk çekiyordu. Bu yüzden sandalyesinde kalmayı tercih ediyordu. Oldukça tuhaf bir beyefendiydi." </p>
<p class="calibre1">"Siz odadan çıkarken pencereler kapalı mıydı?" </p>
<p class="calibre1">"Evet, efendim. Dün gece felaket bir sis vardı ve sisin eve sızmasını istemediği için pencereleri kapamamı söylemişti." </p>
<p class="calibre1">"Pekâlâ, pencereler kapalıydı. Peki, kilitli miydi? </p>
<p class="calibre1">"Hayır, efendim. Bu pencere asla kilitlenmez." </p>
<p class="calibre1">"Dolayısıyla kendisi istediği zaman pencereyi açabiliyordu?" </p>
<p class="calibre1">"Evet, efendim. Tekerlekli sandalyesini pencereye doğru sürüp, hava temizse penceresini açardı." </p>
<p class="calibre1">"Anlıyorum." Müfettiş kısa bir süre düşündükten sonra, "Dün gece bir silah sesi duymadınız mı?" diye sordu. </p>
<p class="calibre1">"Hayır, efendim, duymadım," diye cevapladı Angell. </p>
<p class="calibre1">Müfettiş kanepeye doğru yaklaştı ve Angell'in önünde durup ona doğru bakarak, </p>
<p class="calibre1">"Bu olağanüstü bir durum, değil mi?" diye sordu. </p>
<p class="calibre1">63-</p>
<p class="calibre1">flGftTHfl CHRISTIE</p>
<p class="calibre1">"Hayır, efendim, aslında pek sayılmaz," diye cevapladı. "Gördüğünüz gibi odam biraz uzakta. Oraya ulaşmak için uzunca bir koridoru ve aradaki kapıyı aşıp, evin diğer ucuna gitmem gerekiyor." </p>
<p class="calibre1">"Bu biraz saçma değil mi? Yani efendiniz size seslenmek istediğinde ne yapıyordu?" </p>
<p class="calibre1">"Odamdaki zili çalıyordu, efendim." </p>
<p class="calibre1">"Ama dün akşam o düğmeye hiç basmadı, öyle mi?" </p>
<p class="calibre1">"Hayır, efendim," diye cevap verdi Angell, başını iki yana sallayarak. "Eğer basmış olsaydı hemen uyanırdım. Zilin sesi çok yüksektir." </p>
<p class="calibre1">Müfettiş Thomas, Angell'e yaklaşmak için kanepenin koluna doğru uzandı. Sesinden kontrol altında tuttuğu sabırsızlığı hissediliyordu. </p>
<p class="calibre1">"Siz hiç..." diye konuşmaya başlamıştı ki, sözü birden çalan telefonun sesiyle kesildi. Bakışlarını Muavin Cadwallader'a doğru çevirip, telefona bakmasını bekledi. Ancak Cadwallader dalgın bir şekilde pencereden dışarı bakıyor ve kendi kendine bir şeyler mırıldanıyordu. Belki de bir şiir okuyordu. Neyse ki, ondan beklenenden daha kısa bir süre de müfettişin kendisini izlediğini ve telefonun çaldığını fark etti. Fırlayıp telefona doğru giderken, bir yandan da, "Kusura bakmayın, efendim. Kafamda bir şiir var," diyordu. Telefonun ahizesini açınca, </p>
<p class="calibre1">"Ben Muavin Cadwallader, buyrun," dedi. "Ah, gayet tabii..." Durup karşı tarafın dediklerini dinledikten sonra, müfettişe dönerek, "Norwich'teki polis, efendim, sizinle görüşmek istiyor," dedi. </p>
<p class="calibre1">Müfettiş Thomas, Cadwallader'dan telefonu aldı ve masanın üzerine oturdu. </p>
<p class="calibre1">"Edmundson, sen misin? Evet, benim Tho-</p>
<p class="calibre1">- 64-</p>
<p class="calibre1">BEKLENMEYEN MİSAFİR</p>
<p class="calibre1">mas... Aldın mı? Doğru... Evet... Calgary, evet... Evet... Evet... teyze, ne zaman ölmüş? Ah, iki ay önce mi?... Evet anlıyorum. On Sekiz, Otuz Dördüncü Cadde, Calgary." Cadwallader'a bakarak, adresi not etmesi için ona işaret etti. </p>
<p class="calibre1">"Orta boylu dedin, değil mi? Mavi gözlü, koyu renk saçlı ve bıyıklı. Saldırgan bir herif mi?... Evet... Gönderiyor musunuz? Evet... Peki, teşekkürler. Son bir şey daha, Edmunson, söylesene sen ne düşünüyorsun?... Evet, evet bulguların ne olduğunu biliyorum, ama senin fikrin nedir?... Evet, öyle değil mi? Daha önce bir ya da iki defa... Hımm... evet, elbette biraz harçlık alacaksın... Tamam, teşekkürler." </p>
<p class="calibre1"/>
<p class="calibre1">www.netevin.com</p>
<p class="calibre1">Ahizeyi kapadı ve Cadwallader'a dönerek, "Pekâlâ, MacG-regor'la ilgili bir şeyler öğrendik," dedi. "Öyle görünüyor ki, MacGregor karısının ölümünden sonra çocuğunu Kuzey Wals-ham'da yaşayan karısının teyzelerinden birine bırakmak üzere Kanada'dan İngiltere'ye gitmiş. Çünkü o sıralarda Alaska'da yeni bir iş bulmuş</p>
<p class="calibre1">ve çocuğu yanında götürememiş. Açıkça anlaşılıyor ki, çocuğun ölümüyle korkunç bir şekilde yıkılmış ve War-wick'ten intikam almaya yemin etmiş. Her neyse sonra yeniden Kanada'ya dönmüş. Adreslerini bulmuşlar. Calgary'ye bir telgraf yollayacaklar. O zamanlar çocuğu bırakmak istediği teyze iki ay önce ölmüş." </p>
<p class="calibre1">Müfettiş aniden Angell'e dönerek, "Kuzey Wals-ham'daki trafik kazasında bir çocuk ölmüş. O zamanlar burada olduğunu sanıyorum, Angell, doğru mu?" diye sordu. </p>
<p class="calibre1">"Ah, evet, efendim," diye cevapladı Angell. "Olayı oldukça iyi hatırlıyorum." </p>
<p class="calibre1">Müfettiş masadan kalktı ve tekrar uşağın karşısına geçti. Masanın sandalyesinin boş olduğunu gören Cadwallader da bu</p>
<p class="calibre1">-65-</p>
<p class="calibre1">Beklenmeyen Misafir ' F: 5</p>
<p class="calibre1">ftCflTHft CHRISTIE</p>
<p class="calibre1">BEKLENMEYEN MİSAFİR</p>
<p class="calibre1">fırsatı değerlendirerek hemen sandalyeye oturdu. "Ne olmuştu?" diye sordu müfettiş. "Bana şu kazayı anlat." </p>
<p class="calibre1">"Bay Warwick ana caddeden aşağı doğru aracını sürerken küçük bir erkek çocuğu bir evden yola fırlamış," diye anlatmaya başladı Angell. "Ya da bir otel miydi, evet evet, sanırım öyleydi. Bay Warwick'in durma şansı olmamış. Durana kadar olanlar olmuş, çocuğu ezip geçmiş bile." </p>
<p class="calibre1">"Hızlı gidiyordu, öyle değil mi?" diye sordu müfettiş. </p>
<p class="calibre1">"Hayır, efendim. Bu soruşturmada çok açıkça ortaya kondu. Bay Warwick tamamen hız limitleri içinde hareket etmiş." </p>
<p class="calibre1">"Soruşturmanın sonucunu biliyorum," dedi müfettiş. </p>
<p class="calibre1">"Bu tamamen doğruydu, efendim," diye ısrar etti Angell. "Bir zamanlar Bay Warwick için çalışan Hemşire Warburton da arabadaydı ve bu anlatılanları doğrulamıştı." </p>
<p class="calibre1">Müfettiş kanepenin diğer ucuna doğru yürüyerek, "Kaza anında hız göstergesini görebilecek fırsatı olmuş mu?" diye sordu. </p>
<p class="calibre1">"Hemşire Warburton'un hız göstergesini görebildiğine inanıyorum," diye cevapladı Angell. "Saatte yirmi, yirmi beş millik bir hızla hareket ettiklerini söylemişti. Bay Warwick soruşturmadan tamamıyla beraat etti." </p>
<p class="calibre1">"Ancak çocuğun babası ikna olmadı." </p>
<p class="calibre1">"Belki de bu çok doğaldır, efendim." </p>
<p class="calibre1">"Bay Warwick o zamanlar içiyor muydu?" </p>
<p class="calibre1">Angell bu soruya cevap vermekten kaçındı. "Sadece bir bardak seri içtiğine inanıyorum, efendim." Müfettiş Thomas'la karşılıklı bakıştılar, sonra müfettiş</p>
<p class="calibre1">mendilini çıkarıp, pencereden dışarı bakarak burnunu sildi. "Pekâlâ, sanırım şimdilik bu kadar yeter." </p>
<p class="calibre1">Angell ayağa kalkıp kapıya doğru yürüdü. Bir an tereddüt ederek odaya geri döndü. "Efendim, affedersiniz, ama Bay Warwick kendi silahıyla mı vurulmuş? </p>
<p class="calibre1">"Öyle gözüküyor," dedi müfettiş ona dönerek. "Onu vuran her kimse evden uzaklaşırken yolda arabası bozulduğundan yardım almak için eve doğru yaklaşan Bay Starkwedder'la çarpışmış. Bu sırada bu silahı düşürmüş. Bay Starkwedder da silahı almış, işte bunu." Masadaki silahı işaret etti. </p>
<p class="calibre1">"Anlıyorum, efendim," dedi Angell. "Teşekkür ederim." Ve tekrar kapıya doğru yöneldi. </p>
<p class="calibre1">"Bu arada," dedi müfettiş. "Dün eve gelen herhangi bir ziyaretçi olmuş muydu? </p>
<p class="calibre1">Özellikle dün akşam." </p>
<p class="calibre1">Angell bir süre düşündükten sonra müfettişe kurnaz bir bakış atarak, "Şu an için hatırlayamadım, efendim," dedi ve odadan çıkıp arkasından kapıyı kapattı. </p>
<p class="calibre1">Müfettiş Thomas tekrar masaya döndü. "Bana sorarsan," dedi muavine kısık bir sesle. "Bu adam pisliğin teki. Onunla ilgili bir şeyin işimize yaramayacağı kesin. Ama yine de ondan hiç mi hiç hoşlanmadım." </p>
<p class="calibre1">"Ben de aynı fikirdeyim," diye ekledi Cadwallader. "Güvenilecek birisi değil, üstelik şu kazayı düşününce... bu işte bir bityeniği var." Aniden müfettişin önüne dikilmiş kendisine baktığını fark etti. Aceleyle sandalyesinden kalktı. </p>
<p class="calibre1"/>
<p class="calibre1">www.netevin.com</p>
<p class="calibre1">Müfettiş, Cadwallader'm tuttuğu notları eline aldı ve incelemeye başladı. </p>
<p class="calibre1">"Angell'in dün geceyle ilgili bilip de bize söylemediği bir şeyler var mı acaba, merak ediyorum?" dedi kağıdı okurken. Birden durdu. "Hey, bu da ne? 'Kasımda sisler. Aralıktan izler...' Bu Keats'ten olamaz herhalde?" </p>
<p class="calibre1">"Hayır," dedi Cadwallader gururla. "Bu benim." </p>
<p class="calibre1">-66-</p>
<p class="calibre1">67</p>
<p class="calibre1">YEDİNCİ BOLUM</p>
<p class="calibre1">Müfettiş Cadwallader'a not defterini geri uzatırken, kapı aralandı ve Bayan Bennett içeri girip, "Müfettiş, Bayan Warwick sizinle görüşeceği için çok gergin," dedi. "Kafası oldukça karışık, bu arada sözünü ettiğim Büyük Hanım Warwick. Richard'ın annesi. Kendisi bunu kabul etmek istemiyor ancak sağlığının çok iyi olduğunu sanmıyorum. Bu nedenle ona nazik davranmanızı rica ediyorum. </p>
<p class="calibre1">Kendisiyle şu an görüşmek ister misiniz?" </p>
<p class="calibre1">"Elbette," diye cevapladı müfettiş. "Lütfen, ona içeri gelmesini söyler misiniz?" </p>
<p class="calibre1">Bayan Bennett kapıyı açtı ve Bayan Warwick içeri girdi. Kadın dışarı çıkıp kapıyı kapamadan önce, "Her şey yolunda, Bayan Warwick," diyerek yaşlı kadına teminat verdi. </p>
<p class="calibre1">"Günaydın, hanımefendi," dedi müfettiş. Bayan Warwick müfettişin selamına karşılık vermeksizin söze girdi, "Söyleyin, müfettiş," dedi emreder bir ses tonuyla. "Ne bulabildiniz?" </p>
<p class="calibre1">; </p>
<p class="calibre1">-69-</p>
<p class="calibre1">AGATHA CHRISTIE</p>
<p class="calibre1">"Henüz bir şey söylemek için erken, hanımefendi," diye cevapladı. "Ancak sizi temin ederim, elimizden geleni yapıyoruz." </p>
<p class="calibre1">Bayan Warwick kanepeye oturdu. Bastonunu kanepenin koluna yasladı. "Şu MacGregor denilen adam," dedi. "Bu civarda dolaşırken görülmüş mü? Onu fark eden kimse olmuş mu?" </p>
<p class="calibre1">"Konu hakkındaki soruşturmamız sürüyor," diye bilgi verdi müfettiş. "Ancak şu ana kadar bölgede herhangi bir yabancıya rastlandığına dair bir kayda rastlayamadık." </p>
<p class="calibre1">"Zavallı, küçük çocuk," dedi Bayan Warwick. "Richard'ın ezdiği şu küçük çocuktan söz ediyorum. Sanırım bu olay babasının beynine kazındı. Babasının çok saldırgan ve ağzı bozuk birisi olduğundan söz etmişlerdi. Ama aradan iki yıl geçtikten sonra bu inanılmaz gibi geliyor. Neden iki yıl bekledi?" </p>
<p class="calibre1">"Haklısınız," diye onayladı müfettiş. "Bu uzun bir süre." </p>
<p class="calibre1">Bayan Warwick, "O bir İskoç'tu," dedi. "Bir MacGregor'du. İskoçlar sabırlı ve inatçı insanlardır." </p>
<p class="calibre1">Komiser muavini Cadwallader, farkında olmadan, "Gerçekten sabırlı ve inatçı insanlardır," diye yüksek sesle düşüncesini açıkladı. "İskoçlardan daha ilginç insanlar bu dünyada az bulunur," diye sözlerine devam ederken, müfettişin ters ters kendisine baktığını fark edince hemen sustu. </p>
<p class="calibre1">"Oğlunuz önceden herhangi bir uyarı ya da tehdit almış mıydı? Örneğin, bir tehdit mektubu ya da herhangi bir şey?" </p>
<p class="calibre1">"Hayır. Almadığına eminim," diye cevapladı kadın keskin bir sesle. "Böyle bir şey olsaydı Richard bundan bana mutlaka söz ederdi. Ayrıca böyle bir şeyi önemsemek yerine yalnızca gülmekle yetinirdi." </p>
<p class="calibre1">- 70-</p>
<p class="calibre1">BEKLENMEYEN MİSAFİR</p>
<p class="calibre1">"Hiç ciddiye almaz mıydı?" diye sordu müfettiş. </p>
<p class="calibre1">"Richard daima tehlikelere gülerdi," dedi Bayan Warwick oğluyla gurur duyuyor gibiydi. </p>
<p class="calibre1">"Kazadan sonra," diye devam etti müfettiş. "Oğlunuz çocuğun babasına herhangi bir tazminat teklifinde bulunmuş muydu?" </p>
<p class="calibre1">"Doğal olarak, evet," diye cevapladı Bayan Warwick. Richard cimri bir adam değildi. Ancak teklifi geri çevrildi. Hatta öfkeyle reddedildi diyebilirim." </p>
<p class="calibre1">"Demek öyle," diye mırıldandı müfettiş. </p>
<p class="calibre1">"Anladığım kadarıyla MacGregor'un karısı da ölmüştü," diye anımsadı Bayan Warwick. "Çocuk dünyadaki tek varlığıydı. Bu bir trajedi. Gerçek bir trajedi." </p>
<p class="calibre1"/>
<p class="calibre1">www.netevin.com</p>
<p class="calibre1">"Ama size göre bu oğlunuzun suçu değildi, öyle değil mi?" diye sordu müfettiş. </p>
<p class="calibre1">Bayan Warwick cevap vermeyince soruyu yineledi. "Oğlunuzun suçu değildi, değil mi diye sordum?" </p>
<p class="calibre1">Kısa bir süre daha sessiz kaldıktan sonra, "Sizi duyuyorum," dedi. </p>
<p class="calibre1">"Yoksa farklı mı düşünüyorsunuz?" diye ısrar etti müfettiş. </p>
<p class="calibre1">Bayan Warwick kanepeye doğru döndü. Utançla önüne bakarak eline bir minder aldı. </p>
<p class="calibre1">"Richard çok fazla içerdi... Ve tabii ki o günde içmişti." </p>
<p class="calibre1">"Bir bardak seri mi?" </p>
<p class="calibre1">"Bir bardak seri mi?" diye tekrarlayarak acı bir kahkaha attı Bayan Warwick. "O</p>
<p class="calibre1">sandığınızdan daha fazla içki içerdi. O gün de çok fazla içmişti. En az şu şişe kadar diyebilirim." Pencereye yakın olan koltuğun oradaki masa üzerindeki şişeyi gösterdi. "Bu şişe her gece doldurulur ve her sabah boşalmış olur." </p>
<p class="calibre1">- 71 -</p>
<p class="calibre1">AGATHA CHRISTIE</p>
<p class="calibre1">Müfettiş, Bayan Warwick'in karşısına geçip bir tabureye oturdu ve kısık bir sesle, "Öyleyse oğlunuzun bu kazadan sorumlu olduğunu düşünüyorsunuz?" dedi. </p>
<p class="calibre1">"Elbette sorumluydu," diye cevapladı kadın. "Bundan en ufak bir kuşku bile duymadım." </p>
<p class="calibre1">"Ama temize çıktı," diye hatırlattı müfettiş. </p>
<p class="calibre1">Bayan Warwick bir kahkaha attı. "Arabada onunla olan şu hemşire? Şu Warburton denen kadın?" diyerek elindeki minderi kanepeye fırlattı. "O kadın budalanın biriydi ve kendini Richard'a adamıştı. Eminim bu hizmetinden dolayı Richard ona oldukça eli açık davranmıştır." </p>
<p class="calibre1">"Bu konuda gerçekten bir bilginiz var mı?" diye sordu müfettiş. </p>
<p class="calibre1">"Bu konuda hiçbir şey bilmiyorum, tüm bunlar benim kendi fikrim." </p>
<p class="calibre1">Müfettiş, Muavin Cadwallader'a doğru yürüdü ve tuttuğu notları aldı. Bu sırada kadın konuşmasına devam ediyordu. "Size tüm bunları anlatmamın nedeni gerçekleri bilmek istemeniz. Bunu istiyorsunuz, öyle değil mi? Biliyorum, ölen küçük çocuğun babasının bu işi yapması için yeterli nedeni olup olmadığından emin olmaya çalışıyorsunuz. Bana göre vardı, hem de fazlasıyla... Sadece neden bu kadar bekledi, onu anlayamıyorum." </p>
<p class="calibre1">Bu arada müfettiş tutulan notlara bir göz atarak, "Dün gece herhangi bir ses duymadınız mı?" diye sordu. </p>
<p class="calibre1">"Biliyor musunuz, kulaklarım oldukça zayıfladı," diye cevapladı Bayan Warwick aceleyle. "Kapının ödünde konuşan insanların gürültüsünü duyana kadar ters giden bir şeyler olduğunun farkına varmadım. Aşağı indim ve genç Jan bana, Richard vu-</p>
<p class="calibre1">— 72 —</p>
<p class="calibre1">BEKLENMEYEN MİSAFİR</p>
<p class="calibre1">rulmuş, Richard vurulmuş,' dedi. Önce bunun bir tür şaka olduğunu düşündüm..." </p>
<p class="calibre1">"Jan sizin küçük oğlunuz değil mi?" diye sordu müfettiş. "O benim oğlum değil," </p>
<p class="calibre1">diye cevapladı Bayan Warwick. "Yıllar önce kocamdan boşandım, o da yeniden evlendi. Jan onun ikinci evliliğinden olan oğludur." Kadın kısa bir duraklamadan sonra, konuşmaya devam etti. "Sonra annesi ve babası ölünce buraya geldi. O</p>
<p class="calibre1">zamanlar Richard ve Laura henüz evlenmişlerdi. Laura, Richard'ın üvey kardeşine karşı daima şefkatli ve öz ablası gibi davranmıştır." </p>
<p class="calibre1">"Evet, anlıyorum," dedi müfettiş. "Ama biraz daha oğlunuz Richard'tan söz edelim." </p>
<p class="calibre1">"Ben oğlumu seviyordum, müfettiş," dedi Bayan Warwick. "Ancak hatalarına karşı kör değildim. Ne yazık ki, çok sık hata yapardı ve bunların bazıları ona çok pahalıya mal oldu. Biliyorsunuz öldürülmeden önce tekerlekli sandalyeye mahkûm olmuştu. Gururlu ve sıradışı bir adamdı, hayatının geri kalanını sakat bir insan olarak geçirmek ona çok ağır gelmişti. Bu onun karakterini çok kötü yönde etkilemişti." </p>
<p class="calibre1">"Evet, anlıyorum," diye başını salladı müfettiş. "Evliliği nasıl gidiyordu? </p>
<p class="calibre1">Mutlu olduklarını söyleyebilir misiniz?" </p>
<p class="calibre1">"Bu konuda en ufak bir bilgiye sahip değilim," dedi Bayan Warwick ekleyecek başka bir kelimesi olmadığını hissettirerek. "Bilmek istediğiniz başka bir şey var mı, müfettiş?" </p>
<p class="calibre1">"Hayır, teşekkürler, Bayan Warwick," diye cevap verdi Müfettiş Thomas. "Ancak mümkünse şimdi de Bayan Bennett'la görüşmek istiyorum." </p>
<p class="calibre1">- 73-</p>
<p class="calibre1"/>
<p class="calibre1">www.netevin.com</p>
<p class="calibre1">AGATHA CHRISTIE</p>
<p class="calibre1">Bayan Warwick ayağa kalktı. Cadwallader önden giderek ona kapıyı açtı. "Evet, elbette görüşebilirsiniz," dedi kadın. "Bayan Bennett, onu Benny diye çağırmz. </p>
<p class="calibre1">Size en çok yardımcı olabilecek kişi odur. Son derece zeki ve uyanık birisidir." </p>
<p class="calibre1">"Uzun süredir sizinle birlikte, değil mi?" diye sordu müfettiş. </p>
<p class="calibre1">"Evet, kendisi yıllardır bizimle birlikte. Jan'ı da o büyütmüştür. Ondan önce de Richard'a bakmıştır. Ah, evet, hepimize fazlasıyla yardımcı olmuştur. Şunu bilmenizi isterim ki, Benny son derece güvenilir bir insandır," dedikten sonra, müfettişe başıyla selam verip odayı terk etti. </p>
<p class="calibre1">- 74-</p>
<p class="calibre1">SEKİZİNCİ BöLÜM</p>
<p class="calibre1">Komiser muavini Cadwallader, Bayan Warwick'in arkasından kapıyı kapadı ve sırtını duvara yaslayarak, "Demek Richard Warwick ayyaşın biriymiş ha?" dedi müfettişe. "Daha önce on-dan söz edildiğini duyduğumu size söylemiştim. Ayrıca tüm şu tabancalar, silahlar, pompalı tüfekler... Bana sorarsanız biraz kafadan sorunu vardı." </p>
<p class="calibre1">"Olabilir," diye kısaca cevapladı Müfettiş Thomas. Tam o sırada telefon çaldı. </p>
<p class="calibre1">Müfettiş, Cadwallader'in telefona bakmasını umarak anlamlı bir şekilde ona baktı. Ancak Cadwallader kendini tamamen elindeki notlara kaptırmış bir şekilde sandalyenin çevresinde gezinip oturdu, telefonun sesini duyup duymadığı bile şüpheliydi. En sonunda muavinin aklının başka yerlerde olduğunu ve muhtemelen o sırada bir şiir yazdığını far-k eden müfettiş, masanın etrafından dolandı ve ahizeyi kaldırdı. "Alo, evet benim... Starkwedder geldi mi? Size parmakizle-rini verdi mi?... İyi... tamam, iyi... Evet, ona sormak istediğim birkaç sorum daha olacak... Tamam, teşekkürler." </p>
<p class="calibre1">- 75-</p>
<p class="calibre1">AGATHA CHRISTIE</p>
<p class="calibre1">Telefon konuşmasının sonuna doğru, Bayan Bennett odaya girmiş, kapının önünde bekliyordu. Onu fark eden, Muavin Cad-wallader sandalyesinden ayağa kalktı. </p>
<p class="calibre1">"Evet, müfettiş," dedi Bayan Bennett. "Bana sormak istediğiniz sorularınız varmış? Bu sabah yapmam gereken birçok iş var." </p>
<p class="calibre1">"Evet, Bayan Bennett," diye karşılık verdi müfettiş. "Nor-folk'taki araba kazasında ölen çocukla ilgili sizin görüşlerinizi almak istiyorum." </p>
<p class="calibre1">"MacGregor'un çocuğu mu?" </p>
<p class="calibre1">"Evet, MacGregor'un çocuğu. Sanırım dün gecede onun ismini hemen hatırlamışsınız." </p>
<p class="calibre1">Bayan Bennett kapıyı kapamak için arkasını dönerek, "Evet," dedi. "Çok iyi bir isim hafızam vardır." </p>
<p class="calibre1">"Buna şüphe yok," diye sözlerine devam etti müfettiş. "Olay sırasında orada değildiniz, öyle değil mi?" </p>
<p class="calibre1">Bayan Bennett kanepeye yerleşirken, "Evet, orada değildim," dedi. "Bay Warwick'in yanında yalnızca Hemşire Warburton vardı." </p>
<p class="calibre1">"Soruşturmada bulundunuz mu?" diye sordu müfettiş. </p>
<p class="calibre1">"Hayır," diye cevapladı. "Ama Richard gelince olanları bize anlattı. Söylediğine göre çocuğun babası kendisini tehdit etmiş ve ondan intikam alacağını söylemiş. </p>
<p class="calibre1">Tabii ki, o zaman bunu hiç ciddiye almamıştık." </p>
<p class="calibre1">'Kaza hakkında siz ne düşünüyorsunuz?" diye sordu Müfettiş Thomas kadına yaklaşarak. </p>
<p class="calibre1">"Ne kastettiğinizi anlayamadım." </p>
<p class="calibre1">"Sizce kazaya Bay Warwick'in o gün çok fazla içki içmiş olması neden olmuş</p>
<p class="calibre1">olabilir mi?" </p>
<p class="calibre1">- 76-</p>
<p class="calibre1">BEKLENMEYEN MİSAFİR</p>
<p class="calibre1">"Ah, bunu size annesi söylemiş olmalı," dedi öfkelenerek. "Onun her söylediğini ciddiye almamalısınız. İçkiye karşı bir önyargısı vardır. Kocası, yani Richard'ın babası da içerdi." </p>
<p class="calibre1">"Yani siz kazanın Richard Warwick iddia edilen hız limitleriy-le giderken önlenemez bir şekilde gerçekleştiğini mi düşünüyorsunuz?" diye sordu müfettiş. </p>
<p class="calibre1">"Bu şekilde düşünmemek için hiçbir neden ya da kanıt göremiyorum. Ayrıca Hemşire Warburton'da olanları doğruladı." </p>
<p class="calibre1">"Peki, onun sözüne güvenilir mi?" </p>
<p class="calibre1"/>
<p class="calibre1">www.netevin.com</p>
<p class="calibre1">Söylediklerini müfettişin kuşkuyla karşılamasına Bayan Bennett sinirlendi ve sertçe, "Umarım güvenilir. Ne de olsa, insanlar bu tür konularda yalan söylemezler, öyle değil mi?" dedi. </p>
<p class="calibre1">Şimdi soruşturmayı can kulağıyla dinleyen Komiser Muavini Cadwallader söze karıştı. Heyecanla, "Söylemezler mi?" dedi. "Kimi zaman arabayı hız limitinin de çok altında sürdüklerini iddia ederler!" </p>
<p class="calibre1">Konuşmasının kesilmesine sinirlenen müfettiş yavaşça dönüp komiser muavinine baktı. Bayan Bennett'a, genç adama hayretle baktı. Mahcup olan Cadwallader, elindeki notları incelemeye başlayınca, müfettiş tekrar Bayan Bennett'la konuşmaya başladı. "Demek istediğim, evladını yitirmenin acısıyla MacGre-gor tehditler savurmuş olamaz mı? Tabii olaylar anlatıldığı gibi gelişmemişse, sonra adam Richard Warwick'in kazaya neden olmadığını anlamıştır." </p>
<p class="calibre1">"Ne demek istediğinizi anlıyorum," dedi Bayan Bennett. </p>
<p class="calibre1">Müfettiş bir yandan yavaş yavaş odada gezinirken, bir yandan da sözlerine devam ediyordu. "Ancak eğer araba yalpalayarak yüksek bir hızda seyrediyorsa ya da şöyle diyelim... eğer araba kontrolden çıkmışsa..." </p>
<p class="calibre1">— 77 —</p>
<p class="calibre1">AGATHA CHRISTIE</p>
<p class="calibre1">"Bunu size Laura mı söyledi?" diye müfettişin sözünü kesti Bayan Bennett. </p>
<p class="calibre1">Müfettiş kadının, ölen adamın karısına yönelik konuştuğunu duyunca şaşırarak, </p>
<p class="calibre1">"Bunları onun söylediğini de nerden çıkardınız?" diye sordu. </p>
<p class="calibre1">"Bilmiyorum," diye cevapladı Bayan Bennett. "Sadece merak ettim." Biraz sıkılmış</p>
<p class="calibre1">gibi görünüyordu. Saatine bakarak, "Başka soracağınız bir şey yoksa, bu sabah oldukça fazla işim var," dedi Bayan Bennett. "İzninizle lütfen." Tam odadan çıkmak üzereyken, "Eğer mümkünse küçük Jan'la kısa bir görüşme yapmak istiyoruz?" dedi müfettiş. </p>
<p class="calibre1">Bayan Bennett kapının eşiğinden dönerek, "O bu sabah oldukça heyecanlı," dedi. </p>
<p class="calibre1">"Kötü bir gece geçirdi." Kadının sesi her nedense biraz saldırgandı. "Eğer onunla görüşmezseniz çok memnun olurum. Onu henüz sakinleştirebilmiştim." </p>
<p class="calibre1">"Üzgünüm, ama korkarım ona birkaç soru sormak zorundayız," diye ısrar etti müfettiş. </p>
<p class="calibre1">Bayan Bennett içerden kapıyı tekrar kapatarak müfettişe döndü ve, "Neden önce şu MacGregor denen adamı bulup onu sorgulamıyorsunuz?" dedi. "Çok uzaklarda olduğunu zannetmiyorum." </p>
<p class="calibre1">"Merak etmeyin, onu bulacağız," diyerek kadını yatıştırmaya çalıştı müfettiş. </p>
<p class="calibre1">"Umarım bir an önce bulursunuz," diye üsteledi Bayan Bennett. "İntikam! Bir insan neden böyle bir şeye kalkışsın?" </p>
<p class="calibre1">"Haklısınız," diye onayladı müfettiş imalı bir şekilde. "Özellikle de kazanın Bay Warwick'in suçu olmadığı ispatlandığı halde." </p>
<p class="calibre1">- 78-</p>
<p class="calibre1">BEKLENMEYEN MİSAFİR</p>
<p class="calibre1">Bayan Bennett ona sert bir bakış attı. Bir anlık bir sessizliğin ardından müfettiş, "Jan'la görüşmek istiyorum, lütfen," diye tekrarladı. </p>
<p class="calibre1">"Onu bulabilir miyim, bilemiyorum," dedi Bayan Bennett. "Dışarı çıkmış</p>
<p class="calibre1">olabilir." Kadın hızla odayı terk etti. Müfettiş, Muavin Cadwallader'a bakarak kafasıyla kapıyı işaret etti. Cadwallader, kadının peşinden odayı terk etti. </p>
<p class="calibre1">Koridorda Bayan Bennett, ona, "Sakın onu korkutmayın!" diye çıkıştı. Sonra tekrar odaya daldı ve, "Sakın çocuğu korkutmayın!" diye emretti müfettişe. "O</p>
<p class="calibre1">çok hassas ve heyecanlıdır. Ayrıca bir anı bir anına uymaz." </p>
<p class="calibre1">"Hiç saldırganlaştığı olur mu?" diye sordu müfettiş. </p>
<p class="calibre1">"Yoo, tabii ki hayır," dedi Bayan Bennett. "O çok tatlı bir çocuktur, çok naziktir ve son derece uysaldır. Gerçekten. Sadece onu üzebileceğinizi söylemeye çalışıyordum. Cinayet gibi şeyler çocuklara göre değil bilirsiniz. Ve o tam bir çocuk." </p>
<p class="calibre1">Müfettiş çalışma masasının başına oturdu. "Endişelenmenize gerek yok, Bayan Bennett. Sizi temin ederim, bu durumu oldukça iyi anlıyoruz." </p>
<p class="calibre1">79-</p>
<p class="calibre1">DOKUZUNCU BOLUM</p>
<p class="calibre1">Bayan Bennett çıkmak üzereyken Cadwallader, Jan'la birlikte odaya girdi. "Beni mi istediniz?" dedi Jan heyecanla. "Onu yakaladınız mı? Giysilerinde kan var mıydı?" </p>
<p class="calibre1"/>
<p class="calibre1">www.netevin.com</p>
<p class="calibre1">"Sakin ol, Jan," diyerek onu uyardı Bayan Bennett. "Sadece beyefendinin sana sorduğu sorulara cevap ver." </p>
<p class="calibre1">Jan mutlu bir şekilde önce Bayan Bennett'a, sonra da müfettişe döndü ve, "Tamam öyle yaparım," diye söz verdi. "Ama ben soru soramaz mıyım?" </p>
<p class="calibre1">"Tabii ki soru sorabilirsin," dedi müfettiş. </p>
<p class="calibre1">Odadan çıkmaktan vazgeçen Bayan Bennett kanepeye oturduktan sonra, "Siz onunla konuşurken ben burada beklerim," dedi. </p>
<p class="calibre1">Müfettiş hızla ayağa kalkıp kapıya doğru giderken, "Hayır, teşekkür ederim, Bayan Bennett," dedi kibarca. "Size ihtiyacımız olmayacak. Bu sabah yapacak çok işinizin olduğunu söylememiş miydiniz?" </p>
<p class="calibre1">- 81 -</p>
<p class="calibre1">Beklenmeyen Misafir / F: 6</p>
<p class="calibre1">AGATHA CHRISTIE</p>
<p class="calibre1">"Kalmayı tercih ederim," diye ısrar etti Bayan Bennett. </p>
<p class="calibre1">"Üzgünüm," dedi müfettiş, ses tonu keskin ve kararlıydı. "Biz insanlarla her zaman teke tek görüşmeden yanayızdır." </p>
<p class="calibre1">Bayan Bennett önce müfettişe, sonra da Cadwallader'a baktı. Yapacak başka bir şeyi olmadığını anlayınca öfkeyle odayı terk etti. Müfettişte ardından kapıyı kapadı. Cadwallader not almak üzere köşeye çekilirken, müfettiş kanepeye oturmuştu bile. "Daha önce herhangi bir cinayetle böylesine yakın bir ilgin olmadı, değil mi?" diye sordu yumuşakça. </p>
<p class="calibre1">"Hayır, hayır, olmadı," diyerek onayladı Jan. "Bu çok heyecan verici, öyle değil mi?" Ayak taburesinin tepesinde dizlerinin üzerinde oturuyordu. "Hiç ipucunuz var mı? Parmakizi, kan lekesi ya da herhangi bir şey?" </p>
<p class="calibre1">"Kanla çok ilgilisin," dedi müfettiş arkadaşça bir tebessümle. </p>
<p class="calibre1">"Ah, evet öyleyim," diye cevapladı Jan kısık bir sesle. "Kanı severim. Güzel bir renk, öyle değil mi? Güzel ve temiz bir kırmızı." Yüzünde gergin bir gülümseme vardı. "Biliyorsunuz Richard ava çıkardı ve sonra onların kanı akardı. Bu gerçekten komik, öyle değil mi? Yani her zaman bir şeyleri vuran Richard'm şimdi kendisinin vurulmuş olması. Sizce bu komik değil mi?" </p>
<p class="calibre1">Müfettiş cevap verirken sesinde hafif bir şaşkınlık seziliyordu. "Sanırım kendi içinde mizahi bir yanı vardır. Kardeşiniz, yani üvey kardeşiniz öldüğü için üzgün müsünüz?" </p>
<p class="calibre1">"Üzgün mü?" diye sordu Jan, bu kez şaşırma sırası ondaydı. "Richard öldüğü için mi? Hayır, olmalı mıyım?" </p>
<p class="calibre1">"Şey... senin onu çok sevdiğini düşünüyordum," dedi müfettiş. </p>
<p class="calibre1">- 82-</p>
<p class="calibre1">BEKLENMEYEN MİSAFİR</p>
<p class="calibre1">"Sevmek mi! Ben mi? Richard'ı sevmek, ha? Aah, hiç kimse Richard'tan hoşlanamazdı." </p>
<p class="calibre1">"Sanıyorum, her şeye rağmen karısı hoşlanıyordu." i Jan'ın suratına hayret</p>
<p class="calibre1">dolu bir bakış yerleşmişti. "Laura?" rçiiye bağırdı. "Hayır, sanmıyorum. O her zaman benim tarafım-Jtiaydı." </p>
<p class="calibre1">"Senin tarafında mı?" diye sordu müfettiş. "Tam olarak ne demek istiyorsun?" </p>
<p class="calibre1">Jan'ın yüzünde birden bir korku ifadesi belirmişti. "Richard beni göndermek istediğinde..." </p>
<p class="calibre1">"Göndermek mi?" diye sordu müfettiş kibarca. </p>
<p class="calibre1">"O yerlerden birine," diye açıkladı genç adam. "Bilirsiniz, sizi oralara gönderirler ve kilitleyip bir daha asla dışarı çıkmanıza izin vermezler. Hatta bana bazı günler Laura'nın gelip beni görebileceğini söylemişti." Jan ayağa kalkarak müfettişin arkasına geçti. Cadwallader'a doğru bakıyordu. "Kilitlenmeyi istemiyordum," diye devam etti. Sesi titriyordu. "Kilitlenmekten nefret ederim." </p>
<p class="calibre1">Kanatlı pencerelerin yanında durmuş, bahçeye bakıyordu. "Ben daima açık şeyleri severim," diye seslendi. "Penceremin, kapımın açık olmasını isterim, böylece dışarı çıkabileceğimden emin olurum. Ve artık beni kimse kilitleyemez, kilitleyebilirler mi?" </p>
<p class="calibre1">"Hayır, delikanlı," diyerek onu teskin etti. "Sanmıyorum." </p>
<p class="calibre1">"Artık Richard bir ölü," diye ekledi Jan, sesinde kendini beğenmiş bir tonlamayla. </p>
<p class="calibre1">Müfettiş ayağa kalktı ve kanepenin etrafında dolaşmaya başladı. "Yani Richard seni kilitlemek mi istiyordu?" </p>
<p class="calibre1"/>
<p class="calibre1">www.netevin.com</p>
<p class="calibre1">- 83-</p>
<p class="calibre1">AGATHA CHRISTIE</p>
<p class="calibre1">"Laura bunu sadece bana eziyet etmek için yaptığını söylüyordu," dedi Jan. "O</p>
<p class="calibre1">her zaman her şeyin iyi olacağını ve beraber olduğumuz sürece beni asla kilitleyemeyeceklerini söylerdi." Sonra koltuğun kenarına tünedi. "Laura'yı seviyorum," diye devam etti, sinirle karışık bir heyecanla. "Laura'yı korkunç derecede seviyorum. Birlikte harika vakit geçiririz. Kelebeklerle kuşların yumurtalarına bakar, beraber oyunlar oynarız. Bezik. O oyunu bilir misiniz? Çok zevkli bir oyundur. Ah, bunları Laura'yla birlikte yapmak harika bir duygu." </p>
<p class="calibre1">Müfettiş koltuğun diğer koluna yaslanmak üzere öbür tarafa geçti. "Norfolk'ta yaşarken geçirdiğiniz kazayı hatırlamıyorsun, öyle değil mi?" diye sordu. Onu mümkün olduğunca heye-canlandırmamaya çalışıyordu. "Hani, şu küçük çocuğun ezildiği kazayı?" </p>
<p class="calibre1">"Ah, evet onu hatırlıyorum," dedi Jan. "Richard soruşturmaya tabi tutulmuştu." </p>
<p class="calibre1">Bunun üzerine müfettiş onu cesaretlendirerek, "Bu doğru. Başka ne hatırlıyorsun?" diye sordu. </p>
<p class="calibre1">"O öğlen somon balığı yemiştik," diyerek anlatmaya başladı Jan. "Richard ve Warby birlikte gelmişlerdi. Warby biraz telaşlıydı, ama Richard gülüyordu." </p>
<p class="calibre1">"Warby derken, Hemşire Warburton'u mu kastediyorsun?" diye sordu müfettiş. </p>
<p class="calibre1">"Evet, Warby. Ondan pek hoşlanmıyorum. Ama Richard çok hoşlanıyordu ki, bütün gün boyunca, 'Yaptığın şov mükemmeldi, Warby,' demeye devam etti." </p>
<p class="calibre1">Kapı aniden açıldı ve içeri Laura Warwick girdi. Cadwalla-der ona doğru ilerlerken, "Merhaba, Laura," diye seslendi Jan. </p>
<p class="calibre1">- 84-</p>
<p class="calibre1">BEKLENMEYEN MİSAFİR</p>
<p class="calibre1">"Rahatsız ediyor muyum, müfettiş?" </p>
<p class="calibre1">"Hayır, tabii ki değil, Bayan Warwick. Lütfen oturmaz mıydınız?" </p>
<p class="calibre1">Laura içeri girdi ve ardından Cadwallader kapıyı kapadı. "Jan'ı da mı sorguluyorsunuz?" diye sordu Laura, Cadwallader'a anlamlı bir şekilde bakarak. </p>
<p class="calibre1">"Sadece sorular soruyorum," diye açıkladı müfettiş. "Nor-folk'taki kazayla ilgili herhangi bir şey hatırlıyor mu, diye." </p>
<p class="calibre1">Laura kanepenin ucuna doğru oturarak, "Hatırlıyor musun, Jan?" diye sordu. </p>
<p class="calibre1">"Tabii ki, hatırlıyorum," diye cevapladı delikanlı heyecanla. "Her şeyi hatırlıyorum." Sonra müfettişe doğru döndü ve, "Size anlattım, öyle değil mi?" </p>
<p class="calibre1">diye sordu. </p>
<p class="calibre1">Müfettiş ona cevap vermek yerine, yavaşça kanepeye doğru ilerledi ve Laura Warwick'e, "Kaza hakkında ne biliyorsunuz, Bayan Warwick?" diye sordu. "Kocanız soruşturmadan döndükten sonra yemekte bu konu görüşüldü mü?" </p>
<p class="calibre1">"Hatırlamıyorum," diye cevapladı Laura. </p>
<p class="calibre1">Jan hızla ayağa kalktı ve ona doğru yürüdü. "Ah, evet, hatırlıyorsun tabii ki, Laura," diye hatırlattı. "Richard'ın sana dünyada bir velet fazla ya da eksik olsun fark etmeyeceğini söylediğini hatırlamıyor musun?" </p>
<p class="calibre1">Laura ayağa kalkarak, "Lütfen," diye yalvardı müfettişe. </p>
<p class="calibre1">Bunun üzerine müfettiş, "Her şey yolunda, Bayan Warwick," diyerek onu teselli etmeye çalıştı. "Biliyorsunuz, bu önemli. Dün gece olanları aydınlatabilmemiz için, o kazayla ilgili gerçekleri öğrenmeliyiz." </p>
<p class="calibre1">- 85 -</p>
<p class="calibre1">AGATHA CHRISTIE</p>
<p class="calibre1">"Ah, evet," dedi. "Biliyorum, biliyorum." </p>
<p class="calibre1">"Kayınvalidenizin dediğine göre kocanız o gün içkiliymiş." </p>
<p class="calibre1">"Bunu ondan beklerdim," diyerek kabul etti Laura. "Bu... bu beni şaşırtmazdı." </p>
<p class="calibre1">Müfettiş kanepenin ucuna oturmak üzere yürüdü. "Bu adamı, yani MacGregor'u hiç gördünüz, ya da onunla tanıştınız mı?" </p>
<p class="calibre1">"Hayır," dedi Laura. "Soruşturmaya gitmemiştim." </p>
<p class="calibre1">"Kendisini intikam dolu hissetmiş olmalı," diye yorum yaptı müfettiş. </p>
<p class="calibre1">Laura üzgün bir şekilde tebessüm etti. "Kuşkusuz bu onda kalıcı bir etki yapmıştır," dedi. </p>
<p class="calibre1">Heyecanı yavaş yavaş artan Jan yanlarına doğru geldi. "Eğer bir düşmanım olsaydı," diye bağırdı öfkeyle. "Benim de yapacağım şey bu olurdu. Uzun süre bekledikten sonra bir gece karanlıkta silahımla sürünerek gelirdim. Sonra..." </p>
<p class="calibre1">Hayali bir silahla koltuğa ateş etti. "Bang, bang, bang." </p>
<p class="calibre1"/>
<p class="calibre1">www.netevin.com</p>
<p class="calibre1">"Sessiz ol, Jan," dedi Laura. </p>
<p class="calibre1">"Bana kızgın mısın, Laura?" diye sordu çocukça. </p>
<p class="calibre1">"Hayır, tatlım," dedi Laura onu teskin ederek. "Kızgın değilim. Ama lütfen fazla heyecanlanmamaya çalış." </p>
<p class="calibre1">"Heyecanlı değilim," diye ısrar etti Jan. </p>
<p class="calibre1">-86-</p>
<p class="calibre1">ÛNUNCU BÖLÜM</p>
<p class="calibre1">Ön koridoru geçen Bayan Bennett, kapının eşiğinde duran Starkwedder'la polis memurunu karşılamak üzere durdu. </p>
<p class="calibre1">"Günaydın, Bayan Bennett," diyerek selam verdi Starkwed-der. 'Müfettiş Thomas'ı görmek için gelmiştim." </p>
<p class="calibre1">Bayan Bennett başıyla karşılık verdi. "Günaydın... Günaydın memur bey. Kendisi içerde evin sakinleriyle konuşuyor. Neler olup bittiğini bilmiyorum." </p>
<p class="calibre1">"Günaydın, hanımefendi," diyerek karşılık verdi polis memuru. "Bunları müfettiş</p>
<p class="calibre1">için getirmiştim. Ama Muavin Cadwallader'da alabilir." </p>
<p class="calibre1">"Nedir bu?" diye sordu Laura, dışardaki gürültüler üzerine. </p>
<p class="calibre1">Müfettiş ayağa kalktı ve kapıya doğru yürüdü. "Bay Stark-wedder gelmiş gibi görünüyor." </p>
<p class="calibre1">Starkwedder'in odaya girdiği sırada, Muavin Cadwallader'da memurla ilgilenmek üzere koridora çıkmıştı. Bu sırada genç Jan koltuğun içine gömülmüş, zevkle olup bitenleri izliyordu. </p>
<p class="calibre1">- 87-</p>
<p class="calibre1">AGATHA CHRISTIE</p>
<p class="calibre1">"Neler oluyor?" diye bağırdı Starkwedder odaya girerken. "Bütün günümü polis istasyonunda bekletilerek geçiremem. Size parmakizimi verdiğim halde buraya gelmem konusunda ısrar edildi. Yapmam gereken işlerim var. Bugün iki ayrı emlakçıyla randevum vardı." Sonra birden Laura'yı fark etti. "Ah, günaydın, Bayan Warwick," diye selam verdi. "Olanlardan ötürü çok üzgünüm." </p>
<p class="calibre1">"Günaydın," diye cevap verdi Laura mesafeli bir şekilde. </p>
<p class="calibre1">Müfettiş koltuğun karşısındaki masaya doğru ilerledi. "Dün gece, kazara elinizi masanın üzerine koymuş ve sonra da pencereyi açmak için itmiş olabilir misiniz, Bay Starkwedder?" diye sordu müfettiş. </p>
<p class="calibre1">"Bilmiyorum," dedi Starkwedder. "Yapmış olabilirim. Önemli mi? Hatırlamıyorum." </p>
<p class="calibre1">Cadwallader bir dosyayla odaya girdi. Kapıyı ardından kapatıp müfettişe doğru yürüdü. "Bay Starkwedder'm izleri ve balistik raporları burada, efendim, memur bey verdi." </p>
<p class="calibre1">"Bir bakalım," dedi müfettiş. "Bay Warwick'i öldüren kurşun kesinlikle bu silahtan ateşlenmiş. Parmakizlerinden sonra her şey daha da netleşecek," dedi. </p>
<p class="calibre1">Masanın yanındaki sandalyeye oturduktan sonra, belgeleri incelemeye başladı, bu arada Cad-wallader'da köşeye doğru ilerlemişti. </p>
<p class="calibre1">Israrla Starkwedder'a bakan Jan, bir süre sonra, "Aba-dan'dan yeni döndünüz, değil mi? Abadan nasıl bir yer?" diye sordu. </p>
<p class="calibre1">Starkwedder, "Sıcak," diye yanıt verdi ve Laura'ya sordu. "Bayan Warwick, bugün nasılsınız? Kendinizi daha iyi hissediyor musunuz?" </p>
<p class="calibre1">- 88-</p>
<p class="calibre1">BEKLENMEYEN MİSAFİR</p>
<p class="calibre1">"Ah, evet, teşekkür ederim," diye cevapladı Laura. "Şoku atlatmak üzereyim." </p>
<p class="calibre1">"Bu iyi," dedi Starkwedder. </p>
<p class="calibre1">Müfettiş ayağa kalktı ve kanepede oturmakta olan Starkwedder'a doğru yaklaşarak, </p>
<p class="calibre1">"Parmakizleriniz," dedi. "Pencerelerde, içki şişesinin üzerinde, bardakta ve çakmağın üzerindeydi. Masanın üzerindekilerse size ait değil. Tamamen kimliğini bilmediğimiz birine ait." Odanın içine şöyle bir baktıktan sonra, "Dün gece buraya yabancı kimse geldi mi, Bayan Warwick," diye sordu. "Bir misafir?" </p>
<p class="calibre1">"Hayır," dedi Laura. </p>
<p class="calibre1">"Öyleyse MacGregor'un olmalılar," diye devam etti müfettiş. </p>
<p class="calibre1">"MacGregor'un mu?" diye sordu Starkwedder, Laura'ya bakarak. </p>
<p class="calibre1">"Şaşırmış görünüyorsunuz," dedi müfettiş. </p>
<p class="calibre1">"Evet, doğrusu öyleyim," diyerek kabul etti Starkwedder. "Demek istediğim onun eldiven giymiş olduğunu sanıyordum." </p>
<p class="calibre1">Müfettiş, "Haklısınız," dedi başını sallayarak. "Silahı eldivenle tutmuş." </p>
<p class="calibre1"/>
<p class="calibre1">www.netevin.com</p>
<p class="calibre1">"Kavga etmişler mi?" diye sordu Starkwedder, Laura War-wick'e bakarak. "Ya da silah sesinden başka bir şey duyulmuş mu?" </p>
<p class="calibre1">"Ben... biz... yani Benny ve ben, sadece ateş sesini duyduk. Öncesinde başka hiçbir şey duymadık," dedi Laura isteksizce. </p>
<p class="calibre1">Muavin Cadwallader köşedeki küçük pencereden bahçeye bakıyordu. Birinin eve doğru yaklaştığını görünce kanatlı pencerelerden birine doğru ilerledi. </p>
<p class="calibre1">Pencereden görüldüğü kadarıyla</p>
<p class="calibre1">- 89-</p>
<p class="calibre1">ftGftTHft CHRISTIE</p>
<p class="calibre1">yakışıklı, otuzlu yaşlarında, uzun boylu, kumral saçlı, mavi gözlü ve askeri görünümlü biriydi. Adam girişe gelince durup endişeyle etrafına baktı. Odada onu ilk fark eden Jan oldu. Heyecanla, "Julian! Julian!" diye bağırdı. </p>
<p class="calibre1">Yeni gelen kişi önce Jan'a baktı, sonra Laura Warwick'e dönerek, "Yeni duydum, Laura. Gerçekten çok üzgünüm," dedi. </p>
<p class="calibre1">"Günaydın, Binbaşı Farrar," diyerek selam verdi Müfettiş</p>
<p class="calibre1">Thomas. </p>
<p class="calibre1">Julian Farrar müfettişe doğru döndü. "Bu çok önemli bir görev," dedi. "Zavallı Richard." </p>
<p class="calibre1">Jan heyecanla, "Tekerlekli sandalyesiyle orada yatıyordu," dedi. "Yerde kıvrılmıştı ve göğsünde bir parça kâğıt vardı. Ne yazdığını biliyor musun? </p>
<p class="calibre1">Diyordu ki, 'On beş mayıs, bedeli ödendi."' </p>
<p class="calibre1">"Evet. Biliyorum, Jan," diye mırıldandı Farrar, çocuğun omzunu sıvazlayarak. </p>
<p class="calibre1">"Bu çok heyecan verici, öyle değil mi?" diye devam etti Jan. </p>
<p class="calibre1">"Evet, kuşkusuz öyle," dedi. Farrar, Jan'ı inandırmak için. Onun yanından geçerek, soruşturur bir bakışla Starkwedder'a baktı. </p>
<p class="calibre1">"Bu Bay Starkwedder, binbaşım," dedi müfettiş. Ardından Starkwedder'a döndü ve, </p>
<p class="calibre1">"Binbaşı Farrar," dedi. "Parlamentodaki müstakbel üyemiz. Kendisi seçimlere katılıyor." </p>
<p class="calibre1">Starkwedder ve Julian Farrar tokalaştılar ve kibarca, "Memnun oldum," diye mırıldandılar. Ardından Starkwedder, Binbaşı Farrar'a olup bitenleri anlatmaya başladı. "Arabam hendeğe düştü ve ben de telefon açıp, yardım alabileceğim bir yer buima-</p>
<p class="calibre1">- 90</p>
<p class="calibre1">BEKLENMEYEN MİSAFİR</p>
<p class="calibre1">ya çalışıyordum. Bir adam koşarak yanımdan geçti ve o sırada bana hızla çarptı, neredeyse yere düşüyordum." </p>
<p class="calibre1">"Peki, bu adam hangi yöne doğru gitti?" diye sordu Farrar. </p>
<p class="calibre1">"Hiçbir fikrim yok," diyerek cevapladı Starkwedder. "Sanki bir sihirbaz gibi sislerin arasında yok oldu." Bu arada Jan koltukta diz çökmüş, merakla Farrar'a doğru bakıyordu. "Sen Richard'a bir gün birisinin onu vuracağını söylememiş</p>
<p class="calibre1">miydin, Julian?" </p>
<p class="calibre1">Bir sessizlik oldu. Odadaki herkes Julian Farrar'a bakıyordu. </p>
<p class="calibre1">Farrar bir süre düşündükten sonra, "Söylemiş miydim? Hatırlamıyorum," dedi sertçe. </p>
<p class="calibre1">"Ah, evet, hatırlıyorsun," diye ısrar etti Jan. "Bir gece akşam yemeğinde. Sen ve Richard her zamanki kavgalarınızdan birini ediyordunuz ki, şöyle demiştin, </p>
<p class="calibre1">'Richard, bir gün birisi kafana kurşunu sıkacak.'" </p>
<p class="calibre1">"Dikkate değer bir kehanet," diye yorum yaptı müfettiş. </p>
<p class="calibre1">Julian Farrar taburenin ucuna oturmak üzere yürüdü. "Ah, evet," dedi. "Richard ve silahları herkes için tam bir baş belasiy-dı. İnsanlar ondan pek hoşlanmazdı. </p>
<p class="calibre1">Bir adam vardı, Laura hatırlarsın? Bahçıvanınız, Griffiths. Hani şu Richard'ın sepetlediği adam. Griffiths bir keresinde, 'Bir gün silahımla gelip Bay Warwick'i vuracağım,' demişti." </p>
<p class="calibre1">"Hayır, Griffiths böyle bir şey yapmaz," dedi Laura heyecanla. </p>
<p class="calibre1">Farrar söylediğinden pişman görünüyordu. "Hayır, hayır, tabii ki yapmaz," dedi. </p>
<p class="calibre1">"Ben... ben onu demek istemedim. Benim demek istediğim... yani insanların Richard hakkında neler söyledikleri." </p>
</body></html>
