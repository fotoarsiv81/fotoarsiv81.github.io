<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Omega Parşömeni</title>
  <meta content="Adrian D'Hage" name="author" />
  <meta content="2013-6-27" name="creation-time" />
  <meta content="2013-6-27" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">"Pasquale, seni yeniden gördüğüme çok sevindim. Epeydir görüşmemiştik. Otur, lütfen." Monsignor Garibaldi kendisine gösterilen kocaman, kırmızı, yumuşak görünümlü koltuklardan birine oturdu.</p>

      <p class="calibre2">"Teşekkür ederim Haşmedim," diye cevap verdi, Başbakan'ın göreve başladığının ikinci gününde neden kendisini çağırttığını merak ediyordu.</p>

      <p class="calibre2">"Senin, Quito'daki Latin Amerikalı Piskoposlar toplantısı üstüne yazdığın raporu okuyordum ben de. Çok iyi yazmışsın, ama korkarım fazla bir şey değişmemiş."</p>

      <p class="calibre2">"Çok üzücü bir durum Haşmetlim." Pasquele tedbirliydi, Petroniniri acımasızlığı ile ün salmış olduğunu gayet iyi biliyordu, belki de kilisenin prensi artık Güney Amerika'nın korkunç yoksul halkına biraz destek olmaya karar vermiş olabilirdi. "Vatikan Bankası'nın kaynaklarını daha iyi kullanarak ihtiyaçları olan programa nasıl destek olacağını anlatan bir yazı hazırlıyorum."</p>

      <p class="calibre2">Petroni'nin bundan haberi vardı. Bu sıkıcı hümanist rahip, hiç kuşkusuz Bogota'nın merkezinde Vatikan Bankası'nın bir şubesinin açılması gerektiğini önerecekti.</p>

      <p class="calibre2">"Bu çok ilginç olur Pasquale. Yazını bitirdiğin zaman lütfen doğrudan bana, benim dikkatime gönder.</p>

      <p class="calibre2">Maalesef bu koridorlarda senin düşüncelerine muhalefet edebilecek çok kişi var. Kutsal Babamızın kasasmı sanki kendi kasaları sanıyorlar, değil mi?" Petroni'nin diplomatik kahkahasında en küçük bir neşe pırıltısı yoktu.</p>

      <p class="calibre2">"Elbette Haşmetlim. Anladım."</p>

      <p class="calibre2">"işte seni bu yüzden çağırttım zaten. Bence Latin Amerika'daki sorunlarla daha yakından ilgilenmemiz lazım.</p>

      <p class="calibre2">Bağımsız bir görüş gerek bana. Acaba sen benim oradaki özel görevlilerimden biri olmayı kabul eder misin?"</p>

      <p class="calibre2">Pasquale, çok şaşırmış ve iyice kaygılanmıştı. Vatikan Bankası'nın başına getireli daha iki ay bile olmamıştı çünkü.</p>

      <p class="calibre2">"Ne diyeceğimi bilemedim Haşmetlim... Çok uzun sürer mi acaba? Banka... Yapacak çok iş var da..." Pasquale'nin içinden bir ses, açığa alındığını söylüyordu.</p>

      <p class="calibre2">Petroni, gülümsedi, bu daha önce prova ettiği, güven verici bir gülümseme idi. Garibaldi'nin göstereceği tepkiyi tahmin etmişti zaten, önceden hazırladığı cevabı verdi:</p>

      <p class="calibre2">"Beni bağışla Pasquale, ama bu görev için sadece meseleleri iyi anlamış birine ihtiyacım yok," dedi alnına vurarak, "meseleyi burasında hisseden birini istiyorum." Petroni yumruğunu sıktı ve cübbesinin içine soktu.</p>

      <p class="calibre2">"Bankacı bulmak kolay."</p>

      <p class="calibre2">"Elbette Haşmedim." Pasquale sükûnede cevap verdi. "Ben her yerde hizmete hazırım." Bu Petroni'nin çok sık kullandığı bir cümleydi, ama o söylediği zaman bu kadar içten söylemiyordu. "Özel görevliler dediniz.</p>

      <p class="calibre2">Acaba başkaları da var mı?"</p>

      <p class="calibre2">"Şu anda yok. Doğru insanları bulmamız gerekiyor, bu da zaman alır, bu yüzden mümkün olduğu kadar çabuk gitmeni istiyorum. Peru'ya gitmen için gereken ayarlamaları yapıyoruz, herhalde sen de oranın Bağımsızlık Hareketi'nin merkezi olduğu konusunda benimle hemfikirsindir."</p>

      <p class="calibre2">Dışarıya hiç yansıtmamasına karşın Pasquale, tuhaf bir heyecan duydu. Peru! Orası, Bağımsız ilahiyat Hareketi'nin kurucusu Gustavo Gutierrez'in vatanıydı.</p>

      <p class="calibre2">"Elbette Haşmetlim."</p>

      <p class="calibre2">"San Joaqun de Omaguas. Ülkenin doğusunda bir kilise. Benden daha kesin isteklerin belirtildiği bazı yazılı emirler alacaksın kısa zamanda. Öncelikle, yerel halkla ilişki kurana kadar ve durumu ilk elden anlayana kadar sana bir idari bağımsızlık tanıyacağımı duymak herhalde seni sevindirir. Keşke Vatikan'ın tozlu koridorlarında tükeneceğime, senin yerine ben gitseydim, ama böyle söylediğimi sakın Papa'ya söyleme."</p>

      <p class="calibre2">Petroni ayağa kalktı. Monsignor Garibaldi ile Papa'nın önümüzdeki beş yıl içinde birbirleriyle sohbet etme şansları sıfıra yakındı.</p>

      <p class="calibre2">Pasquale Başbakan'ın odasından, kilisenin hizmetlerini 'yoksul' insanlara götürmenin, iktidar koridorlarında dolaşmaktan çok daha iyi bir şey olduğu duygusuyla çıktı. Ama 'birilerinin yolundan çekilmiş olduğu'na ilişkin sevimsiz bir duygu kendisini bir türlü bırakmıyordu. Bunun aslında bulduğu ya da daha doğru hesaplarda aslında henüz bulamamış olduğu şeyle ilgili olduğunu anlamıştı, bu o kadar iyi ayarlanmış ve o kadar rahatsız edici bir yolsuzluktu ki, kanıtlamak için biraz daha zamana ihtiyacı vardı. Peru'ya gider gitmez, Petroni'nin uzaktan araştırabileceği her şeyi değiştireceğine emindi. Eh diye düşündü acı bir ifadeyle, ben de gidene kadar biraz mesai yapar, her şeyin fotokopisini çekerim. San Joaqun de Omaguas ha? Böyle bir yeri daha önce hiç duymamıştı, Vatikan kütüphanesine yöneldi ve bir atlas çıkardı. Amazon'un en uzak köşelerinin, özellikle de kara yoluyla ulaşılmayacak bölgelerin ayrıntılı bilgilerine ulaşmak biraz zaman alacaktı.</p>

      <p class="calibre2">Lorenzo Petroni, gün boyunca, aralıklarla, Roselli olayıyla ilgili herhangi bir şey ortaya çıkıp çıkmadığına bakmak için haberleri izledi, ama otoyoldaki katliam gibi kaza, her şeyi gölgede bırakmıştı. Saat gece yarısına gelirken, Vatikan'daki dairesindeki geniş yatağa yattı ve sürekli gördüğü rüyalarla boğuşarak rahatsız bir uykuya daldı.</p>

      <p class="calibre2">Lorenzo Petroni'nin rüyaları, bilinçaltına gizli anılarıyla ilgiliydi. Lorenzo, on yaşındayken yalnız bir çocuktu.</p>

      <p class="calibre2">Babası Emilio, ufak tefek, küçük kara bıyıklı, kel, çok öfkeli bir adamdı. Lorenzo'nun annesi Marietta ise çok uzun boylu, zayıf ve ürkek bir kadındı. Abruzzo Apennin'lerinin eteğinde küçük bir kasaba olan Pianella'da harap bir evde yaşarlardı. Emilio her gün, küçük arabasının bagajına ve arka koltuğuna doldurduğu ayakkabıları satmak için çevre kasabaların yolunu tutardı. Lorenzo zor ve huysuz bir çocuktu; istediği şeyi elde edene kadar yüzükoyun yatarak tepinir, sonra da uzun süre surat asardı; annesi ve babası arasındaki sürekli gerilimin nedeniydi. Zaman zaman Marietta, kocası Emilio ile birlikte yolculuğa çıkardı. Böyle zamanlarda Lorenzo, bekâr amcası Gustavo'ya bırakılırdı.</p>

      <p class="calibre2">Petroni uykusunda inledi ve duvara doğru çekti kendisini, ama bunun bir faydası yoktu. Gustovo Amca yorganı açmış ve yatağa geliyordu yine.</p>

      <p class="calibre2">İki gün sonra tekrar evine döner, korku içinde çarşaflarını toplayarak yıkar ve babasının dışarıdaki yıkık dökük tuvaletten çıkıp kendisini görmesinden korkardı.</p>

      <p class="calibre2">"Hiçbir işe yaramayan bok!" diye haykırırdı babası, Lorenzo'yu saçlarından yakalar, sonra banyo kapısının arkasındaki çiviye asılı kocaman tokalı kemeri alırdı eline.</p>

      <p class="calibre2">"Yine yatağını ıslattın değil mi? Değil mi? Cevap ver bana, Allahın belası köpek boku!"</p>

      <p class="calibre2">Lorenzo hiçbir söyleyemez, altdudağı babasının onu kocaman saman balyalarının üstünden ittiği gün olduğu gibi titrerdi.</p>

      <p class="calibre2">Şrrakkk, şraaakk, şrrraaaakkk... Lorenzo hiç durmadan hıçkırırdı.</p>

      <p class="calibre2">"Sen hiçbir şeyi hak etmiyorsun, hiçbir şeyi!"</p>

      <p class="calibre2">"Emilio, lütfen..."Marietta, arka kapıdan çıkar ve oğlunu korumaya çalışırdı.</p>

      <p class="calibre2">"Defol burdan lahana kafalı, yoksa seni de döverim. Senin oğlun ibnenin teki!"</p>

      <p class="calibre2">Petroni çalar saatin sesiyle aniden uyandı. Yatağında oturdu, tere batmıştı. Babasına duyduğu öfke ve lanet, hiçbir şeyle geçmiyordu. Ruhunun derinliklerine kadar işlemişti.</p>

      <p class="calibre2"><span class="none4">25</span></p>

      <p class="calibre2"><span class="none4">Akra</span></p>

      <p class="calibre2">Akra'yı çevreleyen sular sakindi. Yossi'nin komşusu Halil teknesini ödünç vermişti. Yandan valflı motor öksüre tıksıra çalışıyor, ağır tekneyi yavaşça limandan çıkarıyordu. Antik duvarlar sabah ışığıyla yıkanıyor, sakin yemyeşil sulara gölgeleri düşüyordu. Taştan mendireğe eski balıkçı tekneleri sıralanmıştı, palmiye ağaçlarının altında küme küme balık ağları göze çarpıyordu. Romalıların, gemilerini korumak için masif taşlarla çevreledikleri liman girişinde yalnız bir deniz feneri muhafızlık görevini yapıyordu.</p>

      <p class="calibre2">"Halil, burnun beş yüz metre ötesinde iyi bir yer var demişti," dedi Yossi, önlerinde uzanan Akdeniz'i göstererek. "Bir süre orada demirleyelim, bakalım bir şey bulacak mıyız?"</p>

      <p class="calibre2">Giovanni gözlerini kapattı ve sırtını teknenin vasistasına verdi. Güneş yüzünü ve çıplak göğsünü ısıtıyordu.</p>

      <p class="calibre2">"Her zamankinden daha sessizsin Giovanni." Yossi gayet enerjik görünüyordu. Balığa çok ender çıkıyordu ve bu fırsatın tadını çıkartmaya kararlıydı.</p>

      <p class="calibre2">"Güneşi içiyorum," dedi Giovanni tembel bir sesle.</p>

      <p class="calibre2">"Zavallı Antonio Roselli'yi düşünüyordum." Giovanni, Omega Parşömeni ile ilgili sırrını Yossi ile paylaşmıştı.</p>

      <p class="calibre2">Profesör Roselli'nin öldürülmesi ikisi için de büyük kayıp olmuştu. "Bir yandan da düşünüyorum, işte buradayız. İnançlı bir Hıristiyan, inançlı bir Yahudi ve inançlı bir Müslüman, hayatı tehlikede olan tek canlı ise balıklar."</p>

      <p class="calibre2">"Eğer doğru yeri bulabilirsem, birazdan öyle olacak," dedi Yossi ve motoru durdurdu.</p>

      <p class="calibre2">"Şuradaki kovanın içinde canlı yem var, keyfinize bakın," Yossi, öbür ikisi daha oltalara yem takmadan oltasını attı, ama bütün hevesine rağmen hiç balık tutamayınca, konu politikaya kaydı.</p>

      <p class="calibre2">"Sence barış görüşmeleri için ortak bir zemin var mı, Ahmet?" diye sordu Giovanni.</p>

      <p class="calibre2">"Var," diye cevapladı Ahmet. "Ama her iki tarafın da sahici olması gerekiyor. Biz İsraillileri sık sık eleştiriyoruz, ama kendi arka bahçemize de bakmamız lazım. Filistin Kurtuluş Örgütü, bir barış anlaşmasını, Filistin'in tamamını ele geçirmek için ilk adım olarak gördüğünü saklamıyor. Arafat ve Filistin Kurtuluş Orgütü'nden Fatah için, mesele sadece vatan değil, iki uygarlık arasındaki savaş... Araplar ve Siyonistler arasında yani. Onlar için sadece tek bir kabul edilir çıkış yolu var: İsrailliler, Demokratik Filistin Devle-ti'nin vatandaşları olarak kalacaklar. Bu devlet, Arap ve Müslüman bir vatanın ayrılmaz bir parçası olarak görüldüğü için de, hiçbir zaman gerçekleşmeyecek."</p>

      <p class="calibre2">"Başkanlığa adaylığını koyacak mısın?"</p>

      <p class="calibre2">"Şu anda değil, ama düşünüyorum tabii. Eğer Arafat bir gün giderse, ben de harekete geçerim, sessiz sedasız destek topluyorum bir yandan. Peki ya sen? Giovanni yeni bir parti kuracağını söyledi."</p>

      <p class="calibre2">Yossi olumlu anlamda başını salladı. "Ne İşçi Partisi ne de Likud Partisi bu memlekete barış getirebilir. Çünkü ilk ve en önemli görev, sıradan İsraillileri bir Filistin Devle-ti'nin gerekli olduğu konusunda ikna etmek. Vatanı olmayan bir insanın ruhu da olmaz." Bu, Yossi'nin sık sık tekrarlamaktan hoşlandığı bir cümle idi. "Bunun karşılığında da Filistin halkının bir Yahudi Devleti'nin var olma hakkını da tanımaları gerekir."</p>

      <p class="calibre2">"Eğer barış getirecekse, birçok Filistinli buna razı olur," diye cevap verdi Ahmet. "Bana sorarsan, üç önemli konu var, yeni İsrail yerleşimleri, İsrail'e karşı savaşta her şeylerini kaybetmiş olan sekiz yüz bine yakın mültecinin dönüşü ve Kudüs. Mesela sen yeni yerleşimler konusunda ne yapacaksın?"</p>

      <p class="calibre2">"İşte bu, İsraillilerin uzlaşması gereken bir konu. Yıllardır, Filistin topraklarında, Batı Şeria'da ve Gazze'de gayet saldırgan bir politika izliyoruz. Sizin zeytinliklerinizi yerle bir ettik ve birçok Filistinlinin toprağında tarım yapmasını engelledik."</p>

      <p class="calibre2">"Bu çok önemli bir mesele Yossi," dedi Ahmet. "Biz, İsa'dan, Muhammet'ten hatta İbrahim'den öncesinden beri çiftçilik ve zeytincilik yapıyoruz."</p>

      <p class="calibre2">"Bu politik bir strateji Ahmet. Filistin'den geriye kalanı yavaş yavaş ele geçirmek... Ve çok büyük bir hata.</p>

      <p class="calibre2">İçten içe büyük bir kızgınlığa ve umutsuzluğa yol açıyor. Bir faydası da yok. Kaybedecek hiçbir şeyi kalmayan bir insan, kolayca şiddete yönelebiliyor. Ama aynı şey, Filistin topraklarına yerleşmelerine izin verilenler için de geçerli, onlar da acı çekiyor. Biz onlara tazminat ödeyerek, İsrail'e yeniden yerleşmelerini sağlayacağız."</p>

      <p class="calibre2">"Peki ama 1948'de ve sonraki dönemlerde sürgüne gönderilen Filistinliler ne olacak?"</p>

      <p class="calibre2">"İşte bu her iki tarafın da üzerinde uzlaşması gereken bir konu. Bazen gerçeklerle yüzleşmek zorundayız. 1948 savaşı sırasında yerlerinden edilmiş olan altı yüz bin Filistinlinin, artık var olmayan ya da yarım yüz yıl önce israil tarafından işgal edilmiş topraklara geri dönmesinde ısrar etmenin hiçbir faydası yok," dedi Yossi. "Her iki tarafta da yeni bir Filistin Devleti kurulması gerektiğini ve bu insanların bu devletin vatandaşı olması gerektiğini düşünenler var. Bence bu üzerinde durulması gereken bir zemin."</p>

      <p class="calibre2">Ahmet düşünceli görünüyordu. "Ya Kudüs?" diye sordu.</p>

      <p class="calibre2">"Kudüs. Ah Kudüs."Yossi içini çekti. "Biri bir keresinde, dünyada bu kadar duygu yüklü bir şehir daha yok demişti. Bizim tarafta, Kudüs'ün bir santimini vermeyecekler çoğunlukta, ama eğer bu ölüm döngüsü kırılacaksa, her iki taraf da biraz verecek. Her iki taraf da Kudüs'ün tamamına sahip olamaz."</p>

      <p class="calibre2">"Uluslararası bir şehir mi olsun yani?"</p>

      <p class="calibre2">"Bu şart değil. Aslında Kudüs, dünyadaki inançlı insanların tümüne ait bir şehir. Varılacak bütün barış anlaşmalarının kutsal yerlerin birbirine entegre olmasını sağlaması ve bütün inançlardan insanların buralara rahatça ulaşabilmesini garanti etmesi gerekiyor. Kudüs, Eski Kudüs'ten çok daha büyük ve bence çözüm de daha büyük bir Kudüs çözümünde yatıyor. Bu utanç verici duvarı yıkmayı ve Kudüs'ün doğusundaki El Kud'ü de Filistin'in başkenti olarak tanımalıyız bir kere. Ama siz de Batı Kudüs'teki Ye-rushâlâyim'i bizim başkentimiz olarak kabul etmelisiniz."</p>

      <p class="calibre2">Peki ama "Mount Tapınağı ve Batı Duvarı ne olacak?" diye sordu Ahmet.</p>

      <p class="calibre2">"Eski Kudüs meselesi kolay çözülecek bir mesele değil," dedi Yossi. "Prensip olarak, eğer ben seçilirsem, Filistinlilerden El Küd'deki Mount Tapınağı için hükümranlık hakkı isteyeceğim, sizde Yerushâlâyim'deki Batı Duvarın'da aynı hakka sahip olacaksınız. Peki siz militanlar konusunda ne yapacaksınız?"</p>

      <p class="calibre2">"Bence görüşmeler, gerçek bir Filistin Devleti'nin kuruluşu kararı ile sonuçlanırsa, militanlar da yola gelir,"</p>

      <p class="calibre2">diye cevap verdi Ahmet. "Kolay olmayacak, ama eğer seçimi kazanırsam, burada konuştuğumuz türden ilkeler üzerinde bir anlaşma sağlayabileceğimi sanıyorum. Eski Kudüs israil'de mi kalacak, Filistin'de mi?"</p>

      <p class="calibre2">"Şu anda buna ne sen ne de ben karar verebiliriz, ama ben son anda yaşanacak bir aksilik yüzünden barış şansının heba olmasını hiç istemem. Bence milli sınırları olduğu gibi bırakmak lazım ki son dakikada her iki taraf da, iyi niyet belirtisi olarak verebileceğini versin. Balık vuruyor!" Yossi dalgın dalgın boş oltaya baktı.</p>

      <p class="calibre2">"Yine çaldılar."</p>

      <p class="calibre2">Giovanni gülümsedi. Çalınmış bir karides. Acaba bu ikisi diye düşündü, barışı uzun zamandır bir zindana tıkmış çıkarmayanların elinden çalmayı başarabilecekler miydi?</p>

      <p class="calibre2"><span class="none4">26</span></p>

      <p class="calibre2"><span class="none4">Roma</span></p>

      <p class="calibre2">"Giovanni, haydi gel."</p>

      <p class="calibre2">Vatikan'ın Hıristiyan olmayanlar dairesinin başı Kardinal Salvatore Bruno, masasından kalktı, Giovanni'yi omuzlarından yakaladı ve iki yanağından öptü. Sonra iki elini ellerinin arasına aldı.</p>

      <p class="calibre2">"Roma'ya hoş geldin!"</p>

      <p class="calibre2">Salvatore iri bir adamdı. Altmışlarını geçmişti, esmer yüzü kırışmış, yaşlı ela gözleri nazik ve bilgece bakıyordu. Seksen yaşına geldiğinde hiçbir görev için adaylığını koyamayacak ve bilgeliğine fazlasıyla ihtiyaç duyulacaktı. Salvatore Bruno, Kutsal Kilise'nin diğer dinlerle de uzlaşması gerektiğini düşünen ve aralarında Piskopos O'Hara'nın da bulunduğu Vatikan dışı bir grup tarafından ikna edilerek, Roma'ya istemeye istemeye gelmişti. Piskopos O'Hara ve Salvatore, akıllı ve genç Giovanni'nin oynayabileceği rol üzerinde epeyce konuşmuşlardı. Her ikisi de Giovanni'nin gelecekteki rolünü hissedebiliyorlardı.</p>

      <p class="calibre2">"Seni burada görmenin beni ne kadar memnun ettiğini anlatamam. Oturmaz mısın?"</p>

      <p class="calibre2">"Teşekkür ederim Haşmetlim. Nasılsınız? İyisinizdir umarım."</p>

      <p class="calibre2">"Bir şikâyetim yok" dedi, gözlerini kırpıştırıp göbeğine vurarak. "Söyle bakalım şu diğer dinler meselesi hakkında oturup biraz düşündün mü?"</p>

      <p class="calibre2">"Evet Haşmetlim, ama benim de tavsiyelere ihtiyacım olacak. Buralardan epeyce uzak kaldım, doğrusunu isterseniz, bu proje beni şaşırttı aslında. Ben kilisenin tavrının yani... Şey..."</p>

      <p class="calibre2">"Daha katı olduğunu mu sanırdın?" Kardinal Bruno kıkırdayarak Giovanni'nin cümlesini tamamladı. "Ben bu konuda çok da kaygılı değildim. Kutsal Baba'mız, diğer dinlerin önemini her zaman bilmiştir, tabii her zamanki kişilerin bu konuya gayet ateşli bir muhalefeti yok değil." Salvatore otuz beş senelik hizmetçisine çay getirmesini işaret etti. "Teşekkürler Hemşire Maria, ben koyarım. Elimi bu işe bulaştırmazsam olmaz," dedi yine kıkırdayarak ve kadının çekilmesini bekledi.</p>

      <p class="calibre2">"Başbakana çok dikkat et. Seni tanıyan herkesten farklı olarak, o senin bu projeye atanmandan pek memnun kalmadı, ama sen onunla daha önce çalışmıştın, herhalde olaylara nasıl baktığını gayet iyi biliyorsun. Beni aradı." Salvatore'nin yüzünde çarpık bir gülümseme belirdi, "ve seni sık sık yolculuğa yollamamı tembih etmeyi ihmal etmeyerek, tebriklerini iletmemi söyledi. Onun bu tembihini dikkate alacağız.</p>

      <p class="calibre2">Seyahat konusunda tabii, ama bizim amacımız Başbakan'ı idare etmek olmayacak."</p>

      <p class="calibre2">"Galiba pek anlayamadım Haşmetlim."</p>

      <p class="calibre2">"O senin Roma'da mümkün olduğunca az kalmanı istiyor. Kardinal Petroni gibi güvensiz insanlar, senin gibi yetenekli ve yeterli bir insanı her zaman kendi pozisyonlarına karşı bir tehlike olarak algılarlar."</p>

      <p class="calibre2">Giovanni, Lorenzo Petroni'nin ilk kez güvensiz olarak tanımlandığını duyuyordu. Galiba bu yaşlı adam, insan ruhu hakkında bir şeyler biliyordu.</p>

      <p class="calibre2">"Roma'da kaldığın sürece Kardinaller Meclisi'nden başkalarının da dikkatini çekme ihtimalin var, bu durumda Peter'in Anahtarları açısından potansiyel bir aday olabilirsin.</p>

      <p class="calibre2">Giovanni güldü. "Ben Kardinal Petroni'nin böyle bir kaygısı olduğunu hiç sanmıyorum."</p>

      <p class="calibre2">"Ben sanıyorum Giovanni." Salvatore'nin gözlerinde hınzırlıktan eser yoktu artık. "Bu şahane kilisenin tarihinde gördüğü en iyi papalar, kendilerini hiçbir zaman bu makama aday görmeyenlerden çıkmıştır. XXIII. Jean, bunlardan biriydi. Kardinaller Meclisi, yaşlı bir adamı seçip kontrolü elde tutacağını sandı ama bak neler oldu."</p>

      <p class="calibre2">"Vatikan II"</p>

      <p class="calibre2">"Değişim rüzgârları," diye onayladı Kardinal Bruno. "Kırmızılı ihtiyarların bir kısmı, o günden beri şişeden çıkan cini yerine tıkmaya çalışıyorlar. Ben XXIII. Jean'u büyük bir sevgi ile hatırlıyorum. Kardinaller Meclisi'nin dikkatini darmadağın ederdi, hiç haber vermeden bakanlıklara gider, oradaki memurlarla sohbet ederdi. Roma Emniyet Müdürü yılmıştı," dedi Salvatore, bu büyük adamı sevgiyle anarak. "Papa XII. Pius gibi adamlar zamanında, Papa'nın Vatikan'dan çıkışı günlerce prova edilirmiş, bayraklar, bandolar, muhafız alayları, bir şaşaa, bir şaşaa. XXIII. Jean gibi adamlar böyle şeyleri sevmez."</p>

      <p class="calibre2">"1958'de siz mecliste miydiniz?"</p>

      <p class="calibre2">"Ben ilahiyat Bakanlığı'nda çalışan sıradan bir rahiptim. Keşke yine öyle olsam," dedi Salvatore özlem dolu bir sesle. "O seçildiğinde ben buradaydım. Roncalli, yani XXI-II. Jean, herkesin üzerinde uzlaştığı adaydı.</p>

      <p class="calibre2">Hiçbiri bilmiyordu ama Haşmetli, gayet güçlü bir kaplandı. Senden bir söz istiyorum Giovanni. Eğer sana Peter'in Anahtarları teklif edilecek olursa, kabul edeceksin."</p>

      <p class="calibre2">"Haşmetlim, ben..."</p>

      <p class="calibre2">"Biliyorum, biliyorum. Bu senin aklından bile geçmedi, ama eğer sana teklif edilirse, bunun mutlaka bir nedeni vardır."</p>

      <p class="calibre2">Giovanni, Kardinal Bruno'nun kafası bu yeni projeyle dolu olarak çıktı. Peter'in Anahtarları, aklının köşesinden bile geçmemişti. Farkında olmadan düşünceleri yine Allegra'ya kaydı, acaba onunla Milano'da buluşsa mıydı, ancak hemen böyle bir şey yapmamaya karar verdi. Allegra'nın onun neden kiliseden ayrıldığını anlatmaya zorlanmasını istemiyordu. Beklemeye karar verdi.</p>

      <p class="calibre2">Yolları tekrar kesişene kadar epeyce bir zaman geçecekti. O günden sonra, uluslararası bilim dünyası, aralarında son derece yetenekli Doktor Allegra Bassetti diye birinin de bulunduğundan haberdar olacak, Roma dışındaki Kardinaller de Kutsal Kilise'nin saflarında son son derece akıllı bir rahip olduğunu öğrenecekti. Bu rahip, Kardinal Bruno sayesinde bir iki basamak daha adayacak ve Başpiskopos olacaktı, iki farklı yolda yükselmekte olan bu iki yıldızın yolu Kudüs'te Alfa ve Omega olarak kesişecekti.</p>

      <p class="calibre2"><span class="none4">27</span></p>

      <p class="calibre2"><span class="none4">Langley, Virginia</span></p>

      <p class="calibre2">Mike McKinnon El Kaide'nin nükleer kapasitesi hakkında yazılmış son istihbarat raporlarını taradı, ilk rapor, Afganistan'ın başkenti Kabil'de faaliyet gösteren CIA ajanından geliyordu. McKinnon, geçmişe dair özeti atladı. Usame bin Ladin'in nükleer niyederini kanıdayan belgelerin bulunmuş olmasından haberi vardı.</p>

      <p class="calibre2">Amerika Birleşik Devletleri'nin Afganistan'ı işgalinden sonra, bir grup gazeteci, Kabil'in nispeten daha iyi mahallelerinden biri olan Wazir Akbar Khan'daki bir evde insanın tüylerini ürperten bazı belgeler bulmuşlardı.</p>

      <p class="calibre2">Belgelerin arasında, nükleer bir padama için gereken sıkıştırılmış plütonyum şemaları bulunuyordu.</p>

      <p class="calibre2">İkinci bölüm 'ilgili kişi- Dr. Hüseyin Tretyakov' başlığını taşıyordu. McKinnon fotoğrafı hemen hatırladı.</p>

      <p class="calibre2">Tretyakov ile Londra'da nükleer silahlardan arınma ile ilgili bir konferansta tanışmıştı. Hüseyin Tretyakov kısa boylu, kır saçlı ve geniş omuzlu bir adamdı. Sert, köşeli bir yüzü, geniş alnı ve hiçbir ifade barındırmayan açık mavi gözleri vardı. Kalın kara bıyığının ardındaki dişleri, yıllar boyu filtresiz sigara içmekten sararmıştı. Dr. Tretyakov, Sovyetler Birliği'nin en parlak nükleer fizikçilerinden biriydi. Bir zamanlar tabii ki. Şu anda Kremlin ve CIA'nın 'en çok arananlar' listesinde yer alıyordu. McKinnon, aşağıdaki özgeçmiş notlarına dikkatle baktı. 1946'da Çeçenistan'da Groz-ni'de doğmuştu. İki doktorası vardı, bunlardan biri plütonyum içeren silahlar üzerine, diğeri de nükleer füzyonun taktik araçlar üzerinde kontrolüne dairdi. İş hayatı bölümünde, Ural bölgesinde yer alan Chelyabinsk'de Deneysel Fizik Araştırma Enstitüsü, Kyzltsk Gölü'ndeki Chelya-binsk-65 plutanyum reaktörü ve Kuzey Kutup dairesinin kuzeyindeki Novaya Zemla'daki merkezi deneme alanı göze çarpıyordu. Resmi özgeçmişinde hiç yer almıyordu, ama CIA, dolayısıyla da McKinnon, Doktor Tretyakov'un nükleer bavul bombalarının geliştirildiği Zlatoust yakınlarındaki çok gizli silah üretim tesislerinde epeyce bir zaman geçirdiğini biliyorlardı.</p>

      <p class="calibre2">Mike McKinnon, renkli fotoğrafa dikkatle baktı ve Tretkayov gibi yetenekli ve bilgili bir adamın, birikimini neden bu kadar kötüye kullandığını bildiğini düşündü. Mike, Sovyetler Birliği'nin çöküşünden sonra, Tretyakov'un yüzlerce bilim adamı ile birlikte işsiz kaldığını biliyordu. Bunun da ötesinde, 1994 yılında Boris Yeksin, Çeçen Devlet Başkanı Cahar Dudayev'in bağımsız bir Çeçenistan kurma talebini vahşice bastırmıştı. Yeni yıla girilirken Grozni bombalanmış, ama Çeçen ayrılıkçılar, Rus tanklarına, zırhlı araçlarına ve Rus birliklerine ağır kayıplar verdirerek bütün güçleriyle direnmişlerdi. Bunu izleyen korkunç günlerde Hüseyin Tretyakov karısını ve üç küçük kızını kaybetmişti. Birbirine çok bağlı, inançlı Müslüman bir ailesi vardı, ama şimdi bu aile -yetim olan Hüseyin'in hayatta bildiği tek aile- artık yoktu. Amerika Birleşik Devletleri, Başkan Dudayev'in Çeçenistan'nın bağımsızlığını tanıma talebini red ettikten sonra, nükleer bavul bombalarını satışa çıkarma tehdidi Dr. Tretyakov tarafından desteklenmişti. Artık kaybedecek hiçbir şeyi yoktu.</p>

      <p class="calibre2">Tretkayov'un bu çabaları görmezlikten gelinemezdi, ama Pentogon koridorlarındaki birçok kişiden farklı olarak McKinnon için, Tretyakov'un davranışlarının altında yatan nedeni bilmek önemliydi. Başkan Vladimir Putin, diye düşündü Mike üzüntüyle, öncekinin bıraktığı Çeçenleri yola getirme işini devralmış ve Doktor Hüseyin Tretyakov, El Kaide'nin kollarına itilmişti. Raporun sonuç bölümü iyice ürpertici idi.</p>

      <p class="calibre2">Tretyakov'un şu anda nerede olduğu bilinmiyor. En son, Pakistan'ın kuzeybatı sınırındaki Peşaver'de görüldü. Henüz doğrulanmayan bazı haberlere göre, kendisinin nükleer bavul bombalarının bir kısmını satın almak isteyen Abdül Musa Beşir ve diğer El Kaide liderleri ile bağlantısı var. Bu bombaların Tretyakov'un elinde olduğu biliniyor.</p>

      <p class="calibre2">Mike McKinnon'un yüzündeki ifade kaygılıydı. O akşam erken saatlerde, Yossi Kaufmann tarafından yazılmış, Omega Parşömeni ve Islami nükleer faktör konusunda bir rapor okumuştu. Bu bir tesadüf müydü yoksa çok açık bir bağlantı mıydı? Bunu merak ediyordu.</p>

      <p class="calibre2"><span class="none4">28</span></p>

      <p class="calibre2"><span class="none4">Milano</span></p>

      <p class="calibre2">Allegra artık kendisi için çok tanıdık olan koridorları geçerek Rektör Yardımcısı'nın odasına doğru yürüdü.</p>

      <p class="calibre2">Antonio Roselli'nin öldürülmesinin üstünden on beş yıl geçmişti, ama Allegra sevgili öğretmenini hâlâ çok özlüyordu. Roselli'nin öldürülmesinin nedeninin Omega Parşömeni'nin içerdiği sırları ortaya çıkarmak olduğunu biliyordu. Kardinal Petro-ni'nin bu işte parmağı mutlaka vardı. Allegra ve Giovanni, Omega Parşömeni'ndeki sırları ortaya çıkarmaya her zamankinden daha da çok kararlıydılar, ancak Vatikan'ın kemerli koridorlarında fırtına gibi esmekten başka fazla bir şey yapamamışlardı. Ancak bu durum artık değişecekti.</p>

      <p class="calibre2">"Beni mi görmek istediniz Profesör Gamberini?" Allegra Rektör Yardımcısı'nın odasının kapısından içeri başını sokarak sordu.</p>

      <p class="calibre2">"İçeri gel Allegra, otur."</p>

      <p class="calibre2">Profesör Gamberini, düzgün taranmış siyah saçları, terzi elinden çıkma takım elbisesi ve pırıl pırıl cilalı ayakkabı-larıyla Profesör Roselli'nin tam tersiydi. Ama nazik tavırları ve açık fikirliliği Allegra'ya hüzünle sevgili profesörünü hatırlatıyordu. Gamberini, Allegra'yı çalışmalarında her zaman destekleyerek ve uluslararası alanda giderek büyüyen şöhretine kol kanat gererek sevgili hocasının yerini almıştı.</p>

      <p class="calibre2">"Hiç Kudüs'te bulunmuş muydun?" diye sordu Gamberini, doğrudan konuya girmişti.</p>

      <p class="calibre2">Allegra'nın aklına hemen Giovanni geldi ve kalbi yerinden hopladı. İki yıl önce başpiskopos olduğunu duymuş ve düşmanları Kardinal Petroni'nin bu atamaya şiddede karşı çıktığını ancak hiçbir şey yapamadığını duyarak içi rahatlamıştı.</p>

      <p class="calibre2">"Hayır... Neden sordunuz?" diye cevap verdi, bu sorunun arkasından ne geleceğinden emin değildi.</p>

      <p class="calibre2">"Dünyanın en güzel şehirlerinden biridir," dedi Profesör Gamberini. "ibrani Üniversitesi, arkeoloji dalında iki kişiye burs veriyorlar. Ölü Deniz Parşömenleri üzerinde dört yıl sürecek ücretli bir çalışma öneriyorlar. Burs iki kişilik, biri İsrailli bir akademisyen için, diğeri de ülke dışından gelecek bir akademisyen için. Ne dersin?"</p>

      <p class="calibre2">"Kim, ben mi?" diye cevap verdi Allegra. Acaba Ölü Deniz Parşömenleri ile ilgili araştırması yeni bir noktaya mı gelmişti?</p>

      <p class="calibre2">Profesör Gamberini etrafına baktı. "Bu odada bir başkası yok sanırım," dedi gülümseyerek. "Bursu veren kurulda Profesör Kaufmann adında israilli bir arkeolog var. Profesör Roselli'nin eski bir arkadaşı, senin adını veren o olmuş. Onu seveceksin bence. Ayrıca Ibranicede öğrenmiştin öyle değil mi?"</p>

      <p class="calibre2">"Lisansüstü eğitimi sırasında seçmeli dersti, ama üstünden çok zaman geçti. Seçici Kurul ne zaman toplanacak Profesör, benim hazırlanmam lazım." Allegra'nın kafası çalışmaya başlamıştı bile.</p>

      <p class="calibre2">"İsrailli bir akademisyen seçilmiş bile. David Kaufmann, Profesör Kaufmann'ın oğlu, tabii Profesör Kaufmann kurul sırasında onu desteklemeyecektir doğal olarak. David'in çalışmalarını biliyorum, kendi alanında son derece başarılı bir arkeolog ve bekâr," diye ekledi yaramaz bir ifade ile. "Senin meselene gelince, Yossi Kaufmann ile görüştük bile."</p>

      <p class="calibre2">"Anlayamadım. Profesör Kaufmann ile hiç tanışmadık ki," diye cevap verdi Allegra, israilli akademisyenin medeni durumu ile ilgili yapılan imayı duymazlıktan gelerek. Allegra bir erkekle ilişki kurmak gibi bir olayı yıllar önce gömmüştü, şu anda böyle bir şeyi düşünmeye de hiç hazırlıklı değildi.</p>

      <p class="calibre2">"Senin adın, benim İsrail'e yaptığım son yolculukta gündeme geldi. Senin DNA ve Ölü Deniz Parşömenleri üzerine yaptığın araştırmalar çok ilgisini çekmiş. Doktora tezinin bir nüshasını da ona göndermiştim, adaylığını değerlendirmek için onu kullandı zaten. Akademik Kurul'a da bu durumu açtım, eğer seçilirsen sana dört yıl ücretli izin vermeyi kabul ettiler. Ölü Deniz Parşömenleri'ne ulaşmak için Kitap Tapınağı Müzesi'nin izni gerekiyor, ama anlaşıldığı kadarıyla Rockefeller Müzesi'nde bulunanlarda bazı sorunlar var.</p>

      <p class="calibre2">Müze yönetiminden Monsignor Loner-gan diye biri epeyce zorluk çıkarıyormuş. Her zaman yaşanan malum akademik kıskançlıklardan herhalde, ama seni çok zorlayacağını sanmam bu durumun, başarılı olursan tabii ki," diye ekledi sıcak bir gülümseme ile.</p>

      <p class="calibre2">Allegra, Rektör Yardımcısı'nın odasından çıktığında Kudüs, Beytülhayim ve Kutsal Topraklar kafasının içinde dönüyordu. Kim bilir belki de Omega Parşömeni'ni bulmak orada daha kolaydı. Giovanni herkesi tanıyor diye düşündü, sonra kendini topladı.</p>

      <p class="calibre2">"Kendine gel kızım," dedi kendi kendine "Ölü Deniz Parşömenleri ile ilgili bir bursu İtalyan bir bilim insanına asla vermezler."</p>

      <p class="calibre2"><span class="none4">29</span></p>

      <p class="calibre2"><span class="none4">Kudüs</span></p>

      <p class="calibre2">Monsignor Derek Lonergan berbat bir baş ağrısı ile uyandı. Oda gözlerinin önünde yavaş yavaş belirene kadar bekledi. Başucundaki eski saat sabahın 4'ünü gösteriyordu. Saate hiçbir şey algılayamadan baktı.</p>

      <p class="calibre2">Dilini damağında şaklattı. Ağzı kuruydu. Başını yastığından kaldırır kaldırmaz bir şangırtı duyuldu. Boş viski şişesi, seramik döşemeye düşmüş ve kırılmıştı.</p>

      <p class="calibre2">"Si.tir" diye söylendi.</p>

      <p class="calibre2">Derek Lonergan ayaklarını yavaşça yataktan aşağı indirdi, sandalederi hâlâ ayağındaydı, üstünde cübbesiyle sızmış, bol cübbe, gece dönüp dururken sıkı sıkı vücuduna sarılmıştı.</p>

      <p class="calibre2">"Bu cübbeyi de s.keyim" diye küfür etti yine. Başını iki elinin arasına aldı, yataktan kalktı ve odasının penceresine doğru yürüyerek L'Ecole Biblique et Archeologique Francaise de Jerusalem'in duvarlarının yanındaki sokağa baktı. Güneş kırlaşmaya başlamış kızıl sakallarına düştü ve kel kafasıyla pembe beyaz yüzünü ısıttı. İçişleri Bakanlığı'nın önünde uzayan Filistinli kuyruğuna ve ellerinde Uzi'lerle onları gözlemekte olan israilli askerlere baktı, güneş çoktan bahçe duvarlarını aşmıştı.</p>

      <p class="calibre2">"S.ktir" diye ağzının içinde geveleyerek küfretti yine. Sabah toplantısını kaçırmıştı, bir öncekini de kaçırdığı gibi. Hiç kuşkusuz direktörden fırça yiyecekti. Peder Franci iş verimliliğini haftada kaç toplantı yaptığı ile ölçüyordu. Allahın belası herif s.ktirsin, hepsi s.ktirsin. Eğer Vatikan onun bu cehennem deliğinde çalışmasını, gizli sırlarını korumasını ve değerli kilise dogmasını etkileyecek tek satırın bile dışarı sızmasını engellemesini istiyorsa, bu işi kendi bildiği gibi yapacaktı. Arkeoloji ve jeoloji üzerine iki doktora bunu mümkün kılıyordu, kimse ona ne yapması gerektiğini söyleyemezdi. Kardinal Petroni, belki tam bir baş belasıydı, ama Tanrı onun da belasını versindi.</p>

      <p class="calibre2"><span class="none4">30</span></p>

      <p class="calibre2"><span class="none4">Roma</span></p>

      <p class="calibre2">Başbakan'ın odasında fırlatılan kâğıtlar, hışırtı ile duvara çarptı ve kalın mavi halının üstüne sessizce düştü.</p>

      <p class="calibre2">Öğleden sonra önüne gelen iki yazışma, Başbakan'ın neredeyse çıldırmasına neden olmuştu.</p>

      <p class="calibre2">Birinci yazıda, Kardinalliğe yükseltilen başpiskoposların isimleri yer alıyordu. Listenin başında Venedik Kardinali yapılan Giovanni Donelli yer alıyordu.</p>

      <p class="calibre2">Kardinal Petroni, cilalı masasının üzerine parmaklarını vurarak Giovanni Donelli'nin atanmasının yaratacağı tehlikeler üzerine düşünmeye başladı. Bu güne dek Papa seçilmiş birden fazla Venedik kardinali olmuştu.</p>

      <p class="calibre2">Bunlardan biri Papa XIII. Jean, diğeri de Albino Luciani idi. Petroni masasının sol tarafındaki çekmeceyi açtı ve küçük kara kaplı defterini çıkardı, Donelli adını buldu ve Giovan-ni'nin adının yanına hasede üçüncü bir yıldız ekledi ve 'hâlâ B listesinde, ama dikkatle takip edilecek, Kurul'da adından çok söz edilmeyecek. Çok fazla tanınmıyor.' Eklediği son not, son derece ender yaptığı değerlendirme hatalarından biriydi. Petroni'nin öfkesi artık hata yapmasına neden oluyordu. Defteri yerine koydu, çekmeceyi kilitledi ve önüne kendisini kızdıran diğer yazıyı çekti. Bu insanı çileden çıkaran o Yahudi'den, ibrani Üniversitesi'ndeki Profesör Kaufmann'dan gelen bir mektup.</p>

      <p class="calibre2">Sayın Kardinal Petroni,</p>

      <p class="calibre2">Bu yılki Medina Arkeoloji Bursu'nun Milano Devlet Üniversitesi'nden Doktor Allegra Bassetti'ye verildiğini size bildirmeyi görev sayıyorum.</p>

      <p class="calibre2">Sizin de bildiğiniz gibi, bu son derece prestijli burs sayesinde, adayımız, elimizde bulunan parşömenleri inceleme imkânına kavuşmuştur. Rockefeller Müzesi'nde bulunan parşömenlere ulaşmakla ilgili gereken görüşmeleri de başlatmış bulunmaktayız. Medina Arkeoloji Bursu, dünya çapında büyük bir ilgi uyandırmaktadır ve bursu kazanan bilim insanları büyük bir dikkatle seçilmektedir...</p>

      <p class="calibre2">Vatikan'ın Ölü Deniz Parşömenleri'ne gösterdiği hassasiyeti dikkade göz önünde bulundurmaktayız. Ancak, Doktor Bassetti'nin yerine Katolik bir akademisyenin seçilmesi konusundaki ricanızı, önerdiğiniz adayın son derece güçlü referansları olmasına rağmen ne yazık ki kabul edemiyoruz. Doktor Bassetti çok büyük bir potansiyel taşımakta olan çok parlak bir bilim insanıdır. Kendisi burs kurulu tarafından oy birliği ile seçilmiştir.</p>

      <p class="calibre2">Saygılarımla Yossi Kaufmann ibrani Üniversitesi Scopus Dağı</p>

      <p class="calibre2">Petroni seçeneklerini gözden geçirdi. Bu baş belası kadının ve İsrailli akademisyenin Rockefeller'deki parşömenlere ulaşması kesinlikle büyük bir hata olurdu. Tom Schwe-iker bu dünyada var olduğu sürece varlığı büyük bir tehditti; İsrail Eski Eserler Bakanlığı'na gereksiz yere koz verebilirdi. En doğru tavır Lonergan'a tartışma konusu olan parşömen parçalarına ulaşmayı engellerken, sanki işbirliği içindeymiş gibi davranmasını söylemek olacaktı. Saatine baktı. Kudüs'te saat beşti, Lonergan'ı şu anda aramanın hiçbir anlamı yoktu. Amerikan Colony Hotel'in barında olduğu kesindi. Lorenzo Petroni, Lonergan'ı daha ayık olması muhtemel sabah saatlerinde aramayı karar verdi. Petroni'nin gözlerini bir an öfkenin kızıllığı kapladı, pençelerini bir masumun etine batırma isteği yükseldi içinden. İktidarı tehdit altındaydı ve öfkesi karar verme yetisine zarar veriyordu. Peter'in Anahtarları her zamankinden daha uzakta duruyordu şu anda. Öfkenin kızıllığı hafifledi ve Petroni kontrolünü tekrar kazandı.</p>

      <p class="calibre2">Lonergan. Kudüs'teki bu şişko ve fiyakalı papazla iş yapmaktan nasıl da bıkmıştı. Akademisyen papazlar, işe yaramaktan çok dert çıkarıyorlardı. Hepsi çok kendini beğenmişti. Ancak şu anda Lonergan'ın akademik nitelikleri Petroni'nin işine yarıyordu. Bu değersiz papazı Rockefeller Müzesi'nde tek bir nedenle tutuyordu.</p>

      <p class="calibre2">Vatikan'ın Ölü Deniz Parşömenleri'nin yaşı ve kökeni ile ilgili dikkatle oluşturmuş olduğu 'konsensus'u korumak için. Lonergan mükemmel bir kukla idi. Petroni de bu değersiz yaratığı bu yüzden korumuştu zaten.</p>

      <p class="calibre2">Kırk yıl önce İdaho'daki o şirret kadın, küçük çocukları taciz eden papazın yaptıklarını telafi etmek için Vatikan'ın yaptığı cömert teklifi reddetmişti. Bölge diyakozu bu meseleyi halletmekte beceriksiz kalmış ve bu beceriksizlik Kutsal Kilise'yi ciddi ciddi tehdit eder hale gelmişti. Bu yüzden işi Vatikan ele almış ve henüz çok genç olan Piskopos Petroni hasar tespit ve Kutsal Kili-se'nin imajını korumakla görevlendirilmişti. Çoğu kişi papazın atılmasını ve ailelerden içtenlikle özür dilenmesini teklif etmişti.</p>

      <p class="calibre2">"Benim korkum bunun başkalarını da cesaretlendirmesi. Önüne gelen Kutsal Kilise'ye karşı böyle korkunç suçlamalarla gelirse ne olacak? " demişti Petroni. O zamanki Başbakan Kardinal, iddialara konu olan papazın Roma'ya çağrılmasına karar verdi. Petroni, papazla yüz yüze konuşacaktı. İktidarını ilk kez bir insan üzerinde kullanıyordu, ileride bundan pişmanlık duyacaktı.</p>

      <p class="calibre2">"Ortadoğu'ya gönderileceksiniz," dedi Petroni kuru bir sesle. "Mar'Oth köyünde pek bilinmeyen bir kiliseye.</p>

      <p class="calibre2">Bu talihsiz olay unutulmaya yüz tutunca, Kudüs'teki L'Ecole Biblique'de arkeoloji üzerine doktora yaparsınız.</p>

      <p class="calibre2">Eğer başarılı olursanız, size yapacağınız işi bildiririz. Karşılaştığınız bu suçlamanın ilk kez olmadığı gözümden kaçmış değil. Geçmişinizin daha fazla insan tarafından bilinmesi, kafamda sizin için düşündüğüm işe zarar verebilir, Kutsal Kilise'ye verebileceğiniz zarar ise asla kabul edilemez. Sizi bu tür suçlamalara karşı korumak için yeni bir kimlik vereceğiz. Gerekli belgeler bu zarfın içinde." Papaz bu şekilde sorgulanmış ve Filistin'de Batı Şeria'da küçük bir kiliseye sürülmüştü. Şu anda Vatikan'ın elinde niyetine ve amacına uygun, yepyeni ve tertemiz bir papaz vardı... Peder Derek Lonergan. Eğer doktorasını başarı ile verirse, Petroni onu Ölü Deniz Parşömenleri ile Omega Parşömeni'ni kontrol etme stratejisinin bir parçası olarak kullanacaktı.</p>

      <p class="calibre2">Medya, olayla ilgili hiçbir yorum ve iz bulamayınca işin peşini bırakmıştı. Petroni de böyle yapacaklarını tahmin ediyordu zaten. Olayın ortaya çıkmasını sağlayabilcek dosya Petroni'nin kasasında kilitliydi. Strateji gayet güzel işlemiş ve Kardinaller Meclisi durumun farkına bile varmamıştı. Genç Piskopos Petroni'nin, Vatikan'ın Ölü Deniz Parşömenleri ile ilgili olarak çıkarlarını korumak üzere Pontif-lik İncil Komisyonu'na atanması derhal kabul edilmişti.</p>

      <p class="calibre2">Lonergan iki yıl sonra doktorasını tamamlamış ve L'Ecole Biblique ile Vatikan temsilcisi olarak Rockefeller Müzesi'ne atanmıştı. Peki ama Lonergan'in en sevdiği barda neler olup bittiğini biliyor muydu ki? Petroni kaygıyla düşündü. Planı yavaş yavaş dağılmaya başlamıştı artık.</p>

      <p class="calibre2"><span class="none4">31</span></p>

      <p class="calibre2"><span class="none4">Kudüs</span></p>

      <p class="calibre2">Yüz yıllık pembe taş döşemeleri ve alçak kemerleriyle, American Colony Hotel'in barı 'Kiler,' Derek Lonergan'ın sık sık uğradığı yerlerden biriydi. Bir saat kadar önce, Kudüs'ü ziyaret eden bir grup gürültücü gazeteci ile birlikteydi. Ama şimdi tek başına oturmuş içiyordu.</p>

      <p class="calibre2">"Biri sizin Ölü Deniz Parşömenleri'nden söz ettiğinizi duymuş Monsignor Lonergan. Size bunu vermemi söyledi," dedi Abdullah alçak sesle. Ufak tefek Arap barmen, ona katlanmış bir kâğıt parçası uzattı. Derek Lonergan, çi-pil gözlerini kısarak eline tutuşturulan pis kâğıt parçasın-daki eciş bücüş el yazısına baktı. Bu gece saat 23.00'da Şam Kapısı nın dışında buluşalım. Başımda kırmızı bir fes olacak. Bende sizin ve Vatikan'ın istediği bir şey var.</p>

      <p class="calibre2">Derek Lonergan, kâğıdın arkasını çevirdi ama boştu.</p>

      <p class="calibre2">"Sana kim verdi bunu?" dedi ağzının içinde geveleyerek.</p>

      <p class="calibre2">Abdullah omuzlarını silkti. "Affedersiniz efendim, bunu size söyleyemem. Bana bu mesajı size ulaştırmamın çok önemli olduğunu söyledi."</p>

      <p class="calibre2">Lonergan burnunu gürültüyle çekti ve saatine baktı. Buluşmaya on beş dakika vardı daha. Böylesine esrarengiz bir buluşmaya gitmek için ayılmaya çalışsa daha iyi olurdu belki, ama bardağında kalan içkiyi başına dikti ve Kiler Bar'dan çıkarak gecenin karanlığına daldı. Şam Kapısı, Eski Kudüs'ün girişinde Şam'a giden eski yolun başında, yürüyerek birkaç dakika ötedeydi. Lonergan kapıya vardığında ortalık çok sessizdi. Etrafta sadece birkaç kişi vardı. Soluk fesli ufak tefek Türk, eski şehrin surlarının arasında belirdiğinde saat on biri on geçiyordu.</p>

      <p class="calibre2">"Monsignor Lonergan?" diye sordu, kömür gibi gözlerindeki delici bakışlarla.</p>

      <p class="calibre2">"Geç kaldınız," diye cevapladı Lonergan sert bir sesle.</p>

      <p class="calibre2">"Yalnız mısınız?"</p>

      <p class="calibre2">"Bakın, siz her kimseniz..."</p>

      <p class="calibre2">"Size bir soru sordum Monsignor Lonergan," dedi Türk, Lonergan'ın söylediklerini duymazlıktan gelerek.</p>

      <p class="calibre2">"Eğer elimdeki şeyi görmek istiyorsanız, soruma cevap vermelisiniz. Aksi halde, Vatikan için büyük bir kayıp olacak, bu da Kardinal Petroni için büyük bir utanç olurdu herhalde."</p>

      <p class="calibre2">Petroni'nin adı geçer geçmez, Lonergan ayıldı.</p>

      <p class="calibre2">"Evet," dedi başını sallayarak.</p>

      <p class="calibre2">"Beni takip edin lütfen."</p>

      <p class="calibre2">Türk, Eski Kudüs'ün taş surlarından içeri girip kayboldu. Lonergan, daracık sokaklarda onun peşinden giderken, soluk kırmızı fesi gözden kaybetmemeye çalışıyordu. Hıristiyan mahallesine vardıklarında, Türk, dar taş bir kemerden geçerek, eski ağır bir kapıyı iterek açtı ve Lonergan'a kendisini izlemesini işaret etti.</p>

      <p class="calibre2">Hayatta kolunu kaldırmaktan başka hiçbir fiziksel eylem yapmamayı seçmiş olan Lonergan, dar taş merdivenlerden nefes nefese çıktı, küçücük bir mutfaktan geçerek, küçük bir oturma odasına girdi.</p>

      <p class="calibre2">"Buna mecbur muyduk?" diye sızlandı, kendini ağır tahta bir iskemleye bırakırken.</p>

      <p class="calibre2">"Elimdekini gördüğünüz zaman Monsignor Lonergan, peşimize yetkilileri takmamak için gösterdiğim çabanın çok akıllıca olduğunu siz de anlayacaksınız." Türk, yerdeki kilimlerden birini itip, döşemedeki üç tahtayı kaldırdı. Döşemedeki boşlukta, zeytin ağacından uzun bir kutu duruyordu. Kutudan, solmuş ve kirlenmiş sarı bir beze sarılmış bir rulo çıkardı ve odanın ortasında duran eski püskü ağır tahta sıranın üstüne koydu.</p>

      <p class="calibre2">Derek Lonergan gözlerini kırpıştırdı, kafası çalışmaya başlamıştı. Bu kirli sarı bezi daha önce de görmüştü, Roc-kefeller'e getirilen Ölü Deniz Parşömenleri'nin bazıları da böyle bir beze sarılmıştı.</p>

      <p class="calibre2">"Nedir bu böyle?" diye sordu oturduğu sandalyeden eğilerek, sesi heyecanla kısılmıştı.</p>

      <p class="calibre2">"Bir Ölü Deniz Parşömeni" diye cevap verdi Türk, kayıtsız bir sesle.</p>

      <p class="calibre2">"Nereden buldun bunu?" diye sordu Lonergan. "Aç bir göreyim."</p>

      <p class="calibre2">Lonergan'ın iki bin yıllık paha biçilmez tarihi eseri açışını izleyen Türk, soruyu duymazlıktan geldi.</p>

      <p class="calibre2">Lonergan'ın eline, babasından kalma gümüş saplı büyüteci tutuşturdu.</p>

      <p class="calibre2">Lonergan, solmuş parşömeni, kalbi sıkışarak uzun bir süre inceledi. Parşömen Koineceydi. Lonergan bunun ne demek olduğunu derhal anlamıştı. Ölü Deniz Parşömenle-ri'nden sadece bir tanesi o gün kullanılan Grekçe ile yazılmıştı. Eski yazıyı tekrar tekrar okuyarak tercüme etti kafasının içinde. Bu ufak tefek Türk'ün burada ne yazılı olduğunu anlamasına imkân yok diye düşündü, titreyen ellerini gizlemek için ceplerine soktu. Magdelene Sayısı, Esseniler, hayatın kökeninin ne olduğunu yazmışlardı, ayrıca da uygarlığın yeni bir inancın ellerinde son bulacağını söylüyorlardı. Sanki elinde bir bomba tutuyordu.</p>

      <p class="calibre2">Türk, ifadesiz bir yüzle bakıyordu, ama Monsignor Lo-nergan'ın tepkisi gözünden kaçmamıştı. Lonergan'ın yüzünde beliren şaşkınlık dolu ifadeyi görebiliyordu.</p>

      <p class="calibre2">"Sen bunu nerede buldun?" diye sordu Derek Lonergan tekrar.</p>

      <p class="calibre2">"Denizin çok alçak olduğu ve içinde hiçbir canlının yaşamadığı bir yerden geliyor," diye cevapladı Türk.</p>

      <p class="calibre2">"Ama bu parşömenin içindekiler düşünüldüğünde, nerede bulunduğunun hiçbir önemi olmasa gerek, Monsignor Loner-gan. Allahtan Katolik Kilisesi için satılık."</p>

      <p class="calibre2">"Ne kadar?" diye hemen sordu Lonergan, biraz fazla çabuk sormuştu.</p>

      <p class="calibre2">Türk, potansiyel müşterisinin sesindeki hevesi kaçır-mamıştı. "Elli milyon dolar" diye cevapladı.</p>

      <p class="calibre2">"Bu çok saçma" diye kıkırdadı Lonergan. "Söz konusu bile değil. Basit bir belge sadece. Bir milyon dolar veririz, bir sent fazlası olmaz," diye ekledi kibirli bir sesle, basit bir tüccar tarafından köşeye sıkıştırılacak değildi herhalde. Lonergan, Türk'ün çevresinde, böyle bir belgeyi okuyacak kimse olmadığına karar vermişti.</p>

      <p class="calibre2">"Ayrıca, eski eser satıyorsun ki bu yasa dışı bir şey."</p>

      <p class="calibre2">"Nasıl isterseniz Monsignor Lonergan." Türk terbiyeli bir gülümseme ile cevap verdi. Lonergan'ın cahilliği ve şişkin egosu ona gülünç gelmişti. Türk'ün babası, Omega Parşömeni'nin kopyasını 1978 yılında satmıştı ve Kilise gözünü bile kırpmadan on milyon dolar ödemişti. Herhalde bu şişkonun bundan haberi yoktu. "Sizi rahatsız ettiğim için özür dilerim."</p>

      <p class="calibre2">"Bir milyon dolar iyi para," diye belirtti Lonergan kızgın bir sesle.</p>

      <p class="calibre2">"Siz de ben de, bu parşömenin Katolik Kilisesi için elli milyon dolardan çok daha değerli olduğunu biliyoruz, ama ben bu fiyata öteki kutuyu da dahil ediyorum."</p>

      <p class="calibre2">"Onda ne var?" Lonergan'ın gözleri iyice kısılmıştı.</p>

      <p class="calibre2">"Size daha önce söyleseydim keşke," dedi Türk. Eğer Lonergan teklifi hemen kabul etseydi, kesinlikle söylemeyecekti oysa.</p>

      <p class="calibre2">"Göster bakalım," dedi Lonergan.</p>

      <p class="calibre2">Zeytin ağacından koca kutuyu, döşemedeki boşluktan birlikte çıkardılar. Türk, kutunun üstündeki ağır pirinç asma kilidi açtı.</p>

      <p class="calibre2">Derek Lonergan'ın gözleri büyüdü. Kutunun içi yüzlerce parça ile doluydu. Bir tanesini eline aldı ve büyüteçle bakarak dikkatle inceledi.</p>

      <p class="calibre2">"Muhtemelen Isiah'dan bir parça," dedi sonunda. "Bak, çok ilginç ama değeri bu kadar değil." Eline bir parça daha aldı. Bu parça Büyük Isaiah ve Omega Parşömenleri'nin aksine, eski Grekçe ile yazılmıştı. Gnostik Gospel'inin bir kutunun içinde bulunması ilginç diye düşündü, karaborsaya düşmüş olması da öyle.</p>

      <p class="calibre2">"Beşinci gospel, Thomas Gospel'i," diye açıkladı Lonergan.</p>

      <p class="calibre2">"Gördüğüm kadarıyla eski dillere yakinen vakıfsınız Monsignor Lonergan."</p>

      <p class="calibre2">Lonergan gürültüyle burnunu çekti. "Bunun da bir değeri yok. Bir kopyası Nag Hammadi'de bulundu, araştırma yapmak isteyen herkes için tercümesi mevcut zaten."</p>

      <p class="calibre2">"Eh, belki bunu daha ilginç bulursunuz o zaman, Monsignor Lonergan." Türk, kutunun dibindeki şeffaf torbaya uzandı. Torbanın içinde üç parça bulunuyordu. Parçaları masanın üzerine yayar yaymaz, Lonergan'ın nabzı yine yükseldi ve eski Koineceden tercüme etmeye başladı...</p>

      <p class="calibre2">"Omega'nın yolunda..." Bu kez şaşkınlığını gizlemek için hiçbir şey yapmadı. Üç parçada da daha önce tercüme ettiği parça ile aynı kelimeler bulunuyordu. Büyük Omega Parşömeni'nin bir başka kopyasıydı bu.</p>

      <p class="calibre2">"Gördünüz mü Monsignor Lonergan, bu kutunun içinde parçalar arasında az önce almayı reddettiğiniz parçanın bir kopyası olduğunu boşu boşuna düşünmüyorum ben. Az önce isabetle belirttiğiniz gibi, Isiah Parşömeni'nin tamamı da var gibi görünüyor. Esseniler gayet düzenli insanlardı, Monsignor Lonergan. Bu kadar değerli eserlerin kopyasını çıkarmış olmalarına hiç şaşmamak lazım. Ayrıca sanırım Thomas'ın Gnostik Gospel'inin tamamı da var. Bu kutu da yapacağımız alışverişe dahil."</p>

      <p class="calibre2">Derek Lonergan sakin olmak için bir çaba daha sarfetti. "Nereden geldi bunlar?" diye sordu tekrar.</p>

      <p class="calibre2">"Söylediğim gibi Monsignor, bunun hiç önemi yok." Türk'ün bu kutuyu babasının ölümünden sonra, Beytülha-yim'deki dükkânda, döşemenin altında bulmuş olduğunu söylemeye hiç niyeti yoktu.</p>

      <p class="calibre2">"Ne yazık ki, parşömenler benim elime geçene kadar, ikinci kopya iyice dağılmış ve yine ne yazık ki, parçalar diğer parşömenlerle karışmış. Bedeviler, eski parşömenleri nasıl taşıyacaklarını pek bilmiyorlar ama böyle şeylerin gayet değerli olduğunun farkındalar, tıpkı benim gibi," diye ekledi vurgulayarak.</p>

      <p class="calibre2">"Elli milyon dolar söz konusu bile değil," diye tekrarladı Lonergan.</p>

      <p class="calibre2">"Gerçek olsalar bile, bu belgeler zaten herkes tarafından biliniyor. Büyük tsaiah Parşömeni, Kitap Tapınağı'nda, buradaki parşömenlerin hemen hemen hepsi de zaten Rockefeller Müzesi'nde isteyen araştırmacıya açılıyor," diye yalan söyledi.</p>

      <p class="calibre2">"Olabilir Monsignor Lonergan, olabilir. Parşömenler üzerine yapılan araştırmalar çok verimli olmasa bile, akademik dünya, sizin de dediğiniz gibi üretkenlik adına sağlanmış böyle geniş bir imkânı değerlendirecektir tabii ki. Neyse, sizi rahatsız ettiğim için tekrar çok özür dilerim, ama böyle bir şeyi önce Katolik Kilisesi'ne sunmak lazım diye düşünmüştüm. Tabii ki mutlaka başka alıcılar çıkar," dedi, naylon torbayı bantlayarak kutuya koyarken. "Tıpkı Thomas, Philip ve Maria Magdelena'nın beşinci, altıncı, yedinci Gospelleri gibi sekizinci Gospel'i de bulacaklar bir gün... Omega Parşömeni en ilginci ama."</p>

      <p class="calibre2">Omega Parşömeni'nin adı geçer geçmez Lonergan sesli bir şekilde içini çekti. "Bu konuda ne biliyorsun ki?" diye sordu öfkeli bir sesle.</p>

      <p class="calibre2">"Bu belgelerin değerini bilmediğimizi sanmakla hata edersiniz," diye cevap verdi Türk, sessiz ve mütevazı davranışı birden değişmişti. Eski eserlerin karanlık dünyasında iş yapmaya çok alışkındı o, bu dünya, bir sürü ego manyakla doluydu, gerçi hiçbiri Monsignor Derek Lonergan kadar çalımlı ya da değişken değildi.</p>

      <p class="calibre2">"Bu belgeler arasında hiçbir şey Omega Parşömeni kadar değerli değil ya da başka bir deyişle Hıristiyan inancı açısından tehlike taşımıyor..." Türk, sözlerinin etkisini vurgulamak istercesine sustu.</p>

      <p class="calibre2">Lonergan hızlı bir şekilde düşünüyordu. Elli milyon dolar çok büyük bir paraydı, ama Kardinal Petroni'nin bu parayı gözünü kırpmadan ödeyeceğini çok iyi biliyordu. Omega Parşömeni'nin kalan iki kopyası ortaya çıkmıştı işte, Vatikan Bankası, bunları halkın gözünden gizlemek için ne kadar gerekirse vermeye hazırdı.</p>

      <p class="calibre2">Şiş dudaklarını yalarken, birden Petroni'nin ikinci kutuyu bilmesine hiç gerek olmadığı aklına geldi. Bu kutunun içindekiler, dosyasının ortaya çıkmasını ebediyen engelleyecek, üstüne de ciddi bir miktarda para kazandıracak kadar değerliydi. Daha da önemlisi, Roma'daki o ahmağın elinden kurtulma fırsatını sağlayacaktı. Belki de hem Petroni'nin hem de Vatikan'ın elinden çektiği çilenin intikamını alma şansını da ele geçirmiş oluyordu.</p>

      <p class="calibre2">"Bu konuyu Vatikan'a danışmam lazım," dedi sonunda, paranın miktarı ile ilgili tartışma birden bitmişti.</p>

      <p class="calibre2">"Gerçek olduklarının teyit edilmesi lazım yalnız."</p>

      <p class="calibre2">"Elbette," diye cevap verdi Türk. Bu isteğin geleceğini öngörmüştü, Lonergan'ın eline eski püskü deri bir poşet verdi. "Bunun içinde her parşömenden alınmış boş parşömen örnekleri var. Hiç kuşkusuz karbon tarihlemesi yaptırmak isteyeceksinizdir."</p>

      <p class="calibre2">"Seninle nasıl temas edeceğim tekrar?"</p>

      <p class="calibre2">"Etmeyeceksiniz. Bu kutuları başka bir yerde emniyete alacağım zaten," dedi Türk. "Ben sizinle bir ay içinde temasa geçerim."</p>

      <p class="calibre2">Derek Lonergan Şam kapısına doğru yürürken saatine baktı ve acaba Kiler Bar hâlâ açık mıdır diye geçirdi içinden. Saat sabahın birini geçmişti. Herhalde açık değildir diye düşündü. Petroni'ye şifreli bir mektup yazıp Vatikan'a diplomatik çanta ile göndermeliydi. Piskopos O'Hara bir iki soru soracaktı tabii, ama s.ktirsindi, Petroni'nin elli papeli duyunca ne hale geleceğini düşünmeye bile gerek yoktu, ama o da s.ktirsin diye düşündü. Hepsi s.ktirsin. Bir başka çıkmaz sokağa doğru yol alırken, tekrar hepsini lanetledi.</p>

      <p class="calibre2"><span class="none4">32</span></p>

      <p class="calibre2"><span class="none4">Tel-Aviv</span></p>

      <p class="calibre2">İngiliz Havayolları'na ait Boeing 747 uçağının iniş takımları gürültüyle açıldı ve yerine yerleşti. Allegra yüzünü heyecanla cama dayamış, İsrail'i ilk göreceği anı bekliyordu. Kutsal Topraklar. Tricario'daki manastırda iken burası ile çok fazla şey okumuştu, işte sonunda gözleriyle görecekti. Annesi her ayrıntıyı bilmek istiyordu, bu ayrıntılar onun öncelikle La Signora Bagarella ile La Signora Farini'ye sonra da Tricario'nun parke taşlı sokaklarındaki herkese karşı bir üstünlük kazanmasını sağlayacaktı. Babası daha az ayrıntı istiyordu ama, Tricario'nun tek barında Allegra'nın yaptığı her şeyi ve sağladığı her başarıyı günü gününe anlatıyordu.</p>

      <p class="calibre2">Koca uçak, yavaşça alçalmaya başladı. Allegra'nın Kutsal Topraklarla ilgili ilk izlenimleri hiç de hoş değildi.</p>

      <p class="calibre2">Akdeniz'in dalgaları, kirli sahile vuruyor, akşam üstü güneşi duruma hiçbir özellik katmıyordu. Uzaktan Tel-Aviv görünüyordu. Şehir de görkemden uzaktı... Hiçbir özelliği olmayan binalar birbirinin üstüne binmişti sanki, yüksek oteller plaja tepeden bakıyordu. Modern İsrail'in sadece Yahudilerin yaşadığı ilk kenti, 1908'de Eski Yafa limanının bir dış mahallesi olarak kurulmuştu ilk. Eski Yafa, tarih boyunca Kudüs'e gelen hacıların kullandığı yollardan biri olduğu için, tarihin en eski yerleşimlerinden biriydi. Ancak şimdi her şey değişmiş, Eski Yafa, Tel-Aviv metropolünün bir mahallesi haline gelmişti.</p>

      <p class="calibre2">Kaptan motora biraz daha gaz verdi, dört adet Rolls-Royce RB211 motorun türbo fanları kükredi, tekrar sessizlik olduğunda 400 tonluk uçak inişe geçmişti bile. Hostes eline mikrofonu aldı ve her zamanki iniş anonsunu yaptı... "Birazdan Tel Aviv'e inmiş olacağız..."</p>

      <p class="calibre2">Allegra, pencereden bakmaya devam ediyordu, şehri çevreleyen kırsal alan da en az sahil kadar sıradandı.</p>

      <p class="calibre2">Ancak İsrailliler için burası başka bir özellik taşıyordu. Burası Eretz İsrail'di, İbrahim'in, Musa'nın ve yirmi İsrailli kabilenin vatanıydı. Eski Ahit'te hiçbir şey, Yahweh bile bu kadar değerli değildi.</p>

      <p class="calibre2">Saatler süren iniş, pasaport, bavul bekleme gibi işlemlerden sonra Allegra sonunda gümrüğe ulaşmayı başardı.</p>

      <p class="calibre2">"Bavulu açın." Makineli tüfek her ne kadar genç gümrük memurunun yakışıklılığına gölge vuruyorsa da, gözleriyle mükemmel bir uyum içindeydi. Çeliksi ve kuşkulu.</p>

      <p class="calibre2">"İsrail'e ilk gelişiniz mi?" İngilizcesi hafif bir Yahudi aksanına rağmen gayet iyiydi.</p>

      <p class="calibre2">"Evet," diye cevap verdi Allegra bavulu açarken.</p>

      <p class="calibre2">"İş için mi geldiniz yoksa gezmek için mi?" Genç gümrük memuru, Allegra'nın bavulunu kaba bir şekilde karıştırırken sordu.</p>

      <p class="calibre2">"Buraya İbrani Üniversitesi'nden kazandığım burs nedeniyle geldim." Gümrük memuru başını kaldırıp ona baktı ve bavulu hızla kapattı.</p>

      <p class="calibre2">"İsrail'e hoş geldiniz," dedi kısaca ve Allegra'ya el salladı. Allegra bavullarını yüklediği arabayı iterek, gelen yolcular salonuna çıktı. Ben Gurion Havaalanı her zamanki gibi çok kalabalıktı, İbranice ve ingilizce anonslar durmak bilmiyordu. Allegra, kendisine kısaca tarif ettikleri Dr. Da-vid Kaufmann'a benzeyen birini bulmak için kalabalığı taradı. 1.90'ın üstünde boylu, esmer, siyah kıvırcık saçlı, mavi gözlü, iri yapılı biriydi aradığı. Ancak, kıvırcık saç dışında ayırt edici hiçbir şey bilmediğini görüyordu şimdi.</p>

      <p class="calibre2"><span class="none4">Roma</span></p>

      <p class="calibre2">Kardinal Petroni, yeni görevine atandıktan hemen sonra, zaman zaman gizli ilişki kurmak isteyebileceği kişilerle arasındaki direkt telefon hatlarının bağlanmasına bizzat nezaret etmişti. Eğer Lonergan'ın ona söyledikleri doğruysa, yani Omega Parşömeni'nin ikinci kopyasının satın alınması gündemdeyse, bu büyük bir gizlilik içinde yapılmalıydı. Petroni önce özel şifresini, ardından israil'in ülke kodunu ve ardından da Lonergan'ın Kudüs'teki özel numarasını çevirdi.</p>

      <p class="calibre2">Derek Lonergan, telefon çalınca yerinden sıçradı, masasının üstündeki kâğıt yığınlarının arasından telefonu buldu. Kırmızı telefonu açtığını fark etmeden "Lonergan" diye cevap verdi sert bir sesle.</p>

      <p class="calibre2">"Günaydın Monsignor. Ben Başbakan Kardinal."</p>

      <p class="calibre2">"Haşmetlim." Lonergan hemen dikleşti ve sonra ne yaptığını fark ederek rahatsız oldu. "Mektubumu aldınız mı?" diye sordu, başını tutarak.</p>

      <p class="calibre2">Petroni'nin sesi sakindi. "Güvenliğe alın lütfen."</p>

      <p class="calibre2">"Peki Haşmedim." Sen bilirsin, diye düşündü telefonu güvenli duruma alan plastik düğmeye basarken.</p>

      <p class="calibre2">"Omega Parşömeni'nin varlığını kaç kişi biliyor Monsignor?" diye sordu Petroni.</p>

      <p class="calibre2">"Bulan Bedevilerin dışında, ki onların zaten yazıları tercüme etmesi mümkün değil, sadece eski eser satıcısı biliyor," diye cevap verdi Lonergan. "Bence zaten bu yüzden meselenin resmi makamların kulağına gitmesini istemez, bense tabii ki, hiç kimseye söylemedim."</p>

      <p class="calibre2">"Böyle kalsın. Fiyat konusunda manevra şansımız ne kadar?"</p>

      <p class="calibre2">"Çok sert oynuyor Haşmetlim. Ona bir milyon dolar önerdim ama oralı bile olmadı. Zaten bundan sonra Ome-ga Parşömeni konusunu açtı ve başka alıcılar da bulabileceğini söyledi."</p>

      <p class="calibre2">"Güvenli hatta konuşuyoruz Monsignor, ama benimkileri olmasa bile, sizin konuşmalarınızı duyan olabilir.</p>

      <p class="calibre2">Söylediklerinize dikkat edin."</p>

      <p class="calibre2">"Tabii ki Haşmetlim." Yine sen bilirsin, diye geçirdi içinden iyice kararmış bir ruhla. Kardinal Petroni tekrar konuşana kadar hiç sesini çıkartmadı.</p>

      <p class="calibre2">"Riski göze alamayız. Ona istediği fiyatı vereceğimizi söyle. Parayı isviçre'den alacak, gidiş masraflarını biz öderiz, ancak parayı aldıktan sonra asla bize dert olmaması gerekiyor bir daha. Monsignor Thomas onunla Zürih'te buluşacak ve alışveriş bankada gerçekleşecek. Satın aldığımız şeyin gerçekliğini teyit etmek üzere bu buluşmada siz de hazır bulunacaksınız. Ayrıntılar, size yarın gelecek diplomatik kuryeden çıkacak mühürlü mektupta bildirilmiş olacak. İyice anlaşıldı mı?"</p>

      <p class="calibre2">"Gayet iyi anladım Haşmetlim."</p>

      <p class="calibre2">"Güzel, dikkatinizi gerektiren bir konu daha var. Öğrendiğime göre Dr. Allegra Bassetti ve İsrailli bir bilim adamı olan Dr. David Kaufmann, İbrani Üniversitesi'nden araştırma bursu kazanmışlar."</p>

      <p class="calibre2">"Evet Haşmetlim," Derek Lonergan, Londra Filarmoni Orkestrası'nın vurmalı çalgılarının kafasının içinden başka bir yerde prova yapmasını yeğlerdi.</p>

      <p class="calibre2">"Ne yazık ki, Yahudilerin elindeki parşömenlere ulaşmalarını engellememiz mümkün değil. İbrani Üniversitesi, Rockefeller'da senin elinde bulunan parşömeni incelemek için izin istedi. Bu hiçbir şekilde gerçekleşmeyecek, ancak yine de sen onlarla iş birliği yapmak için canla başla uğraşıyormuş gibi davranacaksın. Eğer çok gerekirse, onlara orada çalışmaları için yer aç, ama bunu olabildiği kadar çok geciktir."</p>

      <p class="calibre2">"Peki, Haşmetlim. Gerçi Profesör Kaufmann Eski Eserler Bakanlığı kanalı ile çok baskı yapıyor ama." Hattın öteki ucunda bir sessizlik oldu. Bu çok yanlış bir iş olmuştu.</p>

      <p class="calibre2">"Ne kadar baskı yaparsa yapsın," dedi Petroni buz gibi bir sesle. "Pontiflik incil Komisyonu'nun bir üyesi olarak sizin göreviniz, Tanrının kelamının yanlışlarla gölgelenmesini engellemektir, ayrıca Kutsal Kilise'yi her türlü eleştiriden korumanız gerekir. Hazır sizi telefonda bulmuşken, Profesör Kaufmann'in geçen ayki Eski İncil Eserleri dergisine yazdığı Ölü Deniz Parşömenleri'nin şifresi hakkındaki makaleden de hiç memnun kalmadığımı belirteyim. Size hatırlatmama gerek var mı bilmiyorum ama Monsignor, eğer bu parşömenler ortalığa dökülürse, dosyanızın içeriği, sizin hayatınızı hiç kolaylaştırmayacaktır. Sizi bir kez korumayı başarabildim, ama aynı şeyi tekrar yapamayabilirim."</p>

      <p class="calibre2">"Elbette Haşmetlim, elbette." Monsignor Lonergan da diğerleri gibi hizmette kusur etmemeliydi. Hat sustu.</p>

      <p class="calibre2">"Kıçına girsin!" diye bağırdı çoktan susmuş ahizeye doğru, sonra telefonu masanın üstünden aldı ve karşı duvardaki dolaba doğru fırlattı. Titreyen parmakları ile küçük anahtarı zorlukla kilide soktu ve hâlâ titreyen elleri ile şişenin kapağını açtı. Pencereye doğru yürüdü, bahçeye baktı ve bardağı başına diktikten sonra bir tane daha doldurdu.</p>

      <p class="calibre2">Eskiden Arap başkenti olan Doğu Kudüs'te yer alan bu bahçeler, başkasına bir vaha gibi görünürdü belki.</p>

      <p class="calibre2">Doğu Kudüs, 1967'deki Altı Gün savaşlarından beri İsrail işgali altındaydı. Çam, selvi ve palmiye ağaçlarının gölgelediği bahçe huzur vericiydi. Tahta çitleri kırmızı çöl çiçekleri sarmış, kumtaşından basamaklar, taş bankların bulunduğu kare şeklinde küçük alanlara iniyordu. Bahçenin kapısının az ötesinde, eski taş duvarların öte yanında, Eski Kudüs, asırlardır olduğu gibi aynı gürültü ve aynı kokular ile uzanıyordu. Ama Kudüs'teki papalık sırlarının bekçisi olan Monsignor Derek Lonergan için, burası sadece bir hapishane idi.</p>

      <p class="calibre2">"Senin bilmediğin şey şu g.tlek, elli milyona Omega'nın sadece tek kopyasını alacaksın. Öteki kopya ise Thomas ve Isaiah ile birlikte benim olacak," diye söylendi kendi kendine. O solgun fesli ufak tefek Türk antikacıyı, Zürih'e gittiklerinde ikinci kutudan söz etmemesi için ikna edebileceğine emindi. Elli milyonluk satışı ayarladığı için onun komisyonu olacaktı bu. Türkler böyle konularda gayet anlayışlı olurlar diye düşündü keyifle viski şişesini bitirirken. Boş şişeyi, dolabın altında duran çöp kutusuna fırlattı.</p>

      <p class="calibre2"><span class="none4">Tel-Aviv</span></p>

      <p class="calibre2">"Dr. Allegra Bassetti mi?"</p>

      <p class="calibre2">Allegra döndü ve David Kaufmann'ı karşısında buldu. "Merhaba, ben David Kaufmann. israil'e hoş geldiniz," dedi kocaman bir gülümseme ile.</p>

      <p class="calibre2">"Merhaba, teşekkür ederim," diye cevap verdi elini uzatırken. David, elini kuvvede ve güvenle sıktı. Bu uzun boylu, yanık tenli ve atletik görünümlü İsrailli, Allegra'nın beklediği gibi çıkmamıştı. David çok yakışıklı bir adamdı, sağ yanağındaki yara izi, bu yakışıklılığı vurguluyordu sadece. Allegra onun kırklı yaşların ortalarında olduğunu tahmin etti. Grekçe ve Aramice uzmanı bir arkeoloji doktorunun biraz daha hımbıl ve yaşlı olmasını beklerdi aslında. Eğer onun ellili yaşlarının sonuna yaklaşmış olduğunu bilseydi, daha da şaşıracaktı. Profesör Gamberini'nin onun bekâr olduğunu söylediği geldi birden aklına.</p>

      <p class="calibre2">"Anladığım kadarıyla, Italyancanın yanı sıra İbranice ve İngilizce de biliyormuşsunuz," dedi bavullarını alırken.</p>

      <p class="calibre2">"Teşekkür ederim, ama İbranicem çat pat. Beni karşıladığınız için teşekkür ederim. Burada olduğuma inanamıyorum zaten," dedi.</p>

      <p class="calibre2">"Kısa bir süre sonra inanırsınız. Onslow fazla uzakta değil."</p>

      <p class="calibre2">"Şoförünüz mü?"</p>

      <p class="calibre2">"Arabam. Yakın arkadaşım olan İngiliz askeri ataşesi Londra'ya dönerken bana bıraktı da. Saygıdeğer Onslow Harrington-Smythe. Arabaya tam unvanı ile hitap edemiyoruz, Onslow deyip geçiyoruz."</p>

      <p class="calibre2">"Arkadaşınız ne kadar cömertmiş."</p>

      <p class="calibre2">"Onslow'u görmeden yorum yapmayın."</p>

      <p class="calibre2">Allegra yakışıklı araştırma ortağını otoparka doğru neşeyle izledi. Onslow, yanına elle 'İbrani Üniversitesi' yazılmış kırık dökük bir Land Rover'dı.</p>

      <p class="calibre2">"Kirli biraz, kusura bakmayın," dedi David kapıyı açarken, solmuş yeşil vinil koltuğa atladı. Koltuklar Eriha'nın ve öteki kutsal şehirlerin tozuyla kaplanmıştı.</p>

      <p class="calibre2">David, kapıyı kapatabilmek için iki kere çekmek zorunda kaldı. Marşa bastığında Onslow'un motoru tereddütle guruldadı, derken kara bir duman çıkararak öksüre tıksıra çalıştı.</p>

      <p class="calibre2">"Tabii eğer doğruca Tel-Aviv'e gitmek istemiyorsanız," dedi David, motorun sesini bastırmak için sesini yükselterek "ki kimseye anlatacak bir şey bulamazsınız burada, doğruca Kudüs'e gidelim derim. En sevdiğim barlardan birinde size bir hoş geldin içkisi ısmarlarım, sonra da yerinize yerleşirsiniz."</p>

      <p class="calibre2">Allegra, "Tel-Aviv'e başka bir gün giderim," diye cevap verdi bağırarak.</p>

      <p class="calibre2">"Eksozun susturucusu düşmüş herhalde," diye açıkladı David. "Bir gün gider görürsünüz," David, Land Rover'i otoparktan çıkardı ve otoyola çıktı. Allegra trafik levhasında 'Kudüs' yazdığını görünce heyecanlandı.</p>

      <p class="calibre2">Bu arada David sert bir fren yaptı, Araplarla dolu bir minibüse çarpmaktan son anda kurtuldular. Land Rover'in kornası çalışıyor olsaydı bile, basmayacaktı besbelli. David Kaufmann kolay kolay sinirlenen biri değildi.</p>

      <p class="calibre2">"İşte karşınızda dünyanın en kötü şoförleri. Bizler ve Araplar."</p>

      <p class="calibre2">"Herhalde siz italya'da hiç araba kullanmamışsınız," diye cevap verdi. "Kudüs çok uzak mı?"</p>

      <p class="calibre2">"Elli kilometre ötede. Ama Scopus Dağı'ndaki üniversite kampusu bir iki kilometre daha uzakta. Bugün sizin ilk gününüz olduğu için, trafiği göze alacağız ve Eski Kudüs'ten geçen daha güzel manzaralı yoldan gideceğiz. Yarın sabah Rockefeller'da toplantımız var. Sizi uyarmam lazım, burslarla ilgili epey bir anlaşmazlık söz konusu, bizi görmek pek hoşlarına gitmeyecektir."</p>

      <p class="calibre2">"Bunun Omega Parşömeni ile bir ilgisi olabilir mi acaba?" diye sordu Allegra, David'in ne kadar bildiğine karar vermek istiyordu.</p>

      <p class="calibre2">"Siz bu parşömeni biliyor musunuz?" diye sordu, yan gözle Allegra'ya bakarak.</p>

      <p class="calibre2">"Biraz," diye cevap verdi esrarengiz bir edayla, "italyan basınında bu parşömen ile zaman zaman çeşitli spekülasyonlar yapılır."</p>

      <p class="calibre2">"Bir ilgisi olabilir tabii ki, Rockefeller'da parşömenin bir kopyası olduğu hiçbir zaman kanıdanamadı, ama ellerindeki parşömen parçalarıyla ilgisi olabilir, izin konusunda çok seçici davranıyorlar. Sanki bu parşömenlerde çok zararlı bir şey varmış gibi gelmeye başladı bana, yoksa yıllar önce incelemeye açarlardı."</p>

      <p class="calibre2">"Sizce gerçekten var mı, Omega Parşömeni yani?" diye sordu Allegra, daha fazla bilgi almak amacıyla.</p>

      <p class="calibre2">"Babam varlığından emin," diye cevap verdi David. "Ben çok emin değilim aslında, ama sanki hep arkeolojik bir kazıdaymış gibi insanın aklının bir köşesinde kalıyor. Peki ya siz inanıyor musunuz?"</p>

      <p class="calibre2">"Bence babanız haklı olabilir, ancak, parşömeni ortaya çıkartmaya niyetlenen herkesin başına garip şeyler geldi. Profesör Roselli'ye ne olduğunu duymuş muydunuz?"</p>

      <p class="calibre2">David başını salladı. "Çok üzücü bir olay. Yossi ile düzenli olarak mektuplaşırlardı. Kimin yaptığını bulamadılar değil mi? "</p>

      <p class="calibre2">Allegra olumsuz anlamda başını salladı. "Dosya kapanmadı, ama soruşturma çoktan rafa kalktı tabii. Babanız hâlâ şifreyi çözmeye çalışıyor mu?"</p>

      <p class="calibre2">"Ölü Deniz Parşömenleri ile ilgili makalesini okudunuz mu?"</p>

      <p class="calibre2">"İtalya'da haber oldu o makale."</p>

      <p class="calibre2">"Yazdıklarını düşününce, hiç şaşmam buna. Yarın onunla tanışacaksınız. Rockefeller'daki toplantıdan sonra Eski Şehir'de yürüyüş yaparız birlikte ve saat yedi buçuk civarında da eğer isterseniz Kitap Mabedi'ne gideriz. Profesör, bir grup Amerikalı kongre üyesine Ölü Deniz Parşömenleri ile ilgili bilgi verecek."</p>

      <p class="calibre2">"Profesör mü?"</p>

      <p class="calibre2">"Babam yani, sevgi sözcüğü yerine kullanırım unvanını. Bizim müzedeki toplantımız saat üç buçukta, demek ki sizi saat ikiyi çeyrek geçe gibi alırım. Filistinlilerin herhangi bir gösteri yapması halinde geç kalmamak için önlem," David'in sözleri sadece bir jest değildi.</p>

      <p class="calibre2">"Böyle bir sorun mu var?"</p>

      <p class="calibre2">"Ortalık birkaç aydır çok sakin. Ama burası İsrail, hiç belli olmaz. Siz de alışırsınız. Halkın büyük çoğunluğu orduda yedektir, böylece korunması gereken bir vatanımız olduğunu sürekli hatırlamak durumunda kalırız."</p>

      <p class="calibre2">"Siz de orduda mısınız?"</p>

      <p class="calibre2">"Ordudaydım. Aslında herkes savunma gücünde görev yapar, hamile ya da anne değilseniz tabii. Herhalde sizin için sorun yoktur," diye ekledi gülerek.</p>

      <p class="calibre2">"Her ikisi de yok bende," Allegra bu ilginç İsrailli'ye cevap verirken buldu kendini. Hayatı pek ciddiye almadığı her halinden belli bu adamın varlığı onu rahatlatmıştı.</p>

      <p class="calibre2">"Ne kadar askerlik yapıyorsunuz?"</p>

      <p class="calibre2">"Üç yıl silahaltında kalırsınız, sonra otuz dokuz yaşınıza gelene kadar yedek birliklerde kalırsınız. Savaş çıktığı zaman bütün ülke seferber olur. Otobüsler ve taksiler birlikleri taşır, özel uçaklarla tekneler hemen hava kuvvetleriyle donanmaya katılır, inşaatlarda kullanılan buldozerler vinçler, istihkâm birliklerine verilir. Bir gece içinde bir milyon kişiyi savaş alanına sürebiliriz yani. Ama 1973'de bu bile yetmiyordu neredeyse.</p>

      <p class="calibre2">"Siz o zaman katılmış mıydınız?"</p>

      <p class="calibre2">David başını evet anlamında salladı. "Herkes katılır zaten. 67 olaylarında da yer almıştım ben."</p>

      <p class="calibre2">Allegra kendi kendine gülümsedi. David Kaufmann'ı silahlı kuvvetlerin disiplinli yapısı içinde düşünmek oldukça zordu.</p>

      <p class="calibre2">"Peki ya babanız?"</p>

      <p class="calibre2">"Onun benden çok daha seçkin bir askeri kariyeri vardır. Ordunun en genç generallerinden biriydi, hoş herkesin hayran olduğu biri değildi ama. Farklı bir bakış açısı vardır, ben de onunla aynı görüşteyim.</p>

      <p class="calibre2">Araplarla savaşmak bu sorunu asla çözmeyecek, fakat gerek Yüksek Komuta gerekse politikacılar, bir generalin daha sert bir bakış açısına sahip olması gerektiğini düşünüyorlar. Vatikan'ın da pek hoşuna gitmiyor onun görüşleri zaten."</p>

      <p class="calibre2">"Evet, babanızın Ölü Deniz Parşömenleri ile ilgili makalesini gördükten sonra, Kardinaller Kulübü'nün neden memnun olmadığını anlamak zor değil."</p>

      <p class="calibre2">"Üstelik biraz yumuşattığı halde. Hele şu Başbakan, neydi adı. Petroli mi?"</p>

      <p class="calibre2">"Petroni," dedi Allegra, bu ismi hatırlamak bile ürper-mesine neden olmuştu.</p>

      <p class="calibre2">"İşte o adam," dedi David, arkasında kalın siyah bir duman bırakarak bir otobüsü geçti. O ana kadar dümdüz bir yolda ilerlemişler, sürülmüş tarlaları ve kıyı şeridindeki bereketli kırmızı toprakları geçmişlerdi, ancak artık Yahudi dağlarının kayalık eteklerine varmışlardı.</p>

      <p class="calibre2">"Sanırım apopleksiyi güçlendirmek istiyor. Özür dilerim, siz de Katoliksiniz değil mi?"</p>

      <p class="calibre2">"Üzülmeyin vazgeçtim artık, çoktan hem de," diye cevap verdi Allegra, şu an manastırdaki hayatını anlatmak için uygun bir zaman değildi. "Ya siz?"</p>

      <p class="calibre2">"Yasal olarak Yahudi'yim."</p>

      <p class="calibre2">"Yasal olarak mı? "</p>

      <p class="calibre2">"Yahudi olmak biraz karmaşık bir şeydir. Eğer anneniz Yahudi ise ya da Musevi dinini kabul etmişseniz, Yahudi yasalarına göre, nerede doğmuş olursanız olun Yahudi kabul edilirsiniz. Bir tür dünya vatandaşlığı gibi bir şeydir bu. Ama eğer Ortodoks Yahudilerin dini inançlarını paylaşıp paylaşmadığımı soruyorsanız, cevabım hayır. Galiba ben pek dindar biri değilim. Babam son derece güçlü bir inanca sahip, bunun nasıl mümkün olduğunu sadece Allah biliyor. Annem de o da, ailelerini soykırım sırasında kaybetmişler. Annem gayet normaldir ama!"</p>

      <p class="calibre2">"Vatikan hakkında epeyce bilginiz var ama," dedi Allegra, David'in az önce yaptığı yorumlar onu şaşırtmıştı.</p>

      <p class="calibre2">"Babam buradaki piskoposla çok iyi dosttur. O'Hara adında bir İrlandalıdır kendisi, hoş o da pek dindar birine benzemiyor zaten. Çok hoş adamdır. Onunla da tanışırsınız yakında."</p>

      <p class="calibre2">Tepeye tırmanıp Kudüs'ün dış mahallelerine vardıklarında, Allegra hâlâ burada olduğuna inanamıyordu.</p>

      <p class="calibre2">"Eski Kudüs'ün tarihi dört bin yıl öncesine kadar gidiyor," diye açıkladı David, Allegra'nın 'vazgeçtim' demekle neyi kastettiğini tam olarak anlayamamıştı. "Kral Davut, burayı isa'dan bin yıl kadar önce Yahudilerin başkenti olarak ilan etmiş, tabii Filistinlileri yenip onların ellerinden aldıktan sonra."</p>

      <p class="calibre2">Allegra gülümsedi. David Kaufmann'ın bu saygısız üslubunun onu çok eğlendireceğini anlamıştı.</p>

      <p class="calibre2">"Daha sonra oğlu Süleyman ilk tapınağı inşa ettirmiş. Bu dönem dört yüz yıl kadar sürmüş, sonra bizim Babilliler gelip İsa'dan önce 586 yılı civarında her şeyin canına okumuşlar. Nehemya kırk yıl sonra ikinci tapınağı yaptırmış," David, sarı bir Filistin taksisini solladı. "İsa'dan önce 332 yılında Büyük İskender şehri yine yerle bir etmiş. Romalılar gelip de İsa'dan sonra 70 yılında kendilerine yaraşır bir şekilde yerle bir edinceye kadar ikinci tapınak ayakta kalmış. Meşhur Batı Duvarı, tapınaktan geriye kalan sadece bu işte."</p>

      <p class="calibre2">Eski Yafa yolunun sonundaki Zahal Meydanı'na varmışlardı. Allegra, Eski Kudüs'ün surlarını ilk kez görüyordu. Osmanlı Sultanı Muhteşem Süleyman tarafından yaptırılmış olan bu duvarlar, 1537 yılından beri ayaktaydı. Şehirde modern ve eskinin yarattığı zıtlık, Allegra'nın duygularını sonuna kadar zorlamıştı.</p>

      <p class="calibre2">Arabaların, kamyonların, turist otobüslerinin, sherutların -beyaz İsrail minibüslerinin- ve bunların sarı Filistinli karşılıklarının yarattığı kakofoni her tarafı sarmıştı.</p>

      <p class="calibre2">"Burası Yafa kapısı, biraz aşağıda ise Şehir meydanı var," dedi David, taştan yapılmış kocaman bir kulenin dibindeki masif blokları gösterdi. "Davut kulesi diye de bilinir. İsa'dan az önce Herod yeniden yaptırmış.</p>

      <p class="calibre2">Bugün ise Kudüs Tarihi Müzesi'ne ev sahipliği yapıyor. Ölü Deniz Parşömenleri'nden başımızı kaldırabilirsek eğer, Eski Kudüs'le daha yakından tanışırsın."</p>

      <p class="calibre2">"Bunu dört gözle bekliyorum," dedi Allegra, David Onslow'u otelin önüne park ederken.</p>

      <p class="calibre2">Kudüs'ün en ünlü ve en şık oteli olan American Co-lony Hotel'in önündeki loş ışıklar yanmıştı. Otelin mimarisi, tipik Osmanlı tarzıydı, odalarından güzel bir taş avlu, palmiyeler, çiçekler ve çeşmelerle süslü güzel bahçeler görünüyordu.</p>

      <p class="calibre2">"Masa ister miydiniz Dr. Kaufmann?" diye sordu Kiler Bar'ın emektar barmeni Abdullah.</p>

      <p class="calibre2">David Allegra'ya baktı, Allegra kaşını kaldırdı.</p>

      <p class="calibre2">"Barda ayakta durmak isterim doğrusu. Uçakta sadece oturdum," dedi Abdullah'a gülümseyerek "Ben bir bira alayım, teşekkürler"</p>

      <p class="calibre2">"Tam bana göre bir kadın," diye cevap verdi David.</p>

      <p class="calibre2">"Şalom," David, Abdullah içkilerini getirdikten sonra kadehini kaldırdı.</p>

      <p class="calibre2">"David!"</p>

      <p class="calibre2">David arkasını döndü ve bardan içeri giren Tom Schweiker'ı gördü.</p>

      <p class="calibre2">"Tom! Nasılsın? Epeydir görüşmedik. Seni bir arkadaşımla tanıştıracağım. Dr. Allegra Bassetti. Allegra arkeolojik DNA konusunda uzmandır, yeni araştırmalar için aramıza katıldı. Allegra, Tom Schweiker. Tom, gazetecidir ama bu seni rahatsız etmesin, kendisi son derece namuslu bir insandır."</p>

      <p class="calibre2">"David arkadaşlarını seçerken çok titizlenir," dedi Tom yüzünde hoş bir gülümseme ile. "Kudüs'e hoş geldiniz."</p>

      <p class="calibre2">"Tanıştığımıza çok sevindim, Roma'dan yaptığınız Vatikan haberlerini hep izliyorum," diye cevap verdi Allegra, bu iki adamın arasındaki sıcak dostluktan çok etkilenmişti.</p>

      <p class="calibre2">"Bana da bir bira versene Abdullah," dedi Tom çevresine bakarak. "Garip, Rockefeller'daki koca k.çlı geri zekâlı bugün yok. Çok şükür."</p>

      <p class="calibre2">"Koca kıçlı geri zekâlı mı?" diye sordu Allegra şaşkınlıkla.</p>

      <p class="calibre2">"Monsignor Derek Lonergan," diye açıkladı David. "Yarınki toplantımız onunla."</p>

      <p class="calibre2">"Çok şanslısınız," dedi Tom. "Parşömenlere ulaşmak konusunda bir gelişme oldu mu?"</p>

      <p class="calibre2">David başını olumsuz anlamda salladı. "Şu anda bürodan içeri girmekte bile zorlanıyoruz. Parşömenlerle ilgili ne zaman bir skandal olsa, bir iki haber yapıp sonra unutuyorsunuz."</p>

      <p class="calibre2">"Çünkü tam o sırada birileri bir otobüse bomba koyuyor da ondan," dedi Tom. "O zaman kimsenin aklına bile gelmiyor. Üç bira alalım, teşekkürler Abdullah."</p>

      <p class="calibre2">"Bu parşömenlere ulaşmak epeyce zor oluyor galiba," dedi Allegra.</p>

      <p class="calibre2">"İşler şimdi biraz kolaylaştı," dedi David. "1991 yılında, Kaliforniya San Marino'daki Huntington Kütüphanesi'nin yeni müdürü, kasada parşömenlerin çoktan unutulmuş fotoğraflı belgelerini bulmuş. Vatikan'ın tersine, Huntington yönetimi araştırma özgürlüğüne inanıyor tabii ki, her türlü dava açma tehdidine rağmen Huntington Müzesi bu fotoğrafları yayınlıyor. Ama bana sorarsan hâlâ ortaya çıkmamış çok şey var. Vatikan, orijinallere ulaşmayı engelliyor sürekli, parşömenlerin gerçek tarihlerini sakladıklarını söylemeye bile gerek yok zaten. Bin Ladin'in adamlarının yarattığı dehşet, hatta 1967 Savaşı yüzünden, parşömenlere ulaşmasına izin verilen akademisyenlerin biri bile müzeden içeri adım atmadığı halde, Lonergan bu konuda söylenen her şeyi inkâr ediyor."</p>

      <p class="calibre2">"Galiba onunla bu konuda yapılan bir röportajı izlemiştim, iri bir adam değil mi?" diye sordu Allegra.</p>

      <p class="calibre2">Tom sırıttı. "Egosu da en az o kadar iridir. İngiliz asıllı Amerikalı. David'le ben onun hakkında kararımızı verdik çoktan, bakalım sen ne düşüneceksin?"</p>

      <p class="calibre2">"Onu pek sevmiyorsunuz galiba."</p>

      <p class="calibre2">"Pek sevmeyiz," diye cevap verdi David. "Elitist bir akademisyendir ama Vatikan, onların görüşüne destek verdiği için onu sever. Eğer onların adamı çıkarsa hiç şaşmam zaten."</p>

      <p class="calibre2">Tom Schweiker, Allegra ile David arasında geçen her konuşmayı dikkatle dinliyordu. Vatikan söz konusu olduğu zaman, gerçeğe ulaşmak için kendine özgü nedenleri vardı.</p>

      <p class="calibre2">Bu konuyu David'e bile açmamıştı. David bir dosttu, Tom Schweiker da daima dosduklarını uzun vadeli düşünürdü. David Kaufmann, iki üç gün manşete çıkmak uğruna harcanmayacak kadar önemli bir kaynaktı.</p>

      <p class="calibre2">"Vatikan ekibi, parşömenlerin tarihini İsa'dan iki yüz yıl öncesine götürüyor," dedi AUegra. "Bu parşömenlerin bazıları için muhtemelen doğru, ama yaptığım araştırmaya göre, bazıları kesinlikle İsa'nın döneminde yazılmış, hem onun hem de ondan öncekilerin öğretilerini yansıtıyor. Karbon tarihlemesi bu sorunu kesin olarak çözer, ancak Vatikan en başından beri bu işe karşı çıkıyor."</p>

      <p class="calibre2">"Galiba haklısın," dedi David. "Direnişleri o kadar sert ki, bu duruma itiraz eden herkes Vatikan'ın gücü tarafından eziliyor, bir iki seçkin bilim insanı bunun bedelini ödedi zaten. Ben Vatikan'ın bir şeyler gizlediğinden şiddetle kuşkulanıyorum."</p>

      <p class="calibre2">Allegra başını salladı. "Ben Vatikan'ın İsa ile Ölü Deniz Parşömenleri arasına mümkün olduğu kadar çok mesafe koymaya çalıştığını düşünüyorum."</p>

      <p class="calibre2">"Neden?" diye sordu Tom.</p>

      <p class="calibre2">"Çünkü bu parşömenlerle İsa'nın Esseniler tarafından eğitildiği kanıtlanabilir," dedi Allegra. "Bu bilgi Vatikan'ın öğretilerinin esasını ortadan kaldırır. İsa'nın yüceliği, öğretilerinin özgünlüğü falan bir yana, onun bir dinin kurucusu olup olmadığı bile sorgulanır hale gelir."</p>

      <p class="calibre2">David, yeni tanıştığı meslektaşının, tarihin derinliklerinde ne gizli olursa olsun, geleneği sorgulamaktan çekin-meyişinden çok etkilenmişti. Allegra'nın içinde, dışa vurduklarından daha çok şey sakladığını anlamıştı. Birden ona fazla baktığını fark etti ve bakışlarını Tom'a çevirdi. "Ortalama vatandaş için bir şey fark etmez aslında," dedi David. "Ama İsa'yı Essenilerle ilişkilendirecek her şey Vatikan'ın başını fena halde belaya sokar."</p>

      <p class="calibre2">"Bakalım yarınki toplantıda Omega Parşömeni gündeme gelecek mi?" diye sordu Allegra, Tom'un nasıl bir tepki göstereceğini çok merak ediyordu.</p>

      <p class="calibre2">Tom sırıttı. "Lonergan size çok iyi davranacak, ama fazla bir işbirliği beklemeyin, özellikle de Omega Parşömeni konusunda. Varlığını bile reddedecektir, ayrıca ikinizin de görebileceklerinizin en azını görmenizi sağlayacağından hiç kuşkum yok. Ben gideyim artık," dedi. "Gelincik Surat bugün zor bir gün geçirdi.</p>

      <p class="calibre2">Tanıştığımıza sevindim Allegra, sık sık görüşeceğimizden kuşkun olmasın."</p>

      <p class="calibre2">"Gelincik Surat mı?" diye sordu Allegra merakla.</p>

      <p class="calibre2">"Yapımcısı. Besbelli işler kötü gitmiş," diye cevap verdi David, Tom'un arkasından yürürlerken.</p>

      <p class="calibre2">Onlar bardan çıkar çıkmaz, Abdullah telefona sarıldı.</p>

      <p class="calibre2">Allegra sessizliği sağlamak için küçük çalar saatin ısrarla çalan ziline uzandı, odanın kocaman pencerelerinden giren parlak sabah ışığı gözlerini kamaştırmıştı. Birkaç saniye kadar nerede olduğunu çıkaramadı, sonra bilinci yavaş yavaş uyandı. Üniversitedeki normal 'hücrelerin yerine, Medina bursuyla ona, Scopus Dağı'ndaki kampüse yakın, ferah, bir oda bir salondan oluşan bir apartman dairesi tahsis edilmişti.</p>

      <p class="calibre2">Apartman, sessiz bir sokağın sonundaydı, yatak odasının ve oturma odasının balkonlarından harika bir manzara görünüyordu. Uzaktan da olsa Eski Kudüs'ü ve daha büyük olan Kudüs şehrini görebiliyordu.</p>

      <p class="calibre2">Sabah güneşi, otuz beş ton altından yapılmış Kubbetüssahra'nın üstünde işiyordu. Bu yapı Kudüs'ün en çok bilinen yapısı ve Müslümanlığın en kutsal üç mabedinden biriydi. Kub-be'nin sağında ve ötesinde Kutsal Mezar Kilisesi'nin gri kubbesi uzanıyordu. İsa'nın çarmıha gerildiği yerde inşa edilmiş olan bu kilise, şehrin Hıristiyan mahallesinde yer alıyordu. Kubbettüssahra'nın solunda ise Kidron Vadisi ve Zeytin Dağı uzanıyordu. Allegra gerindi. Sabah üniversiteye gidip bazı belgeleri teslim etmesi ve bazı imzalar atması gerekiyordu, sonra Monsignor Lonergan ile yapacakları toplantıya hazırlanmak için bol bol zamanı olacaktı. Birden David'i tekrar görmek için sabırsızlandığını fark etti.</p>

      <p class="calibre2">Bina aniden sallanmaya başlayınca, yaşadığı huzur dolu dakikalar da sona erdi. Sarsıntı durduğu zaman, yataktan kalktı ve yatak odasındaki balkonun kapısını açtı. Cadde sessizdi ortalıkta herhangi bir hasar belirtisi görülmüyor, herhangi bir siren sesi duyulmuyordu. Acaba artçı şoklar olur mu, diye düşündü.</p>

      <p class="calibre2">Allegra saat ikiyi birazcık geçe hazırdı, ama Onslow'un bütün sokağı dolduran sesini duyduğunda saat üçe gelmek üzereydi. David, pencereden eğilerek kapı kolu görevi gören teli çekti. "Kusura bakma, geç kaldım," diye bağırdı yüzünde çocukça bir gülümseme ile.</p>

      <p class="calibre2">"Sarsıntıyı duydun mu?" diye seslendi.</p>

      <p class="calibre2">"Biraz korktum doğrusu. Çok hasar var mı?"</p>

      <p class="calibre2">"Çok az. Birkaç yılda bir olur, ama bu seferki biraz daha büyüktü. Richter ölçeği ile altıymış, merkez üssü de Ölü Deniz yakınlarında, ama orada yerleşim olmadığı için çok şanslıyız."</p>

      <p class="calibre2">David, büyük Kudüs'ün sokaklarında, elini kolunu sallayıp işaret vererek otobüsleri, sherutlan ve yoluna çıkan her şeyi sollayarak ilerlerken, Allegra iki gün içinde ikinci kez önündeki kontrol paneline yapışmamak için kendini zor tutuyordu.</p>

      <p class="calibre2">Bir yaya daha kendini can havliyle kaldırıma atarken, "Korna çalmaya gerek duymuyorsun galiba?" diye sordu masum bir ifadeyle.</p>

      <p class="calibre2">"Gerek yok ki, bizim sesimizi bir kilometre öteden bile duyarlar zaten."</p>

      <p class="calibre2">Allegra kaşlarmı kaldırdı ama David onu görmemezliğe geldi. David Kaufmann'ın içinde 'küçük bir oğlan çocuğu'nun yaşadığı kesin, diye düşündü içinden gülümseyerek, bu durum onu çok daha sevimli kılıyordu.</p>

      <p class="calibre2">"Rockefeller'a hoş geldiniz" Monsignor Derek Loner-gan, terli elini önce David'e sonra da Allegra'ya uzattı.</p>

      <p class="calibre2">Eli ıslak, tombul bir balık gibiydi. Allegra terbiyeli bir şekilde gülümsedi ve David'e 'beni uyarmalıydın' gibisinden bakarak, Vatikan'ın adamının peşinden odasına doğru yürüdü. Derek Lonergan'ın yüzü terliydi, kırmızı saçlarının arasındaki birkaç uzun tel, açık tepesinin üstüne düşmüştü. Sakalı epeydir tarak yüzü görmemişti, nefesi buram buram viski kokuyordu. Cübbesinin kordonu, koca göbeğinin altındaki kıvrımlarda kaybolmuştu. David, Allegra'nın gülmemek için kendini zor tuttuğunu görünce, sırıttı.</p>

      <p class="calibre2">"Direktör çok özür diledi, size benim bilgi vermemi rica etti," dedi Lonergan, masasının önündeki iki eski sandalyenin üzerindeki kâğıtları kaldırıp masasının üzerini düzenlemeye çalışırken. Bir yandan da göz ucuyla Allegra'yı süzüyordu.</p>

      <p class="calibre2">"Ölü Deniz Parşömenleri hem çok zor, hem de çok kolay bir alan," diye başladı fiyakalı bir ses tonuyla.</p>

      <p class="calibre2">"Kolay, çünkü parşömenlerde var olan sırların büyük bir çoğunluğu zaten açıklandı, çok da şaşırtıcı bir içerikle karşılaşılmadı. İncil'le ilgili yazmalar, zaten Eski Ahit'te var olan bilgileri içeriyorlar ve bu metinle çok küçük farklar taşıyorlar. En ilginci ise, Kumran'da tefekküre dalarak sade bir hayat sürmeyi seçmiş olan Essenilerden bize ulaşan belgelerin zaten var olan birikime çok az şey eklemiş olmalarıdır. Diğer yandan..." dedi Allegra'ya bakarak, "bu parçaları bir araya getirmek ve bu eski parşömenlerin şifrelerini çözerek bazı sonuçlara varmak büyük bir uzmanlık gerektirir."</p>

      <p class="calibre2">"Peki, parşömenlerin tarihi hakkında ne diyeceksiniz Monsignor?" diye sordu David. Lonergan'ın fiyakasından yılmıştı. "Gördüğüm kadarıyla bazı bilim adamları, parşömenlerin tarihinin ilk düşünülenin aksine isa'nın dönemine daha yakın olduğunu iddia ediyorlar."</p>

      <p class="calibre2">"Siz onlara bilim adamı diyebilirsiniz efendim, Ben dememeyi tercih ediyorum doğrusu, Bu parçaların, en azından bizim inceleme fırsatı bulduklarımızın Hıristiyanlık öncesi dönemden kaldığına dair hiçbir endişemiz yok. Bu konuda hiçbir kuşku taşımıyoruz."</p>

      <p class="calibre2">Bu önemli bir hataydı, David hemen üstüne atladı.</p>

      <p class="calibre2">"Demek daha hâlâ incelemediğiniz parçalar da var."</p>

      <p class="calibre2">Derek Lonergan bir an sanki yakalanmış gibi baktı. Yüzü kıpkırmızı olmuştu, cevap vermeden önce birkaç kez gözlerini kırpıştırdı, gözleri kocaman bir morina balığının gözleri gibi pörtlemişti.</p>

      <p class="calibre2">"Çok küçük bir kısmı hâlâ kasada," diye cevap verdi kayıtsız bir sesle. "Yapılan kaba çevirilerinde Eski Ahit'e ait bir iki küçük bölüm olduğu anlaşıldı."</p>

      <p class="calibre2">"Peki ya bunların tarihleri nedir?"</p>

      <p class="calibre2">"Daha tam belli olmadı, ama daha önce incelemiş olduğumuz parçalardan elde ettiğimiz çok miktardaki bulguya bakarak, bunların İsa'dan önce 200 ila 100 yıllarına ait olduğunu söyleyebiliriz."</p>

      <p class="calibre2">"Bu incelemeler arasında karbon tarihlemesi var mıydı Monsignor?" Allegra, yüzünde kayıtsız bir ifade ile sordu.</p>

      <p class="calibre2">Lonergan'ın yüzündeki kabız ifade yine belirdi, "Size hatırlatmam gerekir mi bilmiyorum Dr. Bassetti, ama bu parşömenlere paha biçilemez. Parçaları kesip biçip kimyagerlere vereceğimizi sanmıyorsunuz herhalde. Parşömenlerin sarıldığı bez bu tür analizlere tabi tutuldu ama," dedi ve sözlerini vurgulamak için durakladı, "bu alanda benim kadar çok çalıştığınız zaman, üç aşağı beş yukarı kesin tarih veren başka yöntemler olduğunu da öğreniyorsunuz. Mesela, Kumran'da bulunan paralar; paleografiden söz etmeye ise gerek bile yok zaten."</p>

      <p class="calibre2">"Paleografi mi?"</p>

      <p class="calibre2">"Eski kaligrafi kullanılarak yapılan karşılaştırmalı bir araştırma yöntemi ya da daha basit bir ifadeyle, el yazısındaki değişimlerin tarzına bakılarak tarihleme yapmak." Lonergan, Allegra sanki ilkokul öğrencisiymiş gibi, bilmiş bir ifadeyle açıkladı.</p>

      <p class="calibre2">"Paleografinin ne olduğunu biliyorum Monsignor." Allegra misillemeye hazırlandı, "ancak benim tecrübelerime göre, kesin tarih bulmak için paleografi kullanmak, nasıl desem, biraz belirsiz sonuçlara da hazır olmak değil mi?" Allegra'nın yüzündeki gülümseme, Lonergan'ı öfkelendirdi.</p>

      <p class="calibre2">"Biraz tecrübe kazandığınız zaman Dr. Bassetti, belki bu konuyu tartışırız sizinle," sesindeki rahatsızlığı gizlemeye bile gerek duymadan geri çekildi. "Şimdi eğer beni izlerseniz, size müzemizi gezdirmek istiyorum."</p>

      <p class="calibre2">"Kıçı çok güzel," dedi David, parşömenler bölümüne doğru ilerleyen, beyaz cübbeli Lonergan'ın arkasından bakarak. Allegra gülmesini tutmak için çabalıyordu.</p>

      <p class="calibre2">Parşömenler bölümü, dikdörtgen şeklinde upuzun bir odaydı. Oda boyunca uzanan üç sıra masanın üstünde kare şeklinde kesilmiş onlarca camın altında, Vatikan'dan gelen akademisyenlerin yönetimindeki küçük bir ekip tarafından topanmış binlerce parşömen bulunuyordu.</p>

      <p class="calibre2">"Burası," dedi Lonergan, "parşömenler bölümü. Lütfen camlara dokunmayın. Gördüğünüz gibi, buraya kimsenin sokulmadığına dair çıkmış dedikodular tamamen asılsız. Uluslararası ekibin herhangi bir üyesi rahat rahat buraya girebilir ve ekibin diğer üyelerinin yaptığı çalışmaları izleyebilir. "</p>

      <p class="calibre2">David herhangi bir yorum yapmaktan kaçındı, çünkü şu anda parşömenler bölümünde kimse bulunmadığı gibi, herhangi bir çalışma da söz konusu değildi. Lonergan, onlara müzenin idare bölümünü gezdirdi, bütün dosya dolaplarını ve bilgisayarları teker teker gösterdi. Sonunda, karanlık odaların da bulunduğu bodrum katına indiler.</p>

      <p class="calibre2">"Kasa bu mu?" David, 1967'deki Altı Gün Savaşları sırasında girdiği çelik kapıların önüne geldiklerinde masum bir sesle sordu.</p>

      <p class="calibre2">"Şifresi sadece Direktör'ümüzde var maalesef." Lonergan gözünü kırpmadan yalan söylemişti. "Kasada henüz analiz edilmemiş parçalar var demiştiniz ya, belki size bu alanda yardımcı olabiliriz," dedi David.</p>

      <p class="calibre2">"Söz konusu bile değil," dedi Lonergan. "Onların durumu zaten belli, hem zaten," diye ekledi anlamlı bir sesle "sizin Rockefeller'da çalışmanız konusu henüz onaylanmadı. Yine de tabii ki ikinizi de kutlamak istiyorum. Tercüme işi yapıldı zaten, biz Eski Eserler Bakanlığı'mn herhangi bir yardıma gerek duymadığımız bir alanda, yardım yollamasına çok şaşırdık zaten." Bu David'in beklediği bir davranıştı.</p>

      <p class="calibre2">"Onay ne zaman gelir bir tahmininiz var mı?" diye ısrar etti David, Lonergan'ın odasına dönerlerken.</p>

      <p class="calibre2">"Bu tamamen Direktör'e bağlı bir şey," diye cevapladı Lonergan. "Şimdi eğer kusura bakmazsanız, başka bir randevum daha vardı," dedi saatine bakarak. Karşıdaki American Colony Hotel'de Abdullah Kiler Bar'ı açmak üzereydi.</p>

      <p class="calibre2">"Adamımız Lonergan hakkında ne düşünüyorsun?" David, Allegra Onslow'a tırmanmaya uğraşırken sordu.</p>

      <p class="calibre2">"Eğer bir dosya dolabı daha görseydim, çığlık atacaktım. Buradaki akademisyenlerin hepsi böyle midir?" diye sordu Allegra, başını inanmaz bir ifade ile sallarken.</p>

      <p class="calibre2">"Bu fiyakalı şişko gibisi yoktur pek. Ama bizi Rockefel-ler'deki değerli şeylerden uzak tutmak için ne kadar ileri gidebileceklerinin bir örneğini görmüş oldun."</p>

      <p class="calibre2">"Bizi kasaya sokmaya pek de hevesli değil," dedi Allegra.</p>

      <p class="calibre2">"Fark ettin değil mi? Kasanın içinde ne olduğunu iyice merak ettim. Özellikle da hâlâ bazı parçaların olduğunu ağzından kaçırdıktan sonra."</p>

      <p class="calibre2">"Kıçı çok güzel, dediğinde az daha kendimi tutamayacaktım."</p>

      <p class="calibre2">David güldü. "Bazı insanların bedenlerine böyle davranmalarına hayret ediyorum. Bu kadar şişman bir adamla yatmak nasıl bir şeydir acaba? Epeyce aramak zorunda kalırsın bazı şeyleri?" gülmemek için kendini zor tutuyordu.</p>

      <p class="calibre2">"Iğğğ," dedi Allegra, "düşünmesi bile iğrenç."</p>

      <p class="calibre2">David, Yeni kapıdan çok da uzak olmayan bir yerde arabayı park etti ve Eski Kudüs'ün surlarından içeri girdiler. Allegra'nın inancı, en azından Katolik inancı çoktan kaybolmuştu ama Kudüs'e ilk kez gelen insanların çoğu gibi Allegra da, İsa'nın, havarilerinin, Pontus Pilatus'un, Kral Davud'un ve daha birçoklarının üstünde yürüdüğü parke taşlı yollara huşu içinde baktı. Allegra ve David, isa'nın mezarının üstüne kurulduğu söylenen Kutsal Mezar Kilisesi'ne girdiler. Sonra Davud Caddesi'nin doğu ucundaki Kapalı Çarşı'ya doğru yürüdüler, birbirine paralel üç parke taşlı sokağın üstü, Haçlılar döneminden kalma kemerlerle kapatılmıştı.</p>

      <p class="calibre2">Suk el Lakhamin'de, yani kasaplar pazarında dolaşmaya başladıklarında, Allegra kendini çevreleyen atmosferle büyülenmişti. Burada her türlü hayvan ve tavuk taze taze kesiliyor ve sonra dükkânların önündeki çengellere asılarak satılıyordu. Bu görüntü, yüzlerce yıldır hiç değişmemişti. El Attarin ve El Khawiat çarşılarının ilerisinde, Araplar, Haçlı döneminden kalma taş oyuklara tezgâhlarını kurmuşlar, ağzına kadar yeşil ve kara zeytinlerle dolu kirli mavi ve yeşil plastik kovaların üzerine eğilmişlerdi. Ceviz, tane biber, kimyon ve yüzlerce değişik çeşit baharat, tahta kutularda veya naylon torbaların içinde satışa sunulmuştu. Yafa'dan gelen portakallar, patlıcanlar, yerelmaları, domates, kabak, lahana ve çeşit çeşit meyve ve sebze ile birlikte sokaklarda satılıyordu. Ekmeklerin ve çeşit çeşit hamur işlerinin tahta tepsilere dizildiği bir fırının önünden geçtiler.</p>

      <p class="calibre2">"Bu şehrin tarihi insanı şaşırtıyor," dedi Allegra, "buralarda yürüdüğüme bir türlü inanamıyorum."</p>

      <p class="calibre2">"Dünyanın en güzel şehirlerinden biridir burası," dedi David onaylarcasına. "Dünyanın tek tanrılı üç dininin, Museviliğin, Hıristiyanlığın ve Müslümanlığın buluştuğu tek şehir burası."</p>

      <p class="calibre2">Kudüs. Ortadoğu'nun en önemli şehri, İsrail ve Filistin arasındaki sorunların çözümünün anahtarı. Kral Davud, isa'dan bin yıl önce, Jebusitleri yenerek Kudüs'ü başkent ilan ettiği için Yahudiler için kutsaldı.</p>

      <p class="calibre2">Kurtarıcıları burada çarmıha gerildiği ve gömüldüğü için Hıristiyanlar için kutsaldı. Muhammed Haram el-Şerif'te cennete yükseldiği için Müslümanlar için kutsaldı.</p>

      <p class="calibre2">Allegra, Onslow'a doğru ilerlerken, üç büyük din, üçü de aynı Tanrıya inanıyor, ama birbirleriyle amansız bir şekilde savaşıyorlar diye düşündü.</p>

      <p class="calibre2">İsrail Müzesi'nin bir parçası olan Kitap Mabedi, Eski Kudüs'ün batısında, Milli Kütüphane ile Knesset'ten fazla uzak olmayan bir bölgedeydi. 1965 yılında, İsrail Devle-ti'nin elindeki Ölü Deniz Parşömenleri'ni saklamak için inşa edilmişti. Binanın özgün mimarisi parşömenlerden esinlenmişti. Beyaz kubbesi, parşömenlerin bulunduğu çömleklerin üstündeki kapağa benzetilmişti. Girişte siyah granit bir duvar yükseliyordu. Siyah ve beyazın oluşturduğu zıtlık, Savaş Parşömeni'ne atıfta bulunuyor, iyi ve kötü arasında kırk yıl boyunca sürmüş Büyük Savaş'ı anlatıyordu.</p>

      <p class="calibre2">David yanında Allegra olduğu halde içeri girdi.</p>

      <p class="calibre2">"İyi akşamlar Yitzhak," dedi resepsiyondaki adama, boynundaki kimlik kartlarından birini kaldırıp göstererek.</p>

      <p class="calibre2">"Hemen girin Dr. Kaufmann. Profesör Kaufmann başlamak üzere. İsrail'e hoş geldiniz Dr. Bassetti."</p>

      <p class="calibre2">"Teşekkür ederim," dedi Allegra, kapıdaki görevlinin kendisini tanımasına şaşırmıştı.</p>

      <p class="calibre2">"Sen İsrail'deki herkesin adını bilir misin böyle?" diye sordu içeri girerlerken.</p>

      <p class="calibre2">"Sadece önemli kişilerin, yani güvenlik görevlileriyle sekreterlerin," dedi David gülerek. Sonra Allegra'yı uzun ve loş bir koridora doğru götürdü.</p>

      <p class="calibre2">"Burası mağaralardan esinlenerek yapıldı. Kumran'da parşömenlerin bulunduğu bölgeyi incelediler, Essenilerin yaşam tarzlarını araştırdılar. Çok gelişmiş bir uygarlıkmış," dedi, güneş sisteminin bronz bir modelini gösterirken. Demirden bir çubuğun ucundaki büyük bronz bir top güneşi temsil ediyordu. Bunun çevresinde güneş sisteminde yer alan gezegenler, daha küçük toplar halinde gösterilmişti, topların hepsi, güneşin çevresinde eliptik yörüngelerde dönüyorlardı.</p>

      <p class="calibre2">"Bu modelde on gezegen var," dedi Allegra, "aslında bu çok yeni bir buluş."</p>

      <p class="calibre2">"Ne kadar ilginç değil mi?"</p>

      <p class="calibre2">1999 yılında, Louisiana'daki Lafayette Üniversitesi'yle, Londra Açık Üniversitesi'nden iki grup bilim adamı, çok uzak kuyruklu yıldızların geride bıraktıkları buzsal atıkların bir araya gelerek elips şeklinde yörüngeler oluşturduğunu, bunun da bilinmeyen bir gezegenin etkisiyle meydana geldiğini açıklamışlardı. Her iki grup da, üç trilyon mil uzakta muhtemel bir onuncu gezegenin varlığı konusunda aynı sonuca varmıştı.</p>

      <p class="calibre2">"Eğer bu modeli baz alırsak," diye devam etti David, "güneşe en uzak gezegen olan Pluto, güneşten bir metre uzaklıkta olur, bu durumda onuncu gezegenin bir kilometre öteye yerleştirilmesi gerekir."</p>

      <p class="calibre2">"Bu da teleskopların neden bu gezegeni göremediğini açıklar," diye düşündü Allegra. "Essenilerin bunu bilmesi mümkün müydü?"</p>

      <p class="calibre2">"Hayır, her ne kadar ilk düşündüğümüzden çok daha gelişmiş bir toplum olsalar da değil. Bu model, Kumran'daki kütüphanede bulunan bir şemaya göre yapıldı. Astronomi ile çok yakından ilgilendikleri kesin," dedi David eski bir teleskopu göstererek.</p>

      <p class="calibre2">"Ben teleskopun on yedinci yüzyılda icad edildiğini sanıyordum."</p>

      <p class="calibre2">"Galile" dedi David, "ama arkeologlar, bundan bile eski kristal merceklerin ne işe yaradığını hâlâ bulamadılar. British Museum'da bulunan bir tanesi Mısırda bir mezarda bulunmuş, bir başkası ise, İÖ 7. yüzyıldan, Asurlulardan kalma. Mekanik yapıları, karmaşık matematik formüllere dayanıyor. Essenilerin, teleskopu Galile'den çok önce keşfettiklerine dair bir kuram var. İkinci Esseni modeli daha ilginç aslında," dedi bir başka modelin önüne ilerleyerek.</p>

      <p class="calibre2">"DNA sarmalına benziyor," dedi AUegra, düşünceleri Franeis Crick'in kuramına ve Antonio Roselli'ye gitmişti.</p>

      <p class="calibre2">"Öyle. Bu model de Kumran Kütüphanesinde bulunan bir şemaya göre yapıldı. Romalılar Kumran'a girdiklerinde dünyanın en gelişmiş uygarlıklarından birini yok ettiler aslında, yarın gidip harabeleri görürüz. Sabah dokuz çok mu erken olur? "</p>

      <p class="calibre2">"Dokuz 'gibi' mi?"</p>

      <p class="calibre2">"Kesinlikle öyle," diye cevap verdi David. Allegra'yı daha iki gündür tanıdığına bir türlü inanamıyordu. Çok özel biriydi bu kadın, kalbinin hızla çarptığını hissetti, içinden ona daha da yaklaşmak geliyordu ama bunun yerine derin bir nefes aldı ve hızla yoluna devam etti.</p>

      <p class="calibre2">Ondaki bu değişikliğe şaşan Allegra, ardından gitti.</p>

      <p class="calibre2">Koridoru geçerek kocaman bir odaya girdiler. Kubbe şeklindeki tavan, yeşil ve parlak turuncu ışıklarla yıkanıyordu, daire şeklindeki bir kürsü bütün odaya hâkim bir şekilde yerleştirilmişti. Odaya girdiklerinde, uzun boylu seçkin görünümlü bir adam, bir grup Amerikalı senatörün arasından ayrılarak onlara doğru ilerledi.</p>

      <p class="calibre2">"Tam zamanında geldiniz Dr. Kaufmann, herhalde hastasınız."</p>

      <p class="calibre2">Yossi Kaufmann Allegra'ya göz kırptı ve elini eline aldı. "Sen AUegra olmalısın, israil'e hoş geldin. Daha gelir gelmez David ve Onslow'un eline düştüğün için üzülüyorum," dedi Yossi gülümseyerek. Allegra, aynı kendine güvenle gülümsediklerini, gülümsediklerinde gözlerinin kenarında aynı çizgilerin ortaya çıktığını görünce şaşırdı. Baba oğul oldukları çok açıkça belliydi.</p>

      <p class="calibre2">"David çok nazik Profesör Kaufmann... Sizinle tanışmak da büyük bir onur."</p>

      <p class="calibre2">"Lütfen bana Yossi de, çünkü ben sana Allegra demeye niyediyim. Şimdi eğer Dr. Kaufmann için bir sakıncası yoksa seni Amerikalı dostlarımızla tanıştırayım, sonra da başlayalım. Ancak, öncelikle bir iki kişi var ki önce onlarla tanışman lazım. CNN'den Tom Schweiker, ama galiba daha önce tanışmışsınız."</p>

      <p class="calibre2">"Tekrar görüştüğümüze sevindim Allegra."</p>

      <p class="calibre2">"Piskopos Patrick O'Hara," diye devam etti Yossi, "hepimizi daha sonra içkiye davet ediyor ısrarla, ama seni uyarmalıyım bu gayet tehlikeli bir durumdur."</p>

      <p class="calibre2">"Patrick," dedi Allegra "Giovanni senden çok söz etmişti bana, ben seni zaten tanıyor gibiyim." Patrick, tıpkı Giovanni'nin tarif ettiği gibiydi, seyrelmiş kır saçlar, pırıl pırıl yeşil gözler, neşe dolu bir yüz. Üstündeki geniş piskopos cübbesi, insan sevgisi, yemek ve viski dolu bir bedeni sarıyordu. Allegra, Giovanni'nin Patrick'in, her zaman tartışmaya ve sorgulamaya açık bir aklı olduğunu ve Katolik dünyasının en parlak entelektüellerinden biri olduğunu söylediğini hatırladı.</p>

      <p class="calibre2">"Vaat edilmiş topraklara hoş geldin Allegra. Sana hakkımda her şeyi anlattıklarını sanmıyorum, durum çok daha kötü aslında."</p>

      <p class="calibre2">"Ve son olarak da eşim Marian."</p>

      <p class="calibre2">"Kazandığın burs için seni kutlarım Allegra, Yossi bana senden çok söz etti."</p>

      <p class="calibre2">"Teşekkür ederim Bayan Kaufmann..." Allegra daha fazla devam edemedi.</p>

      <p class="calibre2">"Marian de lütfen, sen de ailemizden sayılırsın artık."</p>

      <p class="calibre2">"Dur bakalım," diye itiraz etti David, "Daha evlenmedik ki."</p>

      <p class="calibre2">"David Kaufmann..."</p>

      <p class="calibre2">Allegra, Marian'ın sıcak davranışlarına gülümseyerek karşılık verdi.</p>

      <p class="calibre2">"Anladığım kadarıyla bugün Monsignor Lonergan ile görüşmüşsünüz," dedi Yossi Kaufmann.</p>

      <p class="calibre2">"David, bana herkes böyle değil dedi," diye cevap verdi Allegra.</p>

      <p class="calibre2">"Bu kadar emin olma. Herkes o kadar sevimsiz ve kötücül olmaz tabii ki," dedi Yossi "ama hepsi de meseleye gerçekten rahatsız edici bir şekilde uzak duruyorlar. Hâlâ size bir çalışma odası verme konusunu onaylamadılar, ama biz bu işi takip edeceğiz. Bu arada, ibrani Üniversitesi size biyokimya bölümünde bir laboratuvar tahsis edecek. Küçük bir laboratuvar ama aletler çok iyi. Bazı şeyler Vatikan'ın kontrolünün dışında kalabiliyor Allahtan," diye fısıldadı komplocu bir ifadeyle. Sonra özür dileyerek kürsüye doğru ilerledi.</p>

      <p class="calibre2">Kohatek'den gelmiş siyah saçlı teknisyen Yossi'ye ses sisteminin hazır olduğunu işaret etti.</p>

      <p class="calibre2">"Baylar ve Bayanlar" diye başladı Profesör Kaufmann. "Kitap Mabedi'ne hoş geldiniz. Arkamda gördüğünüz, Büyük İsaiah Parşömeni'dir, altmış altı bölümün tamamı buradadır, parşömen, tam yedi metre uzunluğundadır."</p>

      <p class="calibre2">Gizemli Essenilerin Kumran'daki yerleşimlerinde bulunan bu paha biçilmez belge, isa'dan beş yüz yıl önce yazılmıştı. Senatörler, Yossi'nin parşömenin nasıl bulunduğunu ve sonunda İsraillilerin eline nasıl geçtiğini anlatışını dikkatle dinlediler.</p>

      <p class="calibre2">"Parşömenlerin büyük bir kısmı, Rockefeller Müzesi, 1967 yılındaki Altı Gün Savaşları sırasında israil'in eline geçene kadar bizim elimizde değildi. Eğer bu konuyla ilgileniyorsanız, Doktor David Kaufmann sizlere benden daha ayrıntılı bilgi verebilir. Kendisi bu işle bizzat görevliydi." Yossi oğluna bakarak 'aferin' der gibi başını salladı.</p>

      <p class="calibre2">"İsaiah, uygarlık açısından son derece uğursuz bir uyarı içermektedir," diye devam etti Yossi. "Bunun en net özeti Isaiah'ın şu sözleriyle ifadesini bulur 'Kâinat anlatılmaz bir şekilde ziyan olacak, dile getirilmez bir şekilde bozulacak." Gerek İsaiah, Daniel, Enoch ve gerekse Nostradamus ile Edgar Cayce gibi daha zamanımıza yakın kâhinlerin hepsi, savaşların çoğalacağını, zengin ve yoksul arasındaki uçurumun büyüyeceğini, meteorolojik olayların farklılaşacağını, su kaynaklarının sorun haline geleceğini, depremlerin sayısında ve büyüklüğünde artış olacağını söylemişlerdir. Benim Ölü Deniz Parşömenleri üzerinde yaptığım araştırmalar sırasında çözdüğüm şifrelerde de bu geriye sayımın ipuçları var, bunlarla ilgili anahtar parşömen de Omega Parşömeni olarak bilinen parşömendir."</p>

      <p class="calibre2">"Ben bunun bir mit olduğunu sanıyordum," dedi güneyli cumhuriyetçi senatörlerden biri.</p>

      <p class="calibre2">"Böyle zanneden sadece siz değilsiniz," diye cevapladı Yossi gülümseyerek. "Ancak, Savaş Parşömeni'nde, Disiplin Manuelinde, Tapınak Parşömeni'nde, İsaiah ve diğer parşömenlerde, böyle bir parşömenin varlığı ve anahtar parşömen olduğu anlatılır. Eski uygarlıkların kehanetlerine karşı bağışıklık kazandık, ama umut ediyorum ki Senatör, çok geç olmadan Omega Parşömeni'ndeki kehanetin ne olduğunu öğreniriz. Şimdi eğer beni izlerseniz, bu kehanedere daha yakından bakacağız."</p>

      <p class="calibre2">"Rockefeller Müzesi'ni ele geçirdin mi gerçekten?" diye fısıldadı Allegra, David hakkında bilmediği çok şey olduğunu idrak etmişti birden. Ona duyduğu ilgi artıyor, hakkında daha çok ama daha çok şey öğrenmek istiyordu.</p>

      <p class="calibre2">"Keşke öyle şeyler söylemesen. Bütün gece burada olabiliriz.</p>

      <p class="calibre2"><span class="none4">Roma</span></p>

      <p class="calibre2">Kardinal Petroni iç hata cevap verdi.</p>

      <p class="calibre2">"Petroni!"</p>

      <p class="calibre2">Monsignor Thomas, Kardinal'in telefona kaba bir şekilde cevap vermesine alışmıştı artık. Bu bölgeye göre değişiyordu. New York'taki CNN stüdyolarından bu kadar sık telefon edilmesinin nedenlerini sorgulamıyordu. Kardi-nal'in bazı alışkanlıkları ve huyları tartışılmazdı.</p>

      <p class="calibre2">"CNN'den Daniel Kirkpatrick dördüncü hatta, Haşmetlim."</p>

      <p class="calibre2">Kardinal Petroni, sabırsızca dördüncü hatta bastı.</p>

      <p class="calibre2">"Daniel, sesini duymak ne güzel. New York'ta işler nasıl?"</p>

      <p class="calibre2">"Gayet iyi Lorenzo. Sen nasılsın?"</p>

      <p class="calibre2">"Bir şikâyetim yok. Sana nasıl yardımcı olabilirim?"</p>

      <p class="calibre2">"Bu kez ben sana yardımcı olacağım galiba. Ölü Deniz Parşömenleri ile ilgili programın haftaya yayına gireceğini haber vermek istedim. Programı yapan bizim habercilerden biri, vazgeçsin diye çok uğraştım ancak adam uluslararası muhabir olduğu için benim yapabileceğim fazla bir şey yok, onların kendi silahları var."</p>

      <p class="calibre2">"Schweiker mı?"</p>

      <p class="calibre2">"Bildin. Benim bölümümde olsa hemen hallederdim, ama bu önemli adamları yerlerinden oynatmak kolay değil. Bende senin ağırlığın yok tabii ki, keşke olsaydı. Burada işler çok farklı gelişirdi o zaman."</p>

      <p class="calibre2">"O günler de gelecek Daniel, o günler de gelecek. Bu arada programın içeriği hakkında bilgin var mı?"</p>

      <p class="calibre2">"Sana bir e-posta yolladım. Aslında parşömenlerin tarihiyle ilgili bildiğimiz meseleyi sorguluyorlar. Yeni bir şey yok, neden bu kadar zahmete girdiklerini anlayamadım ama galiba İsrail tarafından bir miktar baskı var. Profesör Kaufmann diye birinden galiba."</p>

      <p class="calibre2">"Tanıyorum onu. Yahudi desem yeter herhalde. Kudüs'teki adamımızı arayayım ben. Sana iyi günler."</p>

      <p class="calibre2">Kardinal Petroni telefonu kapattıktan sonra, pencereden uzun uzun Roma'nın ışıklarını seyretti. Düşmanını tanıyacaksın. Acaba, parşömenlerin tarihi konusunda yeniden baskı yapmaya başlamalarının nedeni Kaufmann mı, yoksa bu işte Dr. Bassetti'nin parmağı var mı diye düşündü. Yarın mutlaka Lonergan'la konuşmalıydı.</p>

      <p class="calibre2"><span class="none4">Kudüs</span></p>

      <p class="calibre2">"S.ktir," Derek Lonergan bir eliyle ağrıyan başını tutar, bir eliyle de çalmakta olan kırmızı telefona uzanırken, her zamanki gibi kendi kendine söylendi.</p>

      <p class="calibre2">"Günaydın Haşmetlim."</p>

      <p class="calibre2">"New York'taki CNN'den aradılar beni" Kardinal Pet-roni herhangi bir nezaket cümlesine gerek görmeden hemen konuya girdi. "Uluslararası muhabirlerden biri Ölü Deniz Parşömenleri'nin tarihi ve bu meseleye Vatikan müdahalesi ile ilgili bildik meselelerin ortaya konduğu bir program hazırlamış. Bu meseleyi kimin deştiğine ilişkin bir fikrin var mı?"</p>

      <p class="calibre2">"Hayır Haşmedim, daha önce de belirttiğim gibi Profesör Kaufmann tarafından baskı yapılmış olabilir."</p>

      <p class="calibre2">"Bizim 'olabilirlerle işimiz yok Monsignor, durumu öğrenin."</p>

      <p class="calibre2">Sen görürsün diye düşündü Lonergan, ama hiçbir şey söylemedi.</p>

      <p class="calibre2">"Sizinle de röportaj yapmak isteyebilirler. Her zamanki gibi konuşursunuz. Bu iki bilim adamından gelebilecek herhangi bir utanç verici soruyu engellemek için, size yaptıkları başvuruyu kabul ediverin, ancak duruma zarar verecek hiçbir şey görmemelerini sağlamanız lazım."</p>

      <p class="calibre2">"Gazeteci kimmiş biliyor muyuz Haşmedim?"</p>

      <p class="calibre2">"Schweiker... Ortadoğu muhabirleri. Arada faydalı işler yaptığı olur, ama son zamanlarda bizim için bir sivri diken haline geldi."</p>

      <p class="calibre2">Lonergan derin bir nefes aldı. Schweiker onu Kiler Bar'da sık sık görmüştü, ama Lonergan onunla konuşmaktan kaçınırdı hep. Schweiker, ondan daha zeki olamazdı fakat röportaj tamamen farklı bir işti.</p>

      <p class="calibre2">Schweiker adı, Amerika'da sık rastlanan bir addı, Kardinal'de iki şeyi bir araya getirememişti işte.</p>

      <p class="calibre2">Lonergan'ın egosu birden söndü. Aradan kırk yıldan fazla bir zaman geçmişti, kendisi o yıllardaki haline uzaktan yakından benzemiyordu.</p>

      <p class="calibre2">"Baskıyı kimin yaptığını en kısa zamanda öğrenmenizi istiyorum Monsignor. Kutsal Kilise, 'olabilirlik'lerle korunamaz."</p>

      <p class="calibre2">Hat sustu.</p>

      <p class="calibre2"><span class="none4">33</span></p>

      <p class="calibre2"><span class="none4">Kumran</span></p>

      <p class="calibre2">Allegra saatin zilini kapattı ve kızarmış gözleriyle yatağında oturdu. Yossi'nin anlattıkları bittikten sonra Patrick'te zorunlu içkilerini içmişler, sonra da David ile yemeğe gitmişlerdi. Allegra bütün direnişinin kaybolduğunu görmüş ve David'in 'bekâr' oluşuna memnun olmaya başlamıştı. Gece geç saatlere kadar, saatin hiç farkına varmadan konuştular. Yemekten sonra eve dönerken, genelde konuşkan olan David sessizleşmişti. Allegra'nın Onslow'dan inmesine yardım ederken, ikisi de tuhaf duygular içindeydi.</p>

      <p class="calibre2">"Bir dahaki sefere sana ben yemek pişiririm. İyi uykular," dedi ve onu hafifçe dudaklarından öptü. Giderken bir öpücük daha gönderdi.</p>

      <p class="calibre2">Allegra çok az uyudu. Yatağında döndü durdu, kafasında dolaşıp duran düşünceler yüzünden uykusu kaçmıştı. Belki de bir adamla ilişki artık mümkündü. Milano'daki o korkunç geceden sonra kendisini çalışmalarına ve araştırmalarına gömmüştü. Şu ana kadar. David tanıştıkları andan beri onu durmadan güldürüyordu, yavaş yavaş rahatlamış ve hayatı çok da ciddiye almamaya başlamıştı. Onun evinde yemek yemek. Belki de bir erkeğe yeniden güvenmenin zamanı gelmişti.</p>

      <p class="calibre2">"Bu kadar erken yola çıktığımız için kusura bakma," dedi David, Onslow'u Eriha yolundan Zeytin Dağı'na doğru sürerken. "Burası çok sıcak olur, bu yüzden güneş iyice yükselmeden yürüyüşümüzü bitirmemiz lazım."</p>

      <p class="calibre2">"Zamanında gelmene şaşırdım," diye cevap verdi Allegra.</p>

      <p class="calibre2">"Gereksiz yere acı çekeriz."</p>

      <p class="calibre2">"Eee, bugün nereleri göreceğiz turist rehberi?"</p>

      <p class="calibre2">"Kumran'ı baylar ve bayanlar. Ölü Deniz kıyısında, esrarlı ve mistik bir alan. Bahşişimi unutmayın."</p>

      <p class="calibre2">"Bunu günün sonunda düşüneceğiz David Kaufmann. Kumran gerçekten gizemli bir yer mi, yoksa bu da mı bir Vatikan uydurması?"</p>

      <p class="calibre2">"Bir miktar ikisi de aslında, daha sonra parşömenleri halkın gözünden gizleyerek durumu telafi etmeye çalıştılarsa da, pek bir faydası olmadı."</p>

      <p class="calibre2">"Gerçekten bir şey saklıyorlar mı sence?"</p>

      <p class="calibre2">David başını salladı. "Galiba. Tarihleri gizlemek için bu kadar çaba harcadıklarını düşününce, bence durum oldukça ciddi."</p>

      <p class="calibre2">Onslow, Bedevilerin, yol kenarındaki kum tepelerinin arasına kurdukları kirli beyaz çadırların yanından gürültüyle geçti. David ve AUegra son tepeye vardılar ve oldukça dik ve rüzgârlı bir yoldan bin iki yüz metre aşağıdaki Ölü Deniz kıyısına doğru inmeye başladılar. Ölü Deniz, deniz seviyesinin dört yüz metre altında, dünyanın en alçak yeriydi. Hava sadece sıcak değil, yoğun ve nemliydi, sabah güneşi bile epeyce yakıcıydı.</p>

      <p class="calibre2">Sıcak buhar yükselmeye başlamıştı bile, Allegra gölün öteki kıyısındaki Ürdün'e ait vadileri ve tepeleri zar zor görebiliyordu. Koca koca kamyonlar, İsrail'in güney ucundaki en uzak yerleşim yeri olan Eliat'a yük taşıyordu. Kamyonları koruyan tepeden tırnağa silahlı devriyeler yolda gidip geliyor ve Batı Şeria'da kıpırdayan herkes ve her şeyden kuşkulanıyorlardı.</p>

      <p class="calibre2">"Deniz çok derin mi?" diye sordu Allegra.</p>

      <p class="calibre2">"Güney kısmında değil. Güneyde altı metre kadar derinlik, ama burada, kuzey kısmında çok derin. Yer yer dört yüz metreye kadar ulaşıyor derinlik. Deniz, buradan Afrika'nın doğusundaki Zambezi Nehri'ne kadar uzanan bir fay hattının üzerinde yer alır, tuz oranı o kadar yüksek ki, eğer balıklar bu tuzu Ürdün Nehri'nde atmasalar derhal ölürler."</p>

      <p class="calibre2">"insan neden burada yaşamak istediklerini merak ediyor," dedi Allegra düşünceli bir sesle.</p>

      <p class="calibre2">"Hiç bana göre bir yer değil ama Esseniler seviyorlarmış herhalde."</p>

      <p class="calibre2">"Sodom ve Gomorra'da buradan pek uzak değilmiş galiba."</p>

      <p class="calibre2">"Bu iki şehirden hiçbir iz bulunamadı şimdiye kadar, ancak akla yakın bir kurama göre, bin yıl önce meydana gelen bir depremle toprağa tamamen gömülmüşler."</p>

      <p class="calibre2">"Yani İbrahim zamanında" dedi Allegra, Yaradılış kitabının 19. bab'ında, Yahudilik, Hıristiyanlık ve Müslümanlığın babasının zamanında çok büyük bir deprem olduğunu ve çölün altını üstüne getirdiğini yazdığını hatırladı.</p>

      <p class="calibre2">"Galiba," dedi David. "Arkeoloji aslında bu hikâyeyi destekliyor, çünkü İÖ 1900'de büyük bir deprem olduğuna ve bu depremin Moab Ovası'ndaki bütün şehirleri yerle bir ettiğine dair bulgular bulundu. Harabeler muhtemelen güney tarafında suyun altında."</p>

      <p class="calibre2">Eriha dönüşünü geçtiler, anayol, İsa'nın vaftiz edildiği Şeria Nehri'nin yanından devam ediyordu, ama daha nehre varmadan, David güneye doğru döndü ve turuncu sarı kayaların arasından üç yüz altmış beş metre yukarıdaki platoya tırmanmaya başladı. Sarp kayalıkların dibinde, otuz metre yukarıda, kayalık dar ve derin bir vadinin yan kısmında Kumran yer alıyordu.</p>

      <p class="calibre2">Vadi, derin ve kıraçtı. Allegra, kayaların arasında, parşömenleri uzun zaman uygarlığın gözünden saklamış olan mağaraları gördü.</p>

      <p class="calibre2">Eğer David ve Allegra buraya, parşömenlerin bulunduğu dönemde gelmiş olsalardı, eski yerleşim yerine ulaşmak için Romalılardan kalma bir yoldan geçeceklerdi. Ama şimdi, turist otobüsleri için bir otopark, klimalı bir kafeterya ve tişört, anahtarlık, tahta heykelcikler ve turistlerin satın almak isteyeceği her şeyin bulunduğu bir hediyelik eşya dükkânı bile vardı. Bugün, bir araba dışında otopark boştu, arabanın sürücüsü ise kafeteryada oturuyordu. Yusuf Sartawi kendisini bir gazetenin arkasına gizlemişti. İsrail ve Filistin'in arasında sürüp giden cinayet dalgası, turizmi riski yüksek bir iş haline getirmişti, turistler kalabalık yerlerden kaçınıyorlardı.</p>

      <p class="calibre2">Allegra ve David, Land Rover'dan çıkarlarken, Amerikan yapısı bir F-16 uçağı Ölü Deniz üzerinde alçaldı, Ürdün sınırında devriye görevi yapan uçağın pilotları, bulundukları yerden görülebiliyordu.</p>

      <p class="calibre2">"Hiç turist yok. Şansımız varmış," dedi David, solmuş bez sırt çantasını sırtına takarken.</p>

      <p class="calibre2">"O çantada ne var?"</p>

      <p class="calibre2">"Genelde bütün aletlerimi taşırım. Ama bugün sadece küçük bir kazma ile fırça ve öğle yemeğimiz var.</p>

      <p class="calibre2">Somon füme, tavuk ve israil'in en iyi beyaz şarabından bir şişe. Hepsini buza sardım tabii ki," diye omzunun üstünden bağırdı ve harabelere doğru yürümeye başladı.</p>

      <p class="calibre2">Allegra, Essenilerin yerleşmek için seçtikleri kıraç düzlüğe çıkan dar taş yoldan David'i izledi. Yoldan birkaç kilometre ötedeki Ölü Deniz'in puslu kıyıları görünüyordu.</p>

      <p class="calibre2">Yusuf Sartawi, cep telefonunu çıkardı, şifreli bir numaraya bastı ve kısaca bilgi verdi: "Şahıs harabelere vardı."</p>

      <p class="calibre2">"Romalılar, buraya MS 68 yılında Kudüs'e saldırıp ikinci tapınağı yerle bir etmek için yürüyüşe geçtikleri sırada karargâh kurmuşlar," diye açıkladı David. Eğer harabelere dikkatle bakarsan, taş duvarların ve iç avluların çizgilerini görebilirsin. Şurada ise büyük bir gözetleme kulesi var, kule bütün bölgeye hâkim.</p>

      <p class="calibre2">Vadinin yakınında ise su ihtiyacını karşıladıkları sarnıç bulunuyor."</p>

      <p class="calibre2">David ve Allegra, iki saat boyunca, Roland de Vaux ile Vatikan'la parşömenlerin kökeni ve tarihi hakkındaki konsensüs oluşturan uluslararası ekip tarafından kazılmış olan harabeleri gezdiler.</p>

      <p class="calibre2">"Burada resmen bir arkeolojik cinayet işlendi aslında," David taş duvarların arasında gezinirken söylendi.</p>

      <p class="calibre2">"Burayı kazdıkları sırada, Vatikan'ın bu konsensüsü oluşturduğundan ve burayı dogmaya uygun bir hale getirmek için bir plan uyarınca kazdıklarından kuşkulanıyorum ben. L'Eco-le Biblique kazı ile ilgili ham malzemeyi bir araya getirip kazı sonuçlarını yayınladığında, statigrafi kurallarının hiçbirine uyulmadığını gördük. Kumran'da çok uzun bir süre yerleşim vardı, bu yüzden her uygarlık katmanını ayırmaları ve dikkatle etiketlemeleri gerekiyordu."</p>

      <p class="calibre2">"Bu onların işine gelmezdi ki," dedi Allegra, "Statigrafi olmadan nasıl tarihlediler burayı? "</p>

      <p class="calibre2">"Tarihleyemezler, ama zaten Vatikan'ın öyle bir derdi de yoktu. Vatikan, parşömenlerin isa'dan çok önceye ait olduğunu ortaya atmakla da kalmadı, Essenilerin Josephus, Philo ve Pliny gibi eski tarihçilerin de yazdığı gibi, barışçı, münzevi bir toplum olduğunu söylediler. Eğer şu tarafa bakarsan," dedi, gözetleme kulesinin yanındaki küçük bir geçitten geçerken. "Epeyce büyük bir demirhanenin kalıntılarını göreceksin. Demiri soğutmak için kullandıkları su tesisinin de kalıntıları var. Demiri araç yapmak için kullandıkları söylenebilir tabii ki, ama bu kuram kalenin içinde bulunmuş olan ok başlarının varlığını açıklamıyor."</p>

      <p class="calibre2">"Vatikan Vaftizci Yahya'nın Essenilerle bağlantısı olduğunu ve İsa'yı buradan çok da uzakta olmayan Şeria Nehri'nin Ölü Deniz'e döküldüğü yerde vaftiz ettiğini saklamayı beceremedi," dedi Allegra. "Sana katılıyorum, Esseniler için barışçı ve münzevi tanımı, dogmaya uysun diye yaratıldı."</p>

      <p class="calibre2">"Aynen öyle," dedi David gülerek. "Eğer Vaftizci Yah ya'nın Esseniler gibi bir topluluğun mensubu olduğunu saklamayacaksan, onun demirhanede dolaştığına ve arka daşlarından silah imal etmeyi öğrendiğine dair hikâyelerin ortalıkta dolaşmasını engellemen lazım gelir. Gerçekte, Esseniler kışkırtıldıktan zaman gayet iyi savaşırlardı. İşte şu tarafta." David devam etti, "mezarlığı görebilirsin, iki yüzden fazla mezar var, birçoğu kadın ve çocuk mezarı, bu da Vatikan'ın oluşturduğu konsensüste Essenilerin bakir olduklarına ya da hiç evlenmediklerine dair anlatılanları bir miktar zedeliyor. Bana sorarsan, eğer bu çağda yaşasalardı, sağda solda çöpe atılmış prezervatif bulabilirdik."</p>

      <p class="calibre2">"Sen asla adam olmazsın!"</p>

      <p class="calibre2">"Esseniler, Kudüs'teki ikinci tapınaktaki yolsuzluklardan ve din adamlarından nefret ediyorlardı," diye anlattı David, eski avluyu çevreleyen taşların üstünde yürürlerken. Çöl yağmurlarının ardından parlak sarı ve kırmızı çiçekler açmıştı her yanda, sağa sola serpilmiş bir iki palmiye ağacının yelpaze gibi dalları Ölü Deniz'den gelen sıcak rüzgârda dalgalanıyordu. "Beyaz ketenden yapılmış, uzun Pisagorvari entariler giyerlerdi, bu avlular da meditasyon için yapılmış zaten. İşte bu da İsa'nın bu cemaatin bir parçası olduğunun işareti aslında. Bu durum onun tapınak tefecilerinin, masalarını devirmesine neden olan öfkesini de açıklıyor. Yossi, Omega Parşömeni ve Maria Magdalena'nın burada olduğunu kanıdayacağını düşünüyor ama ben pek emin değilim."</p>

      <p class="calibre2">"Eğer İsa, bu grupla birlikte bulunduysa ki, Vaftizci Yahya'nın onu burada vaftiz etmesinin de nedeni bu olsa gerek, Maria Magdalena'nın burada bulunmaması için hiçbir neden yok."</p>

      <p class="calibre2">"Neden böyle söyledin?" Allegra'nın bu kadar emin konuşması David'i şaşırtmıştı.</p>

      <p class="calibre2">"Zaten nasılsa öğreneceksin, en iyisi ben şimdiden söyleyeyim. Ben bir zamanlar rahibeydim."</p>

      <p class="calibre2">"İnancını kaybettin ha?" David'in yüzünde kötücül bir gülümseme belirdi. Göz göze geldiler, her ikisi de diğerinin ne düşündüğünü merak ediyordu.</p>

      <p class="calibre2">"Benim hakkımda bilmediğin çok şey var," dedi Alleg-ra "ama zaman içinde hepsini açacağım sana."</p>

      <p class="calibre2">"Görmek için sabırsızlanıyorum."</p>

      <p class="calibre2">"Bu imayı duymazlıktan geliyorum," dedi Allegra gülümseyerek. "Maria Magdalena'nın hikâyesini birleştirdiğinde, kilisenin senin inanmanı istediğinden çok daha fazlası çıkıyor karşına. Bazıları farklı düşünüyor ama ben, Maria Magdalena ile Bethany'li Meryem'in aynı kişi olduğunu düşünüyorum. Ağabeyi Lazarus öldüğünde, Yahudi âdetlerine göre kız kardeşi olarak naaşının yanında oturmak zorundaydı.</p>

      <p class="calibre2">Oradan ancak kocası çağırdığında kalkabilirdi. Yahya incilinde bir pasaj var, kız kardeşi Maria Magdalena'ya İsa'nın kendisini çağırdığını söyler, o da hemen yerinden kalkar. Ayrıca bir başka Yahudi âdetine göre, gelinin damadın ayaklarını yağlaması gerekirdi. Maria Magdalena İsa'nın ayaklarını yağlamıştı."</p>

      <p class="calibre2">"Sence evlenmiş miydiler?"</p>

      <p class="calibre2">Allegra olumlu anlamda başını salladı. "Bence buna dair güçlü ipuçları var. Eskiden inanmazdım," dedi Trica-rio'daki günlerini hatırlayarak. "Başrahibe böyle bir şeyi düşünmemizi onaylamazdı, ama düşünebilmenin önündeki engeller kalktığı zaman, bu konudaki ipuçlarının zaten ortada olduğunu görüveriyorsun. Öteki kadınlarla birlikte mezara giden kadınların arasında Maria da vardı, Yahudi toplumunda bunu ancak bir eş yapabilirdi, ama en ikna edici ipuçları, Nag Hammadi'de bulunan Gnostik Gospellerinde bulunuyor."</p>

      <p class="calibre2">"Bu da eski kilise büyüklerinin neden bu gospelleri yok etmeye çalıştıklarını açıklıyor."</p>

      <p class="calibre2">"Kesinlikle, İsa'nın Thomas Gospeli'nde söylediklerinin papazların iktidarını tehdit ettiği gerçeğini bir yana bırakacak olursak, Maria da çarmıha gerilmeden sonra kendi gospelini yazmıştır zaten, İsa'nın müritlerine nasıl moral verici bir konuşma yaptığını anlatır. Eğer doğru hatırlıyorsam Maria Magdalena şöyle der, 'Sakın ağlamayın, sakın yas tutmayın, hiç şüpheniz olmasın ki onun inayeti hep üstünüzde olacak ve sizi her zaman koruyacak." Ataerkil Yahudi kültüründe, sadece çok güçlü bir kadın erkeklerle emir verir gibi cümleler kurarak konuşabilirdi, ayrıca Philip Gospeli de var."</p>

      <p class="calibre2">"Ah evet," dedi David yaramaz bir ifadeyle "müritler biraz gıcık olmuşlar, çünkü İsa Maria Magdalena'yı durmadan ağzından öpüyormuş."</p>

      <p class="calibre2">"Böyle de denebilir," dedi başını sallayarak. Allegra Gospel'deki bu bölümü ezbere biliyordu.</p>

      <p class="calibre2">Kurtarıcının eşlikçisi Maria Magdalena idi, ama İsa onu bütün müritlerinden daha çok sever, sık sık ağzından öperdi. Müritler buna alınırlardı.</p>

      <p class="calibre2">"Yahudi kültüründe erkeklerin evlenmesi olağan bir durumdu," dedi Allegra. "Isa karizmatikti, eğlenceliydi, çekiciydi ve çevresine bir sürü kadın topluyordu."</p>

      <p class="calibre2">"Birazcık bana benziyormuş galiba."</p>

      <p class="calibre2">"Eh, bir beyefendi olduğu için bundan şüpheliyim aslında, 'gıcık olmak' diye bir şey onun lisanında olmasa gerek," dedi, siyah gözleri pırıl pırıldı. "Belki Omega Parşömeni, bu konuları biraz olsun aydınlatır." Allegra David'e her şeyi anlatmak konusunda hâlâ biraz tereddüdüydü, ama zaman içinde anlatacağını biliyordu.</p>

      <p class="calibre2">Eğer parşömen bulunur ve Magdalena sayıları arasında 153 sayısı da ortaya çıkarsa, bu her şeyi kanıtlayacaktı.</p>

      <p class="calibre2"><span class="none4">34</span></p>

      <p class="calibre2"><span class="none4">Langley, Virginia</span></p>

      <p class="calibre2">Mike McKinnon, 'Nükleer Felaket-Sağlık Konuları' başlıklı dosyayı kapattı ve üzüntüyle başını salladı. El Kaide, bombaları atmadan otuz dakika önce bir uyan yapsa ve televizyon ve radyo yayınları ile acil durum çağrısı yapılsa bile, çok az kişinin sığınaklara yetişebilme şansı vardı. Bu faciadan ilk anda kurtulanlar bile sonrasında yaşanacaklar yüzünden büyük acılar çekeceklerdi. Mike, eğer rüzgâr ve hava koşulları kötü olursa, radyoaktif bulutların yüzlerce km2'yi kaplayacağını biliyordu. Bazılarının beyin hücreleri radyasyondan öylesine etkilenecekti ki, bu insanların her tarafı anında şişecekti. Bir gün kustuktan sonra, dayanılmaz baş ağrıları başlayacak, on binlerce insan bundan ölecekti. Şehirlerde az etkileneceği varsayılan bir milyona yakın kişi, bağırsak hücreleri tahrip olduğu için dayanılmaz karın ağırları çekeceklerdi. Saçları dökülecek, anüste ve diş etlerinde kanamalar başlayacak ve birkaç gün içinde öleceklerdi. Kendilerini hastanelere atmayı başaranlar da öleceklerdi." Uygarlığın yok oluşunu başlatan geriye sayım, insanın atomu bölmesi ile başladı aslında diye düşündü Mike üzüntüyle. İslamcı kökten dinciler, kendilerini hazır hissettikleri anda bir saniye bile tereddüt etmeyeceklerdi.</p>

      <p class="calibre2">Mike, Profesör Kaufmann'ın 'Omega Parşömeni ve İslami Nükleer Reaktör' adlı makalesini tekrar eline aldı.</p>

      <p class="calibre2">El Kaide'nin elindeki nükleer bavul bombaları ile eski çağlardan kalma Ölü Deniz Parşömenleri arasında bir ilişki olup olmadığını merak ediyordu. Kaufmann tek tanrılı dinlerde üç vahiy olduğunu söylüyordu, bunlardan biri Yahudilere inmiş, ikincisi Hıristiyanlara inmiş sonuncusu da Müslümanlara inmişti. Kaufmann, eski şifreleri çözdüğünü ve üçüncü vahiy olan îslamla, yaklaşmakta olan atomik kıyametin arasında bir bağlantı bulduğunu söylüyordu.</p>

      <p class="calibre2"><span class="none4">35</span></p>

      <p class="calibre2"><span class="none4">Kumran</span></p>

      <p class="calibre2">Bir çift israil F-16 devriyesi daha Kumran harabelerinin üstünden gürültüyle geçti. Allegra ve David, uçakların, Ürdün'le israil arasındaki Ölü Deniz sınırında göğe bıraktıkları izi takip ettiler.</p>

      <p class="calibre2">"DNA modeli Essenilere nerede uyuyor?" diye sordu Allegra David'e, parşömenin ikinci unsuru ile ilgili öğrenebileceği kadar çok şeyi öğrenmeye kararlıydı.</p>

      <p class="calibre2">"Kitap Mabedi'ndeki modeller, Kumran Kütüphane-si'nde bulunan şemalara bakılarak yapıldı.</p>

      <p class="calibre2">Ca'Granda'daki senin Profesör Roselli'n, vurulmadan kısa bir süre önce bunları araştırmaya başlamıştı zaten. Onu iyi tanır miydin?"</p>

      <p class="calibre2">"Çok iyi tanırdım," dedi Allegra, "o benim hocamdı."</p>

      <p class="calibre2">"Üzüldüm. Ben o sıralar çok önemsemiyordum bu işi ama Yossi şoka girdi. Bana, birilerinin Roselli'nin gerçeği bulmasını istemediklerini söyledi. Roselli sana DNA ile ilgili kuramlarından çok söz eder miydi?"</p>

      <p class="calibre2">"Son derece tedbirliydi, birileri onu uyarmıştı galiba, Francis Crick'e epey bir zaman ayırdığını biliyorum. Ben o kitabı okudum, ama dürüst olmak gerekirse, DNA'nın daha gelişmiş bir uygarlık tarafından dünyaya getirildiği konusunda hâlâ kuşkularım var."</p>

      <p class="calibre2">"Benim de öyle, 1970'lerde daha gelişmiş bir uygarlığın buraya uzay aracı gönderdiğini söylemek Crick'i tımarhaneye tıkmak için yeterli bir nedendi zaten, ama insan düşünüyor, şimdi biz uzaya insansız uzay araçları gönderiyoruz, kendi galaksimizin buzsal atıklarını inceliyoruz, koca evrende hayat olan tek gezegenin bizimki olduğunu düşünmek saçma geliyor artık." David'in yüzü ciddileşmişti. "Yossi'nin de bu konuda kuşkuları var, hatta şifre çözme çalışmaları sonucunda Omega Parşömeni'nin Crick'in kuramını doğruladığını düşündüğü halde."</p>

      <p class="calibre2">Allegra bu çocuk bakışlı, şaka seven adamın başka bir yüzünü daha görüyordu. Ciddi yüzünü.</p>

      <p class="calibre2">"Karnın acıktı mı?" diye sordu David. "Şurada bir mağara var," dedi, vadinin öteki tarafında bir yeri gösterdi.</p>

      <p class="calibre2">"Oraya çıkmak için çivili ayakkabı gerekmiyor."</p>

      <p class="calibre2">"Benim hoşuma gitti," dedi Allegra.</p>

      <p class="calibre2">Yarım saat kadar, elli yıl önce keçisini arayan Bedevi delikanlısının yanlışlıkla bulduğu mağaraya tırmandılar. Allegra, David'in peşinden, Bedevilerin parşömenleri buldukları dar ve uzun odaya girdi.</p>

      <p class="calibre2">"Bedevilerin ne bulduklarını bilmiyor olmaları ne kadar kötü," dedi Allegra. "İki bin yıl sonra bu parşömenlere dokunan ilk insan olduğunu bilmek muhteşem bir duygu olmalı."</p>

      <p class="calibre2">"Şu anda bu duygudan eser yok," dedi David üzüntüyle. "Sanki buradan bir ordu geçmiş gibi şimdi."</p>

      <p class="calibre2">Eğer bir şeyler gözlerden saklanmak isterse, bir ordunun bile bazı şeyleri bulamaması beklenebilirdi.</p>

      <p class="calibre2">Mağaranın girişine gizlenmiş düz bir çıkıntıdan, üstlerine toz düştü, ama mağara girişinde yemek yiyecek bir yer bulup oturan David ve Allegra bunu görmediler.</p>

      <p class="calibre2">"Chardonnay? "</p>

      <p class="calibre2">"Olur. Herhalde başka bir şey getirmemişsindir."</p>

      <p class="calibre2">"Getirdim. Su burada hayat demektir."</p>

      <p class="calibre2">"O zaman her ikisinden de isterim. Lonergan acaba o kasada ne saklıyor?" dedi Allegra düşünceli bir sesle, somon fümeye uzanırken.</p>

      <p class="calibre2">"Bunu bulmak biraz zaman alacak. Bize daha müzede çalışma izni vermediler, ama Yossi işin peşini bırakmaz. Babamı iyi tanırım, hiçbir işin peşini mücadele etmeden bırakmaz o."</p>

      <p class="calibre2">"İnsanın ünlü bir babası olması zor mu?"</p>

      <p class="calibre2">David gülümsedi. "Herkesin, 'Aaa Profesör Kauf-mann'ın oğlu musunuz?' demesine alışıyorsun. Yossi beni hep kendi yapmak istediklerim konusunda cesaretlendirdiği için o kadar zor olmadı. Hatta orduda aynı dönemde hizmet verdiğimiz sırada bile baba-oğul olmak sorun yaratmadı."</p>

      <p class="calibre2">"Nasıl bir şey? Savaşmak yani?"</p>

      <p class="calibre2">"Galiba gençken, heyecan verici bir şey gibi geliyor insana. Tabii, biri sana ateş etmeye başlayana kadar, o zaman yanına yedek don alman gerektiğini öğreniyorsun."</p>

      <p class="calibre2">Allegra güldü.</p>

      <p class="calibre2">"Bazı politikacılar için savaş çok önemli ve gerekli" diye devam etti David. "Özellikle halkı bu şekilde ellerinde tuttuklarını fark ettiklerinde. Ama insan savaşa girdiği zaman, ne kadar gereksiz ve korkunç bir kayıp olduğunu anlıyor. Galiba ağabeyim Michael'ın ölümü beni çok etkiledi."</p>

      <p class="calibre2">"Bilmiyordum," dedi Allegra özür dileyen bir sesle, "Sormamalıydım."</p>

      <p class="calibre2">"Önemli değil. Onun ölümüne alışmak zaman aldı tabi. Ama sevdiklerini kaybetmemiş olan İsrailli ve Filistinli aileler için durum farklı. Onlara göre bu savaşın bedeli. Bir süre çok kızgındım, o çılgın çocuğu hâlâ çok özlüyorum."</p>

      <p class="calibre2">"Çok üzüldüm David. Savaşı sorunların çözümü gibi görür olduk artık."</p>

      <p class="calibre2">Aşağıdaki otoparkta, Yusuf Sartawi cep telefonunu açtı. "Evet, pozisyondayım. Birinci mağaranın girişindeler." Mesaj kısa ve şifreliydi.</p>

      <p class="calibre2">"Hepimizin bu dünyada belli bir ömrü var, bu ömrü en iyi şekilde kullanmamız lazım," dedi David ayağa kalkarken, "ama çoğumuz bu zamanı birbirimizi öldürerek ve iktidar için manevralar yaparak geçiriyoruz.</p>

      <p class="calibre2">Mesela bu mağarayı alalım," David içeri doğru yürüdü. "Burada bulunan şeyler bütün insanlığa ait, birkaç seçkin Katolik akademisyene değil, ama buna rağmen gerçeği ortaya çıkartmak için Katolik Kilisesi ile dişe diş savaşmak zorunda kalıyoruz." Tavandan böcek düştüğünü zannederek saçlarını silkeledi. Bir başka kum tanesi boynuna düştü, onu da silkeledi, ancak sırtına bir kum tanesi daha düşünce durdu ve yukarı baktı.</p>

      <p class="calibre2">Başının tam üstünde, duvarda asılı gibi duran bir kayada çatlak gibi bir şey gördü. Hâlâ mağaranın girişinde duran Allegra'ya döndü.</p>

      <p class="calibre2">"Gel de şuna bir bak."</p>

      <p class="calibre2">"Ne?" dedi Allegra mağaradan içeri girerken.</p>

      <p class="calibre2">"Buradaki kayada bir çatlak var."</p>

      <p class="calibre2">Kum tanelerinin düşmeye devam ettiği kayadaki çatlağa beraberce baktılar. David sırt çantasındaki küçük kazmayı çıkardı ve çatlağı kazımaya başladı. Eski sıva, Piskopos O'Hara'nın viski şişelerini dolaptan düşüren ve Alleg-ra'nın apartmanını sallayan yer sarsıntısı sırasında gevşediği için hemen söküldü. David'in nabzı hızlandı.</p>

      <p class="calibre2">"Bu sıva," dedi heyecanla. Kayanın düz kenarında küçük ve üstü kapatılmış boşluk gibi bir şey belirdi.</p>

      <p class="calibre2">Daha yavaş çalışan David, sıvayı söktü, küçük boşluğun çevresini kazıyarak devam etti. Yaklaşık 60 cm2'lik boşluk, mağara duvarı oyularak oluşturulan bir kapakla kapatılmış ve sıva da gayet dikkatle kayaya uygun bir şekilde örülmüştü.</p>

      <p class="calibre2">"Bunun içinde her ne varsa, Esseniler dış dünyadan saklamak istemişler," dedi David, sıvanın kalanını yavaş yavaş kazımaya devam ederken. Birden geriye doğru kaçtı ve burnunu kapadı.</p>

      <p class="calibre2">"Ighh" boşluktan dışarı çıkan hava iğrenç kokuyordu.</p>

      <p class="calibre2">"Yüzünü kapat," dedi Allegra'ya mağaradan dışarı çıkmasını işaret ederken.</p>

      <p class="calibre2">"Cryptococcus neuromyces mi?" diye sordu Allegra, bu dikkatsiz arkeologların çoğunun ölümüne neden olan mantar sporlarının bilimsel adıydı. Bu sporların neden olduğu akciğer hastalığı baş ağrısı, ateş ve nefes almakta güçlükle başlıyordu. Bu belirtileri kanamalar izliyor ve beyine sıçrayan zehir menenjite yol açtığı için, kurban haiüsinasyonlar görerek ölüyordu.</p>

      <p class="calibre2">"Galiba, firavun lanetinin Esseni versiyonu ile karşı karşıyayız," diye cevap verdi David. "İçerideki hava çok nemli değil, bu yüzden çok beter bir durum olmaması lazım. Ama biz yine de dikkatli olalım. O boşluğun içinde ne varsa, binlerce yıl bekledi, bir iki dakika daha beklemesinde hiçbir sakınca yok."</p>

      <p class="calibre2">David, dikkatli olmakta son derece haklıydı.</p>

      <p class="calibre2"><span class="none4">36</span></p>

      <p class="calibre2"><span class="none4">Langley, Virginia</span></p>

      <p class="calibre2">Mike McKinnon'un odasının altında bulunan bodrum katta, Cray marka bilgisayarlar sessizce çalışarak dünyanın dört bir yanından gelen raporları topluyor ve harmanlıyordu. Yüzlerce ülkeye yayılmış istasyon şeflerinden gelen raporlar, sismik dinleme cihazları ile yapılan analizler ve uydu ile çekilen görüntüler, Büyük elçiliklere ve bürolara yerleştirilen dinleme cihazlanndan gelen bilgiler ve onlarca ayrı kaynaktan gelen raporlar burada toplanıyordu.</p>

      <p class="calibre2">Mike McKinnon'un başkanlık emriyle eski bir parşömeni aramakla görevlendirilmiş olması, hiçbir zaman basılı hale getirilemezdi. Yılların tecrübesi ile elinde çok az ipucu olmasına rağmen bir plan geliştirmesi gerektiğini biliyordu. Kaufmann'ın Ölü Deniz Parşömenleri ile ilgili makalesi internetten indirilmişti, şimdi de Echelon sonuçları bir araya getiriyordu. Echelon, Ulusal Güvenlik Teşkila-tı'nın telefon görüşmelerini, e-postaları, faksları, teleksleri ve dünyanın her tarafındaki her türlü elektronik yayılmayı yakalayabilen sisteminin kod adıydı. Ancak Echelon'un oluşturduğu dosyada, Omega Parşömeni ile ilgili cevaptan çok soru bulunuyordu.</p>

      <p class="calibre2">Bazı şeyler anlaşılmıyor bir türlü diye düşündü Mike. Vatikan acaba neden, uluslararası bir üne sahip olan arkeolojik DNA uzmanın peşine adam takmıştı? Uzmanın bazı harabelerde görülmüş olması normaldi ama bu hangisiydi? 'Birinci mağaranın girişi' bir anlam ifade etmiyordu. Tıpkı saman yığınının içinde toplu iğne aramak gibiydi bu. Ha-mas işe neden karışmıştı? Lonergan'm sürekli konuştuğu bu adam kimdi? McKinnon, İsrail'deki işleri biraz daha yakından izlemesi gerektiğine karar verdi. Tel-Aviv'deki Amerikan elçiliğindeki CIA hücresinden raporları izleyebilirdi.</p>

      <p class="calibre2"><span class="none4">37</span></p>

      <p class="calibre2"><span class="none4">Kumran</span></p>

      <p class="calibre2">David'de Allegra'da heyecanlarına daha fazla hâkim olamadılar. David boşluğun önündeki kayayı gevşetti.</p>

      <p class="calibre2">Her ikisi de heyecanla yutkundular.</p>

      <p class="calibre2">"Tanrım, David. Burada bir vazo var."</p>

      <p class="calibre2">Toprak çömlek, Nehemiah Tapınağı yerle bir edildiğinden beri buradaki gizli bölmede duruyordu. 30 santimetreden daha uzun değildi, tıpkı kırk yıl önce bulunan çömlekler gibi onun da ağzı kapatılmıştı. David, çakısını çıkardı ve yumuşak zifti dikkatle yardı. Çömleğin içine elini soktu ve yavaşça solmuş sarı beze sarılı bir rulo çıkardı dışarı. Bezin içinde deri yapraklar vardı.</p>

      <p class="calibre2">"Allegra, bu bir parşömen."</p>

      <p class="calibre2">Allegra konuşamıyordu, başını sallamakla yetindi. Ölü Deniz Parşömenleri'nin bulunuşu, yirminci yüzyılın en önemli arkeolojik keşiflerinden biri sayılıyordu. Allegra, kendi buluşlarının yirmi birinci yüzyılın en önemli buluşlarından biri olup olmayacağını merak ediyordu.</p>

      <p class="calibre2">"Birileri bunu saklamak için epeyce uğraşmış," dedi Allegra, kalp atışları biraz yavaşlamıştı.</p>

      <p class="calibre2">"Sorun şu," dedi David düşünceli bir sesle, "Bizi kimse görmeden buradan nasıl çıkacağız."</p>

      <p class="calibre2">"Devlete ait bir şeyle yani."</p>

      <p class="calibre2">"Ben, Bedevilerin kazmalarını kaptıkları gibi buraya üşüşmesinden daha çok kaygılıyım aslında. Bu parşömeni tercüme edip içinde ne olduğunu görene kadar, sesimizi çı-kartmasak daha iyi olur."</p>

      <p class="calibre2">"Peki dönerken israil devriyesi bizi durdurursa ne olacak. Ya arabayı ararlarsa?" dedi Allegra, yüksek sesle düşünerek.</p>

      <p class="calibre2">"Bunu burada bırakamayız," dediler ikisi de aynı anda.</p>

      <p class="calibre2">"Dur!" dedi David sırıtarak. "Bence bunu göze alacağız ve Yüzbaşı Shagbilmemne'nin keyfinin yerinde olmasını umacağız. Bu arada bu oyuğu eski haline getirsek iyi ederiz," dedi fırçasına uzanarak.</p>

      <p class="calibre2">Dönüş yolunda arabayı hızlı sürmediler. Allegra, değerli yüklerine sıkı sıkı sarılmıştı, David ise arabayı her zamankinden daha sakin kullanıyordu. Yusuf Sartawi onları uygun bir uzaklıktan izliyordu, kendini göstermemek için aralarına bir kamyonun girmesine izin verdi. Yusuf'un kafasını kurcalayan bir şey vardı.</p>

      <p class="calibre2">Çift harabelerden çıktığında, israilli, elindeki torbayı büyük bir dikkatle taşıyordu.</p>

      <p class="calibre2">David ve Allegra Eriha sapağını geçtiklerinde, karşıdan bir israil devriye kamyonunun geldiğini gördüler.</p>

      <p class="calibre2">Onslow'un ön camında birden iki ağır makineli tüfek belirdi. Allegra nefesini tuttu. Kamyon yavaşça yaklaşırken, israilli askerler kuşkulu ve tetikteydiler, kamyon yanlarından geçerken askerlerin yüzündeki ifade gevşedi.</p>

      <p class="calibre2">"İsrail plakasının faydası oluyor," dedi David. "Tabii benim arabanın yanına yaptığım sanat eserinin, ibrani Üniversitesi yazısına rağmen hiçbir işe yaramadığını söylememe gerek bile yok. Askerler ancak insanlarla yüz yüze geldikleri zaman rahatlıyorlar."</p>

      <p class="calibre2">Yolda altı devriye kamyonuyla daha karşılaştılar, ama hiçbiri durmadı. Allegra, Scopus Dağı'ndaki kampüse ulaşıp paha biçilmez yüklerini laboratuvardaki odalarına bıraktığında derin bir nefes aldı.</p>

      <p class="calibre2">"Aramice," dedi David, parşömeni masanın üzerine dikkatle yaydıktan sonra. Yüzünde karmaşık bir ifade vardı. "Sanki bir envanter gibi. Esseniler acaba bir envanteri saklamak için neden bu kadar uğraştılar?"</p>

      <p class="calibre2">Parşömenin son kısmını okumaya başladığında, yüzündeki karmaşık ifade yerini hayrete bırakmıştı.</p>

      <p class="calibre2">"Allegra," dedi, büyütecin üstünden bakarak. "Bu sadece parşömenlerin tamamını içeren bir liste değil. Bu parşömende, Essenilerin Kumran'da kütüphane olarak kullandıkları mağaraların kesin konumları da tarif edilmiş."</p>

      <p class="calibre2">"Neden bu kadar sıkı sıkı sakladıkları anlaşıldı şimdi," dedi Allegra. "Bunu bulan, öteki belgelere rahatça ulaşır çünkü."</p>

      <p class="calibre2">"Kesinlikle" David'in Aramice'ye hâkimiyeti, bu alanda çalışmakta olan herkesten daha fazla olduğu için parşömeni hem İbraniceye hem de Ingilizceye çabucak tercüme etti. Başlıkları ve parşömenlerin yerini okudukça kaşları çatılıyordu, sonra fısıltıyla "Omega Parşömeni! Burada üç kopyası olduğu yazıyor."</p>

      <p class="calibre2">"Demek ki, bu parşömen diğerlerinden çok daha önemli," dedi Allegra.</p>

      <p class="calibre2">David gözlerini ovuşturdu. Parşömenlerle ilgili envanteri çözmek için iki saat harcadıktan sonra, baştaki heyecanı yerini hayal kırıklığına bırakmıştı.</p>

      <p class="calibre2">"Omega Parşömeni'nin üç kopyası olduğu yazılmış, ama Kumran'daki mağaralardan bildiğim kadarıyla, burada listelenmiş olan mağaraların hepsi araştırıldı. Bedevilerin bunlardan kaç tanesini buldukları ve karaborsaya sürdükleri ise muamma," dedi David. "Bu envanter, bulmacanın parçalarını bir araya getirdi.</p>

      <p class="calibre2">Ama Omega Parşöme-ni'nin kopyalarının nerede olduğunu ya da hâlâ var olup olmadığını bilmiyoruz."</p>

      <p class="calibre2">"Ama böyle bir şey yazmış olduklarını biliyoruz. Profesör Roselli'de biliyordu, ama parşömenlere çok yaklaştığı anda biri onu öldürdü. Vatikan ise, bu parşömenlerle ilgili gizemi korumaya çok kararlı görünüyor," dedi Allegra, bir yandan da Giovanni ile yaptığı konuşmaları düşünüyordu.</p>

      <p class="calibre2">"Bu korumanın nedeni, İsa ile Esseniler arasındaki mesafeyi açmak," dedi David karamsar bir sesle. "Herkes bilmez ama, İsa'nın dağda verdiği vaazların Matta İncü'inde-ki hali özgün değildir. 'Kutsanmışlar fazla uysaldır,' Esseni Parşömenleri'nden birinde bulunmuş. Ayrıca 'Kutsanmışlar güçlü değildir: Cennetin Krallığı onlarındır' Birinci mağarada bulunan Savaş Parşömeni'nden alınmıştır. İsa'nın Gospellerdeki vaazları, Ölü Deniz Parşömenleri'ndeki vaazların üstüne kurulmuştur. Yani İsa'nın İncil'deki sözleri özgün değildir Vatikan'da bunların ortaya çıkmasını engellemek için elinden geleni yapacak tabii ki."</p>

      <p class="calibre2">"Seninle aynı fikirdeyim," dedi Allegra, "bu karbon tarihlemesiyle çözülecek bir sorun." Artık elini açmanın zamanının geldiğine karar verdi. "Vaazların özgün olmaması, Vatikan'ın İsa ile Kumran arasına mesafe koymasının nedenini yeterince açıklıyor, ama bir başka neden daha var. Bugün sana kendimi açacağım dediğim zaman, söylediğim şey senin düşündüğün gibi sadece benimle ilgili değildi."</p>

      <p class="calibre2">David sırıttı, "Ben de şansımın yaver gittiğini sanmaya başlamıştım." Allegra sözlerine devam ederken, yüzündeki ifade ciddileşti.</p>

      <p class="calibre2">"İsa'nın Essenilerle ilişkisi ve Maria Magdalena'nın dogmaya verdiği zarar bir yana, Vatikan'ın en korktuğu şey Omega Parşömeni. Sana şimdi anlatacağım şey, bir insanın hayatını tehlikeye sokacak, bu yüzden aramızda kalması gerekiyor. "</p>

      <p class="calibre2">David başını salladı.</p>

      <p class="calibre2">"Giovanni Donelli'yi hatırlıyor musun?"</p>

      <p class="calibre2">"Onunla Patrick O'Hara'nın evinde tanışmıştım. Hâlâ Vatikan'da mı?"</p>

      <p class="calibre2">"Şu anda Venedik Kardinali. Hayatı tehlikeye girecek olan o."</p>

      <p class="calibre2">Allegra Papa I. Jean Paul'ün başına gelenler ve Giovanni'nin Petroni hakkındaki kuşkularını anlatırken, David duyduklarına inanamıyormuşçasına başını sallıyordu.</p>

      <p class="calibre2">"Bu kırmızı cübbeliler inanılır gibi değil. Ben söylemem, ama sen istediğin zaman meseleyi Yossi'ye açarız. O Giovanni'yi her şeyden korur."</p>

      <p class="calibre2">Allegra başını salladı. "Koruyacağına eminim. Ayrıca, İsa'nın özgünlüğünün tartışılmasının ve Rockefeller'daki parşömenlerin tarihlerine ilişkin en küçük bir kuşkunun Lonergan ve Vatikan tarafından karalanacağını da bildiğine eminim. Omega Parşömeni bir mit değil, varlığının ispatlanması büyük bir öfkeyle karşılanacak ve uydurma olduğu iddia edilecek. Eğer bulmayı başarırsak, açıklama yapmadan önce Vatikan'dan birilerini yanımıza almamız doğru olur."</p>

      <p class="calibre2">David güldü. "Oldukça radikal bir fikir. Patrick O'Hara dışında birini bulabilir miyiz acaba?"</p>

      <p class="calibre2">"Patrick bunu yapardı, ama onu çarmıha gererler. Akademisyen değil çünkü. Ama bir kişi bulabiliriz."</p>

      <p class="calibre2">"Peki ama bu adamı nerede saklıyorlar? Tabii bif kadın değilse."</p>

      <p class="calibre2">Allegra gülümsedi. "Hayır, üniversiteye giden kadınlar, kızıl cübbeli ihtiyarları tehdit ediyorlar aslında. Benim kastettiğim kişi Giovanni."</p>

      <p class="calibre2">"Venedik Kardinali'nin böyle bir açıklamaya destek vereceğini nereden çıkardın? Hayatı tehlikeye de girecek üstelik."</p>

      <p class="calibre2">"Bu uzun bir hikâye. Ama Giovanni çok geniş düşünen biridir ve bu şekilde kendini korur. Eğer Vatikan ondan kurtulmak istiyorsa, iki kere düşünmesi gerekir, çünkü bu durumda, Omega Parşömenleri ile ilgili gerçeğin ortaya çıkmasını da göze almak zorunda kalırlar," diye cevap verdi Allegra. "Giovanni büyük bir zekâdır, bunu çok iyi giz-lese bile. Biraz gevşese, anında düşer."</p>

      <p class="calibre2">"Eğer onun yardım edeceğini düşünüyorsan, bu denemeye değer. Çünkü eğer Omega Parşömeni'ni bulursak, Vatikan'daki o herifler, herhangi bir ilahiyatçı yorumlayana kadar parşömeni bizim elimizden kapmak için her türlü bedeli öderler, sonra da parşömen, gizli arşivin derinliklerinde kaybolur," dedi David.</p>

      <p class="calibre2">"Bence bu envanteri bulduğumuzu açıklamayalım, böylece Lonergan ve Vatikan'daki-ler en azmdan biz hazır olana kadar yerlerinde otururlar. Gerçi ben, Rockefeller'ın kasasındakilerin Lonergan'ı neden bu kadar telaşlandırdığını çok merak ediyorum ama..."</p>

      <p class="calibre2">"Ben bulabileceğimizi fazla umut etmiyorum doğrusu," dedi Allegra.</p>

      <p class="calibre2">"Bilmiyorum..." David yüzünde esrarlı bir ifadeyle düşüncelere daldı. Sonra parşömeni dikkade sardı ve odadaki kasaya kilitledi. Daha sonra Allegra'ya söz verdiği yemeği hazırlamak üzere onun evine doğru yola çıktılar. Her ikisi de sessizdi, buldukları şeyin yol açacağı sonuçları düşünmeye dalmışlardı.</p>

      <p class="calibre2">David'in dairesi, Eski Kudüs yakınlarında Levi Eshkol Bulvarı'ndaydı. Büyük bir taş binanın çatı katındaki daireden, Kral Davud'un bir zamanlar hüküm sürdüğü surların üstünden Yeni Kudüs'ün ışıkları görünüyordu.</p>

      <p class="calibre2">"Çok etkilendim David. Çok iyi bir aşçısın," dedi Al-legra, David dumanı tüten tabağı masaya koyarken.</p>

      <p class="calibre2">"Pesach cholent ve patlıcan dolması."</p>

      <p class="calibre2">"Pesach coholent mi?"</p>

      <p class="calibre2">"Yumurta ve patatesle kısık ateşte pişirilen, gayet yumuşak olduğunu umduğum biftek. Şalom," dedi şarap kadehini kaldırarak.</p>

      <p class="calibre2">Yemekten sonra David ve AUegra ellerine kahvelerini alarak balkona çıktılar. Şehrin ışıkları mürekkep mavisinin üzerine serpilmiş yaldız gibi görünüyordu Uzaktan. Balkonun demirlerine yaslandılar, buldukları parşömen ve Lonergan'ı nasıl kızdırdıkları üzerine espriler yaparak konuştular, eğer onu kim önce kızdırırsa, diğerine yemek ısmarlayacaktı.</p>

      <p class="calibre2">David eğildi, Allegra'nın elini teatral bir tavırla eline alarak, aralarındaki bu anlaşmayı mühürlemek istercesine öptü. AUegra onun yanağını okşadı ve yavaşça yüzünü kaldırarak göz göze gelmelerini sağladı.</p>

      <p class="calibre2">David'in dudakları onunkileri buldu, AUegra içini çekerek ona cevap verdi. David, onu kollarıyla sararken, bir erkeği sevmekle ilgili korkularının birden yok olduğunu hissetti. Gözlerini kapattı ve o anın tadını çıkarttı.</p>

      <p class="calibre2">David'in dudakları dudaklarına bastırırken, AUegra mekân duygusunu kaybettiğini hissetti. Sanki birbirlerine aittiler. David'in elleri, belinden kalçalarına doğru kaydı, genç kadının bedenini kendi bedenine bastırdı.</p>

      <p class="calibre2">AUegra tutkuyla karşılık veriyordu. David'in kalbi sanki ağzından çıkacak gibiydi, konuşamaz hale gelmişti.</p>

      <p class="calibre2">AUegra'ya sarılarak onu yatak odasına doğru götürdü, genç kadının saçlarından yükselen koku, arzularını iyice kamçılamıştı.</p>

      <p class="calibre2">"Ben bu işi çok uzun zamandır yapmadım David," dedi Allegra fısıltıyla. Bedenini onun bedenine bastırdı, birbirlerinin içinde eriyerek yere düştüler.</p>

      <p class="calibre2">Allegra, bilgisayar ekranında birden beliren mesajı görünce rahadadı. Giovanni'den bir e-posta gelmişti.</p>

      <p class="calibre2">Merhaba,</p>

      <p class="calibre2">Bir süprizim var. Kudüs'e geliyorum.</p>

      <p class="calibre2">Önümüzdeki birkaç hafta içinde Kudüs'te olacağım. Dinler arası bir konferans var, ben de resmen, halefimden görevi devralarak Katolik Kilisesi'nin Müslümanlık ve Museviliğe karşı verdiği cevabı sunacağım.</p>

      <p class="calibre2">Vatikan politikalarını unutmuş olmadığına eminim. Her şey aynı, Venedik muhteşem bir değişiklik oldu. Eski dostum Patrick O'Hara'dan seni öve öve bitiremeyen bir e-posta aldım... Senin harika işler yaptığını söylüyor ki ben de zaten başka bir şey beklemezdim senden. Yemeğe ne dersin?</p>

      <p class="calibre2">Eski dostun Giovanni Donelli'den en iyi dileklerle.</p>

      <p class="calibre2">Onca zamandan sonra ilk kez yüz yüze görüşeceklerdi. Birbirlerine bir sürü e posta yollamışlardı, zaman zaman değişik ülkelerde karşılaşma şansını birkaç hafta ile kaçırdıkları oluyordu, sanki evren onları bir araya getirmemek için uğraşıyor gibiydi. Allegra hemen cevap yazdı.</p>

      <p class="calibre2">Yemek şahane olur. Seni havaalanından almamı ister misin?</p>

      <p class="calibre2">Giovanni'nin cevabı derhal geldi.</p>

      <p class="calibre2">Teşekkürler, ama Patrick çoktan işi ele almış bile (öteki elinde de bir şişe İrlanda viskisi olduğundan kuşkun olmasın). Eğer çarşamba gecesi işin yoksa buluşalım, lokantayı seçmene izin veriyorum.</p>

      <p class="calibre2">"Ne oluyor orada?" diye sordu David, odaya girerken. Eğilip Allegra'yı omuzundan öptü.</p>

      <p class="calibre2">"Giovanni Kudüs'e geliyor," dedi Allegra, yüzünü ona dönerek.</p>

      <p class="calibre2">"Çok iyi haber. Ne zaman geliyormuş?"</p>

      <p class="calibre2">"Patrick gelecek hafta onu havaalanından alacak, çarşamba gecesi yemek yiyeceğiz. Sen de gelir misin?"</p>

      <p class="calibre2">"Yemeğe gelmem. Birbirinizi uzun yıllardır görmediniz, konuşacak çok şeyiniz vardır. Ama ben sizi Onslow'la gideceğiniz yere bırakır, sonra da bir içki için size katılırım. Onu yeniden görmek sana iyi gelecek."</p>

      <p class="calibre2">"Onun Onslow'a binmekten büyük bir heyecan duyacağını sanmam, ama tabii ki o bir İtalyan, ayrıca ben de senin araba kullanmayı nerede öğrendiğini çok merak ediyorum doğrusu."</p>

      <p class="calibre2">Numero Venti, daha tam dolmamıştı. Elie, Giovanni ile Allegra'ya cam kenarında bir masa gösterdi. Bir süre sonra iyi giyimli bir Arap, terbiyeli bir şekilde Elie'ye gülümsedi ve hemen onların arkasındaki masayı gösterdi.</p>

      <p class="calibre2">"David çok çekici bir adam," dedi Giovanni, sesinde hafif bir kıskançlık seziliyordu.</p>

      <p class="calibre2">"Ve tıpkı senin gibi, çok da yetenekli," dedi Allegra. "Daha tam karar vermedi ama Yossi'nin partisinden adaylığını koymayı düşünüyor."</p>

      <p class="calibre2">"Eğer biraz olsun Yossi'ye benziyorsa çok başarılı olur," dedi Giovanni. "Yossi, İsrail'de var olan politikalarla bu işin çözülemeyeceğini gören birkaç politikacıdan biri."</p>

      <p class="calibre2">Allegra başını salladı. "Arkadaşın Ahmet Sartawi de benzer şeyler düşünüyor. Görüldüğü kadarıyla da Filistinliler onun görüşleri etrafında toplanıyorlar. Eğer bir Filistin devleti oluşturulabilirse, militan grupların da silahlarını bırakabileceğini düşünüyor."</p>

      <p class="calibre2">"Yaser Arafat'ın ölümü döngüyü kırdı aslında," dedi Giovanni. "Filistin halkı şiddetten bıktı, İsrailliler de öyle.</p>

      <p class="calibre2">Ahmet Sartawi gibi bir insan tıpkı Yossi gibi barış için gerçek bir şans olabilir." Giovanni birlikte balığa çıktıkları günü düşündü. "Ahmet'e Filistin seçimleriyle ilgili şans dileklerimi yolladım, onun için dua ediyorum."</p>

      <p class="calibre2">"Buradayken onunla görüşecek misin?"</p>

      <p class="calibre2">"isterdim, ama bazı fanatik muhalifleri bunu ona karşı kullanabilirler. Mar'Oth, Müslümanlarla Hıristiyanların arasında yapılabileceklerle ilgili olarak önemli bir örnek oluşturdu, ama her şey yavaş yavaş olacak, insanlara bir şeyleri sindirmeleri için zaman tanımak lazım. David'in bizimle yemek istemediğine emin misin?"</p>

      <p class="calibre2">"Eminim. Bizim biraz yalnız kalıp konuşmak istediğimizi biliyor." Allegra elini Giovanni'nin elinin üstüne koydu. "Sana bir açıklama yapmam lazım, birlikte yaşadığımız onca şeyden sonra hele. Sen artık benim dostumsun."</p>

      <p class="calibre2">"Bu açıklamaya gerek yoktu," diye cevap verdi Giovanni, "özellikle de olanlardan sonra."</p>

      <p class="calibre2">"Umarım bu konuda kendini suçlu hissetmiyorsun. Bence çok muhteşem bir andı o."</p>

      <p class="calibre2">"Ben bu muhteşem anları hep istediğim için suçlu hissettim kendimi," dedi Giovanni çarpık bir gülümseme ile. "Biliyorum inkâr edeceksin ama kiliseyi aniden terk edip gittiğin için kendimi suçlu hissettim ben. Nedeni neydi?"</p>

      <p class="calibre2">"Nedeni o değildi," dedi Allegra, anıları geri gelmişti.</p>

      <p class="calibre2">Allegra, Milano'da yaşadığı o korkunç geceyi anlatırken Giovanni'nin yüzündeki gülümseme silindi.</p>

      <p class="calibre2">"Çok üzüldüm," dedi Giovanni Allegra sözlerini bitirdiğinde.</p>

      <p class="calibre2">"Neden bana anlatmadın?"</p>

      <p class="calibre2">"Şoktaydım Giovanni. Seni üzmek istemedim. Her şeyi doğru dürüst değerlendirebilmek epey bir zaman aldı."</p>

      <p class="calibre2">"Petroni bu yaptığının cezasını çekmeli. Kilisede yaşanan bu türden olayları sürekli gizliyoruz aslında."</p>

      <p class="calibre2">"Keşke cezasını bulsa, ama Katolik Kilisesi'nin en güçlü kardinalinin karşısında benim söylediklerimin ne değeri olur ki. Vatikan'ın karşılığı çok sert olur."</p>

      <p class="calibre2">"Evet, ama giderek daha fazla insan açığa çıkıyor. Boston'da olanlara baksana. Kilise yıllarca pedofili vakalarının ve diğer sapıklıkların üstünü kapatıp durdu. Sonuç olarak Kardinallik makamı, bu tür sorumluluklardan kaçmak için yeterli olmamalı. Sen yaşanacakları göğüsleyebilecek misin?"</p>

      <p class="calibre2">"Eğer onu adaletin önüne çıkarabileceksek, elbette göğüslerim," diye cevap verdi Allegra.</p>

      <p class="calibre2">"O zaman oturup biraz düşünelim. Bu arada, belki ben ona bir başka cepheden saldırabilirim."</p>

      <p class="calibre2">Allegra onca yıldır ilk kez Giovanni'nin biri için 'saldırı' kelimesini kullandığını duyuyordu.</p>

      <p class="calibre2">"Petroni ve Vatikan Bankası kirli işlerini hâlâ sürdürüyorlar," dedi Giovanni. "Sana Papa I. Jean Paul'ün öldürülmeden hemen önce Başbakan'ı sepetlemek üzere olduğunu söylediğimi hatırlıyor musun?"</p>

      <p class="calibre2">"Ve Petroni'yi de sepetleyerek Vatikan Bankası hakkında soruşturma açmak üzereydi," dedi Allegra "Gayet iyi hatırlıyorum."</p>

      <p class="calibre2">"O zamanlar, Propaganda 2 adlı mason locasının üstadı, Sicilyalı bir haydut olan bankacı Giorgio Felici idi.</p>

      <p class="calibre2">Şu anda da P2'nin devamı olan P3 locasının üstadı, ama bu arada bankacılık işlerini de genişletmiş.</p>

      <p class="calibre2">Venedik'te, son derece kârlı küçük bir bankamız vardı bizim, Banco del Sacerdozio."</p>

      <p class="calibre2">"Papazların Bankası mı?"</p>

      <p class="calibre2">"İkinci Dünya Savaşı'ndan kısa bir süre sonra, Venedikli Katolik bankerler tarafından kurulmuştu, çok düşük faizle, bağcılık yapanlara kredi veriyordu, Venedik'teki muhtaç ve sakatlara da öyle. Banco del Sacerdozio çok iyi yönetildiği için Italya'daki en kârlı bankalardan biriydi, hisselerinin yüzde elli birine sahip olan Vatikan tarafından korunuyordu. Geçen ay bu hisseler Giorgio Felici'ye devredildi, o da bütün kredileri durdurdu."</p>

      <p class="calibre2">Karlı Dolomite Dağları'nın eteklerinde yer alan onlarca küçük bağdan birine yaptığı ziyareti hatırlayan Giovanni'nin gözlerinden öfke fışkırıyordu. Ziyaret sırasında, köylülerin yaşadığı korku ve umutsuzluğu gözleriyle görmüş, ekmek parası için kendilerini parçalayan bu zavallı insanların kaderinin kilometrelerce uzakta bir para babası tarafından tehdit edildiğini görünce isyan etmişti.</p>

      <p class="calibre2">"Eğer bilseydim, Papa'ya gider ve bu satışı erteletirdim," dedi Giovanni.</p>

      <p class="calibre2">"Peki ama şimdi gidemez misin?" diye sordu Allegra.</p>

      <p class="calibre2">Giovanni başını olumsuz anlamda salladı. "Birkaç yıl önce Petroni, Giorgio Felici'yi Papa'nın mali danışmanı olarak atamayı başardığı için kanıta ihtiyacım var. Ben kendi adıma bir soruşturma başlattım, elime güçlü deliller geçirdiğim zaman hemen Papa'ya gidip, ayrıntılı bir soruşturma açtırması için ısrar edeceğim."</p>

      <p class="calibre2">"Papa buna karşı çıkacaktır," dedi Allegra. "Felici onun danışmanı olduğuna göre."</p>

      <p class="calibre2">"Felici'nin mafya ile çok güçlü bağları var, Kilise'nin onunla hiçbir iş yapmaması lazım," dedi Giovanni sert bir sesle. "Geçmişte Kilise bomba, tank, kurşun hatta doğum kontrol hapı imal eden şirketlere ortak oldu. Tek ölçüt, sahip olunan hisselerin yeterince kârlı olmasıydı, korkarım şimdi de durum aynı. Eğer Papa kendi bahçesindeki pisliği temizlemek için gerekeni yapmazsa, ben kamusal bir soruşturma isteyeceğim."</p>

      <p class="calibre2">Bu Giovanni'nin sonunu getirebilirdi ama Allegra gerektiği anda tereddüt bile etmeyeceğini biliyordu.</p>

      <p class="calibre2">"Tanrı bazen garip işler yapıyor," dedi Giovanni katı bir sesle. "Hem kim bilir, eğer böyle bir soruşturma sayesinde Petroni'den kurtulursak, Omega Parsömeni'ni da gizli arşivde tıktıkları yerden bulup çıkarabiliriz.</p>

      <p class="calibre2">Sana yaptıklarından sonra onun hapsi boylaması lazım. Piç."</p>

      <p class="calibre2">Allegra hayatında ilk kez Giovanni'nin küfür ettiğini duyuyordu.</p>

      <p class="calibre2">"Eh, benim Tanrıya neler söylediğimi duymak bile istemezsin herhalde," dedi.</p>

      <p class="calibre2">"Bence hepsini daha önce de duymuştur," Giovanni'nin yüzünde yine o sıcak gülümseme belirmişti, "inancını mı yitirdin?"</p>

      <p class="calibre2">Allegra başını salladı. "Ama galiba son zamanlarda beni çevreleyen güçlü bir şeylerin varlığını hissetmeye başladım. Ancak bu varlığın Katolik olmadığını biliyorum."</p>

      <p class="calibre2">Giovanni gülümsedi, "inancını yitirmemişsindir, çok değişik şekillerde gelir o sana geri."</p>

      <p class="calibre2">Allegra şaşırarak Giovanni'ye baktı. "Bunu bir kardinalin söylemesi çok tuhaf," dedi gülümseyerek. Birden tekrar La Pizzeria Milano'daki günlerine geri dönmüşler, birbirlerinin varlığı ile rahatlamışlardı.</p>

      <p class="calibre2">"Pek tuhaf sayılmaz. Milano'daki günlere göre çok değiştim ben. Burada Kudüs'te ve Ortadoğu'da geçirdiğim günlerde yaşadıklarım beni çok düşündürdü ve çok şey öğretti. Ahmet gibi insanlarla tanıştım ve gördüm ki, onlar da inançlarına en az Katoliklerin kendi inançlarına sarıldığı kadar sevgiyle sarılıyorlar. Bizim Katolik inancının 'tek doğru yol' olduğuna dair geliştirdiğimiz doktrin, dünyaya çok zarar veriyor. Buradan ayrıldığım zamandan beri gördüm ki, Omega ve Sonsuzluğa varmak için birden fazla yol var, İncil'de bu yolu gösteren kılavuzlardan sadece bir tanesi."</p>

      <p class="calibre2">Ruh gülümsedi.</p>

      <p class="calibre2">"Profesör Roselli öldürüldükten sonra ben de çok düşündüm," dedi Allegra, "Onun ölümü çok büyük bir kayıp, sadece Ca' Granda için değil üstelik. Onun DNA'nın kökenleri kuramı hakkında ne düşünüyorsun?"</p>

      <p class="calibre2">"Bilimsel açıdan düşündüğün zaman, yalnızca mümkün değil, muhtemel, ama dünyanın bütün gerçek büyük düşünürleri gibi Crick'de, Roselli'de zamanın ilerisindeydiler. İnsanların çoğu, dünyanın öbür ucunda ne olup bittiğini bilmeyecek kadar kendi sorunlarına gömülmüşken, uzaydaki milyarlarca galaksiden bir tanesinde daha, bizimkinden daha gelişmiş bir uygarlık olduğunu düşünemezler."</p>

      <p class="calibre2">"Hayat bulmak umuduyla, başka gezegenlere birden fazla araç gönderdikleri halde," diye cevap verdi Allegra. "Seninle aynı fikirdeyim. İnsanlar kendi rahat hayatlarının biraz dışına çıkmaya zorlandıklarında hemen kendilerini tehdit altında hissediyorlar, hemen saçma ve safsata diyerek tepki gösteriyorlar böyle şeylere." Allegra öne doğru eğildi ve sesini alçaktı.</p>

      <p class="calibre2">"Sen Omega Parşömeni'nin kopyasını Vatikan'da bulmaktan umudunu kestiğinde bana demiştin ki, 'gerçek eninde sonunda ortaya çıkar.' Profesör Roselli öldürüldüğünde, gerçeğin peşine düşmek benim için bir görev oldu, şu anda küçük bir adım attık gibi sanki. Bunu kendine saklayacağını biliyorum. David'le birlikte yeni bir Ölü Deniz Parşömeni bulduk.</p>

      <p class="calibre2">Giovanni hiç sesini çıkartmadan Allegra'nın anlattıklarını dinledi.</p>

      <p class="calibre2">"Bu harika bir haber," dedi fısıltıyla. "Bir envanter olsa bile, Omega Parşömeni'nin birden fazla kopyası olduğunu teyit ediyor olması onu başlı başına bir buluş haline getiriyor. "</p>

      <p class="calibre2">"Sorun şu Giovanni, biz Omega Parşömeni'nin bir başka kopyasını bulsak bile, Vatikan bunu ele geçirmek için dişini tırnağına takacaktır. Eğer ele geçirirlerse de derhal gömerler. En azından bunun sahte olduğuna dair müthiş bir kampanya başlatırlar, bir sürü insan da onlara inanır."</p>

      <p class="calibre2">"Yaparlar. David'e ve sana bir teklifim var. Eğer bulursanız, bu buluşu açıkladığınız sırada yanınızda olmaktan büyük mutluluk duyarım. Ben nerede olursam olayım, Kilise ile bir açık tartışma açmanızı sağlarım. Daha sonra, Vatikan bunu hiç beklemez ama eğer bir kopyası da Gizli Ar-şiv'de çıkarsa, bu gerçeği tartışmaya mecbur kalır."</p>

      <p class="calibre2">Allegra epeyce şaşırmıştı. Bu onların David'le daha önce konuşmuş oldukları bir konuydu ve bu hassas konuyu Giovanni'ye uygun bir dille nasıl açacağını düşünüp duruyordu. Giovanni ise konuya doğrudan girivermişti. Bu adamın zekâsını küçümsemekten başka bir şey değildi yaptığı. David'in onu kıskanmak için bir nedeni daha olmuştu.</p>

      <p class="calibre2">"O dünyanın Petroni'leri seni engellemeyecekler mi peki?" diye sordu.</p>

      <p class="calibre2">"Engelleyemezler. Kilise'nin düşünce özgürlüğüne izin vermesinin zamanı geldi. Aksi halde İsa'nın vermek istediği asıl mesaj sonsuza dek kaybolacak."</p>

      <p class="calibre2">Giovanni ve Allegra lokantadan çıkıp Eski Kudüs'e Patrick O'Hara'nın evine doğru yürümeye başladıklarında, iyi giyimli bir Arap tarafından bir süre takip edildiler.</p>

      <p class="calibre2">Az ötede Tom Schweiker New York'taki akşamüstü haber bülteni için hazırlık yapıyordu. Vatikan Ölü Deniz Parşömenleri'nin tarihlenmesi için bir şey yapmadığı gibi gerçeği arayanların da onlara ulaşmasını engellemeye devam ediyordu.</p>

      <p class="calibre2">"On saniye Geraldine... Ve yayındayız..."</p>

      <p class="calibre2">"Şu anda Kudüs'e Tom Schweiker'a bağlanmış durumdayız. Ölü Deniz Parşömenleri üzerindeki karanlığın aydınlanması için baskılar artıyor galiba Tom."</p>

      <p class="calibre2">"Olayın iki cephesi var Geraldine. Birincisi, parşömenlerin tarihleri, ikincisi de parşömenlere erişim. Bu haftanın başında, bu alanda uluslararası ün yapmış bilim adamlarından biri olan Monsignor Derek Lonergan ile görüştüm."</p>

      <p class="calibre2">Derek Lonergan olanca fiyakası ile bu görüşmeden kaçmaya çalışmıştı ama Tom ısrarlıydı. Lonergan'ın egosunu okşamış, eğer olayla ilgili onun görüşleri alınmazsa bunun büyük bir kayıp olacağını söylemişti.</p>

      <p class="calibre2">Lonergan'ın egosu, kolay hedefti.</p>

      <p class="calibre2">"Monsignor Lonergan, söz konusu parşömenlerin İsa'dan iki yüz yıl öncesine ait olduğu konusundaki Vatikan iddiasını destekleyenler arasında siz de bulunuyorsunuz. Ancak son zamanlarda bu parşömenlerin tarihleriyle ilgili varılan konsensüs sorgulanmaya başladı. Siz hâlâ tarihler konusunda aynı görüşte misiniz?"</p>

      <p class="calibre2">"En küçük bir kuşkum yok efendim. Bu parşömenler, kesinlikle İsa'dan iki yüz yıl öncesine aittir. En küçük bir kuşkum bile yok bu konuda."</p>

      <p class="calibre2">"Tarihleme için kullandığınız kriterlerden biri Kumran bölgesinde bulunan madeni paralara dayanıyor değil mi?"</p>

      <p class="calibre2">"Elbette." Lonergan çenesini kaldırdı ve kameraya bakarak üstten bir tavırla burnunu çekti, sanki bu sorunun cevabını herkesin bilmesi çok doğalmış gibi davranıyordu. Kameranın ışığı bir an, Lonergan'ın dağınık sakalının altında gizli bir yara izinin mor çizgisini aydınlattı.</p>

      <p class="calibre2">"Her ne kadar LEcole Biblique'in direktörü bulunan paranın üzerinde onuncu Roma Lejyonu'nun işareti olduğunu iddia etse bile, bazı uzmanlar bu paranın herhangi bir Roma lejyonuna ait olmadığını, Aşkelon tarihlemesine göre İsa'dan sonra 72 yılına ait olduğunu söylüyorlar, buna ne diyorsunuz?"</p>

      <p class="calibre2">Derek Lonergan'ın yüzü, yara iziyle aynı renk olmaya başlamıştı. Hem soruya, hem de bu soruyu cevaplamak zorunda oluşuna kızmıştı.</p>

      <p class="calibre2">"Bu gayet talihsiz bir iddia, söz konusu edilen o para, harabelere oradan geçen biri tarafından çok daha sonra düşürülmüş olmalı," diye öfkeyle cevap verdi.</p>

      <p class="calibre2">"Öyle mi? Yine de L'Ecole Biblique'in direktörü, bu yanlışlığı düzeltmek için beş yıl bekledi demek." Tom terbiyeli, kayıtsız ve sakin bir üslupla istediği sonucu elde etmişti. Lonergan öfkeden patlamak üzereydi.</p>

      <p class="calibre2">"Son bir soru daha Monsignor. îki akademisyenin müzede çalışmaları için gereken onayın altı aydır verilmemiş olduğu doğru mu?"</p>

      <p class="calibre2">"Sözünü ettiğiniz İsrailli ve İtalyan akademisyenlere her türlü misafirperverlik gösterilmektedir," diye cevap verdi, bir türlü gizleyemediği öfkesi, gerçeği sözlerinden çok daha iyi vurguluyordu.</p>

      <p class="calibre2">"Monsignor Lonergan, programımıza katıldığınız için çok teşekkür ediyorum."</p>

      <p class="calibre2">Tom mikrofonunu yakasından çıkardı ve Rockefeller'in otoparkına bırakmış olduğu otomobiline doğru ilerledi. Lonergan'ın çözülmesi için ne kadar baskı gerektiğini merak ediyordu, acaba parşömenlere ulaşımı engelleme emrini kim veriyordu. Lonergan'ı sanki bir yerlerden tanıyormuş gibi geliyordu hep, bu duygu kameranın ışığı adamın yanağındaki yara izini aydınlattığında daha da güçlenmişti. İçindeki gazeteci harekete geçmişti, bulmacanın kayıp parçalarını bulmaya kararlıydı.</p>

      <p class="calibre2"><span class="none4">38</span></p>

      <p class="calibre2"><span class="none4">Roma</span></p>

      <p class="calibre2">Lorenzo Petroni, Dr. Bassetti ile Giovanni Donelli'nin Kudüs'te bir restoranda yedikleri akşam yemeği ile ilgili raporu okurken içindeki umutsuzluk giderek büyüdü. Zaman her şey için çok daralmıştı artık. Papa'nın giderek bozulan sağlığını anlatacağı ve çekilme meselesini tartışacağı Kardinaller Kurulu toplantısı yaklaşmıştı. Komaya girmiş bir Papa, dolayısıyla da Katolik Kilisesi ihtimalinin vurgulanması, Kardinallerin bir anlaşmaya varmasını sağlayabilirdi, ancak bu anlaşmaya onun adaylığı hiçbir şekilde tehlikeye girmeden varılması gerekiyordu.</p>

      <p class="calibre2">Petroni odasında dolaşmaya başladı. Hayatının en büyük amacını tehlikeye düşürecek birden fazla faktör vardı, ama şu ana kadar bu faktörleri kontrol edebildiğini sanıyordu. Kadın, hiç olmazsa gerçek Omega Parşömeni'ni bulamamıştı, fakat sürekli gözlem altında tutulması gerekiyordu. Petroni'nin hakkındaki tecavüz iddialarından şiddede inkâr ederek kurtulması mümkündü. Hatta bu iddiaları kendi çıkarı için kullanabilir, Kiliseden ayrılmış biri tarafından ortaya atılan bu korkunç ve çirkin iddialar sayesinde kamuoyunda sempati bile yaratabilirdi. Eğer gerekirse para ile yalancı tanıklar bulabilir, Bassetti'nin kiliseyi özgür bir yaşam ve seks için terk etttiğini, kendini kiliseye adamış erdemli din adamlarına bu yüzden saldırdığını iddia edebilirdi.</p>

      <p class="calibre2">Donelli bir başka sorundu. Petroni, eğer Donelli, Vatikan Bankası hakkında bir soruşturma açtırmayı başarırsa, bunun kendisini bitireceğini biliyordu. Bu büyük bir risk diye düşündü, ama Peter'in Anahtarları'nın önündeki en büyük engel buydu, Petroni kararını verirken adrenalini de yükseldi, 'italyan Çözümü'nün Donelli'ye uygulanması şarttı artık. Telefonun sesi birden düşüncelerini böldü.</p>

      <p class="calibre2">"Petroni."</p>

      <p class="calibre2">"CNN'den Daniel Kirkpatrick ikinci hatta Haşmetlim."</p>

      <p class="calibre2">"Nasılsın Lorenzo?"</p>

      <p class="calibre2">"İyiyim, ya sen?" diye cevap verdi Petroni pürüzsüz bir sesle, hemen diplomat havasına girmişti.</p>

      <p class="calibre2">"Teşekkürler, iyiyim Lorenzo."</p>

      <p class="calibre2">"Ne var ne yok?"</p>

      <p class="calibre2">"Yine şu Schweiker. Senin Kudüs'teki adamın Monsig-nor Lonergan'ın geçmişini araştırmaya başlamış."</p>

      <p class="calibre2">Petroni'nin gözleri kısıldı. "Nasıl bir araştırmaymış bu?"</p>

      <p class="calibre2">"Benim buradaki kaynaklarım gayet iyi Lorenzo. Lonergan'ın Idaho'daki bir küçük kilisede bir zamanlar başka bir adla çalıştığı söyleniyor."</p>

      <p class="calibre2">"Buna inanmam mümkün değil Daniel, yine de bir araştırayım, sonra sana dönerim."</p>

      <p class="calibre2">"Çok iyi olur Lorenzo. Böyle bir spekülasyon, kiliseye büyük zarar verebilir."</p>

      <p class="calibre2">Petroni'nin ruh hali, hayatının en büyük amacı olan Peter'in Anahtarları'na kavuşmanın önüne çıkan bu yeni tehdit nedeniyle iyice karardı. Önce Donelli'nin Vatikan Bankası hakkında açmaya çalıştığı soruşturma, şimdi de bu. Sanki kozmosun rüzgârları onun kontrolünü ortadan kaldırmak için toplanıyordu. Kontrolü tekrar ele geçirmek için düşünmeye başladı.</p>

      <p class="calibre2">Masasının üst gözünün kilidini açtı ve deri bir kutuda sakladığı 38 Baretta Cheetah marka tabancayı çıkardı.</p>

      <p class="calibre2">Geniş odasının uzaktaki duvarlarından birine nişan aldı. Tıpkı Donelli'nin Vatikan Bankası hakkında soruşturulma açılması teklifi gibi, Lonergan hakkında yapılacak bir araştırma da Papalık adaylığını bir hayal haline getirebilirdi. Gazeteciyi öldürmeye henüz gerek yoktu, ama eğer Donelli gibi o da çok yaklaşırsa, onun da ölmesi gerekecekti. Tehlikeye düşen şeyleri düşünerek sabah Felici ile konuşmaya karar verdi. Buluşma yerine karar verince içinden gülümsedi. Felici Vatikan'a gelebilirdi, ancak elbette onun odasına değil.</p>

      <p class="calibre2">Kilise, Vatikan II öncesi günlere geri dönmeli, otoritesi asla sorgulanmamalıydı. Ne Donelli'nin ne de Schweiker'ın başarılı olmasına, ne pahasına olursa olsun izin vermeyecekti. Sonuç olarak garantili tek bir çözüm vardı.</p>

      <p class="calibre2">Petroni, San Pietro Bazilikası'na aşağıdan, Hıristiyanlığın bu en ünlü kilisesini altında, turistlerin gözlerinden uzak tutulan labirent gibi geçitlerden geçerek vardı. Günah çıkarma odalarının arasından ilerleyerek, onun için ayrılmış olan sondaki odaya vardı ve arkadaki kapıyı açarak yavaşça odadan içeri kaydı. Perdeyi çekti ve 'meşgul' ışığını yakıp bekledi.</p>

      <p class="calibre2">Dışarıda, San Pietro Meydanı'nı geçerek ilerleyen turist kalabalığı, Filerate'nin 1439'da İncil'den sahnelerle süslediği masif bronz kapılardan geçerek bazilikaya girdi. Dışarıda, Giorgio Felici saatine baktı, turist kalabalığının içinde kimsenin dikkatini çekmeyeceği için şükretti.</p>

      <p class="calibre2">Garip bir şekilde, hiç alışkın olmadığı kadar gergin hissediyordu kendini. Felici, Petroni'nin odasında buluşmamış olmalarını anlıyor ve Kardinal'in tedbirliliğine hayranlık duyuyordu. Pek mümkün değildi ama, bu buluşma ortaya çıksa bile, rahatlıkla günah çıkartma bahanesinin ardına saklanabileceklerdi. Felici, çok küçük yaşlarından beri herhangi bir kilisenin yakınına bile yaklaşmamıştı. St Peter'i ise gezmemişti hiç.</p>

      <p class="calibre2">Giorgio kapıdaki manometreden geçti. Bugün silahı yoktu.</p>

      <p class="calibre2">Küçük günah çıkartma odasının kapısındaki işaret Giorgio'nun beklediği gibiydi. Kayıtsız bir ifadeyle çevresine baktı. Hiç kimsenin kendisiyle ilgilenmediğini görünce, diz çöktü.</p>

      <p class="calibre2">"Affedin beni peder, günah işledim," dedi yumuşak bir sesle, aralarında anlaştıkları gibi. "O kadar çok günahım var ki, nasıl affolunur bilmem." Petroni, Giorgio'nun garip bir mizah anlayışı var diye düşündü.</p>

      <p class="calibre2">"İki yeni sorunumuz var. Her ikisi de kontrolün elimizden çıkmasına neden olabilir." Petroni doğrudan konuya girmişti. "Tom Schweiker adında bir gazeteci var..."</p>

      <p class="calibre2">Petroni CNN'in Ortadoğu muhabiri ile ilgili meseleyi anlatırken, Giorgio dikkade dinledi, dinlerken gerginliği kaybolmuştu. Petroni'nin sesindeki çaresizliği sezince, eski rahatlığı geri dönmüş, bir gazetecinin Vatikan için neden bu kadar büyük bir tehdit oluşturduğunu merak etmeye başlamıştı.</p>

      <p class="calibre2">"Aslında şanslıyız," diye yanıtladı Giorgio Felici, Petroni sözlerini bitirince "cep telefonları çağında izleme yapmak çok kolay artık. Son bir adım atmak zorunda kalırsak da cinayeder Kudüs'te gayet olağan karşılanır, ancak tabii ki bu gazeteci uluslararası bir üne sahip olduğu için o kadar da kolay olmayacak."</p>

      <p class="calibre2">"İkinci mesele daha da zor," diye uyardı Petroni.</p>

      <p class="calibre2">"İkinci mesele çok çok daha zor hem de." Petroni ikinci meseleyi de açıkladığında Giorgio ona hak verdi.</p>

      <p class="calibre2">Giorgio Felici, P3 üyelerinin entrika ve suikastlar düzenlemelerine, birçok engelin ortadan kaldırılmasına da alışkındı, ama bir Kardinal'e suikast yapması ondan ilk kez isteniyordu.</p>

      <p class="calibre2">"Zaman zaman, canımızı sıkan bankacı ya da sanayicileri ortadan kaldırdığımız olmadı değil, ama böyle işlerden mümkün olduğunca kaçınırız. Güçlü insanlara suikast düzenlemek hayatı çok zorlaştırır, bir kardinale suikast düzenlemek de bundan farklı değil. Ortalık çok ısınacak."</p>

      <p class="calibre2">Felici, sözlerini bir sessizlik izleyince yanlış bir sonuca vardı ve bu suikastın, Petroni'nin Peter'in Anahtarları'nı ele geçirmesi ile ilgisi olduğuna karar verdi. Rakiplerden kurtulma, bu küçük Sicilyalı'nın çok iyi bildiği bir şeydi. Palermo'da Bontate ve Buscetta aileleri arasındaki güç savaşı böyle cereyan etmişti. Felici, günah çıkarma hücresinin öteki yanında bekleyen Petroni'nin zayıf noktasını bulduğunu düşündü, yeşil gözleri loş ışıklarda parlıyordu. "Seçimi kaybetsen bile, bir kardinal olarak bize yine de çok faydalı olursun."</p>

      <p class="calibre2">Petroni hafifçe gülümsedi. Giorgio Felici küçük bir işti, özellikle de sevimsiz bir işti ama Petroni onun için hazırdı.</p>

      <p class="calibre2">"Mesele bu değil Giorgio, mesele seçim değil... Senin de durumun tehlikede şu anda."</p>

      <p class="calibre2">"Senin Kardinal Donelli'ye karşı seçim kaybetmen biraz tuhaf olur tabii, ama beni neden etkileyeceğini hiç anlayamadım."</p>

      <p class="calibre2">"Ancak Vatikan Bankası seni tabii ki etkiler, suikastı isteme nedenim de Kardinal Donelli'nin senin Banco del Sacerdozio'yu satın almanla ilgili olarak soruşturma başlatmış olması zaten. Eğer o Papa seçilirse, bu soruşturma hiç kuşku yok ki Vatikan Bankası'nın derinliklerine kadar iner."</p>

      <p class="calibre2">Giorgio Felici birden Mike Tyson tarafından sağlı sollu yumruklar yemiş gibi hissetti kendini. Dizlerinin üzerinde rahatsız bir şekilde kıpırdandı.</p>

      <p class="calibre2">"Böyle bir şeyin olmasına asla izin verilemez," diye tısladı.</p>

      <p class="calibre2">"Venedik'teki Papazların bankasını satın alınca çok para kazandın dostum, ama düşük faizli kredileri iptal ettirmen sana çok pahalıya mal oldu aslında." Kardinal Petroni, Venedik Kardinali'nin marifetlerini aslında çok vurgulamaya niyetli değildi, ama bu küçük Sicilyalı'nın harisliğini yüzüne vurmanın zamanı gelmişti artık.</p>

      <p class="calibre2">Petroni, eğer Giorgio Felici'yi köşeye sıkıştırmazsa Giovanni Donelli suikastının çok zor olacağını biliyordu ve bu köşenin olabildiğince dar bir köşe olması gerekiyordu.</p>

      <p class="calibre2">"Kardinal Donelli, talihsiz bir kazaya kurban gitmeli," dedi sakin bir sesle.</p>

      <p class="calibre2">"Gazeteciyi öldürmek çok zor, ama bir kardinal iyice zor. Sen aklını mı kaçırdın?" Giorgio iyice kızmıştı, tıpkı köşeye sıkıştırılmış bir fare gibi kaçacak bir delik arıyordu. "Bunun neye mal olacağından haberin var mı senin? Milyonlara mal olur bu sana."</p>

      <p class="calibre2">"Neye mal olacağı önemli değil dostum," diye cevap verdi Petroni. "Vatikan Bankası öder, ama eğer herhangi bir bağımsız kurum bankanın defterlerini denetlemeye kalkarsa, hayatının geri kalanını bir hücrede geçirirsin."</p>

      <p class="calibre2">Giorgio Felici, o kadar sessizdi ki, kalp atışlarının sesi duyuluyordu. "Ben sana daha sonra döneyim," dedi sonunda. "Bu iş korkunç zor olacak."</p>

      <p class="calibre2"><span class="none4">39</span></p>

      <p class="calibre2"><span class="none4">Kudüs</span></p>

      <p class="calibre2">"Rockefeller Müzesi'ne hoş geldiniz ya da tekrar hoş geldiniz mi demem gerekir acaba," Derek Lonergan dişlerini göstermeden gülüyordu.</p>

      <p class="calibre2">"Medyanın işin içine karışması bizi biraz düşündürdü, ama siyaset böyle işte," dedi omzunun üstünden.</p>

      <p class="calibre2">David ve Allegra, bir sağa bir sola sallanan cübbesinin ardından odasına doğru onu izlediler.</p>

      <p class="calibre2">"Sakm yapma," diye fısıldadı Allegra, masum bakışlarla kendisine bakan David'e. Bu bakışların ardmdan 'ne güzel kıçı var,' diyeceğini biliyor, kendini bu kez tutamam aktan korkuyordu.</p>

      <p class="calibre2">"Anladığım kadarıyla, önümüzdeki altı ay bizimle çalışacakmışsınız."</p>

      <p class="calibre2">"Dört yıllık bir araştırma projesi bu," dedi David.</p>

      <p class="calibre2">"Sahi mi? Bu daha da iyi, ben sizin burada bu kadar kalacağınızı bilmiyordum," diye yalan söyledi Lonergan.</p>

      <p class="calibre2">"Sizin başvurunuzu sonuçlandırmak üzereydik, bunu da göz önünde bulunduralım o zaman."</p>

      <p class="calibre2">"Hangi parşömenlere ulaşabileceğiz? " diye sordu David aniden. Lonergan'ı daha somut konulara çekmeye kararlıydı.</p>

      <p class="calibre2">"Âdet olduğu üzere, bu hafta beş aylık bir konferans turnesi için Avrupa'ya hareket ediyorum," diye cevap verdi Lonergan yan çizen bir ifadeyle. "Yani gereksiz bir şey, ancak bildiğiniz gibi bu konularda tanınmış bir uzman olduğum için büyük üniversitelerin benim epeyce bir zamanımı almalarını doğal karşılıyorum.</p>

      <p class="calibre2">Böylece size de yerleşmek ve okumaya başlamak için yeterli bir zaman kalıyor, görevinizle ilgili ayrıntıları artık dönüşümde konuşuruz." Lonergan saatine baktı, 16.40'dı. "Şimdi eğer kusura bakmazsanız, bir başka randevuya yetişmem lazım. Size ayırdığımız yeri gösterecek birini çağırayım."</p>

      <p class="calibre2">Derek Lonergan, yan taraftaki Kiler Bar'a gidişini bir sanat haline getirmişti. Rockefeller'den on beş dakika içinde çıktı ve kendini American Colony Hotel'e attı.</p>

      <p class="calibre2">"Bir viski daha alır mısınız Doktor Lonergan?" Abdullah, ilk bardağını bitirmiş olan Lonergan'a terbiyeli bir sesle sordu.</p>

      <p class="calibre2">"Elbette Abdullah, hiç sormayacaksın sandım," Derek Lonergan'ın keyfi yerindeydi. Avrupa'nın en büyük üniversitelerinin amfileri onu bekliyordu.</p>

      <p class="calibre2">"Yeni bir bardak olsun bari," dedi Abdullah, boş bardağı aldı ve yeni bir bardağa Tullamore Dew'dan bol bol koydu.</p>

      <p class="calibre2">Abdullah, barın arkasındaki odaya geçip Derek Lonergan'ın kullanılmış bardağını kimsenin ulaşamayacağı bir yere koydu. Amerikalı gazetecinin Lonergan tarafından kullanılmış bardağı ne yapacağını hiç bilmiyordu ama gereksiz sorular sormamayı uzun zaman önce öğrendiği için, kendisine verilen iki yüz şekeli, terbiyeli bir gülümseme ile cebine atmıştı.</p>

      <p class="calibre2">Lonergan Avrupa'ya hareket ettikten bir hafta sonra, David, Lonergan'm Rockefeller'm kasasında ne sakladığını bulmaya karar verdi. Bu çok tehlikeli bir işti, eğer yakalanırsa bütün kariyeri mahvolacaktı, ama geçmişte daha tehlikeli işler yapmıştı ve içinden bir ses Lonergan'm o kasada sakladığı şeyin çok önemli bir şey olduğunu söylüyordu.</p>

      <p class="calibre2">David, Allegra ile müzenin bahçesinde birlikte yiyecekleri öğle yemeği için dışarı çıkarken kapıdaki bekçiyi selamladı.</p>

      <p class="calibre2">"Günaydın Hafız!"</p>

      <p class="calibre2">"Günaydın Dr. Kaufmann."</p>

      <p class="calibre2">"Çocuklar nasıl?" diye sordu David.</p>

      <p class="calibre2">Hafız yirmi yıldır müzede çalışıyordu. David bu yaşlı Filistinli'yi gerçekten severdi. Hafız'ın dört çocuğu vardı, çocuklarının eğitimine para yetiştirmek için onca yıl boyunca çift vardiya çalışmıştı hep. Sabahın sekizinden akşamüstü üçe kadar ön kapıda görevini yapar, haftanın üç gecesi, müze dışında devriye gezerdi. Bu rutin hâlâ devam ediyordu. Hafız bir işi olduğu için kendini şanslı sayıyordu, çünkü İsrail'de iş bulabilen fazla Filistinli yoktu.</p>

      <p class="calibre2">"iyiler, sağ olun Dr. Kaufmann. Abdul üniversiteye kabul edildi," dedi gururlu bir gülümseme ile.</p>

      <p class="calibre2">Allegra, müzenin sergi salonlarına girip çıkan turistlerin arasında yaşlı bekçi ile havadan sudan konuşan David'i seyrediyordu. David'e âşık olduğuna dair sessiz bir kuşku vardı içinde. Belli bir süredir birbirlerine çok yakınlaşmışlar, artık birbirlerinin ne düşündüğünü bile anlar hale gelmişlerdi.</p>

      <p class="calibre2">"Hafız'ı çok severim. Bekçilerden bazen çok değerli bilgiler alırsın," dedi, Allegra ne yaptığını sormaya hazırlanırken. Öne doğru eğildi, Allegra'nın boynuna sokularak aklındaki planı kısaca özetledi.</p>

      <p class="calibre2">"David," dedi Allegra fısıltıyla "Sence bu işi becerebilir miyiz?"</p>

      <p class="calibre2">"Seni böyle bir tehlikeye atamam," dedi David, "ama buradaki gerçek neyse onu ortaya çıkaracağım."</p>

      <p class="calibre2">"Birincisi," dedi Allegra, "Bu işi birlikte yapıyoruz, dolayısıyla artık 'biz' diye konuşmaya başlarsan iyi edersin. İkincisi, güvenlik kameralarını nasıl halledeceğiz."</p>

      <p class="calibre2">"Çalışmaya devam edeceğiz ve bu işi akşam bekçiler çıkıp güvenliği dışarıdaki devriyeler devraldığı zaman yapacağız. Aşağıda tek bir kamera var ve kolayca etkisiz hale getirilebilir. Bekçilerle boşu boşuna gevezelik etmiyoruz yani."</p>

      <p class="calibre2">Allegra'nın kara gözleri heyecanla parlıyordu. "Kasayı açabileceğimize inanıyor musun gerçekten?"</p>

      <p class="calibre2">"Eğer Silberman buralarda olsaydı, çok kolay bir işti bu. Ama bütün iyi öğrenciler gibi ben de dersimi çalıştım."</p>

      <p class="calibre2">David, Hafız'ın gidip gitmediğini kontrol etmek için gittiğinde, duvarlardan birinde kırmızı hareket sensorunun yandığını gördü. Tatmin olmuş bir şekilde, Allegra'yı ve sabah yanında getirdiği küçük çantayı almak için odalarına döndü.</p>

      <p class="calibre2">"Eldivenlerini aldın mı?"</p>

      <p class="calibre2">Allegra başını salladı, heyecanlı yüzü, duyduğu sıkıntıyı dışa vuruyordu.</p>

      <p class="calibre2">"Güvenlik kamerasını iyice kör bir noktaya koymuşlar," dedi David, yıllar önce elinde silahla daldığı koridora girdiklerinde. "Kameraya arkasından yaklaşırsak, ben kolayca uzanabilirim." Çantasından siyah bir bez çıkardı ve kameranın arkasındaki geniş çıkıntılardan birine tırmanarak, bezi merceğin üzerine yerleştirdi.</p>

      <p class="calibre2">"Hiçbir şeyden kuşkulanmayacaklar mı?"</p>

      <p class="calibre2">"Kuşkulanabilirler, ama kuşkulansalar ne olur ki? Kasayı açarlar, hiçbir şeyin kaybolmadığını görünce, kameranın arızalandığını düşünürler. Kasayı 1938'den beri değiştirmediler," dedi. "Bence güvenlik gibi bir dertleri yok."</p>

      <p class="calibre2">Allegra, David'in siyah çantadan bir stetoskop çıkardığını gördü. Stetoskobu David'e, Silberman, başka aletlerle birlikte, ordudan ayrılıp Mossad'a katılırken anı olarak bırakmıştı. David, numaratörü sola çevirdi, sonra bir tur sağa çevirdi ve kilit mekanizmasının çıkardığı sesi duydu. "Hâlâ son numara yirmi beş," dedi.</p>

      <p class="calibre2">David yirmi dakika sonra son sesi de duydu. Silberman'ın iki katı zaman harcamıştı ama kendisinden memnun bir şekilde kapının üstündeki büyük tekerleği çevirdi. Allegra'nın kalbi çarpıyordu. David sakin görünüyordu, ama kasanın içindeki ışıkları yakarken yaşadığı heyecan gözlerinden anlaşılıyordu.</p>

      <p class="calibre2">"Bak! Şuradaki köşede," dedi, üzerinde 'Lonergan' ve 'özel' yazan kırmızı sandığı göstererek. Sandığın üzerinde pirinç bir asma kilit vardı. David eline bir ingiliz anahtarı ile birlikte, bir alet daha aldı ve her ikisini de kilide soktu. Silberman'ın tekniğini kullanarak kilidi öne ve arkaya doğru itti. Biraz uğraştıktan sonra kilit açıldı.</p>

      <p class="calibre2">"Ben bu işi bayağı öğrendim," dedi, yüzünde geniş bir gülümseme ile.</p>

      <p class="calibre2">Allegra gülümseyerek başını salladı. Sandığın içinde, Lonergan'ın Vatikan'ın Omega Parşömeni için ödemiş olduğu elli milyon doların 'komisyonu' olarak kendine sakladığı zeytin ağacından yapılmış kutu duruyordu.</p>

      <p class="calibre2">David ıslık çaldı. "Parçalar," dedi. "Hem de yüzlerce."</p>

      <p class="calibre2">"Ne bunlar?" diye sordu Allegra, küçük bir naylon torbaya konmuş üç parçayı göstererek."</p>

      <p class="calibre2">"Bilmiyorum, ama öğrenmenin bir tek yolu var," David çantasından bir cımbız çıkardı ve üç parçayı yakınlardaki bir başka sandığın üstüne koydu.</p>

      <p class="calibre2">David eski Koineceyi görür görmez tanımıştı. "Allegra, Omega Parşömeni, işte burada!" dedi parçalara bakarak. "Bunlar Koinece yazılmış. Ölü Deniz Parşömenleri içinde sadece Omega Parşömeni bu dilde yazılmıştı. Omega'nın mesajı bütün dünya içindi," dedi David. "Koinece, Yunancanın Roma İmparatorluğu'nun doğusunda kullanılan leh-çesiydi." Söz konusu üç parça, diğer parçalardan tamamen farklı idi, ancak bir araya getirilmesi için büyük ustalık ve zaman gerekiyordu.</p>

      <p class="calibre2">"O piç Lonergan her şeyi biliyordu demek," dedi David düşünceli bir sesle.</p>

      <p class="calibre2">"Sorun şu," dedi Allegra, "bu kutuyu buradan nasıl çıkaracağız şimdi?"</p>

      <p class="calibre2">"Çıkarmayacağız," dedi David sonunda, çantasından büyük plastik zarflar çıkardı. "Kutuyu burada bırakacağız. Parçaları da bizim odadaki kasaya koyacağız ve yarın gündüz çıkaracağız."</p>

      <p class="calibre2">"Biraz riskli değil mi?"</p>

      <p class="calibre2">"Gece güvenlik devriyesi tarafından durdurulmaktan daha riskli değil."</p>

      <p class="calibre2">David, parçaları dikkatle zarflara yerleştirdi, kutuyu tekrar kilitledi ve büyük kasanın kapısını kapattı.</p>

      <p class="calibre2">Kameranın üzerine koyduğu siyah bezi aldı, tekrar koridora çıktılar.</p>

      <p class="calibre2">Otoparka doğru yürüdükleri sırada, gölgelerin arasından biri belirdi.</p>

      <p class="calibre2">"Geç saatlere kadar çalıştınız galiba Dr. Kaufmann."</p>

      <p class="calibre2">Allegra kanının donduğunu hissetti.</p>

      <p class="calibre2">"Şeytan azapta gerek Hafız," dedi David gülümseyerek.</p>

      <p class="calibre2">"Kusura bakmayın efendim ama, çantanıza çabucak bir bakabilir miyim? Son zamanlarda müzede çok hırsızlık oldu. Sizin kalemleri ve ataşları çalmadığınıza eminim ama, binadan çıkan herkesi aramamızı emrettiler." Hafız'ın utancı yüzünden belli oluyordu, David'e bağlılığı ile görevi arasında kalmıştı.</p>

      <p class="calibre2">"Hiç önemli değil Hafız, hiç önemli değil," diye cevap verdi David. Onslow'un kaportasının üstüne koyduğu çantasını açtı.</p>

      <p class="calibre2"><span class="none4">40</span></p>

      <p class="calibre2"><span class="none4">Kudüs</span></p>
    </div>
  </div>
</body>
</html>
