<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Omega Parşömeni</title>
  <meta content="Adrian D'Hage" name="author" />
  <meta content="2013-6-27" name="creation-time" />
  <meta content="2013-6-27" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">"Hayır," diye homurdandı Abu Dabu, keten kumaşa parmağını geçirirken. Kumaşı sabırsızlıkla, ortaya eski bir deri parçası çıkana kadar yırttı. Diğer çömleklerde de sağlam kalmış rulolar buldular. Binlerce parça, zamanın öfkesine direnerek beklemişti.</p>

      <p class="calibre2">"Bunlar nedir bilmem Edh-Dhib, ama herhalde biri bu yazıları kimse bulmasın diye saklamayı uygun görmüş," dedi Bedevi kurnazlığı ile. "Bunları benim çadırıma saklarız. Yarın da Beytülhayim'e götürürüz."</p>

      <p class="calibre2">Edh-Dhip, bazen eski bir parşömenin epeyce para ettiğini duymuştu, torbasının ağzını sıkı sıkı büzdü.</p>

      <p class="calibre2">"Bu tüccar dükkânını kaçta açıyordu?" diye Abu Da-bu'ya üçüncü kez sordu.</p>

      <p class="calibre2">"Merak etme," dedi delikanlı. "Birazdan gelir."</p>

      <p class="calibre2">Ali Ercan, son otuz yıldır yaptığı gibi, Kral Davud Caddesi'nden aşağı Manger Meydanı'ndaki dükkânına doğru yürüdü. Kudüs'ün sekiz kilometre güneyindeki bir tepeye kurulmuş olan Beytülhayim'de Noel'de yağan kar kalkalı çok olmuş, yine kavurucu bir gün başlamıştı. Nativity Kili-sesi'nin kulesi şehre tepeden bakıyordu, şehrin çevresini saran Musevi çölü, Haçlılar zamanında nasılsa hâlâ aynen duruyordu. Ama ne çevresini saran uhreviye, ne de bunların dindarlar için taşıdığı önem Ali'nin umurundaydı. îman sahibi insanların harcayacak paraları olduğu sürece, o hayatından memnundu. İsa'nın, Bakire Meryem'in ve azizlerin zeytin ağacından yapılmış heykellerine, bakır tabaklara, parlak renkli Bedevi kilimlerine ve minderlerine harcayacakları para. Daha fazla şey bekleyen müşteriler için, eski ve yıpranmış kasada incecik telkari gümüşler bulunuyordu. Ali, seçici ama vicdanının sesini susturmuş bazı müşteriler için de hazırdı. Özellikle de karaborsa eski eserlerle ilgilenenler için.</p>

      <p class="calibre2">Dükkâna yaklaştığında, kendisini turistlerin yerine iki Bedevi gencinin beklediğini gördü, birinin elinde eski püskü bir torba vardı.</p>

      <p class="calibre2">Ali, "Ne istiyorsunuz?" diye dişlerinin arasından söylendi. Entarisinin altındaki bir kemere asılı bir demet anahtarı çıkardı ve dükkânının kapısını açmaya koyuldu.</p>

      <p class="calibre2">"Bizi amcam gönderdi," diye cevap verdi Edh-Dibh tereddütle. "Elimizde bazı parşömenler var, belki ilgini çeker."</p>

      <p class="calibre2">Ali, gençleri zeytin ağacı ve baharat kokan dükkânından içeri ittirdi, caddeyi kontrol etti ve kapıyı hemen arkalarından kapattı. Dükkânın arkasında duran bir sıranın üstünü boşalttı ve gümüş bir büyüteçle parşömenlerin üstündeki garip harflere baktı. Sonunda büyüteci bir kenara bıraktı, kocaman burnunu düşünceli bir şekilde kaşıdı, eski bir yazıyı bir bakışta çözmesine imkân yoktu."</p>

      <p class="calibre2">"Bunları nerede buldunuz?" diye sordu.</p>

      <p class="calibre2">"Yam Hemalah yakınlarında bir mağarada" diye cevap verdi Abu Dabu telaşla, El-Dibh'in Ölü Deniz'le ilgili bir şey söylemesini engellemesi gerekiyordu.</p>

      <p class="calibre2">"Bunlarla ilgilenen çıkabilir. Ama bana bırakmanız lazım, bir sorup soruşturacağım. Bir iki hafta içinde size haber yollarım. Bu arada, sakın kimseye bunları bulduğunuzu da benimle görüştüğünüzü de anlatmayın."</p>

      <p class="calibre2">Bunları söyledikten sonra delikanlıları tekrar sokağa ittirdi.</p>

      <p class="calibre2">Ali Ercan, iki gecesini delikanlıların getirdiklerini inceleyerek geçirdi. Hâlâ yazıyı çözememişti ama üç parşömenin, bir tanesi parça parça olmasına rağmen diğerlerine oranla daha özenle korunduğu açıkça görünüyordu. Bu üç parşömeni diğerlerinden ayırdı, özenle zeytin ağacından kutulara yerleştirdi ve dükkânın döşemesinin altındaki bir oyuğa sakladı. Eski Eserler Bakanlığı gelecek hafta gelecek ve kasasını teftiş edecekti, ama döşemenin altına bakmak akıllarına gelmezdi. Döşeme tahtalarının üstüne bir kilim yayan Ali, Eski Kudüs'teki St. Mark Manastırı'nın Suriyeli metropolitine danışmaya karar verdi.</p>

      <p class="calibre2">"Acaba bu parşömenlerde Vatikan'ı bu kadar kaygılandıran ne vardı?" diye sözlerini bitirdi Profesör Roselli.</p>

      <p class="calibre2">Allegra birden Eski Kudüs'ten, Ca' Granda'daki sınıfa geri dönmüştü.</p>

      <p class="calibre2">"Vatikan bu parşömenlerin yayınına şiddede karşı çıktığına göre, insanın kafasında bir kuşku uyanıyor tabii," dedi gözlerini tekrar kırpıştırarak. Allegra'nın yakında çok iyi öğreneceği gibi, Profesör Roselli, gizemli şeylerden pek hoşlanıyordu. "Parşömenler bulunduğundan beri Vatikan, kimsenin görmesine izin vermedi, tabii Amerika ve Avrupa'daki seçkin bir grup Katolik akademisyen hariç. Bu gruba uluslararası ekip deniyor.</p>

      <p class="calibre2">İşin tuhaf tarafı, Vatikan, isa'nın Kumran'daki Esseni cemaati ile hiçbir ilişkisinin olmadığını iddia ediyor ki burası, vaftizci Yahya'nın onu Ürdün Nehri'nde vaftiz ettiği yere bir taş atımı mesafede bulunmakta."</p>

      <p class="calibre2">Bu tartışma devam ettikçe, Allegra'nın içindeki kabulcü yan giderek sıkıntıya giriyordu, ancak Giovanni'ye bakıp da onun son derece rahat olduğunu görünce, Allegra'nın içindeki isyancı yan, inancının sarsılmaz dogmasını daha da sorgulamaya başladı.</p>

      <p class="calibre2">"Bu durum, bu parşömenlerde bir şeyler olduğuna dair kuşkuları iyice artırdı, özellikle de Vatikan'ın halka açmadığı Omega Parşömeni'nde," diye devam etti Roselli. "Amerikalı yazar Margaret Starbird, Yeni Ahit'in yazarlarının gematria kullandıklarına dikkat çeker. Bu harflerin yerine rakamların kullanıldığı bir yazıdır. Bazı bölümler, önemli kutsal kasıyarla belirtilmiş, bunlara gizli anlamlar yüklenmiştir. Ben cevabın bir kısmının Magdalena Sayıları diye bilinen şeyde yattığından kuşkulanıyorum."</p>

      <p class="calibre2">Profesör Roselli eline bir tebeşir aldı ve tahtaya döndü.</p>

      <p class="calibre2">"Ne Ibranicede ne de Grekçede sayılar için özel semboller yoktur, harfler sayıları belirtir. Eğer Grekçeyi ele alacak olursak:" dedi tahtaya yazarken:</p>

      <p class="calibre2">Alfa a = 1</p>

      <p class="calibre2">Beta 0 =2</p>

      <p class="calibre2">Gamma y = 3</p>

      <p class="calibre2">"Ve böyle devam eder," diye açıkladı Profesör Roselli, alfabenin tamamını omegaya kadar belirterek.</p>

      <p class="calibre2">"Yani, gerek İbranicede gerekse Grekçede her kelimenin, harfler toplanarak ortaya çıkan bir nümerik değeri vardır. Margaret Starbird, dikkatimizi İsa'nın Tanrının Krallığını hardal tohumu tanesi ile karşılaşmışına çekiyor. Grekçede hardal tohumu (kitaptan harfler bulunup eklenmeli) 1746'ya tekabül eder. ilk bakışta, isa'nın Tanrının Krallığını, hardal tohumu olarak tarif etmesi çok tuhaf gelir, ama gayet basit bir nedeni vardır." Profesör Roselli'nin parlayan gözleri dans eder gibiydi adeta.</p>

      <p class="calibre2">"1746 sayısı, 666 ve 1080 sayılarının toplamıdır. Bir Yahudi rabbisi olan Isa, 666 ve 1080 sayılarının öneminin farkındaydı. Esenelilere göre 666 sayısı, erkeğin güneşsel enerjisini temsil eder. Birçok yoruma göre hardal tohumu meseli son derece gariptir, ama öbür parçayı yani dişinin güneşsel enerjisini temsil eden 1080 sayısını çözdüğümüzde anlam son derece açık bir şekilde ortaya çıkar. Bu mesel, isa'yı Essenililerle ilişkilendirmekle kalmaz, diğer yandan isa'nın Tanrının Krallığını yani ruhu sadece erkek değil, erkekle dişinin bileşimi olarak, yin ve yang dengesi olarak gördüğünü de ortaya koyar, isa'nın 1746 eden hardal tohumu ifadesi, Hıristiyanlığın dişiliğini de vurgular." Profesör Roselli durdu, yüzünden hafif bir hüzün ifadesi geçti. "îlk kilise büyükleri bu mesajı sert bir şekilde bastırmışlardır. Aranızda buna ilişkin örnek verecek olan var mı?"</p>

      <p class="calibre2">Yine Giovanni cevap verdi.</p>

      <p class="calibre2">"Tomas incil'inin bütün kopyaları Maria Magdalena, Pilipus, Gnostik Incilleri, MS 180'de Lyon Piskoposu Iraneaeus'un emriyle yok edildi, çünkü erkek rahiplerin iktidarını tehdit ediyordu."</p>

      <p class="calibre2">Roselli öğrencisine giderek büyüyen bir saygıyla baktı.</p>

      <p class="calibre2">Bu çok tuhaf diye düşündü, bu kadar akıllı, bilgili bir Katolik rahibine az rastlanır.</p>

      <p class="calibre2">"Ya da ilk kilise büyükleri yok ettiklerini sandılar. Çünkü birileri Gnostik İncil'ini Nil'e kadar götürdü ve toprak bir çömleğin içine saklayarak Nag Hammadi'ye gömdü.Bu-rada iki bin yıl kadar bulunmayı bekledi. Gnostik İncil'i dikkatle sarılmıştı," diye devam etti. "Bedevi Araplardan biri, Nil kıyısındaki tarlasını gübrelemek için çalışırken, sabanı ile toprağı kazarken buldu. Birçok akademisyen Gnostik İncil'inin, ilk kilise büyükleri tarafından yok edilen kadın erkek dengesini kurmak amacıyla şu anda kullanmakta olduğumuz İncil'e eklenmesi gerektiğini düşünüyor."</p>

      <p class="calibre2">"Tıpkı iki yıl sonra Ölü Deniz Parşömenleri'nin bulunduğu gibi," diye ekledi Profesör Roselli. "Sanki kozmos, bu iki önemli buluşu koordine etmiş, bunları birbirine bağlamış gibi. Peder Donelli önemli bir noktaya parmak bastı. Kadim dinlerin hepsinde Tanrı ve Tanrıça dengesi bulunuyordu, sadece görece yakın zamanlarda, dinler, erkekler tarafından rehin alındı. Ben, erkek egemen dinlerin dengeyi tehlikeli bir şekilde bozduğunu ve dünyaya korkunç zarar verdiğini düşünenlerden biriyim. Kitle imha silahlarının gelişmesiyle birlikte erkek egemen dinler insanlık için büyük bir tehdit haline geldiler."</p>

      <p class="calibre2">Bu insanı ürperten bir kehanetti. Giovanni bir kez daha Profesör Roselli'nin Omega Parşömeni'nin içeriğinin ne kadarını bildiğini merak etti. Roselli sanki onun düşüncelerini okumuş gibi devam etti.</p>

      <p class="calibre2">"Starbird'ün Yeni Ahit'teki gizli sayılar olduğu kuramının Omega Parşömeni'nden kaynaklanıp kaynaklanmadığını görmek ilginç olurdu." Roselli'nin gözlerinden bir an bir gölge geçti. "Gerçi ben, Omega Parşömeni'nin, Magdalene Sayılarından çok daha fazla şeyler içerdiğinden kuşkulanıyorum. Yarıyıl tatilinden sonra, bence Vatikan'ın en çok korktuğu sayı olan 153 'ü inceleyeceğiz. Çok iyimser bir insan olduğum için, çoğunuzun bu konuyu tatil sırasında araştırmak isteyeceğini düşünüyorum. Balıklarla ve gökten inen şehirlerle ilgili," diye ekledi yaramaz bir ifadeyle. "Ve tekrar bir araya geldiğimizde, Peder Donelli'den başkalarının konuştuğunu da görmek beni sevindirir doğrusu."</p>

      <p class="calibre2">La Pizzeria Milano, öğrencilerle doluydu. Ama Allegra, üniformasını çıkarmış olmasına rağmen sıkışık köşe masalarından birinde oturmakta olan Giovanni'yi hemen seçti.</p>

      <p class="calibre2">"iyi akşamlar, Allegra!" Giovanni ayağa kalktı ve genç kızın sıkışık köşeye geçmesine yardım etti. Önündeki kavaftan kadehe chianti doldurdu. "Makarna geliyor," dedi "Şerefe!"</p>

      <p class="calibre2">"Şerefe!" Allegra, her zaman olduğu gibi Giovanni'nin varlığıyla hemen rahadadığını hissetti.</p>

      <p class="calibre2">"Bugün ihtiyar Roselli'nin söyledikleriyle ilgili ne düşünüyorsun?" diye sordu Giovanni, öne doğru eğilip öğrencilerin cuma akşamı gürültüsünü bastırmaya çalışarak.</p>

      <p class="calibre2">"Çok kışkırtıcı değil mi. Hâlâ eğitimin sarp ve dikenli yollarında ilerlemeye çalışmama rağmen benim hoşuma gitti. Milano'ya gelene kadar ne Essenileri duymuştum ne yazdıkları Ölü Deniz Parşömenleri'ni. Herhalde Vatikan da duyulmasını istemediği için, ama beni asıl düşündüren Omega Parşömeni oldu. Sen böyle bir şeyin varlığına inanıyor musun?"</p>

      <p class="calibre2">Giovanni, makarnanın gelmesini de fırsat bilerek soruyu hemen cevaplandırmadı. Dumanı tüten iki tabak puttanesca, yani zeytinli, domates soslu, ançüezli, biberli, sarımsaklı ve kekikli spagetti önlerine kondu.</p>

      <p class="calibre2">Papa I. Jean Paul'ün ölümüyle Omega Parşömeni arasındaki ilişkiden birine söz etmesi gerektiğini biliyordu, en azından gerçeği arama çabasının devamı için bu şarttı. Parşömenin araştırılması ile ilgili herkes hiçbir iz bırakmadan ortadan kaybolmuştu, akademik raporlar kaybolmuş, saygın bilim adamları acımasızca karalanmıştı. Giovanni, bu parşömenin etrafını çevrelemiş olan karanlık uçuruma bir başkasını daha çekmekten çekiniyordu ama bir sırdaşa da ihtiyacı vardı. Allegra, hiç düşünmeden güvenebileceği tek insandı. Bu genç kız, çok uzun zamandır karşılaştığı en parlak zekâlı insanlardan biriydi.</p>

      <p class="calibre2">Giovanni, Vatikan'da yaşadıklarını anlatmayı bitirdiğinde, Allegra sükunetle sordu: "Öldürüldüğünü mü düşünüyorsun?" Giovanni başını salladı. "Albino Luciani, birçok insan için tehdit oluşturuyordu, sadece bizim sevgili Milano kardinalimiz Petroni için değil. Vatikan Bankası'nın yolsuzlukları onu fazlasıyla rahatsız ediyordu, evet ama Konsey'de onu rahatsız eden tek şey bu değildi. Petroni ve Kardinaller Konseyi şiddetle inkâr ettiler, fakat ben Luciani'nin Venedik'teyken yazdığı yazıları bizzat kendim biliyorum. Bu yazılar esrarengiz bir şekilde kayboldu. Luciani, bu yazılarda doğum kontrolünü desteklediğini belirtiyordu. "</p>

      <p class="calibre2">Birkaç ay önce olsa, Allegra şaşkınlıktan dona kalırdı herhalde. Tricario'dan gelmiş biri için fazlasıyla kafa karıştırıcıydı duydukları, ama Allegranın içindeki isyankâr hızla güçleniyordu.</p>

      <p class="calibre2">"Onu tanıyamadığım için üzülüyorum," dedi. "Gerçi doğum kontrolüne karşı bir eğitim aldım, ama ben de onun bakış açısına yaklaştım artık. Eğer doğru hatırlıyorsam, yirminci yüzyılda da geçerliliğini koruyan doğum kontrolü yasağı üç bin yıllık yaradılış kitabından geliyor. Tanrı, Onan'ı ölmüş erkek kardeşinin karısına karşı görevini yerine getirmeyip, spermlerini toprağa saçtığı için ölümle cezalandırmış. Değil mi?"</p>

      <p class="calibre2">Giovanni gülümseyerek başını salladı. Her cuma gecesi yaptıkları entelektüel sohbetler ona büyük bir keyif vermeye başlamıştı.</p>

      <p class="calibre2">"Bu metin, yazılana kadar bir de binlerce yıl sözlü olarak kuşaktan kuşağa geçmiş," diye ekledi Allegra.</p>

      <p class="calibre2">"Erkeklerin cinselliği bir tür kontrol, hatta epeyce güçlü bir kontrol mekanizması olarak kullandıklarını gösteriyor aslında."</p>

      <p class="calibre2">"Papazların iktidarını, mantıki ilahiyat temellerinin ötesinde bir şeylerle sağlamlaştırmaları gerekir, Luciani de senin bu fikrine katılırdı." Giovanni, sesinde belli belirsiz bir hüzünle cevap verdi. "Ölümü çok büyük bir kayıp oldu, sadece kilise için değil, dünya için de. Bir gün Venedik'te doğum kontrolü üzerinde sohbet ediyorduk, bana dünyada, yetersiz beslenme yüzünden saat başı bir çocuğun öldüğünü okuduğunu söylemişti. Etkili doğum kontrolünü, dünyadaki sorunların çözümünün bir parçası olarak görüyordu. Seçildikten sonra, bunu sağlayabilecek bir pozisyona nihayet geldiğini söylemişti bana. Bana sorarsan, sonunda hem bu konudaki görüşleri, hem Vatikan Bankası ile ilgili soruşturma açma kararı ve Vatikan Bankası'nın Omega Parşömeni'ni satın almış olduğunu keşfetmesi, hakkında ölüm emri çıkmasına neden oldu."</p>

      <p class="calibre2">"Özetin tamamını okuyamadın mı?"</p>

      <p class="calibre2">Giovanni hayır anlamında başını salladı. "Gördüğüm şeyin ne olduğunu anlayıp, dosyayı toparlayana kadar Pet-roni odadan içeri daldı."</p>

      <p class="calibre2">"O saatte tam giyinik olması çok tuhaf," dedi Allegra. "Neden Omega Parşömeni'ni ortaya çıkarmaya çalışmadın, neden basına gitmedin?"</p>

      <p class="calibre2">"Fırsatını bulur bulmaz, gizli arşive daldım, ama birisi benden önce davranmıştı. Basına gitmeyi de ciddi ciddi düşündüm, ama sonra o sırada sesimi çıkartmazsam Omega Parşömeni'ni bulma şansımı kaybetmem dedim. Elimde parşömen olmadan Vatikan her şeyi inkâr edecek ve bunların benim hayal gücümün ürünü olduğunu iddia edecekti, zavallı Donelli, Luciani'nin geçirdiği talihsiz kalp krizi nedeniyle üzüntüsünden de dediğini bilmiyor diye açıklama yapacaklardı."</p>

      <p class="calibre2">"Bana anlattıklarına bakılırsa, en azından bunu yaparlardı. Peki ya Profesör Fiorini, onu bulamaz mısın?"</p>

      <p class="calibre2">"İşte işler burada iyice karışıyor. Bugün dersten sonra Roselli'nin yanına gittim. Sana anlattıklarımın kısa bir özetini verdim ona sadece, yani Omega Parşömeni'nin var olduğunu düşündüğümü söyledim. Çok üzgün görünüyordu. Fazla bir şey anlatmadı ama Profesör Fiorini'nin Roma'ya döndüğünün ertesi günü ortadan kaybolduğunu söyledi."</p>

      <p class="calibre2">"Öldürüldü mü yoksa?"</p>

      <p class="calibre2">"Klasik 'İtalyan Çözümü' işte. Eğer Vatikan'daki bu kişiler mafya ile bu kadar yakın ilişki içindeyse, bence bu çok mümkün. Roselli'yi derslerinden alıkoymuyor tabii ki, ama tahminime göre, bu konudaki araştırmayı derinleştirmeme-si konusunda uyarılmış, biraz fazla korkmuş gibiydi. Bana da çok dikkatli olmamı söyledi."</p>

      <p class="calibre2">"Peki ama ne yapacağız şimdi?"</p>

      <p class="calibre2">"Şu anda hiçbir şey. Kâğıdarımızı göğsümüze yakın tutarak oynayacağız. Eninde sonunda bir şey çıkacak karşımıza, gerçek her zaman ortaya çıkar."</p>

      <p class="calibre2">Giovanni uzandı ve Allegra'nın kadehini tekrar doldurdu.</p>

      <p class="calibre2">Üniversiteye doğru yola çıktıkları sırada, Giovanni Allegra'nın koluna gidi. İçinden bir ses Giovanni'ye bunun yanlış olduğunu söylüyordu, ama chianti bu ısrarlı sesi susturdu ve ruh eşini bulduğunu düşünerek durumu rasyonelleştirdi. Eğer bu akıllı ve güzel rahibenin aklını ve duygularını karmakarışık ettiğini itiraf etmiş olsaydı, daha dürüstçe hareket etmiş olacaktı.</p>

      <p class="calibre2">"Yarıyıl tatilinde ne yapıyorsun? Eve gidecek misin?"</p>

      <p class="calibre2">Allegra hayır anlamında başını salladı. "Bunu karşılayacak gücüm yok. Herhalde burada kalıp Maria Magdalene ve 153 sayısıyla, bir de neydi, balık ve gökten düşen şehirlerle boğuşacağım," dedi gülerek.</p>

      <p class="calibre2">Bu kez başını sallama sırası Giovanni'deydi. "Böyle bir şey olamaz. Ben eve ailemi görmeye gideceğim.</p>

      <p class="calibre2">Ayini yönetmek için davet edildim. Sen de benimle gelmelisin. Ailem seninle tanışmayı çok istiyor."</p>

      <p class="calibre2">"Gelemem ki," dedi Allegra çabucak neden olduğunu bilmeden.</p>

      <p class="calibre2">"Neden?" diye sordu Giovanni.</p>

      <p class="calibre2">"Eee, Profesör Roselli'nin araştırması var ya," diye cevap verdi kararsızlıkla.</p>

      <p class="calibre2">"Allah Allah, senin derdin bu mu? Bak ne diyeceğim, birlikte olursak, Isa ve Maria Magdalena ile ilgili bol bol gevezelik ederiz ve döndüğümüzde de oturup bir şeyler yazarız. "</p>

      <p class="calibre2">"Bu hoş olur işte" dedi, Giovanni'nin mantığı karşısında direnemeyerek. Giovanni'nin vücudundan yayılan sıcaklığı hisseden Allegra, neredeyse başını omzuna yaslaya-caktı... İçinde, garip duygular çatışıyordu.</p>

      <p class="calibre2">Katolikliğin sesi, bir adama bu kadar yaklaşmasının çok yanlış olduğunu söylüyordu. Tıpkı Giovanni gibi o da bu duyguları, zekâsına, sıcaklığına ve şefkatine büyük hayranlık duyduğu bir insana karşı taşıdığı dostça duygular olduğunu düşünerek bastırdı.</p>

      <p class="calibre2">"Biliyor musun, ben sana nerede yaşadığını bile sormadım?"</p>

      <p class="calibre2">"Yaşardım," diye düzeltti. "Ama orası hâlâ benim evim. Policastro körfezinde küçük bir balıkçı kasabasıdır.</p>

      <p class="calibre2">Maratea. Hiç duymuş muydun?"</p>

      <p class="calibre2">"Hayır, ama artık bir an önce görmek istiyorum."</p>

      <p class="calibre2">"Çok seveceksin, insanları çok sıcaktır. Dağlar sanki denizin içine düşecekmiş gibi görünür. Öğrenciler için mükemmel bir sığınaktır."</p>

      <p class="calibre2">"Mımmmmm" diye mırıldandı Allegra ve ne yaptığını hiç düşünmeden başını Giovanni'nin omzuna dayadı.</p>

      <p class="calibre2">Gi-ovanni, içindeki sesi tamamen susturmadan konuyu değiştirmesi gerektiğini biliyordu. "Bir gün Kutsal Toprakları ve incil'de sözü geçen her yeri görmeye gireceğim, Kumran'a da gideceğim tabii."</p>

      <p class="calibre2">Allegra başını omzundan kaldırdı.</p>

      <p class="calibre2">"Evet, Omega Parşömeni'ni de buluruz belki ve Rosel-li'nin kuşkularının tümüne bir son veririz," dedi gözleri parlayarak.</p>

      <p class="calibre2">İkisi de farkında değildi ama kayıp Omega Parşömeni'ni arama macerası çoktan başlamıştı ve bu arayış her ikisinin de hayatını tamamen değiştirecekti.</p>

      <p class="calibre2"><span class="none4">13</span></p>

      <p class="calibre2"><span class="none4">Maratea</span></p>

      <p class="calibre2">Giovanni, külüstür Fiat'ını, Maratea'ya tepeden bakan St Blaise Dağı'nda durdurdu. Allegra ile birlikte dışarı çıktılar ve dağın tepesine varlıklı bir Maratealı'nın yardımıyla dikilen yirmi iki metre yüksekliğindeki İsa heykeline baktılar. Kollarını iki yana açmış olan Isa, dağın yamacına yuvalanmış olan Maratea'yı seyrediyordu. Muhteşem manzarayı seyrettiler, hafif bir rüzgâr Allegra'nın saçlarını dağıtıyordu.</p>

      <p class="calibre2">"Ah Giovanni, çok güzel."</p>

      <p class="calibre2">Allegra'nın görebildiği kadarıyla, Tiran Denizi'ne dik inen Apenin Dağları, güneye ve kuzeye doğru uzanan kayalık bir sahil meydana getirmişti. Keskin uçlu tepeler bulutların arasında kaybolmuştu. Keçiboynuzu ağaçları, zeytinlerin, kısa meşelerin ve çam ağaçlarının arasında yer kapmaya çalışıyorlardı. Burunların arasındaki küçük koylarda zümrüt yeşili deniz çakıl taşlarını ve kumları okşuyordu, deniz Policastro körfezinin açıklarında koyu maviye dönüşüyordu. Hemen aldarında, kıvrılmış bir spagettiye benzeyen yol, Maratea'ya ve daha da aşağısında yer alan Maratea Limanı'na kadar uzanıyordu. Plaja çekilmiş ya da arkadaki kayalıklara bağlanmış parlak mavi, kırmızı ve turuncu ahşap tekneler, küçük limanın güzelliğine güzellik katıyordu. Burası henüz turistler tarafından dokunulmamış, modern dünyanın elini sürmediği bir sığınaktı.</p>

      <p class="calibre2">Giovanni ile yine birbirlerine çok yakın durduklarının bilincinde olan Allegra, gözlerini kapattı. Güneş yüzünü ısıtıyordu. Tricario'nun soğuk ve sisli tepelerindeki ailesini düşündü bir an. Onları çok özlemişti, düzenli olarak da mektup yazıyordu ama bir daha oraya dönmeyeceğini de gayet iyi biliyordu. Allegra, kilisenin ve küçük San Doraenico Manastırı'nın kendisine gerek entelektüel açıdan gerekse hayat tecrübesi açısından çok dar geldiğinin bilincindeydi. İnancı her zamanki kadar güçlüydü, ama artık kanatlarını açmaya başlamıştı. Vatikan'ın Allegra üzerindeki kontrolü giderek azalmaya başlamıştı.</p>

      <p class="calibre2">"Gerçekten çok güzel, Giovanni."</p>

      <p class="calibre2">Giovanni gülümsedi ve kolunu genç kızın omzuna sardı. "Beğeneceğini düşünmüştüm" diye fısıldadı. "Hazır buradayken, bir tekne ayarlayacağım ve aşağıdaki plajlardan birinde piknik yapacağız."</p>

      <p class="calibre2">Allegra ona yaslandı. Sonsuza dek böyle kalmak istiyordu.</p>

      <p class="calibre2">Aşağıya inen yol oldukça dikti. Giovanni, arabasının eskimiş frenlerini dengelemek için vitesi ikiye aldı.</p>

      <p class="calibre2">Küçük limana vardıklarında arabayı, limanın çevresindeki boş park yerlerinden birine çekti.</p>

      <p class="calibre2">"Şu turuncu panjurlu evi görüyor musun?" Giovanni, plajın güney ucunda, limana tepeden bakan beyaz kireç badanalı evleri gösteriyordu. Sanki küçük köy, dağın içine oyulmuş gibiydi. Evlerin önünde kireç taşından bir kaya dikey olarak denize iniyor ve parlak renkli tekneler onun korumasının altında tatlı tatlı salınıyorlardı. Evlerin hemen arkasında da, yoğun çalı kaplı dağ etekleri keskin bir açıyla yükselerek haşmetli Apenin Dağları'yla buluşuyordu, işte evim.</p>

      <p class="calibre2">"Çok güzel, manzarası çok güzeldir herhalde."</p>

      <p class="calibre2">"Öyle, ama manzara seni yanıltmasın. Orası pahalıdır, ama biz Donemler sade insanlarız. Ev, büyük büyükbabamdan kalma, ailem o zamandan beri bu evde oturur."</p>

      <p class="calibre2">"Hâlâ çok güzel ama aslında ailenle tanışacağım için biraz tedirginim."</p>

      <p class="calibre2">"Olma. Eve nişanlımı getirmiş değilim ki."</p>

      <p class="calibre2">Allegra'nın esmer yüzüne yayılan kızıllık, duyduğu utancı açığa vurdu. Giovanni, birden söylediklerine pişman oldu.</p>

      <p class="calibre2">"Affedersin, kast ettiğim şey bu değildi." Bir anda aralarında tuhaf bir sessizlik oldu, sanki bir türlü söze dökemedikleri düşüncelerle boğuşuyor gibiydiler, sonra birden sessizlik dağıldı.</p>

      <p class="calibre2">"Giovanni!" Giovanni'nin kız kardeşi Maria, arabayı fark etmiş ve dar sokaklarla yollardan fırtına gibi inerek sevgili ağabeyine koşmuştu. "Giovanni!" kendini ağabeyinin kollarına attı ve her iki yanağından da heyecanla öptü.</p>

      <p class="calibre2">"Maria, boyun beni geçmiş senin."</p>

      <p class="calibre2">"Bu pek zor olmadı, değil mi?" dedi, kaşlarını kaldırarak. Kara gözlerinde, Allegra'nın Giovanni'nin gözlerinde çok sevdiği o yaramaz pırıltılar vardı. Siyah saçları oval yüzünü çevreleyecek şekilde kısacık kesilmişti.</p>

      <p class="calibre2">Henüz on beş yaşındaki Maria Donelli^daha şimdiden çok güzel bir genç hanımdı. Tanıştırılmayı beklemeden Allegra'ya döndü.</p>

      <p class="calibre2">"Sen Allegra'sın herhalde" dedi "Maratea'ya hoş geldin."</p>

      <p class="calibre2">"Teşekkürler Maria, çok naziksin."</p>

      <p class="calibre2">"Bak!" dedi Maria. Giovanni, Allegra'ya göz kırptı. Kız kardeşinin böylesine hayat dolu ve canlı hallerine alışkındı. Maria, küçük limandaki taştan mendireği işaret etti. "İşte babam ve çocuklar!"</p>

      <p class="calibre2">Signor Bonelli, tıpkı babası ve onun babası gibi hayatı boyunca balıkçılık yapmıştı ve tıpkı Giovanni gibi kısa boylu ve sırım gibiydi. Ancak Guiseppi ve Giorgio, uzun boylu ve geniş omuzluydular, uzak atalarından devraldıkları genetik miras ve okulu erken bırakmak nedeniyle balık ağlarıyla boğuşup durdukları bir hayatları olmuştu. Baba ve Giovanni'nin erkek kardeşleri, ağları onarmayı yeni bitirmişler ve hepsini balık avına hazırlık için Aquila del Ma-re, yani Deniz Kartalı'nın bordasına yüklemişlerdi. Ancak yarın balığa çıkılmayacaktı. Ertesi gün Domenica idi, bütün aile, diğer kasabalılarla birlikte kilisede olacaktı. Giovanni, Monsignor Vincenzo Abostini ile birlikte ayini yönetmek için davet edilmişti. Abostini, uzun yıllar boyunca bu kilisede hizmet etmiş ve Giovanni'yi de onun yolunu ve inancını izlemek için yüreklendirmişti.</p>

      <p class="calibre2">"Evde görüşürüz" diye seslendi Giorgio, babasıyla Gi-useppi'nin ardından el sallayarak.</p>

      <p class="calibre2">"Geç kalmayın!" Maria Allegra'nın çantasını kaptı. "Haydi yürüyün, annem bekliyor. Sabahtan beri yemek pişiriyor. "</p>

      <p class="calibre2">"Şunun önüne bir şey at, bütün kasabayı harekete geçirsin," dedi Giovanni Allegra'ya.</p>

      <p class="calibre2">"Ne dediğini duydum," diye seslendi Maria, kasaba meydanına doğru hızla yürürken.</p>

      <p class="calibre2">Giovanni, çantasını omzuna astı ve Maria'nın peşinden meydanı geçip, betondan kemerli geçitlerin süslediği labirent gibi parke taşlı daracık yollara daldılar. Bir zamanlar bembeyaz boyanmış kemerlerin orası burası nemden yosun tutmuştu. Kemerlerin iç kısmında, zamanın kararttığı eski zincirlerin ucunda çıplak ampuller sarkıyordu.</p>

      <p class="calibre2">Dükkâncılar eski alışkanlıklarını sürdürüp mallarını beton duvarlara astıkları için sokaklar iyice daralmıştı, her tarafta bakır kaplar, tavalar, elde örülmüş sepetler ve çantalar, kahve fincanları asılıydı. Evlerin önündeki merdivenler dükkânların ve barların önüne kadar ulaşıyordu. Bazı evler kireçle yeni badanalanmıştı, bazıları ise harap görünüşlüydü, merdivenlere yerleştirilen çiçek saksıları nedeniyle hareket etmek imkânsız hale gelmişti neredeyse. Kapı girişleri terakota ile kaplanmış, solmuş brandalardan gölgelikler takılmıştı. Sonunda Allegra'ya sanki labirentin bir başka kısmı gibi gelen bir yerde, saksılarla çevrili yeni boyanmış bir merdivenin önünde durdular.</p>

      <p class="calibre2">"Anne! Anne! Giovanni! Geldi işte!"</p>

      <p class="calibre2">Giovanni annesinden her zaman büyük bir sevgiyle söz ederdi. Önlüklü La Signora Sophia Donelli, Allegra'nın hayalinde canlandırdığı gibi biriydi. Gülümsemeye hazır yuvarlak yüzü, bilgeliğin çizgileriyle süslüydü. Kollarını iki yana açmış bir halde mutfaktan çıktı ve holde oğlunu kucakladı.</p>

      <p class="calibre2">"Seni çok özlemişim," dedi, bir adım geri çekildi ve oğlunun yanaklarını sıkıştırdı. Sonra Allegra'ya döndü, "Hemşire Bassetti, Maratea'ya hoş geldiniz. Burada olduğunuz sürece, kendinizi evinizde hissedin. Maria, çantanızı odanıza götürsün. Haydi gelin, ekmek pişmek üzere."</p>

      <p class="calibre2">Mutfak ailenin toplanma yeriydi. Odanın dip tarafında kocaman bir odun fırını göz çarpıyordu, tam ortada tahtadan upuzun bir sıra yer almıştı. Geniş pencerelerde, Gi-ovanni'nin limandan gösterdiği turuncu panjurlar vardı. Evde yapılmış makarna menate masanın tam ortasında halat gibi kıvrılmıştı. Yanında, yer yer çatlamış seramik bir kap duruyordu. Kabın içi Lusanya zeytinyağı ile doluydu. Basilicata'da Yunanlıların döneminden beri zeytin yetiştirilirdi. Yağa özel kokusunu veren şey, bölgenin volkanik toprağı idi. Bu da Basilicata mutfağının özgün tadını sağlardı. Sophia Donelli asla başka yağ kullanmazdı. Bir başka çanağın içi ağzına kadar lampasconi yani bir tür yabani soğanla doluydu, bir başkasında peperoncino yani Basilicata'da her yerde bulunan kırmızıbiberler bulunuyordu. Keçi peyniri ve Lusanya sosisi masadaydı, fırından yeni çıkmış ekmeğin kokusu her yeri sarmıştı. Ocağın üstünde kuzu, domuz ve oğlak etlerinden yapılmış sos fokur fokur kaynıyordu.</p>

      <p class="calibre2">"Giovanni!"</p>

      <p class="calibre2">"Baba, Guiseppi, Giorgio." Kucaklaşmalar ve iki yanaktan sevgiyle öpüşmeler, İtalyan babalar, oğullar ve erkek kardeşler arasında son derece olağandı. Birçok kişi, Tanrı İtalyanları yaratmakla çok doğru bir şey yapmış derdi... Aile bağlılığı, toplumsal dayanışma ve yaşamı tutkuyla sevme...</p>

      <p class="calibre2">"Allegra, ailemin geri kalanıyla tanıştırayım seni" yine kucaklaşma, yine öpüşme.</p>

      <p class="calibre2">Sinyora Donelli, dumanı tüten yemeği toprak çanaklara dağıtırken, baba da taze pişmiş ekmeği parçalara ayırıyordu.</p>

      <p class="calibre2">"Bizi koru Tanrım, Senin inayetin sayesinde soframıza gelen bu armağanlara şükürler olsun. İsa Efendimiz hepimizi korusun. Amin."</p>

      <p class="calibre2">"Balık nasıl gitti baba?" diye sordu Maria.</p>

      <p class="calibre2">Signor Donelli gülümsedi.</p>

      <p class="calibre2">Hepsinin gözlerinden aynı sıcaklık taşıyor diye düşündü Allegra.</p>

      <p class="calibre2">"Yarın kilisedeki ayinden sonra, Anneniz size en sevdiğiniz şeyi yedirecek," dedi konuğuna gülümseyerek. "Ve eğer haftaya hava iyi giderse, Giovanni, sandalı al da Allegra'ya plajlarımızı göster."</p>

      <p class="calibre2">Allegra kendisini ailenin bir parçası gibi hissetti. Ve bu duygu ertesi gün Donelli'lerle birlikte katıldığı ayin sırasında iyice güçlendi.</p>

      <p class="calibre2">Köyün çancısı Nicola Farini, Addolorata Kilisesi'nin çanına bağlı lime lime olmuş ipi çekti. Seksenli yaşlarına varmıştı, bembeyaz bıyıklarını özenle taramış ye en iyi giysilerini giyip şapkasını takmıştı. Nicola, herkes bildi bileli köyün yegâne çancısı idi ve bugün görevini yine, yarı yaşındaki bir adamın istek ve heyecanıyla yapıyordu çünkü ayin her zaman köyün en sevdiği evladarından biri tarafından yönetilmiyordu. Eski demir çanın neşe dolu sesi, Apenin Dağları'nın eteklerinde yankılandı.</p>

      <p class="calibre2">Giovanni, tahta döşemeleri aşınmış küçük giyinme odasının, mihrap görevlisi olduğu günlerden beri hiç değişmediğini düşündü. Gururlu bir ifadeyle, yaşlı hocasının peşinden yürüdü ve birden utandı. Ayin için toplanmış olan cemaat, ayağa kalktı ve alkışlamaya başladı. Giovanni el salladı, Monsignor Vincenzo Abostini entrika dolu bir ifadeyle kendine göz kırparken gülümsedi. Cananın eşi Sig-nora Farini, bu özel gün için toplanmış cemaate ses vermek için eski orgun tahta pedalına bastı.</p>

      <p class="calibre2">"Şimdi Peder Donelli'ye hoş geldin dediğimize göre, hep birlikte 803 numaralı ilahiyi söyleyerek Tanrımıza hamd edelim. Neşeli, yüksek sesli ve gururlu. Kurtarıcı Kralımıza."</p>

      <p class="calibre2">Tombul yüzü gururla parlayan La Sinora Farini, bütün gücüyle tahta pedala bastı, kadının ağırlığını kaldırmakta zorlanan orgdan uyarı dolu bir gıcırtı yükseldi. Viyana Gençlik Korosu, buna pek aldırmazdı herhalde, ama Addolatora Kilisesi'nin küçük cemaati, koro eğitimi almamıştı. Hep birlikte hevesle ilahiye başladılar.</p>

      <p class="calibre2">Yüce israil Kralı, Davut'un soylu oğlu...</p>

      <p class="calibre2">İsrail yaklaşık üç bin kilometre ötedeydi, ama eski ilahinin ilk sözleri bu küçük İtalyan köyünde yankılanmaya başladığı anda, isa'nın etkisinin Tiran Denizi kıyılarında da, Galilee Denizi kıyıları kadar güçlü olduğu açıkça ortaya çıktı... Sevgi, anlayış ve cemaat ruhu. Vatikan ve diğer Hıristiyan kiliselerinin iktidarları tarafından bozulmadığı ve soysuzlaştırılmadığı zaman, isa'nın verdiği mesajın, ibrahim ve Muhammed'in mesajlarıyla birleşip yaydığı şaşırtıcı bir titreşim vardı.</p>

      <p class="calibre2">"Ben bu hayata alışabilirim," diye mırıldandı Allegra, kayığın burun kısmına uzanıp gözlerini kapatırken.</p>

      <p class="calibre2">Kendini sabah güneşinin ışınlarına bırakmıştı. "Yarın dönmek zorunda mıyız?"</p>

      <p class="calibre2">Giovanni, güçlü ve düzenli bir ritimle kürek çekiyordu, her çekişinde küçük kayık, Tiran Denizi'nin zümrüt yeşili ile turkuazın birbirine karıştığı sularında biraz daha ileri kayıyordu.</p>

      <p class="calibre2">"Profesör Roselli'nin verdiği ödev üzerinde çalışmayı tercih ettiğini sanıyordum."</p>

      <p class="calibre2">"Bu da bir fikir ama burası daha ağır basar galiba," dedi Allegra bir gözünü yarı açarak. "Beni nereye götürüyor-sun Giovanni Donelli?" diye sordu, ruhundaki yaramaz kıpırtılara şaşarak. "Çünkü Kardinal Petroni'nin bunu onaylayacağını hiç sanmam."</p>

      <p class="calibre2">"Ona söylemeyi hiç düşünmüyorum, ilerideki burunun arkasında küçük bir koy var. Biz küçükken babam bizi oraya pikniğe götürürdü. Oraya sadece denizden gidiliyor, bütün aile büyük tekneye binerdik, tekneyi kayalara bağlardık ve kıyıya da kayıkla çıkardık."</p>

      <p class="calibre2">"Burada büyüdüğün için çok şanslısın. Biliyor musun ben hayatımda ilk kez bir tekneye biniyorum."</p>

      <p class="calibre2">"Sahi mi?" Giovanni bir an şaşırdı, sonra gülmeye başladı. "Eh Tricario'da fazla kayık yoktur herhalde. Biz burada şımardık. Denizi özlüyorum."</p>

      <p class="calibre2">Birden sustular, sessizliği sadece küreklerin suda çıkardığı ses bozuyordu. Allegra elini kayığın kenarından denize bıraktı ve kristal sulardan görünen kumlu dibi seyre koyuldu. Aslında başta endişeliydi ve Giovanni'ye sırrını söylemeyi düşünmüştü, ama gün o kadar güzel başlamış, rüzgâr o kadar tatlı esmişti ki, Policastro körfezini ışığı, endişe ve korkuları yumuşatıyordu. Apenin Dağları'nın denize uzanarak meydana getirdiği burunlar kısa çam ağaçları ile kaplıydı, burunlardan birini döndükleri anda, küçük plajı gördüler, Allegra içinde büyük bir huzur hissetti.</p>

      <p class="calibre2">Sandal, çakıl taşlarının üstünde kaydı. Giovanni kürekleri yerleştirdi ve Allegra'nın sandaldan inmesine yardım etti. Çam ağaçlarının altındaki küçük çimenli bir açıklığa doğru örtüyü ve piknik sepetini taşıdılar.</p>

      <p class="calibre2">"Yemekten önce yüzelim mi?"</p>

      <p class="calibre2">Allegranın huzuru birden kaçtı. "Giovanni..." başını önüne eğdi... "Sana söylemek istedim, ama olmadı. Giovanni birden endişelendi ve yavaşça genç kızın omuzlarını tuttu. "Ne olmadı? Ne var ki?"</p>

      <p class="calibre2">"Ben..," diye kekeledi Allegra, "Ben yüzme bilmiyorum." Yüzü utançtan kıpkırmızı idi.</p>

      <p class="calibre2">Giovanni yavaşça tutup çenesini kaldırdı, gözleri birleşti.</p>

      <p class="calibre2">"Benim suçum, bunu düşünmeliydim. Hayatında ilk defa bir tekneye bindiğini söylediğinde bunu anlamalıydım. Aslında hayatında ilk kez deniz kıyısına geldin değil mi?"</p>

      <p class="calibre2">Allegra evet anlamında başını salladı.</p>

      <p class="calibre2">"Hey" dedi Giovanni yavaşça... "Bunun da hayatın küçük maceralarından biri olduğnu düşünsene. Eğer istiyorsan, burası sığ bir plaj..." Giovanni, elini Allegra'nın incecik beline koydu... "Sana ilk yüzme dersini veririm anlaştık mı?"</p>

      <p class="calibre2">Allegra yine başını salladı, kendini çok sefil hissediyordu.</p>

      <p class="calibre2">"Ama eğer gülümsersen."</p>

      <p class="calibre2">"Teşekkür ederim" dedi genç kız şükranla.</p>

      <p class="calibre2">Giovanni Allegra'nın elini tuttu ve onu suyun kenarına getirdi. "Baştan tedirgin olman gayet doğal, ama güven bana, istediğin anda ayağını yere basabilirsin. Sana göstereceğim ilk şey, suyun üstünde durmak, izle şimdi."</p>

      <p class="calibre2">Allegra onu sıcacık sulara doğru izledi ve Giovanni'nin ellerini sırtında hissetmenin verdiği güvenle kendini sırt üstü suya bıraktı. Sonra birden panikledi, yuttuğu sulardan dolayı öksürürken, kollarını korkuyla Giovanni'nin boynuna doladı.</p>

      <p class="calibre2">"Tuttum seni, Tuttum seni... Sakin ol." Allegra'ya sarılırken yumuşacık bir sesle.</p>

      <p class="calibre2">"Benim çok aptal olduğumu düşünüyorsundur herhalde," dedi, başını önüne eğerek, kolları hâlâ Giovanni'nin boynundaydı.</p>

      <p class="calibre2">"Sen asıl beni görecektin, bir elimle ipe tutunmuştum, bir yandan da babam tutuyordu beni, dehşete kapılmıştım."</p>

      <p class="calibre2">Sesi sakin ve yatıştırıcıydı. AUegra karmakarışık düşüncelerle başını kaldırdı. Carlo korkunç bir günahtı, ama bu nedense çok farklı geliyordu ona. Sanki bu, insanı ezecek denli büyük, doğal bir güçtü. Böyle bir şey nasıl olur da kilise tarafından bu kadar yanlış ve kötü olarak tanımlanırdı. "Tekrar denemek ister misin?" Allegra tekrar genç adamın ellerinin üstüne uzanırken, Giovanni'nin sesi garip bir şekilde pürüzlüydü. Başta onu ellerinin üstünde tutuyordu, sonra vücudunun altında Tiran Denizi'nden başka hiçbir şey kalmayana kadar yavaşça çekti. Allegra, kazandığı bu yeni beceri için kendisinden daha çok sevinen bu adama güveniyordu.</p>

      <p class="calibre2">Plaja geri döndüklerinde sıcak güneş Allegra'nın omuzlarını yakmaya başlamıştı. Giovanni'nin annesinin hazırladığı piknik sepetini açtı.</p>

      <p class="calibre2">"Zeytin, füme balık, taze ekmek, soğan turşusu... Annen buraya bir haftalığına geldiğimizi sandı herhalde."</p>

      <p class="calibre2">"Ve işte bu insanları konuşturacak olan şey," dedi Allegra'ya plastik bir bardak uzatırken. Bianco Malvasia şişesinin kenarlarından buğu damlacıkları akıyordu. Giovanni bardaklarını doldurdu.</p>

      <p class="calibre2">"Şerefe!"</p>

      <p class="calibre2">"Şerefe! Yüzme dersi için teşekkür ederim," dedi, yine birbirlerine çok yakın oturduklarının farkındaydı.</p>

      <p class="calibre2">"Son derece doğaldın. İyiydin yani," dedi. Allegra kuşku ile gülümserken, mavi gözleri dans ediyordu. "Bir iki dersten sonra, şu burundan ötekine kadar yüzersin artık."</p>

      <p class="calibre2">"Bir gün tekrar buraya gelebilecek miyiz acaba?" diye sordu Allegra, annesinin yaptığı her şeyi içine koyduğu durumu Giovanni'ye uzatırken.</p>

      <p class="calibre2">"Belki bir gün döneriz... Her ikimiz için zor olsa da... Öyle değil mi?" diye sordu, Giovanni muzip bir sesle.</p>

      <p class="calibre2">Yaşadığı iç çatışmayı ilk kez söze döküyordu.</p>

      <p class="calibre2">Allegra kendi duygularını da dışa vuracak şekilde başını salladı. "Neden papaz oldun Giovanni?"</p>

      <p class="calibre2">"İşte bu hiç zor olmadı. Kiliseyi çok derinden sevdiğim için. Çevremdekiler için yapabileceğim her şeyi yapmak için, İsa beni nereye gönderirse oraya gitmek için," dedi sıcacık gülümseyerek.</p>

      <p class="calibre2">"Seni nereye göndereceğini biliyor musun peki?"</p>

      <p class="calibre2">"Hayır, bence her şey yavaş yavaş oluyor. Üniversiteden sonra nereye gideceğimizi kim biliyor ki?"</p>

      <p class="calibre2">"Eğer birlikte gidebilsek ne kadar güzel olurdu," diye cevap verdi. Şarap ket vurduğu her şeyi çözüyordu.</p>

      <p class="calibre2">Giovanni, Allegra'nın elinden bardağı aldı ve kumların üzerine bıraktı. Allegra vücudunu yapıştırdığında, Giovanni'nin dudaklarının tuzlu olduğunu gördü. Giovanni ona daha sıkı sarıldı ve Allegra kendini ona, çok isteyerek cevap verirken buldu. Dili Giovanni'nin dilini arıyordu.</p>

      <p class="calibre2">"Ah Giovanni."</p>

      <p class="calibre2">Giovanni darmadağın olmuştu.</p>

      <p class="calibre2">"Allegra" diye fısıldadı. Mayosunun arkasındaki kopçayla boğuşuyordu, Allegra ona yardım etmek için uzandı. Tuzlu suyla ıslanmış olan küçücük göğüslerinin uçları sertleşmiş ve dikleşmişti. Giovanni onları yavaşça emip, ağzının içine alırken Allegra inledi.</p>

      <p class="calibre2">Her ikisi de o gece uzun süre diz çöküp Tanrıdan bağışlanmayı dilediler. Accettazione. Her ikisi de yataklarında uyumadan yatıyorlardı. Kafaları karışmıştı, şaşkındılar. Allegra yattığı yerden yıldızlı gökyüzüne baktı. Onun odası üst katta, evin ön tarafında Giovanni'nin odasının yanındaydı. Limanın ışıkları sönmüştü, Tiran Denizi hafif bir rüzgârla ürperiyordu.</p>

      <p class="calibre2">Tanrıya yüzüncü kez "Neden?" diye sordu. "Neden bu kadar yanlış olsun." Carlo ile yaşadığı şeyin yanlış olduğunu biliyordu, ama bu çok farklıydı. Testarda (isyan). Akıllı, nazik Giovanni, onunla olmak ne kadar keyifli. O hayatının sonuna kadar birlikte olmak isteyebileceği biriydi, Tanrının ona vermek istediği her şeyi almasına yardım edebilirdi. O çok büyük aşkla sevdiği biriydi artık. Kilise yasaklasa bile. Neden? Allegra, sessizce hıçkırmaya başladı. Umutsuzluğun, engellenmişliğin ve giderek daha fazla sorguladığı inancının taşıdığı hıçkırıklardı bunlar.</p>

      <p class="calibre2">Giovanni odasında hâlâ dizlerinin üstünde, bu gece kendisine çok ama çok uzak, sessiz ve hareketsiz görünen Tanrıya kendini bağışlaması için yakarıyordu. Bağışlanma diliyordu ama kendisini çok yabancılaşmış hissediyordu, çünkü Allegra için hissettikleri her zamankinden daha güçlüydü. Kendini Tanrısına böylesine yabancılaşmış hissetmek, Giovanni için çok yeni bir şeydi. Aklıyla yüreğini birbirinden ayırmaya çalıştı ama bir işe yaramadı. Genç bir öğrenciyken, üzerinde çok da fazla düşünmeden bakir kalmayı seçmişti. Bu durum isa'ya hizmet yolunda ödenecek büyük bir bedel gibi gelmemişti ona. Şu ana kadar. Giovanni gözlerini açtı, milyonlarca ışık yılı ötedeki galaksilerle dolu gökyüzüne baktı. Hem ilahiyat hem de bilim alanında yıllardır yaptığı çalışmalar derin derin düşünmesine yol açmıştı, ama kilisenin cinsellikle ilgili ikiyüzlülüğü konusunda bu geceki kadar derin düşündüğü hiç olmamıştı. Bu kilise bir tek şeyi öğretmişti. Her şeyi gizli yapabilirsin. Giovanni, birçok Katoliğin, İsa'dan sonraki bin yıl içinde Katolik rahiplerinin mutlu evlilikler yaptığından ve bu yüzden de verimliliklerinin çok arttığından habersiz olduklarını biliyordu. Sonra 1074 yılında Papa VII. Gregory, bir metresi olduğu halde, papazların kendilerini sadece kiliseye adamalarını emretmişti. Binlerce evli papaz 'kendilerini karılarının etkisinden kurtarmış' ve boşanmıştı. Giovanni bu her şeyi mahveden bakirlik politikasının altında sinsi bir amaç yattığını da biliyordu: Kilise, elindeki büyük mülkü korumak derdindeydi, çünkü yasaya göre rahiplerin çocuklarının kilise mallarını miras yoluyla almak hakları vardı ve bu kilisenin servetinin azalmasına yol açacaktı.</p>

      <p class="calibre2">İsa'nın bekâretle ilgili hiçbir sözü yoktu. Kendisinin evlenmemiş olmasının dışında, tek bir yerde bile değinilmiyordu bu konuya. Yoksa evlenmiş miydi? Kilise, İsa'nın etrafında kadınların bulunmasından duyduğu memnuniyetin bilinmesinin üstünü örtmüştü sürekli. Giovanni, Luka'nın İsa'nın Kutsal Topraklarda şehirden şehre gezerken müritlerinin arasında kadınların da bulunduğunu nasıl anlattığını iyi hatırlıyordu.</p>

      <p class="calibre2">"Herod'un uşağı Chuza'nın karısı Johanna ve Susanna ve ona ellerinde avuçlarında olan her şeyi açan öteki kadınlar." Bütün bunlar, değil birlikte seyahat etmek, kadınlarla ortalık yerde konuşmanın bile yasak olduğu bir kültürde yaşanmıştı. İsa karizmatik ve yetenekli bir hatipti, kadınlara eşiti gibi davranıyordu.</p>

      <p class="calibre2">Kadınların ondan etkilenmiş olmasında şaşılacak bir yan yoktu. Belki de İsa'nın Maria Magdalena ile ilişkisi, kilisenin anlattığından daha derindi. Belki de kilisenin cinsellik ve kadının dindeki rolü konusundaki ikiyüzlülüğü, ruhani anlamda dengeli bir şeylerin üstünü örtmek amacını taşıyordu. Erkek ve dişi arasındaki uyum, Profesör Roselli'nin derslerinde belirttiği gibi yaradılış açısından çok önemli bir unsurdu.</p>

      <p class="calibre2">O gece doğru dürüst uyuyamadı, uyku ile uyanıklık arasında gitti geldi, zayıflığı onu çok üzüyordu. İnancın bir yerinde, erkek egemenliği gücünü artırabilmek için her şeyi çarpıtmıştı. Kilise İsa'nın, bekâretle ilgili verdiği mesajı çarpıtmıştı. Bu böyle olmamalıydı.</p>

      <p class="calibre2">Giovanni, Maratea'nın çam iğneleriyle kaplı dik bayırını tırmanırlarken, vitesi üçüncü kez dörtten ikiye indirdi.</p>

      <p class="calibre2">Vites kutusu sanki bu durumu protesto edermiş gibi gacır-dadı. Allegra ile Giovanni arasına çöken tuhaf sessizliği, sabahın sükûnetinde vadiden yukarı tırmanan küçük arabanın çıkardığı sesler bozuyordu. Küçük Maratea kasabası ve Tiran denizi arkalarında gitgide küçülüyordu.</p>

      <p class="calibre2">Vitesin homurtusu, Allegra'nın kilisenin yasaklarına duyduğu öfkeyi yansıtır gibiydi. Ama Giovanni ile birlikte olmak konusunda düş kurduğu için eşit şekilde kendisine de kızgındı. Kilise hangi hakla insanların duygularını yönetmeye kalkıyordu? Hep böyle mi olmuştu? Belki de Omega Parşömeni'nde, daha insani bir kiliseden söz ediliyordu. İnsanın doğasını tanıyan ve kendi hayatını kurma hakkına saygılı bir kiliseden.</p>

      <p class="calibre2">"Dün için çok üzgünüm," dedi Giovanni Allegra'nın düşüncelerini bölerek.</p>

      <p class="calibre2">"Öyle mi?" Giovanni'nin birbirlerine karşı duydukları şeyler için, aralarında geçen son derece doğal bir şey için üzgün olmasına kızmıştı. İçindeki isyan duygusu yine yükseldi, ama bu sefer her zamankinden daha şiddediydi.</p>

      <p class="calibre2">Giovanni, Allegra'nın cevabına çok şaşırmıştı. Sanki karşısındaki o değildi. Allegra'nın içindeki gücün ve kararlılığın arttığını görmüş, değişimi fark etmişti.</p>

      <p class="calibre2">"Ben de üzgünüm" dedi sonunda öfkesini kontrol ederek. "Yani sesim sert çıktığı için. Ama hissettiklerim ve yaşadıklarımız için üzgün değilim."</p>

      <p class="calibre2">Giovanni hemen cevap vermedi. "Ben de öyle" dedi. "Ama bir daha olamaz. Bunu ikimiz de biliyoruz."</p>

      <p class="calibre2">"Biliyorum, ama bu birbirimizi bir daha görmeyeceğimiz anlamına gelmiyor, değil mi? "</p>

      <p class="calibre2">Giovanni bir elini direksiyondan çekti ve genç kadının eline uzandı. "Tabii ki gelmiyor. Cuma akşamları birlikte makarna yemeyi yasaklayan bir kural yok... Seninle o plaja geri dönmek kadar istediğim hiçbir şey yok, ama bu ikimiz için de çok zor olur." Giovanni durakladı.</p>

      <p class="calibre2">"Seni seviyorum Allegra."</p>

      <p class="calibre2">Allegra yüzünü ona döndü, kahverengi gözleri yumuşacıktı.</p>

      <p class="calibre2">"Ben de seni seviyorum Giovanni."</p>

      <p class="calibre2"><span class="none4">14</span></p>

      <p class="calibre2"><span class="none4">Milano</span></p>

      <p class="calibre2">Mevsim kıştı. Bir gece önce normalin üstünde kar yağmıştı. Piazza della Scala'da, Milano'nun bu tarihi merkezindeki Leonardo da Vinci'den kalma taş döşemelerle diğer heykeller bembeyaz bir örtü ile kaplanmıştı. Soğuk hava, Lorenzo Petroni'nin ruh haline uyuyordu. Bu sabah gelen evrağı incelerken, önüne gelen kâğıtlardan birine tek bir kelime yazmıştı. Accetti, -kabul edin- özel sekterine Milano Devlet Üniversitesi'ndeki mezuniyet törenine katılacağını bildirmiş oluyordu böylece. Eline aldığı ikinci belge, öfkesini yatıştırmadı. Bu, üniversite rektöründen gelen bir mektuptu.</p>

      <p class="calibre2">Haşmetlim,</p>

      <p class="calibre2">Bu mektubu yazma nedenim, Signor Donelli ve Sig-nora Bassetti'nin felsefe, arkeoloji ve kimya gibi dallarda çok çok üstün notlar almış olmalarıdır...</p>

      <p class="calibre2">Katolik öğrencilere Signor ve Signora diye hitap edilmesi, Petroni'yi irkiltti, ama rektörün pilot programın çok başarılı olduğunu belirtmiş olması iyice canının sıkılmasına neden oldu. Peder Donelli'nin felsefe dalında üniversitenin altın madalyasını kazanmış olmasına şaşırmamıştı, en azından artık onunla nasıl başa çıkacağını biliyordu. Petro-ni'nin Peder Donelli'yi Ortadoğu'ya göndermek istemesi başta şaşkınlıkla karşılanmıştı, ama Roma'nın önünde, genç bir papazın İsrail'e atanmasından daha önemli sorunlar vardı, iyice yaşlanmış olan Başbakan Kardinal omuzlarını silkerek atamayı onayladı.</p>

      <p class="calibre2">Ama Tricario'lu rahibeyi ne yapacaktı? Onu, birilerinin kaşlarını kaldırmasına meydan vermeden Katolik âleminin uzak köşelerinden birine nasıl yollayacaktı? Hemşire Bassetti, arkeoloji ve kimya dallarında üniversite madalyası kazanmıştı. Bir kadın bunu nasıl başarabilirdi? Bu Kutsal Kilise'nin tehlike altında olduğuna dair bir işaretti. Kardinal Petroni, yaşadığı hayal kırıklığını kontrol altında tutmaya çalışarak yaradılış üzerine düşünmeye başladı. Kadın, erkeğin cennetin bahçelerinden kovulmasının sorumlusuydu, her kadın tıpkı sümüklü böceğin kabuğunu sırtında taşıması gibi, bu sorumluluğu yaşamı boyunca sırtında taşıdığını bilmek zorundaydı. Bir kadın, erkeğin iktidarı altında evini çekip çevirmek ve sonraki kuşakları dünyaya getirmek için kocasıyla cinsel ilişki kurmak mecburiyetindeydi. Papa'ya yazacağı bir sonraki raporda, eğitim programı hakkında 'ilginç bir deneyim' deyip geçmeye karar verdi. Bu cümleyi, kontrolü tekrar elden kaçırmamak için, Katolik eğitimine dönmenin son derece gerekli olduğuna dair tavsiyesi izleyecekti.</p>

      <p class="calibre2">Allegra'nın dosyanın kapağına iliştirilmiş resmini incelerken, Petroni düşüncelere daldı. Koyu kahverengi gözler ve kapkara saçlar, güney yanığı oval bir yüz. Akademik olarak da başarılı bu kadar güzel bir rahibe, ilginç bir kombinasyondu doğrusu. Belki de Hemşire Bassetti ile yakından ilgilenme zamanı gelmişti artık. Madonna, orospu... Petroni, bir durumun avantajlı yanlarını görmeyi becermişti. Dini kelime oyunlarını keşfetmek hoş olacaktı. Havari Pa-ul'ün Efeslilere söylediklerini tekrarlarken Petroni'nin gözleri kısılmıştı. "Kadınlar, kocalarınıza Tanrınıza itaat eder gibi itaat ediniz. Isa nasıl kilisenin efendisiyse, koca da karısının efendisidir." Paul'ün bu akıllıca sözlerini mırıldanmak onu yatıştırmıştı. Hemşire Allegra Bassetti'ye ait olduğu yeri hatırlatmanın zamanı gelmişti.</p>

      <p class="calibre2">Kar, üniversitenin çoktan tutmuş yollarına yağmaya devam ederken, Allegra paltosunun önünü sıkı sıkı kapattı. Yemek daveti, bu sabah Kardinal Petroni'nin şoförü tarafından getirilmişti, yemeğe katılması isteniyordu. Allegra böylesine güçlü bir Kardinal'den gelen daveti reddetmek için uygun bir mazeret bulamamıştı. Artık, kendisine çok tanıdık gelen beşgen şeklinde alanlara açılan sokakları geçerek Ca'Granda'nın ana kapısına doğru yöneldi. Giovan-ni gideli daha iki gün olmuştu ve onu tahmin ettiğinde çok daha fazla özlemişti. Zor olmuştu, ama her ikisi de Mara-tea'dan dönerken birbirlerine verdikleri söze sadık kalmışlardı. Allegra, kendini derslerine vermiş ve üst üste dereceler almaya başlamıştı. Biyokimyanın derinliklerine dalmış, DNA araştırmalarını çok sevmişti, dünyadaki bütün hayatın tek bir hücreden geliştiğini öğrenmek onu büyülemişti. Öğrendikçe de, Âdem ve Havva ile ilgili yaradılış hikâyesi gözünde iyice silikleşmişti.</p>

      <p class="calibre2">Giovanni ve Allegra, yalnız kalmamak konusunda birbirleriyle anlaşmışlardı ya da eğer birinden birinin odasında bir şekilde yalnız kalırlarsa kapıyı açık bırakıyorlardı. Cuma geceleri her zaman büyük tehlike taşıyordu. Makarna başında, birkaç kadeh şarap eşliğinde yaptıkları tartışmalar, insanlığın kökeni, İsa'nın Maria Magdalena ile ilişkisi gibi konulara kaydığında, birbirlerine verdikleri sözü bozmalarına ramak kalıyordu. Bir şekilde, birbirlerine duydukları aşkı korumayı başarmışlardı ve bu aşk zaman geçtikçe daha da güçlenmişti. Artık birbirlerine her zamankinden daha da yakındılar. Ama Giovanni gitmişti, Batı Şe-ria'da İsrail işgali altındaki bölgelerden birindeydi. Bu hiçbir anlamı olmayan bir atamaydı ve son sınavı biter bitmez gitmek zorunda kalmıştı. Giovanni bir hafta izin istemişti, ama Milano'nun Kardinal Başpiskoposu, bir an önce görev yerinde beklendiğini söylemişti. Allegra Ca' Granda'nın kemerli kapısının önünde, parlak siyah Volvo'yu ve Kardinal Petroni'nin şoförünü gördü.</p>

      <p class="calibre2"><span class="none4">15</span></p>

      <p class="calibre2"><span class="none4">Kudüs</span></p>

      <p class="calibre2">Giovanni taksinin ücretini öderken, güneş Eski Kudüs'ün damlarının üstünden batıyordu. Kudüs'teki Katolik Kardinali'nin, Kardinal Joseph O'Hara'nın kaldığı St Jo-seph Manastırı, Hıristiyan mahallesinde, Kutsal Sepulchre Kilisesi'nden fazla uzak olmayan bir yerdeydi. Manastır İsa'nın çarmıha gerildiği yere kurulmuştu.</p>

      <p class="calibre2">İki katlı dar bina, iki dükkân arasına sıkışmıştı, parke taşlı sokak, hâlâ hediyelik eşya alışverişi yapan turistlerle kaynıyordu. Giovanni itince, eski kapılar sanki itiraz eder gibi gıcırdadılar. On kapıdaki beyaz merdivenler aşınmış, pencerelere kırık dökük pancurlar asılmıştı, demir tırabzanlardaki boyalar soyulmuştu.</p>

      <p class="calibre2">Giovanni pıyrım pıyrım olmuş ipi çekince, hemşirelerden biri kapıyı açtı.</p>

      <p class="calibre2">"Hoş geldiniz Peder, ben Hemşire Katherine." Hemşire Katherine, kısa boylu, tombul yüzlü, kır saçlarını bir bonenin içine toplamış neşeli bir kadındı. Yüzünde görmüş geçirmiş bir ifade vardı.</p>

      <p class="calibre2">"Teşekkür ederim Hemşire. Giovanni Donelli," diye cevap verdi, kadının uzattığı eli sıkarken.</p>

      <p class="calibre2">"Çantanızı bana verin, Peder" dedi elindeki bavula uzanırken. Giovanni itiraz etmeye kalkıştı ama başarısız olunca, rahibenin peşinden dar merdivenlerden çıkmaya başladı.</p>

      <p class="calibre2">"Rahatınıza bakın," dedi rahibe, eliyle sokağa bakan geniş bir odayı göstererek. "Çantayı ben odanıza koyarım, Piskopos O'Hara'ya da geldiğinizi haber veririm."</p>

      <p class="calibre2">Giovanni kocaman süslü koltuklardan birine oturdu ve çevresine bakındı. Duvarlar yerden tavana kadar kitap dolu raflarla kaplıydı. Augustine'in eserlerinin yanında sonraki ilahiyatçıların eserleri de vardı: Barth, Bultmann, Ni-ebuhr, Schleiermacher ve Rahner. Şaşırtıcı bir şey daha vardı, genel geçer kilise doktrinini sorguladıkları için Vatikan tarafından lanetlenmiş üç yazarın eserlerine epeyce bir yer ayrılmıştı: Pierre Teilhard de Chardin, Schillebeeckx ve belki de yaşayan en büyük ilahiyatçı olan Hans Küng. Ayrıca Ölü Deniz Parşömenleri hakkında yazılmış bütün kitaplar vardı: Hershel Shanks, Geza Vermes, Edmund Wilson gibi büyük bütün parşömen araştırmacılarının eserleri alınmıştı. Hatta Avustralyalı Barbara Thiering'in tartışmalı kitabı bile bulunuyordu. Giovanni'nin düşünceleri, kapıdan gelen gür bir sesle kesildi.</p>

      <p class="calibre2">"Umarım yolculuğunuz iyi geçmiştir Peder" Ne Ortadoğu'da geçirdiği yirmi yıl ne de öncesinde Washington'da geçen altı yıl, Piskopos O'Hara'nın lirik İrlanda aksanını değiştirmemişti. Seyrelmiş saçlı, iriyarı bir adamdı, fırça gibi gri kaşlar, yuvarlak, kırmızı yanaklı bir yüz ve yumuşacık yemyeşil gözler. Patrick O'Hara'nın hatırı sayılır göbeği, iyi yemeklere ve şaraplara olan düşkünlüğünün belirtisiydi, Giovanni'yi çok sıcak karşıladı.</p>

      <p class="calibre2">"İyi geçti, teşekkür ederim Ekselans, gerçi Tel Aviv'de güvenlik önlemleri biraz fazla abartılıydı ama."</p>

      <p class="calibre2">"Vaat edilmiş Topraklara hoş geldin. Bana Patrick de.</p>

      <p class="calibre2">Vatikan'dan geldiklerinde Ekselans dersin. Allahtan pek sık gelmezler."</p>

      <p class="calibre2">"Buna alışmaya çalışacağım" diye cevap verdi Giovan-ni, iriyarı amirine hemen içi ısınmıştı.</p>

      <p class="calibre2">"Seni göndereceğim yeri görünceye kadar, bir karar vermezsen iyi olacak diye düşünüyorum," diye cevap verdi Piskopos. "Mar'Oth denen küçük bir kasaba, buradan yirmi beş kilometre kadar ötede, ama bin kilometre olarak bakabilirsin bu mesafeye. Burası bir Filistin kasabası, hem yol hem de dinler tarafından ikiye ayrılmış. Yolun bir yanında Hıristiyan Filistinliler yaşıyor, epey bir zamandır papazları yoktu. Yolun öteki yanında ise Müslüman Filistinliler var. Bir tane okul var ve her iki dinden çocuklar da aynı okula gidiyor.</p>

      <p class="calibre2">Burada diplomasi, ilahiyattan daha büyük önem taşıyor Giovanni," duvara ustaca gizlenmiş bir dolabı açtı.</p>

      <p class="calibre2">"Burada aklı başında kalmanın yollarından biri de bu." Giovanni'ye koca bir bardak İrlanda viskisi uzatırken gözlerinin içi gülüyordu. "Şalom!"</p>

      <p class="calibre2">"Şalom!" Giovanni bardağını kaldırdı. Sık sık viski içmezdi ama Piskopos O'Hara çevresinde olduğu sürece, günün hangi saati olduğuna aldırmaksızın buna da alışması gerekecekti.</p>

      <p class="calibre2">"Garip değil mi?" Patrick, odasındaki aşırı süslü koltuklardan bir diğerine bıraktı kendini. "Sürekli savaşta olan bir ülkede, kadehler barış diyerek kalkıyor."</p>

      <p class="calibre2">"Sizce burada bir gün barış olacak mı?"</p>

      <p class="calibre2">"Akılları başlarına gelip Filistinlilerle anlaşana kadar olmayacak"</p>

      <p class="calibre2">"Bu mümkün mü?"</p>

      <p class="calibre2">"Her iki taraftan da bunu arzulayanlar, bu şiddete bir son vermek isteyenler var. Bazen bir umut kıvılcımı parlıyor ama daha alevlenmeden sönüyor. Genellikle egolarına teslim olmuş, yetersiz ve içten çürümüş politikacıların sayesinde oluyor bu, eh bir de fanatizm her şeyi yanlış bir yöne çekiyor."</p>

      <p class="calibre2">"Herhalde, dinler çatışmasının da bir yararı yoktur." Giovanni şakalaştı, Ortadoğu'nun entrika dolu politik dünyasını daha yeni tanıyordu.</p>

      <p class="calibre2">"Birçok kişi İslamı şiddet dolu bir din sanıyor. Aslında tam tersidir. İslam, 'teslim olmak' anlamına gelir. Bir Müslüman Allaha teslim olmuş ve Allanın istediği gibi başkalarına adalet ve şefkatle yanaşmayı kabul etmiş kişidir. Köktendinci İslamcılar, gerçek Müslümanları temsil etmiyorlar, tıpkı Jerry Buffett gibi adamların gerçek Hıristiyanlığı temsil etmediği gibi."</p>

      <p class="calibre2">"Maalesef insanların büyük bir çoğunluğu bu köktendincilere inanıyor, onlar için tek bir din var, o da kendi dinleri. " Giovanni gözlemlerini hüzünle dile getirdi.</p>

      <p class="calibre2">"Aslında ilginç bir soru bu değil mi? Bu nasıl sapık bir Tanrı ki, dinde anlam ararken, birbirlerine karşı bu kadar anlayışsız bakabilen insanları yaratmış olsun?"</p>

      <p class="calibre2">Giovanni çok şaşırdı. Bir piskoposun, Tanrıya sapık demesi hiç de alışılmış bir şey değildi.</p>

      <p class="calibre2">"Şaşırdın galiba Giovanni?"</p>

      <p class="calibre2">"Biraz öyle," diye itiraf etti</p>

      <p class="calibre2">"Şaşırma, benim yaşıma geldiğinde sen de sorgulamaya başlarsın bunları."</p>

      <p class="calibre2">"Kendi inancınızı da mı?"</p>

      <p class="calibre2">"Özellikle de kendi inancımı. Teilhard de Chardin'i okudun mu hiç?"</p>

      <p class="calibre2">"Vatikan onun eserlerinin okunmasını yasakladı diye biliyordum, gerçi sizde bazı eserlerinin bulunduğunu gördüm ama."</p>

      <p class="calibre2">"Kardinal Petroni ve avenesi bundan hiç hoşlanmaz tabii." Patrick karanlık bir sesle cevap verdi. "Ama onun Kudüs'e gelme ihtimali pek fazla değil barış anlaşmasının şartlarına göre. Bence, ben emniyetteyim," diye kıkırdadı. Koltuğundan kalkıp raflarda maden arar gibi bir şeyler aramaya başladığında nüktedanlığı geri gelmişti. Bir süre sonra, okunmaktan yıpranmış bir kitapla döndü. Matematik Günlüğü.</p>

      <p class="calibre2">"Nasıl inandım," dedi kitabı Giovanni'ye uzatırken. "Kitap Fransızca, ama anladığım kadarıyla bu lisanı ingilizce, Almanca, İspanyolca ve Latince kadar iyi biliyorsun."</p>

      <p class="calibre2">"Size iyi bilgi vermişler" dedi Giovanni gülümseyerek.</p>

      <p class="calibre2">"Tuhaf, ama orası Vatikan işte, biz köylüleri yaptıkları tartışmalarla ilgili bilgilendirmezler ama senin biyografini yolladılar." Patrick kendine bir viski daha doldurdu. "Chardın çok ilginç bir adammış. Cizvit papazı olduktan sonra, Birinci Dünya Savaşı Sırasında sıhhiye bölüğünde sedyecilik yapmış. Savaşta hizmet madalyası almış, bir de Legion D'Honneur. Tıpkı senin gibi o da bir bilim adamı."</p>

      <p class="calibre2">"Bazen hem rahip hem de bilim adamı olmak zor geliyor. Zaman zaman keşke sadece biri olsam diyorum, ikisi birden değil."</p>

      <p class="calibre2">"Chardin de seninle aynı görüşte olurdu herhalde. Vatikan'ın görüşlerine karşı çıkarak, bütün o Haşmetii tayfasını öfkeden çıldırtacak kadar da cesurdu üstelik. Ona da herkese yaptıklarını yaptılar tabii."</p>

      <p class="calibre2">Giovanni başını salladı. "Aforoz ettiler."</p>

      <p class="calibre2">"Bu onların iktidarını, akılcı bir şekilde cüretkârca sorgulayan herkese verdikleri bir ceza. Her neyse, istersen ikisini de alabilirsin," dedi. "İkincisi İsrailli arkeolog ve matematikçi Yossi Kaufmann'ın yazdığı bir makale.</p>

      <p class="calibre2">Kendisi Omega Parşömeni'nde uyarı içeren bir şifre olduğunu iddia ediyor. Omega Parşömeni diye bir şey duymuş muydun?"</p>

      <p class="calibre2">Giovanni ürperdi sonra da ne cevap vereceğini düşünerek başını salladı. İçgüdüleri, bu alçakgönüllü piskoposa güvenmesini söylüyordu ama bildiği her şeyi anlatmak için henüz erkendi. "Zaman zaman basında hakkında bir şeyler çıkıyor, ama ben hepsinin spekülasyon olduğunu sanıyorum," diye dikkatle cevap verdi.</p>

      <p class="calibre2">Piskopos O'Hara, hayır anlamında başını salladı. "Yossi Kafumann böyle düşünmüyor. Yossi birçok ilişkisi olan bir adamdır, bunların bazıları da bu Kutsal kentin arka mahallelerinde otururlar. Kendisi bu parşömenin varlığının gerçek olması bir yana, Vatikan'ın 1978'da bir kopyasını satın almış olduğuna da inanıyor, ayrıca orijinalinin de hâlâ burada olduğundan emin, ama istersen ona kendin sorarsın. Buraya zaten ayda bir geleceksin, ama benim canım sıkıldığında bu daha da sık olabilir," diye ekledi Patrick. "Onunla bir akşam yemeği ayarlarım. Hemşire Katherine çok iyi bir aşçıdır."</p>

      <p class="calibre2">Giovanni odasına kaçmayı başardığında saat onu geçmişti. Kendini yatağa attı ve Yossi Kaufmann'ın Matematik Günlüğü'nde yayınlanmış olan makalesini düşünmeye başladı. Bir başka seçkin israilli'nin Dr. Eliyahu Rips'in Tevrat için yaptığını yapan Profesör Kaufmann, Ölü Deniz Parşömenleri'ndeki Ibranice ve Aramiceye bilgisayar analizi uygulamış ve Rips'inkine benzer bir sorunla karşılaşmıştı. Program 'terör' ve 'günlerin sonu' gibi kelimeler bulmuştu ama Kaufmann bunlarda gizli olan anlamları çözememişti. Profesör Kaufmann'ın makalesi meslek erbabı okurlar için yazılmıştı, ama Giovanni, permutasyonlarda ve teoremlerin ileri sürülüşünde nelerin ima edildiğini anlamıştı. Kaufmann'ın vardığı sonucu anlayınca gözlerini kırpıştırdı.</p>

      <p class="calibre2">Ölü Deniz Parşömenleri'ndeki şifrelerin hepsi, tek bir parşömende, Omega Parşömeni'nde bulunan bir mesaja işaret ediyordu. 'Vahiy' ve 'insanoğlunun sonu' sürekli tekrarlanıyordu.</p>

      <p class="calibre2">Yorgunluktan bitkin düşen Giovanni bir türlü uyuyamadı. Yatağının başucundaki lambayı tekrar açtı ve Theil-hard de Chardin'in yasaklanmış Comment le Crois adlı kitabına uzandı. Chardin çok yetenekli bir yazardı, Fransızcayı çok çabuk hatırladı. Giovanni tekrar saatine baktığında sabahın ikisiydi. Kitabı istemeye istemeye kapadı ve ışığı söndürdü. Vatikan'ın Theillard de Chardin'i neden yasakladığına hiç şaşmamıştı. Bu büyük Fransız ilahiyatçısı ve bilim adamı, Tanrının o kadar güçlü ve kindar olmadığını, ama yaradılışın kendi içinde var olan bir ruhani güç olduğunu iddia ediyordu; nehirlerde, dağlarda, siste, fillerde, mikroplarda ve dünyadaki bütün insanların içindeydi Tanrı. Chardin'e göre, kilisenin iddia ettiği gibi gazap dolu bir Tanrı değil, 'her şeyin içindeki ruh'tu, ayrıca Kardinallerin, Tanrıya ancak kilisenin papazları aracılığıyla ulaşılabileceğine dair iddiasına karşı çıkmaya cüret etmişti.</p>

      <p class="calibre2">Giovanni en sonunda rahatsız bir uykuya daldı. Chardin üzerinde büyük bir etki bırakmıştı, inanç yolundaki arayışına renk katmış ve gerçeğin peşindeki bu büyük serüveninde ona yardımcı olmuştu.</p>

      <p class="calibre2">Vahiy inerken Ruh gülümsedi.</p>

      <p class="calibre2"><span class="none4">16</span></p>

      <p class="calibre2"><span class="none4">Roma</span></p>

      <p class="calibre2">Yol beş dakikadan az sürdü. Kardinal Petroni'nin dairesinin kapısı, Kardinal'in hizmetkârlarından, ufak tefek, çekici bir rahibe tarafından hemen açıldı.</p>

      <p class="calibre2">"Paltonuzu şu askıya asabilirsiniz Hemşire Bassetti" dedi Hemşire Carmela, buz gibi bir sesle.</p>

      <p class="calibre2">"Teşekkürler, çok naziksiniz," diye cevap verdi Allegra kibar bir gülümsemeyle. Herhalde bu siyah saçlı rahibe, zor bir gün geçirmiş diye düşündü.</p>

      <p class="calibre2">"Haşmetlim sizi oturma odasında bekliyor, Hemşire Bassetti, beni izler misiniz?"</p>

      <p class="calibre2">Hemşire Carmela, halı döşenmiş koridorda hafif adımlarla ilerlerken, Allegra da onu izledi, koridorun her iki yanına Vatikan'dan getirilmiş paha biçilmez resimler asılmıştı. Resimlerin altın varaklı çerçeveleri, koyu mavi duvar kâğıdının üstüne çok yakışmıştı. Margaritone d'Arezo'nun, Vitale da Bologna'nın, Lorenzo Monaco'nın ve Guido Reni'nin eserleri hemen göze çarpıyordu ve giriş kapısının duvarındaki fresk, Raphaello ustadan başkasının elinden çıkmış olamazdı.</p>

      <p class="calibre2">"Hemşire Bassetti geldi Haşmetlim." Hemşire Carme-la, Allegra'nın gelişini haber verdikten sonra çekildi.</p>

      <p class="calibre2">"Hemşire Bassetti, ne iyi ettiniz de geldiniz."</p>

      <p class="calibre2">Allegranın dikkatini ilk çeken şey sesiydi; bu mükemmel bir şekilde dengelenmiş, kültürlü ses Kardinalin cazibesine cazibe katıyordu.</p>

      <p class="calibre2">Allegra, kendisine uzatılan eli sıktı ve Kardinal'in elini adeta okşadığını fark etti. "Burada olmak benim için büyük bir zevk Haşmetlim," diye diplomatik bir cevap verdi.</p>

      <p class="calibre2">"Tam tersine, bu zevk bana ait," diyen Petroni, eliyle salondaki bir koltuğu gösterdi. "Biz kardinaller gerçekten bizim için anlam ifade eden insanlarla sık sık yemek yiyemiyoruz. Genelde karşımızda ya politikacılar oluyor ya da sanayiciler. Çok sıkıcı." Uygar bir ifadeyle gülümsedi. "Bir şişe Krug açmakta hiçbir sakınca görmedim." Petroni, konuğuna şarap içip içmeyeceğini sormamıştı bile, çünkü sekreteri Allegra ile Giovanni'nin cuma geceleri faaliyetleri ile ilgili ayrıntılı raporları masasının üzerine düzenli olarak bırakıyordu.</p>

      <p class="calibre2">"1964 sizin de beğeneceğinizi umuyorum, iyi bir yıldı." Allegra, La Pizzeria Milano'nun yoksul öğrencilere ağır karaflar içinde sunduğu o buruk şarapları, kristal flüt kadehlere değişmezdi. Keşke Giovanni de burada olsaydı diye geçirdi içinden, bütün bu irkiltici formaliteleri sükûnetle karşılamayı becerirdi o.</p>

      <p class="calibre2">"Şerefe!"</p>

      <p class="calibre2">"Şerefe, Haşmetlim," diye cevap verdi Allegra.</p>

      <p class="calibre2">"Sonuçları almadınız mı daha?"</p>

      <p class="calibre2">"Henüz almadık Haşmetlim. Herhalde bir iki gün içinde alırız."</p>

      <p class="calibre2">"Ah, herhalde size söylememem gerekir, bana bir kopya yolladılar. Çok başarılı olmuşsunuz Allegra." Genç kızın ilk adını sanki birbirlerini yıllardır tanıyorlarmış gibi kolayca söyleyivermişti. "Ama sizi yemeğe kadar biraz merakta bırakayım bari."</p>

      <p class="calibre2">Allegra onu, görkemli yemek odasına kadar izledi. Buradaki duvar kâğıtları kırmızıydı. Altın ve kristal karışımı kocaman bir avize asılmış olan tavan, Milano'nun tarihi meydanının değişik yerlerinden sahnelerin resmedildiği fresklerle süslenmişti. Kocaman maun masa iki kişi için hazırlanmıştı. Duvarın kenarına dizilmiş olan altın yaldız işlemeli kırmızı iskemlelere herhalde politikacılarla sanayiciler oturuyor, diye düşündü Allegra. Petroni, nezaketle sandalyesini çekip genç kadının oturmasına yardımcı oldu.</p>

      <p class="calibre2">Allegra'ya onu kapıda karşılayan rahibeden daha makul bir insanmış gibi gelen Petroni'nin aşçısı, giriş yemekleriyle belirdi. Taze bez^İyeli tuzlanmış Morina.</p>

      <p class="calibre2">"Umarım kusura bakmazsınız ama bu akşam menüyü sade hazırlattım. Hemşire Maria en eski tariflerinden birini hazırlamış. Sarımsak ve kaparili dana pirzolası."</p>

      <p class="calibre2">Allegra, Kardinal'in sade olmayan yemeklerde ne ikram ettiğini merak etti.</p>

      <p class="calibre2">"Ve bunun yanında 1966 Chateau Margaux içeceğiz. Bence en zarif şaraplardan biridir," dedi, nadide şarabı havalanması için kristal bir sürahiye dökerken.</p>

      <p class="calibre2">"Ben bu kadar iyi şaraplara alışkın değilim Haşmedim. Biz Milanolu öğrenciler, ucuz ve neşeli şeylerden hoşlanırız daha çok," dedi Allegra'nın sözlerinde Petroni'nin kibirli tavırlarını iğneleyici bir vurgu gizliydi, yine de çok dikkatli olması gerektiğini biliyordu. Bu adam çok tehlikeliydi.</p>

      <p class="calibre2">"Kurumun ikramı olarak kabul edin. Bana lütfen Loren-zo deyin. Yalnız olduğumuz zaman unvan kullanmanız gerekmez." Giovanni de benzer bir şey yapmıştı ama Petroni'nin sözlerindeki vurgu farklıydı.</p>

      <p class="calibre2">Gülümsüyordu fakat gözleri buz gibi, karanlık ve ifadesizdi. Allegra sanki bir yılanın gözlerine bakıyormuşçasına ürperdiğini hissetti. İnsanın ıçını ısıtan alkole rağmen, titremekten kendini alamadı, midesine buz gibi bir şey oturmuştu sanki. Allegra'nın sezgileri harekete geçmişti, içinden bir ses hazır olmasını söyledi. Petroni gülümsedi ve diliyle hafifçe dudaklarını yaladı. "Şerefe." kadehini tekrar kaldırdı ve tokuşturmak üzere Allegra'nın kadehine doğru uzattı.</p>

      <p class="calibre2">"Üniversitede iyi vakit geçirdiniz mi?" "Hem de çok," dedi Allegra, Petroni'nin laflarının altında kalmamaya kararlıydı. Verdiği cevabın Petroni'nin dengesini bozduğunun farkına varmıştı. İçinden bir ses, bu adamın dürüstçe verilmiş cevaplara hiç hazırlıklı olmadığını söyledi.</p>

      <p class="calibre2">Elinde olmadan gözlerini kısmasının dışında Petroni hiç renk vermedi.</p>

      <p class="calibre2">"Elbette, peki aldığın eğitim en çok hangi konularda seni geliştirdi?" Rahibenin direncine ve rahatlığına duyduğu öfke büyüyordu, birazdan başlayacak oyunu düşündükçe duyduğu heyecan da öyle. Allegra'nın zırhında küçücük de olsa bir delik bulacaktı. Güzelliğinden ve zekasından tuhaf bir şekilde etkilenmişti. Artık onu paramparça etmek istediğini biliyordu. Hem de sonuna dek.</p>

      <p class="calibre2">"Bu zor bir soru," dedi Allegra zararsız bir gülümsemeyle. "Bence en çok laboratuvarda geçirdiğim zaman ve arkeolojik DNA'nın geleceği olan bir bilim dalı olması heyecanlandırdı beni." Allegra DNA konusunu açarak hede fini vurduğunu sezdi.</p>

      <p class="calibre2">Bu çalışmalar sırasında seni rahatsız eden bir şey olmadı mı?" diye sordu Petroni, rahatsızlığı büyüyordu.</p>

      <p class="calibre2">Çok rahatsız olduğumu söyleyemem, hatta fazlasıyla ilginç buldum," diye cevapladı Allegra, hiçbir kasıt gütmeden, Petroni, ifadesiz bir yüzle bakıyordu ama Allegra onun rahatsızlığını hissetti ve bunun tadını çıkartmaya karar verdi.</p>

      <p class="calibre2">"Profesör Roselli'nin DNA'nin kökenleri ile ilgili bir kuramı var, ona göre DNA biraz fazla karmaşık ya da onun sözleriyle o kadar kusursuz ki, gezegenimizde canlıların belirip hayatın ortaya çıkışına kadar geçen kısa süre içinde evrilmesi mümkün değil. DNA'nin daha yüksek bir uygarlıktan geldiğine ikna olmuş durumda bu konuda ileri sürdüğü akla yakın bir tez de yok değil. Bilim adamları uzayda, bizimkine benzeyen milyarlarca galaksinin varlığını kanıtladılar, varsayımsal olarak bu galaksilerde hayat olabilir ve bunlardan en az bir ya da ikisi, bizden çok daha gelişmiş olabilir." Allegra durakladı ve hafifçe kaşlarını kaldırdı.</p>

      <p class="calibre2">"Lütfen. Devam et. Anlattıkların çok ilginç." Petroni içinden yükselen öfkeyi bastırarak onu teşvik etti.</p>

      <p class="calibre2">"Kuramı, Vatikan'ın öğretileriyle tabii ki çelişiyor, ama görüldüğü kadarıyla DNA'yı bulan Francis Crick'in de benzer bir bakışı var."</p>

      <p class="calibre2">"Yine mi o eski saçmalık." Petroni sahte bir kahkaha attı.</p>

      <p class="calibre2">"Bu konuyu hiç düşünme Allegra, bunların hepsi laik üniversitelerdeki yaşlı profesörlerin uydurmaları. Canon'da eğitim almadılar ama bu komplo teorilerini sürekli ortaya saçıp duruyorlar."</p>

      <p class="calibre2">"Profesör Roselli, Crick'in kuramı ile Omega Parşömeni arasında bir bağlantı olduğunu düşünüyor." Şimdi bakalım buna ne cevap vereceksin diye geçirdi içinden bir tatmin duygusu ile.</p>

      <p class="calibre2">Petroni'nin gözleri, fark edilir şekilde sertleşti. "Profesör bu konuda neler söyledi?" Çok çaba sarfetmesi gerekmişti ama Petroni sesini yumuşatmayı başardı.</p>

      <p class="calibre2">"Eğer bulunursa Omega Parşömeni'nin bu kuramı teyit edeceğini söyledi sadece."</p>

      <p class="calibre2">Kardinal Petroninin kahkahasında hafif histerik bir ton vardı.</p>

      <p class="calibre2">"Bu mit yıllardır dolaşır durur, Allegra" dedi, sesi yine soğumuştu. "Omega Parşömeni ile Loch Ness canavarı arasında hiçbir fark yoktur... İkisi de uydurma. Gördüğüm kadarıyla, ilahiyatta olduğu kadar, kimyada da başarılı olmuşsun," diyerek Omega Parşömeni konusunu kapatmak amacıyla, konuyu tekrar Allegra'ya getirdi. "Gayet etkileyici bir eğitim aldın. Fen eğitimi son derece önemli bir şey, ama senin seçimini bir miktar karmaşık hale getirebilir."</p>

      <p class="calibre2">Petroni kendini toparladı, cazibesiyle hem sorusunun altında yatan anlamı, hem de Vatikan doktrinini tehdit eden alanlarda araştırma yapılmasını engelleyememiş olduğunu keşfetmesinden duyduğu öfkeyi gizlemeye çalıştı. Anlaşıldığı kadarıyla kusursuz işlediğini sandığı istihbarat ağı yeterince iyi çalışmamıştı. Normal papazların bile fen bilimleri dalında eğitim almaları yeterince büyük bir sorunken, bir rahibenin laboratuvara girmesine izin vermek bir daha asla tekrarlanmaması gereken bir hataydı.</p>

      <p class="calibre2">"Okuldayken de fen derslerini ilginç bulurdum galiba, " diye cevapladı Allegra dikkatle.</p>

      <p class="calibre2">Allegra'nın konuşması, ana yemekleri getiren Kardi-nal'in aşçısı yüzünden kesildi.</p>

      <p class="calibre2">"Teşekkürler Hemşire Maria, bu gece kalmanız gerekmez. Giriş yemekleri çok güzeldi, ana yemek de aynen öyle görünüyor zaten."</p>

      <p class="calibre2">"Peki ya kahve, Haşmetlim?" diye itiraz etti Hemşire Maria ama Petroni vazgeçmeye niyetli değildi.</p>

      <p class="calibre2">"Kahve yapmayı daha unutmadım," dedi gülümseyerek. "Israr ediyorum, bugün çok yoruldunuz."</p>

      <p class="calibre2">"Çok naziksiniz Haşmetlim." Hemşire Maria çekildi, erken gönderildiği için minnet doluydu.</p>

      <p class="calibre2">"Sorun şurada Allegra," diye devam etti Petroni. "Sana kısaca açıklayacağım gibi, o kadar başarılı oldun ki, yeni öğrendiğin bu bilgileri etkili bir şeklide kullanabileceğin bir çözüm bulmalıyım sana. Senin bir önerin var mı?"</p>

      <p class="calibre2">Allegra, Ca'Granda'da edindiği özgürlüğü kullanmadan önce durakladı.</p>

      <p class="calibre2">"Eğer bana bir şans verilirse, sanırım Ölü Deniz Parşömenleri üzerinde araştırma yapmak isterdim en çok."</p>

      <p class="calibre2">Lorenzo Petroni gülümsedi. Bu soğuk, sert ve nükteden yoksun bir gülümsemeydi. Gözleri parladı, damarlarından hızla akan kanın sesini duyabiliyordu. İçinden düşündü. Hangi cüretle. Dışından cevapladı.</p>

      <p class="calibre2">"Bunu mutlaka dikkate almamız gerekir. Değil mi?"</p>

      <p class="calibre2">Petroni, çalışma odasının bir ucundaki oturma grubunda, kahve ve tatlı şarap servisi yaptı. Allegra çevresini saran ince bir zevkle seçilmiş resimlere, küçük heykelciklere hayranlıkla bakıyordu. Petroni yanına oturunca biraz endişelendi, çok yakınına oturmuştu hem de, şöminenin önündeki açıklığa sıralanmış üç kırmızı koltuktan birine. Allegra hafifçe çakırkeyif olduğunun farkındaydı. Yemek sırasında bardağını yarılama fırsatını bile bulamamış, kardinal sürekli şarabını tazelemişti. Elindeki tatlı şaraptan dikkatle küçük bir yudum aldı.</p>

      <p class="calibre2">"Ca'Granda'nın rektör yardımcısından bir mektup aldım," dedi Petroni, sehpanın üzerine daha önce bırakılmış olan kırmızı bir dosyayı açarken. " Bir değil iki üniversite madalyasıyla birden ödüllendirilmişsin.</p>

      <p class="calibre2">Birincisi İncil arkeolojisinden, ikincisi de kimyadan."</p>

      <p class="calibre2">Allegra çok şaşırmıştı. İyi bir derece almayı bekliyordu, ama iki üniversite madalyası birden alabileceğini hiç düşünmemişti. Petroni kolunu omzuna doladı ve yanağından öptü. "Seni kutlarım." Kolunu çekmeyince, Allegra'nın duyduğu memnuniyet yerini endişeye bıraktı.</p>

      <p class="calibre2">"Sana kendi özel maiyetimde bir iş önersem ne hissedersin?" diye sordu.</p>

      <p class="calibre2">Allegra yüzünü ona doğru çevirdi. Petroni ondan sadece birkaç santim ötedeydi, pürüzsüz uygar sesi, onu rahatsız eden bir fısıldamaya dönmüştü.</p>

      <p class="calibre2">"Ah Haşmetlim..." diye kekeledi, birden olan bitenleri anlayamaz olmuştu. "Ne diyeceğimi bilemiyorum."</p>

      <p class="calibre2">"Lütfen, bana Lorenzo de," diye cevap verdi, genç kızın elini elinin içine alırken. "Benim her zaman en akıllı ve en iyilere ihtiyacım olur, atanman, elbette sana da çok büyük yararlar sağlayacaktır."</p>

      <p class="calibre2">Kardinal genç kızın elini, bacaklarınının arasına doğru çekince, Allegra'nın kalbi iyice hızlandı. Cübbesinin üzerinden Lorenzo'nun sertleşmiş erkekliğini hissedebiliyordu.</p>

      <p class="calibre2">"Sakin ol Allegra. Tanrı böyle istiyor." Allegra, bir an Giovanni'nin kendisine yüzme öğrettiği sırada aynı şeyleri söylediğini hatırladı. Petroni şimdi iyice yaklaşmış, kulağına fısıldıyordu. O kadar yaklaşmıştı ki, nefesindeki şarap kokusunu hissedebiliyordu. Allegra korkuyla, bu odadan ve bu adamdan nasıl kaçabileceğini düşünmeye başladı.</p>

      <p class="calibre2">"Efendimiz, her zaman etrafında kadınların olmasından hoşlanırdı. Onun dileği müritlerinin her zaman birbirlerine sevgi ve şefkat göstermesiydi," diye fısıldadı Petroni, bir yandan da Allegra'nın elini sertleşmiş erkekliğine bastırıyordu. "Vatikan'ın kasalarında saklanmakta olan elyazması gizli bir yasa vardır. Bunu ancak Konsey üyeleri okuyabilir. Bu yasa bir kardinal ile onun seçtiği bir rahibe arasında kutsal birleşmeye izin verir."</p>

      <p class="calibre2">Petroni, cübbesinin ortasındaki düğmeleri açarken, Allegra artık konuşabilme gücünü kaybetmişti. Kardinal ellerini kızın omuzlarından çekip, boynunu sertçe ovmaya başladı. Allegra onun elinden kurtulmaya çalıştı, ancak Petroni sanki çelik pençelerle yakalamıştı boynunu. AllegfaNde-belenip adamın bacaklarını tekmeledi, ama hem adamın fiziksel gücü hem de kilisenin karanlık iktidarı, korkusunu iyice çoğaltıp aklını felç etmişti. Allegra tam haykırmak üzereyken, Petroni başını kucağına doğru bastırdı ve genç kız, boğazından aşağı ılık bir sıvının aktığını hissetti.</p>

      <p class="calibre2">"Bir Kardinalle, rahibe arasında paylaşılan bu gizli şefkat asla açıklanmamalıdır," diye uyardı. Bir yandan düğmelerini ilikliyor, bir yandan da resmi bir tonla konuşuyordu. "Tanrının isteklerini anlamak bazen zordur, ama benim maiyetime katılmakla ilgili önerimi düşünmeni istiyorum. Buna değeceğini göreceksin."</p>

      <p class="calibre2">Şaşırmış ve ihanet uğramış olan Allegra, Petroni'nin kendisini arabayla gönderme önerisini öfkeyle reddetti.</p>

      <p class="calibre2">Sendeleyerek okula dönerken, birkaç kez kusmak üzere durmak zorunda kaldı. Odasının kapısını kapadı ve kapıya dayandı, titriyordu, inancı yerle bir olmuş, tükenmişti. Bu kez bağışlanmak için asla yakarmayacaktı.</p>

      <p class="calibre2">Küçük penceresinden yıldızlara bakarken, hiçbir şey görmeyen, duymayan ve hissetmeyen bir Tanrıyı düşündü. Sonra bir makine gibi banyoya ilerledi ve derisi iyice kızarıp acıyana kadar bütün vücudunu ovdu, ama hâlâ hiçbir şey hissetmiyordu. Dar, tek kişilik yatağına yattı. Epeyce bir süre tavana baktıktan sonra yaşadığı fiziksel ve duygusal bitkinlik nedeniyle sonunda uyudu. Şafak sökmeden hemen önce uyandı ve kendini ağlarken buldu. Duygusuzluk yerini çevresindeki her şeye karşı yönelmiş büyük bir öfkeye bırakmıştı. Birden kendisini yüzüstü bırakanların Tanrı ve O'nun Kardinali olmadığını fark etti. Kardinal ve Tanrının cehenneme kadar yolu vardı.</p>

      <p class="calibre2">O sabah posta kutusunda dört mektup vardı. Bunlardan ikisi ona gönderilmişti, ikisini de o gönderiyordu. Allegra ilk mektubu garip bir boşluktan başka hiçbir şey hissetmeden açtı ve aldığı yüksek dereceleri bildiren not kâğıdının üstünde hızla göz gezdirdi, ikinci mektup rektör yardımcısı Profesör Gamberini'den geliyordu. Rektör yardımcısı kendisini kutluyor ve arkeolojik DNA dalında yüksek lisans için burs kazandığını belirtiyordu. Kısa bir teşekkür mektubu yazdı, burs teklifini şükran duyarak kabul ediyordu. Ardından, kiliseye çok kısa bir istifa mektubu kaleme aldı.</p>

      <p class="calibre2"><span class="none4">17</span></p>

      <p class="calibre2"><span class="none4">Mar'Oth</span></p>

      <p class="calibre2">Giovanni, kendisine sağlanan eski püskü Volkswa-gen'in bakalit direksiyonuna yapışmış, Batı Şeria'nın kuzey sınırına yakın Mar'Oth köyüne doğru yola çıkmıştı. Açık pencerelerden sıcak rüzgâr ve hava soğutmalı motorun metalik sesi giriyordu. Sonunda Piskopos O'Hara'nın dikkatle takip etmesini söylediği siyah beyaz tabelayı gördü. Mar'Oth, dağın doğu tarafında üç kilometre ötedeydi, ancak dikkatini asıl çeken ikinci tabelaydı... Nasıra.</p>

      <p class="calibre2">Arabayı yolun kenarına çekerken, içinde bir ferahlama hissetti. Sadece dokuz kilometre ötede, işgal altındaki Batı Şeria sınırının öte tarafında, Nasıra şehri bulunuyordu demek, İsa, küçük bir çocukken bu şehrin sokaklarında yürümüştü. Doğu'da ise, isa'nın Peter, James ve Yuhanna ile çıktığı Tabor Dağı vardı.</p>

      <p class="calibre2">Giovanni saatine baktı. Saatin ikiyi geçtiğini hayal kırıklığı ile gördü. Çok yakın ama çok da uzak. Kendi kendine gülümsedi. Nasıra iki bin yıldan daha fazla bir süredir orada duruyordu işte. Bekleyebilirdi. Ama ilk fırsatta gitmeyi aklına koydu.</p>

      <p class="calibre2">İstemeye istemeye vites kolunu yakaladı, gıcırdayan kolu bire getirdi ve yönünü Mar'Oth'a doğru çevirdi. Giovanni, tozlu, engebeli yolda ilerlerken Volkswagen, sarhoş gibi sarsıla sarsıla ilerliyordu. Yolun her iki yanına dağılmış zeytinlikler, gümüş rengi ve yeşil pırıltılar saçıyorlardı. Dayanıklı ağaçlar, yakıcı güneşten hiç etkilenmiyor gibiydiler.</p>

      <p class="calibre2">İsrail'deki birçok kasaba gibi Mar'Oth'da bir tepenin üzerine kurulmuştu. Daha doğrusu, sanki deve hörgücü gibi yükselmiş iki tozlu tepenin ortasına, eğer gibi yerleşmişti. Giovanni, ilk yükseltinin tepesine vardığında yavaşladı. Toprak yol, kasabayı ortadan ikiye bölüyor, ikinci tepenin ortasında bitiyordu. Küçük bir caminin ve kerpiç evlerin arasında ilerledi. Karton bir kutunun peşinde koşturan kocaman kara gözlü çocuklar, durup onun geçmesini beklediler. Giovanni el salladı ama karşılık veren olmadı. Evlerden birinin önünde, pis kahverengi bir köpek durmadan kaşınıyordu. Eğerin sonunda, yolun her iki tarafında birer tane dükkân gördü, ama dükkânların önünde, Kudüs'te olduğu gibi zeytin fıçıları veya baharat dolu çuvallar yoktu. Tam önünde rüzgâr, tozlu küçük bir hortuma dönüştü, derken biraz büyüdü sonra bir iki saniye sonra yok oldu.</p>

      <p class="calibre2">Sıcak ve tozlu yolda birkaç kişi, öfke dolu gözlerle onu izliyordu, înce bir yol az aşağıda taş bir binaya doğru iniyordu. Giovanni burasının okul olduğunu tahmin etti. İkinci tepeye giden yokuşu çıkmak üzere Volkswagen'in yıpranmış vites koluna tekrar uzandı, külüstür arabadan yükselen itiraz sesine aldırmadan gaza bastı, sonra küçücük ve çok eski kerpiç bir kilisenin önünde durdu.</p>

      <p class="calibre2">Kilisenin önündeki iki yarım kapıdan biri menteşesinden çıkmış sallanıyordu. Kapının tam üzerinde duran haç, merhamet dilenircesine çarpılmıştı.</p>

      <p class="calibre2">Giovanni, iki menteşenin üzerinde duran kapıyı itti ve İsa'nın dünya yüzündeki binlerce evinden birinden içeri adımını attı. Küçük kilisenin köşeleri loştu ama duvarlardan birinin üstündeki bir açıklıktan parlak güneş ışıkları içeri sızıyordu. Üzerinde öbek öbek toz birikmiş mihrap vazifesi gören aşınmış masa ile karşısında dört derme çatma sıra; kilisenin bütün eşyası bu kadardı.</p>

      <p class="calibre2">Giovanni, yaşadığı hayal kırıklığının üstesinden gelmeye çalışarak yerde birikmiş toz toprağı tekmeledi.</p>

      <p class="calibre2">Yerden, kırmızı kuru kalın bir toz tabakası kalktı. Kilisenin içindeki tek kapıya doğru ilerledi, açtığı anda, penceresiz odadan yükselerek burun deliklerini dolduran keskin idrar kokusu nedeniyle geriledi. Odanın bir köşesinde yerde, eski püskü emaye bir çanak ile teneke bir kova duruyordu. Bir başka köşede ise kara yağla kaplı eski bir ocak vardı. Demir karyolanın üstünde sarı lekeli bir şilte ortadan çökmüş bir şekilde duruyordu.</p>

      <p class="calibre2">Giovanni eğilip yatağın altına baktı, sağa sola saçılmış kırık yayların arasında boş viski şişeleri çarptı gözüne. Odanın diğer köşesinde eski bir sıra ile bir sandalye bulunuyordu.</p>

      <p class="calibre2">Giovanni odanın kapısını açık bırakarak, tekrar kiliseye döndü. îlk sıraya oturdu ve gözlerini masanın arkasındaki duvara dikti. Yer yer dökülmüş kireç badananın altından kerpiç sıva görünüyordu. Ruhunu saran yeni bir hayal kırıklığı dalgası ile mücadele eden Giovanni, başını ellerinin arasına aldı, gözlerini kapattı ve artık varlığına çok da emin olmadığı Tanrıya dua etti.</p>

      <p class="calibre2">"Yüce Rabbim. Sana ve Katolik Kilisesi'ne karşı günah işledim. Ben senin masanın altındaki ekmek kırıntılarını toplamaya bile layık değilim. Buraya gönderildiğim için yaşadığım bu hayal kırıklığı için beni affet, bana bunun bir nedeni olduğunu anlamam için yardım et, bana buradaki insanlara ulaşabilmek ve onları senin yoluna çekmek için güç ver," sonra derin bir suçluluk duygusu ile ekledi, "ve bana Pierre Thailard de Chardin'in anlamını çözmem için yardım et. Âmin." Giovanni haç çıkardı ve kendini tozlu sokağa attı. Direksiyon öylesine ısınmıştı ki tutamadı, arabaya bir örtü alması gerekiyordu. Köyün öteki ucuna doğru yöneldiğinde, öteki tepede, caminin önünde bir kalabalığın toplanmış gördü. O mesafeden bile insanların heyecanlı olduklarını ve bazılarının yolun üstündeki bir şeye doğru eğildiklerini görebiliyordu.</p>

      <p class="calibre2">Arabasını kenara çekince, kalabalığın daha çok siyah entarileri solup grileşmiş yaşlı adamlardan oluştuğunu gördü. Başlarına beyaz kefiyeler takmışlardı, arabadan çıkınca, caminin merdivenlerinde bir adamın yatmakta olduğunu gördü. Giovanni Arapların yaşlarını tahmin etmekte zorlanıyordu, ama yatan adamın kendisiyle aşağı yukarı aynı yaşlarda olduğunu yani yirmilerinin sonu ile otuzlarının başı arasında bir yerde olduğunu tahmin etti. Sırım gibiydi, ama kıpırdamıyordu. Giovanni adamın ölmüş olabileceğini düşündü, aklına otomatik olarak son duasını edip etmediği geldi ama çabucak kendini toparladı. Kalabalığa yaklaştığında, kararmış ceviz gibi, ufak tefek bir adam ona doğru el kol hareketleri yapmaya ve Arapça haykırmaya başladı.</p>

      <p class="calibre2">"Yardımcı olabilir miyim?" diye sordu Giovanni. Kendisine düşmanca baktıklarını görünce, içinden en kısa zamanda dil öğrenmem lazım diye geçirdi. Ceviz adam tekrar bağırmaya başladı, tütünden kararmış dişlerinin arasındaki boşluklardan tükürük saçıyordu.</p>

      <p class="calibre2">Giovanni, adamın elini yatıştırmak üzere tuttu.</p>

      <p class="calibre2">"Aranızda İngilizce bilen var mı?" diye sordu, sesini yükselterek. Adamlar ona bakakaldılar.</p>

      <p class="calibre2">"Ben biliyorum."</p>

      <p class="calibre2">Giovanni, çocuğun dokuz ya da on yaşından daha büyük olamayacağını düşündü. Filistinli çocukların çoğu gibi esmer teninin üzerinde, köye girerken karşılaştığı çocuklarınki gibi iri kapkara gözleri parlıyordu.</p>

      <p class="calibre2">Köydeki çocukların çoğu gibi şort giymişti ve ayakları çıplaktı.</p>

      <p class="calibre2">"Ne oldu?"</p>

      <p class="calibre2">"İmam Sartawi damdan düştü."</p>

      <p class="calibre2">Giovanni, rakibinin caminin damında ne aradığını sormaktan kaçındı. Herhalde bir şeyleri onarmak için çıkmıştı, aynı şey Giovanni'nin de başına gelecekti muhtemelen. Yerde yatan adama doğru ilerlediği anda, yaşlılar kenara çekilip yol açtılar. Ceviz adam yine itiraz etti.</p>

      <p class="calibre2">"Söyle onlara, ilk yardım uygulayacağım."</p>

      <p class="calibre2">Çocuk yüzüne anlamamış gibi baktı.</p>

      <p class="calibre2">"Tabib, doktor yani..." dedi Giovanni</p>

      <p class="calibre2">Çocuk, anladığını belirtircesine başını salladı.</p>

      <p class="calibre2">"Tabib"</p>

      <p class="calibre2">Mırıldanmalarda saygı dolu bir ton seziliyordu artık. Giovanni'nin eğilebilmesi için iyice geriye çekildiler.</p>

      <p class="calibre2">Futbol oynadığı günlerde edinmiş olduğu ilk yardım bilgisini yokladı ve imamın bileğine uzandı. Nabız güçlü değildi ama atıyordu ve adam nefes alıyordu. Giovanni adamın boynunu yokladı, gözbebeklerinin eşit büyüklükte olup olmadığını kontrol ederken, imam inledi.</p>

      <p class="calibre2">"Adı nedir?" diye sordu çocuğa. "Söylediklerimi tercüme eder misin lütfen? "</p>

      <p class="calibre2">"Adı Ahmet Sartawi, ama onunla kendin konuşabilirsin."</p>

      <p class="calibre2">Giovanni bir an şaşırdı. "İngilizce biliyor mu?"</p>

      <p class="calibre2">Çocuk başını salladı.</p>

      <p class="calibre2">Ahmet inledi ve oturmaya çalıştı, ama Giovanni kıpırdamasını engelledi.</p>

      <p class="calibre2">"Adınız nedir?" diye sordu Giovanni tekrar. Çocuğun yüzündeki şaşkın ifadeyi fark etmemişti.</p>

      <p class="calibre2">İmam gözlerini kıstı "Ahmet... Ahmet Sartawi" diye cevap verdi boğuk bir sesle.</p>

      <p class="calibre2">"Nerede olduğunuzu biliyor musunuz?"</p>

      <p class="calibre2">"Evet, köyümdeyim." Bu kez şaşırma sırası Ahmet'e gelmişti.</p>

      <p class="calibre2">"Bu gün günlerden ne?"</p>

      <p class="calibre2">"Neden bana bu soruları soruyorsunuz? Damı onarırken düştüm işte," diye cevap verdi İmam, sesi heyecandan çadamıştı.</p>

      <p class="calibre2">Giovanni ona gülümsedi. "Tamam, peki. Bilincinizi kaybetmiştiniz de. Net olarak görebiliyor musunuz? Görüşünüz bulanık değil, değil mi?"</p>

      <p class="calibre2">"Birazcık, ama ayak bileğim çok acıyor."</p>

      <p class="calibre2">Bulanık görüş iyiye işaret değil diye düşündü Giovanni, bu ayak bileğinin durumundan daha kaygı verici.</p>

      <p class="calibre2">"Hangisi ağrıyor, sol mu sağ mı?"</p>

      <p class="calibre2">"Sağ."</p>

      <p class="calibre2">Giovanni kırık var mı diye baktı, ama şişlik dışında herhangi bir morarma görünmüyordu.</p>

      <p class="calibre2">"Hareket ettirebiliyor musunuz?"</p>

      <p class="calibre2">Ahmet bacağını yavaşça kaldırdı ve ayağını bir taraftan bir tarafa çevirdi.</p>

      <p class="calibre2">"Burada buz bulunmaz herhalde," dedi Giovanni, kendilerini ilgi ile izlemekte olan oğlana. Oğlan güldü.</p>

      <p class="calibre2">"Tamam, anladım. Sen o zaman bana gazete getir, çok getir ama biraz da sicim." Giovanni Ahmet'e döndü</p>

      <p class="calibre2">"Kırık olduğunu sanmıyorum, ama kesin emin olmak için sizi Na-zareth'e götüreceğim."</p>

      <p class="calibre2">Giovanni gazeteleri iki ayrı rulo halinde sardı. Bunları adamın ayağına sıkıca bağlayıp eğreti bir alçı yapınca, çevrelerini saran kalabalıktan mırıltılar yükseldi.</p>

      <p class="calibre2">"Şimdi" dedi Giovanni Ahmet'e destek vererek, "arabaya gidiyoruz." Ceviz adam, birden ellerini kollarını sallayarak önlerini kesti. Giovanni'nin üzerine Arapça kelimelerden bir sağanak boşandı.</p>

      <p class="calibre2">Çok mutlu bir ceviz değil bu, diye düşündü Giovanni içinden. Ahmet birkaç sert sözle ceviz adamı yollarından çekince hafifçe gülümsedi.</p>

      <p class="calibre2">Nasıra'ya vardıklarında güneşin son ışıkları tepede dev bir fener gibi görünen Tebliğ Bazilikası'nın kubbelerinin üzerinde oynaşıyordu. Ortadoğu'nun en büyük kilisesiydi bu. Kilise, efsaneye göre Cebrail'in Meryem'e Tanrının oğluna hamile kaldığını haber verdiği yerin üstüne kurulmuştu.</p>

      <p class="calibre2">"Umarım hastanede nöbetçi doktor vardır," dedi Giovanni, arabayı mümkün olduğu kadar hızlı sürmeye çalışırken.</p>

      <p class="calibre2">"Vardır... Nasıra belki haritada fazla büyük görünmüyor ama burada altmış bin Arap yaşar, şehrin yeni kurulmuş bölümünde yaşayan elli bin Yahudi'den söz etmeye bile gerek yok tabii ki." Giovanni önüne çıkan çukura düşmemek için son anda direksiyonu kırınca, Ahmet yüzünü buruşturdu.</p>

      <p class="calibre2">"Affedersin." Giovanni onu acil servise doğru götürdü. Hastane personeli tedirgin görünüyordu. Ahmet Sartawi'nin adı anons edilip, plastik kapılardan içeri alındığında bir saat geçmişti bile.</p>

      <p class="calibre2">Giovanni, kalabalık bekleme odasında başını kaldırdı ve karşısında duran genç Arap hemşireye baktı.</p>

      <p class="calibre2">"Onu bu gece gözlem altında tutacağız" dedi hemşire saldırgan bir ses tonuyla.</p>

      <p class="calibre2">"Durumu iyi mi?"</p>

      <p class="calibre2">"Henüz emin değiliz."</p>

      <p class="calibre2">"Peki ne zaman emin olacaksınız?" diye sordu Giovanni, neden bir saat içinde durumu anlayamadıklarını merak etmişti.</p>

      <p class="calibre2">"Bu hastanede başka hastalar da var" diye cevap verdi hemşire kaba bir tonla. "İsrailliler güneydeki bir köyü bombalıyorlar, yaralıların bazılarının durumu çok ağır."</p>

      <p class="calibre2">Birden duyulan siren sesi hemşirenin söylediklerinin altını çiziyordu sanki.</p>

      <p class="calibre2">"Siz en iyisi sabah gelin," dedi, sesi birazcık yumuşamıştı. "O zaman uzman da gelmiş olur, röntgenlere bakar, size söyleyecek bir şeyimiz olur."</p>

      <p class="calibre2">Giovanni başını salladı, hemşire döndü ve hızla plastik kapıların arkasında kayboldu.</p>

      <p class="calibre2">Giovanni hastanenin ana giriş kapısına vardığında, ambulanslardan biri acil servisin kapısına varmıştı bile, siren sesi birden durdu. Üstleri başları kan içindeki görevliler kapıları açmak için fırladılar, ambulansın içindeki sedyede, küçük bir Arap oğlan, bir bacağı kopmuş, diğeri kan içinde sargılarla sarılı bir halde yatıyordu. Giovanni derin bir nefes aldı. Oğlan sekiz ya da dokuz yaşından daha büyük olamazdı.</p>

      <p class="calibre2"><span class="none4">18</span></p>

      <p class="calibre2"><span class="none4">Nablus</span></p>

      <p class="calibre2">Nablus'un dış mahallelerindeki sokaklardan birinde yer alan Hamas Eğitim Merkezi, dışarıdan bakıldığında çevredeki evlerden farksız görünüyordu. Saat akşamın sekizi olmuştu, sokağa çıkma yasağı başlamıştı. Dar ve kıvrım kıvrım sokaklar boşalmış, israil devriyeleri dolaşmaya başlamıştı. 1967'den beri Israiller Filistin halkı üzerindeki baskıyı kademe kademe artırmışlar, artık bir köyden ya da kasabadan bir başkasına seyahat etmelerini bile yasaklamışlardı. Filistinliler bir zamanlar sadece kendilerine ait bir ülkede, hapsedilmiş mahkumlardan farksız bir şekilde yaşıyorlardı.</p>

      <p class="calibre2">Yirmi sekiz yaşındaki Yusuf Sartawi, Cohatek Organizasyon şirketinde şef yardımcısı pozisyonuna kadar yükselmişti. Bu hiç de kolay olmamıştı. Bazı geceler çığlıklarla uyanıyordu hâlâ. İsrailli çavuşun katlettiği kız kardeşlerinin görüntüsü gözlerinin önünden gitmiyordu. Onu ayakta tutan tek şey, düşmanına karşı taşıdığı bu hiç azalmayan nefret ve Hamas adına üstlendiği ikili görevdi. Öğrenmeye duyduğu susuzluk, İsraillileri yok etmek için aldığı eğitim sırasında kendisine çok yardımcı olmuştu, sonuncu İsrailli de Akdeniz'e dökülene kadar onun içi rahat etmeyecekti. Nefreti aynı zamanda Ahmet'e, ailesi katledilirken bir kenarda durup seyretmesine neden olan, ödlek ve barış yanlısı ağabeyine de yönelikti. Yusuf, ona bunu ödetmeye yemin etmiş ve Mar'Oth'daki evini de hedefler arasında işaretlemişti. Yusuf normalde boru bombalarıyla ilgili derslere katılmazdı, ama son zamanlarda Hamas'ın genç intihar bombacılarının hedeflerine varmadan biraz fazla sık yakalanmaları nedeniyle, eğitimlerini doğru alıp almadıklarını görmesi gerekmişti.</p>

      <p class="calibre2">Mahmut Akil, kısa boylu ve kaba yapılıydı. Yusuf'la aynı yaşta olan delikanlı, kimya öğretmeni olmak üzere eğitim almıştı. Bütün ailesini Cenin'de bir israil helikopterinden açılan ateş sonucunda kaybettikten sonra o da Hamas'a katılmıştı. Şimdi genç intihar bombacılarını patlayıcılar ve boru bombaları konusunda eğitiyordu.</p>

      <p class="calibre2">"Bu gece, kaya tuzundan nasıl patlayıcı yapılacağını göreceğiz," diye başladı Mahmut. Masanın etrafına oturmuş olan dört Filistinli genç dikkatle onu dinliyorlardı.</p>

      <p class="calibre2">"Bazılarınız, gübrede bulunan amonyum nitratın daha uygun olabileceğini düşünebilirsiniz. Ama israilliler de bunu bildikleri için, fazla miktarda satın alındığında dikkat çeker. Kayatuzu yemeklerde kullanıldığı için, hiç kimsenin şüphesini çekmez."</p>

      <p class="calibre2">Mahmut masanın üzerine geniş bir kâğıt yaydı.</p>

      <p class="calibre2">"Bu gece yapacağımız klor bazlı patlayıcı için, sodyum kloritten, sodyum klorat yani herkesin tuz diye bildiği şeyi üreteceğiz. Ama önce bir uyarı." Hevesle kendini dinleyen gençlere baktı. "Patlayıcılar tehlikelidir.</p>

      <p class="calibre2">Herhangi bir şeye bulaşırlarsa bozulurlar, titreşim ve ısı ile patlayabilirler. Patlayıcı taşırken azami dikkat gösterirseniz, amacınıza hizmet ederler, efendiniz olmazlar."</p>

      <p class="calibre2">Mahmut gençlere elektroliz işlemini anlattı, hidrojenin patlamasını önlemek için tavanın nasıl havalandırılması gerektiğini, fazla ısınmayı engellemek için tuzlu suyun nasıl dolaştırılacağını, doğru akım yoğunluğunu sağlamak için anot ve katot boyutlarının nasıl hesaplanacağını, sodyum klorat kristallerinin nasıl toplanacağını, bunların nasıl dikkatle ezilip vazelinle karıştırılacağım ve boru bombasının yüklenme yoğunluğunun nasıl hesaplanacağını öğretti.</p>

      <p class="calibre2">"Bu işlemler size vakit kaybı olarak gelebilir," diye ekledi, "ama imal ettiğimiz son derece güçlü bir bombadır ve maliyeti azdır."</p>

      <p class="calibre2">Mahmut, bezden bir çantanın içinden bir boru aldı ve sıranın üstüne yerleştirdi. "Bu gördüğünüz, sıradan ve orta büyüklükte bir su borusu, her iki ucunda da tıpa var. Tıpalardan birinin içine fitil yerleştirmek için küçük bir delik açıyoruz. Delme işlemi, borunun içine padayıcıyı koymadan önce yapılmalı."</p>

      <p class="calibre2">Mahmut, patlayıcıyı bir mutfak tartısında tarttı ve dikkatle boruya yerleştirdi. "Mümkün olduğu kadar evlerde kullanılan türden malzeme kullanmaya dikkat edin," dedi. "Eğer baskın olursa, zor durumda kalmazsınız."</p>

      <p class="calibre2">Patlayıcıyı dikkade borunun içine yerleştirdi ve fitili delik kapağa sokmadan önce, dikkatle sıkıştırdı.</p>

      <p class="calibre2">"Fitillere patlayıcı bulaştırmamaya dikkat edeceksiniz, çünkü sürtünme ile patlayabilir. Güvenlik en önemli şey, hiçbir iş aceleye gelmez. Eğer başka sorunuz yoksa arkadaşlar, arkadaşım Yusuf size taktik konusunda bir iki şey söyleyecek."</p>

      <p class="calibre2">Yusuf, Mahmut'a başını salladı, eğitim el kitabını eline aldı ve grubun önüne geçti.</p>

      <p class="calibre2">"Arkadaşım Mahmut size bu gece çok mükemmel bir ders verdi, ama eğer hedefinize yaramazsanız, bunların hiçbir faydası yoktur," diye başladı, sesinde, daha önceki başarılardan doğan güven hissediliyordu.</p>

      <p class="calibre2">"Hedefinize varmanızın en iyi yolu, toplu taşıma araçlarını kullanmaktır, tabii hedef bu toplu taşıma aracı ve içindeki yolcular değilse. Özel araçlar çok daha fazla aranır. Bu eğitim kitabında çok iyi öğrenmeniz gereken bazı basit kurallardan söz ediliyor. Yusuf, sözlerini vurgulamak istercesine kitabın kapağına parmağıyla vurdu.</p>

      <p class="calibre2">"Öncelikle, daima kalabalık bir otobüs ya da tren seçin. Kalabalık otobüsler ve trenler daha az aranır, yolculuk sırasında kimseyle konuşmamaya dikkat edin. Eğer taksiye binmişseniz, şoförle sohbet etmeyin, bazıları göründükleri gibi olmayabilir. İkinci olarak, küçük duraklarda inin ve eğer mecbur kalırsanız yolun bir kısmını yürüyün. Büyük istasyonlarda ve duraklarda kamera vardır bu yüzden her zaman burada görüntülendiğinizi farz ederek hareket edin. Görünüşünüzün, seçtiğiniz araçla uyum içinde olmasına dikkat edin. Bazı durumlarda hedefiniz birinci mevki olabilir. Böyle bir durum söz konusu olduğunda size buna uygun giysiler verilecek. Aynı şey, beş yıldızlı oteller için de geçerli. Eğer önemli belgeler taşıyorsanız, bunu normal bir bavula koyabilirsiniz, tren ya da otobüs arandığı takdirde bulunması zorlaşır. Eğer trendeyseniz, bavulunuzu başka bir kompartımana koyun. Son olarak, kimlik ya da izin gibi belgeleriniz durumunuza uygun olarak düzenlenmeli, bu belgelerde yazan her şeyi çok iyi bilmelisiniz, size sorabilecekleri soruları önceden düşünüp, cevaplarınızı hazırlamalısınız. Sorunuz var mı?"</p>

      <p class="calibre2">"Hedefler nasıl seçiliyor peki?"</p>

      <p class="calibre2">"Bu genel strateji içinde belli olur. Şurası açık ki, bütün hedefler kâfirlere en fazla zararı verecek şekilde dikkatle seçilmektedir, ama tabii ki başka faktörler de göz önünde bulundurulur. Hedefin çok iyi korunup korunmadığı ve kendisine ulaşılma kolaylığı da önemlidir. Biz hedefi araştırırken, en önemli ilkelerinizden biri de eğer mümkünse sizin de hedefi iyi tanımanızdır. Örneğin hedef bir lokanta ise, gidip orada önceden yemek yemeniz için size para veririz. Boru bombasının çok iyi yerleştirilmesi önemlidir."</p>

      <p class="calibre2">O gece Yusuf, İbrani Üniversitesi ya da Kudüs'teki Amerikan Colony Oteli'ni nasıl bombalayacaklarını düşünerek uyuyamadı. Mar'Oth'da, Giovanni ile derin bir sohbete dalmış olan ağabeyi Ahmet'ten çok da uzakta değildi.</p>

      <p class="calibre2">Bir kardeş intikam peşinde koşarken, diğeri barıştan söz ediyordu.</p>

      <p class="calibre2"><span class="none4">19</span></p>

      <p class="calibre2"><span class="none4">Mar'Oth</span></p>

      <p class="calibre2">"Bana bunun tarifini ver Ahmet, ben hayatımda hiç böyle bir şey tatmamıştım." Giovanni, Ahmet Sartawi'nin mütevazı kerpiç evinde, yerdeki minderlerden birine sırtını dayadı.</p>

      <p class="calibre2">"Ortadoğu mutfağına hoş geldin, ama tarifi köyün kadınlarından alman gerek. Çok meşhur bir Filistin yemeğidir bu. Musakka, patlıcanlar soğan, domates ve baharatlarla fırınlanır. Basit bir yemektir ama sırrı pişirilişinde gizli."</p>

      <p class="calibre2">"Peki ya tatlı?"</p>

      <p class="calibre2">"Kadayıf mı? Dövülmüş ceviz, hindistancevizi, tarçın ve birazcık limon suyu. Bu da çok meşhur bir tatlıdır, istersen sana öğretirler. Bize gösterdiğin nezakete hiç olmazsa bunlarla karşılık verelim."</p>

      <p class="calibre2">"Benim yerimde olsan, sen de aynı şeyi yapardın eminim."</p>

      <p class="calibre2">"Kim bilir. Ama maalesef birçok kişi yapmazdı bunu. Halkımızı zehirleyen şey sadece İsraillilerle Filistinliler arasındaki savaş değil. Batılıların Yahudilere bu kadar destek vermesi hiç iyi bir etki yaratmadı."</p>

      <p class="calibre2">Giovanni araştıran gözlerle ev sahibine baktı. Ahmet daha otuzlu yaşlarındaydı, ama esmer yüzünde kırışıklıklar vardı. Gür siyah saçlı, iri burunluydu, koyu kahverengi gözleri yumuşacık bakıyordu.</p>

      <p class="calibre2">"Bu köyde de sorunlar var mı?"</p>

      <p class="calibre2">"Müslümanlarla Hıristiyanlar arasında mı yani?"</p>

      <p class="calibre2">Giovanni evet anlamında başını salladı.</p>

      <p class="calibre2">"Vardı. Senden önce bir başka rahip vardı. Birkaç yıl oldu gideli ama onu hâlâ unutamadık. Peder Lonergan'dı adı, nasıl diyorsunuz bilmiyorum ama çok katı bir adamdı. Onun için Hıristiyanlıktan başka bir yol yoktu. Böyle bir tavır birçok zorluğa neden oluyor, özellikle de Mar'Oth gibi küçük bir köyde. Hiç kusura bakma, ama eğer birlikte uyum içinde yaşayacaksak birbirimize karşı dürüst olmamız gerekir. Selefin biraz fazla meşguldü. Kişisel bir sorunu vardı galiba ve içkiyi biraz fazla seviyordu."</p>

      <p class="calibre2">Bu sözler boş viski şişelerini açıklıyor diye düşündü Giovanni. "İngilizcen mükemmel Ahmet, umarım ben de biraz Arapça öğrenirim."</p>

      <p class="calibre2">"Sana bu konuda memnuniyetle yardımcı olurum. Köylüler, dil bilirsen çok daha yakın olurlar sana, konuşurken yaptığın hatalara da kimse aldırmaz zaten."</p>

      <p class="calibre2">"Eh, bol bol yapacağım zaten!" dedi Giovanni. "Senin Hıristiyanlığa bakışın nedir Ahmet?"</p>

      <p class="calibre2">"Bir Müslüman olarak mı? Ahmet Sartawi olarak mı?"</p>

      <p class="calibre2">"Her ikisi de."</p>

      <p class="calibre2">"Kuran İsa'yı peygamber olarak tanır, ama bence soru, Hıristiyan bir peygamberle Müslüman bir peygamber meselesi değil, ya da İsa'nın Zeytin Dağı'ndan inişine karşı Muhammed'in Hira Dağı'ndan inişi değil. Benim için bunun cevabı çok daha gerilerde yatıyor."</p>

      <p class="calibre2">"Yani?"</p>

      <p class="calibre2">"Yanisi şu: İster beğenelim ister beğenmeyelim, Musevilik, Hıristiyanlık ve Müslümanlık hepsi de ortak bir atadan geliyor, hepimiz onun bize ait olduğu iddiasındayız."</p>

      <p class="calibre2">"İbrahim" dedi Giovanni mırıldanarak. O da tek tanrılı üç büyük dinin, tartışmasız bir şekilde ata kabul ettiği kişi hakkında çok düşünmüştü. Belki de onu Vatikan'daki iktidar koridorlarından buraya görünmez bir el göndermişti. Leş gibi kokan oda ve harap minik kilise, insanın çöküşünün simgesiydi, bu çöküş ve çürüme Kutsal Katolik Kili-sesi'ni en tepesine kadar sarmıştı.</p>

      <p class="calibre2">"İbrahim" diye tekrarladı Ahmet. "Kuran, İbrahim'in dört büyük peygamberden biri olduğunu söyler, Allah ona demiştir ki, "Sen insanlığın liderisin." Yahudilerin Tevrat'ında Allah ona der ki: "Lech Lecha... Babanın evinden çık, sana büyük bir ulus vereceğim." Hıristiyanların Yeni Ahit'inde ise Paul, ibrahim'den herkesten daha çok söz eder, İsa hariç.</p>

      <p class="calibre2">"Ama buna rağmen biz İbrahim'i sahiplenmek için birbirimize gireriz," dedi Giovanni.</p>

      <p class="calibre2">Ahmet gülümsedi, kendi gibi düşünen biri vardı karşısında. "İnananların çoğu, özellikle de gençler, hepimizin de ibrahim gibi ortak bir atadan geldiğimizi bilmiyorlar, ama bu din kavgaları sonunda bizi mahvedecek Giovanni. Ben uygarlığın çöküşünün geriye sayımının başladığını hissediyorum."</p>

      <p class="calibre2">Giovanni birden Omega Parşömeni'ndeki uyarıyı hatırladı. Bu konuyu açmamaya karar verdi tekrar, ama Ahmet hakkında da Patrick O'Hara'ya duyduğuna benzer duygular kapladı içini. Karısındaki güvenilecek bir insandı.</p>

      <p class="calibre2">Ruh gülümsedi.</p>

      <p class="calibre2">"Kuran'da bunun hakkında bir uyarı var mı?"</p>

      <p class="calibre2">"Eğer dikkatle bakarsan bunun alametleri var. 20. sure bize bu saatin mudaka geleceğini söyler. Bazı alametler belirdi bile. Kuran'ın 54. suresinde, insanın Ay'ı kazacağı ve süreceği söylenir ki bu 1969'da oldu. Birçok İslam bilgini savaşların artmış olmasına dikkat çeker, Hiroşima ve Naga-zaki gibi şehirlerin yerle bir olması, depremlerin ve yoksulluğun artmış olması..."</p>

      <p class="calibre2">"Bu uyarılar İncil'de de var Ahmet," diye cevapladı Giovanni. İsa'ya olduğu gibi Muhammed'e de gerçekten vahiy inmiş olabileceğini ilk kez düşünmüyordu. "Depremlerin artacağı kehaneti Matta'da vardır. Ben İtalya'dan ayrılmadan önce, depremlerin dikkat çeker bir şekilde arttığına dair bir belge görmüştüm. Daniel Peygamber dört kehanette bulunmuş. Bunlardan üç tanesi oldu zaten."</p>

      <p class="calibre2">"İmparatorluklar, değil mi? Bir tanesi de hâlâ sürüyor.</p>

      <p class="calibre2">"Sen İncil'i okudun mu?"</p>

      <p class="calibre2">"Şaşırdın galiba Giovanni. Müslümanlara göre, İsa Tanrının peygamberidir, Allah rahmet eylesin. Daniel'in kehanetleri konusunda haklı mıyım?"</p>

      <p class="calibre2">"Keşke ben de Kuran'ı iyice okumuş olsaydım, ama evet haklısın. Şu ana kadar Daniel yanılmadı.</p>

      <p class="calibre2">Nabukadne-zar'ın rüyasına girdiğinde söylemiş olduklarını hep hatırlarım. "Sen kocaman bir heykele bakıyorsun, Ey Kral. Kafası som altından yapılmış bir heykele; göğsü ve kolları gümüşten, göbeği ve baldırları bronzdan, bacakları ise demirden." Nabukadnezar'ın rüyası, daha sonra dağılacak olan dört tane imparatorluğu haber veriyordu. Altın, Haşmetli Babil İmparatorluğu, gümüş Büyük Kurus'un, MÖ 539'da Babil'i fethettikten sonra kurduğu Med-Pers İmparatorluğu, bronz Büyük İskender'in kurduğu Helen İmparatorluğu... Demir İmparatorluk ise hâlâ sürüyor."</p>

      <p class="calibre2">Ahmet başını salladı. "Demir, Avrupa Birliği ile yeniden vücut bulan Roma İmparatorluğu demek."</p>

      <p class="calibre2">"Peki ama Amerika Birleşik Devletleri'nin konumu ne burada?"</p>

      <p class="calibre2">"Ben Amerika Birleşik Devletleri'nin dış politikada bir imparatorluk oluşturacak ustalığa sahip olduğunu düşünmüyorum. Eğer kardeşim Yusuf gibi kişiler başarılı olursa, hem Amerika'nın hem de müttefik ülkelerin belli başlı şehirleri, kökten dinci İslamcılar tarafından yerle bir edilecek, dikkatlerini daha sonra Avrupa'ya çevirecekler."</p>

      <p class="calibre2">"Yusuf öteki dinlere karşı katı mı?"</p>

      <p class="calibre2">"İsrailliler bütün ailemizi kadetti, geriye sadece ikimiz kaldık. Bu olayı sana daha sonra anlatırım. Yusuf intikam almaya yemin etti, benim neden aynı şeyi yapmadığımı da merak ediyor tabii. Onun içinde taşıdığı nefreti anlıyorum. Ama ben bunu kabul edemem, çünkü nefret nefreti doğuruyor. Bizim açımızdan ise, Arafat'ın barış için çok şansı oldu, ama bunu beceremedi."</p>

      <p class="calibre2">"Politikaya girmeyi hiç düşünmedin mi Ahmet?"</p>

      <p class="calibre2">"Arafat başta iken girmem. Bence tamamen çürümüş bir adam, boşuna bir çaba olur benim için, sürekli seçimden söz ediliyor, gerçi seçim yapılırsa ciddi olarak düşünürdüm doğrusu.</p>

      <p class="calibre2">Birinin bu sürekli büyüyen terör döngüsüne karşı bir şeyler yapması lazım Giovanni. Çocuklar kuşaklardır, Batı'ya karşı nefretle büyüyor, Amerikalı politikacılar bunu görmezden geliyorlar. Bu nefret eğer bir gün kontrolden çıkarsa, İnsanlığın yok olacağına dair yapılmış olan kehanet doğrulanır."</p>

      <p class="calibre2"><span class="none4">20</span></p>

      <p class="calibre2"><span class="none4">Kudüs</span></p>

      <p class="calibre2">O geceyi izleyen günlerde, Mar'Oth Hıristiyan cemaati toplanıp, bu yeni ve beklenmedik papazın yerleşmesine yardım ettiler. Müslümanların bazıları da Hıristiyan kardeşlerinin yardımına koştu. Giovanni'nin imamlarına gösterdiği nezaket hiçbirinin gözünden kaçmamıştı, çok kısa bir süre içinde küçük Hıristiyan kilisesi ve Giovanni'nin odası temiz ve işlevsel bir hale geldi. Patrick O'Hara'da sözünü tutmuştu, Giovanni Mar'Oth'a yerleşeli daha iki hafta dolmadan, Yossi Kaufmann, karısı Marian ve oğulları David'le tanışmak üzere Kudüs'e çağrıldı. Giovanni erken gitmişti, çevresindeki insanlara karşı daima çok özenli olan Patrick, Giovanni'ye Kaufmann ailesiyle ilgili bilgi verdi.</p>

      <p class="calibre2">"Kaufmann'lar büyük aile faciaları yaşamışlar. Yossi ve Marian'ın anaları ve babaları Yahudi Soykırımı sırasında ölmüş, en büyük oğulları Michael'ı da 1967'deki Altı Gün Savaşları sırasında kaybediyorlar. David de, o savaşta Eski Kudüs'ün alındığı saldırıda müfreze komutanı. Aslında Rockefeller Müzesi'ni ve bu müzenin kasasındaki Ölü Deniz Parşömenleri'ni Ürdünlülerden geri almakla görevli. David bu olaylardan hiç söz etmez, ama ben senin onu bu konuda konuşturabileceğini hissediyorum. Dinlemeye can atıyorum."</p>

      <p class="calibre2">Yemekten sonra, Patrick, Giovanni, Yossi, Marian ve David, Patrick'in ferah çalışma odasındaki büyük rahat koltuklara yayıldılar.</p>

      <p class="calibre2">"Yemek her zamanki gibi şahaneydi Patrick. Ama yarın! Yarın benim çalışmam gerekiyor." Profesör Kaufmann, ev sahibine alışkındı, Patrick bardağını yeniden doldururken itiraz etti. Yossi Kaufmann uzun boylu, geniş omuzlu bir adamdı, açık tenli yüzünde sık gülümsemekten kaynaklanan çizgiler hemen göze çarpıyordu. Yumuşak mavi gözlerinden nüktedanlığı okunuyordu.</p>

      <p class="calibre2">"İtalyanca biliyor musunuz Yossi?" diye sordu Giovanni.</p>

      <p class="calibre2">"Sadece biraz," diye cevap verdi, başparmağı ile işaret parmağının yarısını göstererek.</p>

      <p class="calibre2">"Yossi, çok alçak gönüllüdür" diye itiraz etti Marian. Marian Kaufmann uzun boylu, narin bir kadındı. Uzun siyah saçları yumuşak ışıkların altında parıldıyordu. Çok etkileyici bir çift diye düşündü Giovanni. "İbranice ve İngi-lizcenin yanı sıra, Yossi gayet güzel İtalyanca konuşur, ayrıca Arapçası ve Fransızcası da hiç fena değildir."</p>

      <p class="calibre2">"Peki ya sen David?"</p>

      <p class="calibre2">"Fena değilim galiba" dedi David yüzünde çocukça bir gülümsemeyle. "Benim uğraştığım işler İtalyanca ve Fran-sızcadan daha az pırıltılı. Koine ya da Aramaic'te bira ısmarlayabiliyorum ama," David'in oyuncu tavırları, otuz dokuz yaşından daha genç göstermesini sağlıyordu.</p>

      <p class="calibre2">"Mar'Oth'daki köylülerle Arapça konuşmaya çalışıyorum. Çok anlayışlı insanlar olduklarını söyleyebilirim," dedi Giovanni. "Altı Gün Savaşları'nda müfreze komutanıymışsın öyle mi? "</p>

      <p class="calibre2">"Hem de çok iyi bir komutandır," diye cevap verdi Yossi, oğluyla gurur duyuyordu.</p>

      <p class="calibre2">"Acaba Rockefeller Müzesi'nden kurtardığınız şeyler arasında Omega Parşömeni de var mıydı David? "</p>

      <p class="calibre2">Patrick, komplo kurmaya bayılıyordu.</p>

      <p class="calibre2">"Profesörle ben de bu meseleyi merak ediyoruz aslında" babasının unvanını bir sevgi sözcüğü olarak kullanıyordu. "Her şey çok karışıktı, hem zaten binayı korumakla uğraştığımız için kutunun içindekilere bakacak ve sayacak zamanımız olmadı."</p>

      <p class="calibre2">"Giovanni'ye anlatsana olanları," diye teşvik etti Patrick.</p>

      <p class="calibre2">"Ah, Giovanni'nin savaş dinlemek istediğini hiç sanmam" David, çekingen bir tavırla cevap verdi.</p>

      <p class="calibre2">"Özür dilerim" diye cevap verdi, David'in ağabeyini savaşta kaybettiğini hatırlamıştı. "Acı dolu anıları canlandırmak istemem."</p>

      <p class="calibre2">"Üzülmeyin" dedi Marian yumuşak bir sesle "Micha-el'ı çok özlüyoruz, ama onun kaybı bize bir şey öğretti. Şimdi artık barışı daha çok istiyoruz."</p>

      <p class="calibre2">"Ama tek bir tarafın fedakârlığı ile barış olmaz," diye uyardı Yossi. "Eğer Filistinlilerle her iki tarafın da kabul edebileceği bir şekilde anlaşamazsak, barış olmaz. Öte yandan, Yahudileri savaş kışkırtıcılığı ile suçlayanlar, kabinenin 1967'de nasıl bölünmüş olduğunu ve savaş için ne kadar isteksiz olduğumuzu bilmiyorlar. Büyük kayıplar veren sadece Filistin halkı değil. Sonuç olarak bizim hiç seçeneğimiz kalmamıştı.</p>

      <p class="calibre2">Bugün hâlâ, bu işin bizi Akdeniz'e dökmeden bitmeyeceğini düşünenler olsa bile, 1967 savaşı, onlara bu işin o kadar kolay olmadığını hatırlatıyor. Savaş çözüm değil," dedi Yossi hüzünle "Ama Yahudi ulusu köşeye sıkıştırıldığı zaman, son ferdine kadar savaşır."</p>

      <p class="calibre2">"Evet, ama David pek de kahraman olmak istemiyor." Marian sıcak bir gülümsemeyle ekledi, "istersen ben başlayayım Patrick."</p>

      <p class="calibre2">"Ben de bardağını doldurayım."</p>

      <p class="calibre2"><span class="none4">Akra</span></p>

      <p class="calibre2">Yossi ve Marian 1938'de Viyana'dan kaçıp bir balıkçı teknesi ile Akra'ya geldiklerinde ikisi de henüz çok gençti. Bu kadim şehir ikisini de büyülemişti. Haçlılardan kalma surları, minareleri, camileri, kapalı çarşıları İtalya'dan ve Güney Fransa'dan gelme tacirlerin ticaret yaptıkları kocaman hanları onları içine çekmişti sanki. 1967 yılında, eski limana çok uzak olmayan mütevazı bir yazlık ev buldular. Dar dolambaçlı bir sokakta, Osmanlı İmparatorluğu'ndan kalma 18. yüzyıl yapısı bir grup evden biriydi bu.</p>

      <p class="calibre2">Marian Kaufmann, sade bir sofra hazırlamıştı, iki mum, Tanrının emirlerini temsil ediyordu: Zachor, hatırla ve shamor Şabat gününü düşün; bir kadeh şarap ve duanın sonuna kadar beyaz bir örtünün altında bekleyecek olan iki somun challah. Marian inancını epey önce, Yossi'nin ve kendi ana babasının acımasızca katledildiği Mauthasen toplama kampındaki fırının mavi duvarlarının önünde kaybetmişti. Ancak buna rağmen Yossi'nin inancına saygısı büyüktü, kocasının dini görevlerini yerine getirişini keyifle izlerdi. Yossi ve Marian, iki oğullarına da Tevrat eğitimi vermek konusunda anlaşmışlar ama buna inanıp inanmama kararını oğullarına bırakmışlardı. Marian, gayet iyi biliyordu ki, David'in dine ayıracak zamanı hiç yoktu. Sarışın, uzun boylu ve David'den üç yaş büyük olan Michael ise babası gibi sağlam bir inanca sahipti. Çocukların huylarına bakıldığında, başka bir şey beklenmezdi zaten...</p>

      <p class="calibre2">Michael gayet atılgan ve saldırgandı, David ise yaramaz ancak düşünceli.</p>

      <p class="calibre2">Yossi, ekmeğin üzerinden beyaz örtüyü kaldırdı ve duaya başladı:</p>

      <p class="calibre2">Barukh atah Adonai Elohaynu melekh ha-olam- Sana şükürler olsun, Efendimiz, Tanrımız, Evrenin Kralı.</p>

      <p class="calibre2">Ha-motzi lechem min ha-aretz. Amein- Bu ekmeği önümüze koyan sensin. Âmin.</p>

      <p class="calibre2">Tıpkı Hıristiyanlıkta ve Müslümanlıkta olduğu gibi, İbrahim'in Tanrısı'na, bütün inançların ortak Tanrısı'na şükran hep aynı kelime ile sunuluyordu. Herkesin Tanrısı ve barış umudu aynıydı ama Hıristiyan, Arap ve Yahudilerin birlikte yaşadığı şehirlerin üstünde savaş bulutları toplanmaya başlamıştı bile.</p>

      <p class="calibre2">"Uçuş nasıl geçti bugün Michael?" diye sordu Yossi.</p>

      <p class="calibre2">"Çok iyiydi," Michael heyecanla cevap verdi. "Gelecek haftanın sonunda Mirage'da iki yüz uçuş saatini doldurmuş olacağım," diye ekledi gururla.</p>

      <p class="calibre2">"Sence savaş çıkacak mı, Yossi?" diye sordu Marian, düşüncesi bile içini karartmaya yetiyordu.</p>

      <p class="calibre2">"Umarım çıkmaz. Araplarla savaşmak hiçbir şeyi çözmeyecek. Bence her iki tarafın da bu çılgınlığa bir son verme zamanı geldi. Her iki tarafın da öteki tarafın pabuçlarını giyip en az bir kilometre yürümesi gerekiyor.</p>

      <p class="calibre2">Filistinliler sadece huzur içinde çalışıp topluma katkıda bulunma fırsatının kendilerine verilmesini istiyorlar, ama vatanı olmayan bir insan, saygın bir insan olamaz. Biz Filistin Devleti konusunda onlarla bir anlaşmaya varamazsak, bu cinayetler devam eder."</p>

      <p class="calibre2">"Ben sana katılmıyorum" dedi Michael. "Bizim, bunlara bir ders verme vaktimiz geldi artık, hem de gayet hızlı bir şekilde unutamayacakları bir ders vermeliyiz."</p>

      <p class="calibre2">"Michael Kaufmann, bu evde bu şekilde konuşulmasına asla izin vermem." Marian'ın küfür konusunda gayet net kuralları vardı. Yossi onu gülümseyerek yatıştırdı. Subay yemekhanesinde kullanılan dil, kuşkusuz bundan çok daha beterdi. Yossi oğullarıyla gurur duyuyordu, ama Marian gibi o da birbirlerinden ne kadar farklı olduklarını düşünmeden edemiyordu. Sanki birinin ruhu yaşlı, diğerininki ise gençti...</p>

      <p class="calibre2">Michael genç olandı; gençliğin heyecanı ve ataklığı ile doluydu, getireceği sonuçları hiç düşünmeden savaşa ve maceraya atılmak için can atıyordu. Hayatta istediği tek şey uçmaktı. Pilot eğitimini başarıyla tamamladıktan sonra, Dassault Mirage IlI'lerde eğitim almak için ayrılmıştı, israilli pilotlar bu uçaklara Shahak, yani 'gökyüzü alevi' diyorlardı. Bu eğitimi de birincilikle bitiren Michael, Savunma Bakanlığı'nın, Hatzhor Hava Ussü'ndeki 101. avcı filosuna atanmıştı. Yossi, savaş çıktığı takdirde 101. filonun savaşa ilk girecek filo olduğunu biliyordu. David ise yaşlı ruhtu. Scopus Dağı'ndaki İbrani Üniversitesi'nde arkeoloji eğitimi almıştı ama piyade müfreze komutanı olarak ordu yedekleri arasındaydı. Yossi, yaşadığı acı tecrübeler sonunda bütün savaşların çok korkunç olduğunu biliyordu, ama iş göğüs göğse savaşmaya geldiğinde piyadenin işi çok zordu.</p>

      <p class="calibre2">"Bunu size söylememem lazım ama," diye devam etti Michael annesinin tepkisini görmezden gelerek, "Arap uçaklarının kalkış zamanı bizimkinin iki katı. Onlara günlerini göstereceğiz."</p>

      <p class="calibre2">"Sen ne diyorsun David? Sen de Araplara ders vermek için can atıyor musun?"</p>

      <p class="calibre2">David omuzlarını silkti. "Savaşmamız gerekirse, savaşırız. Ama ben Mikey ile aynı fikirde değilim. Filistinliler evlerini kaybettiler, mallarını kaybettiler, ve galiba sen haklısın," dedi babasına bakarak. "Onlar da bizim gibi ailelerine düşkün insanlar. Hem ayrıca, biz onların topraklarını ellerinden aldık. Onlara da bir vatan lazım."</p>

      <p class="calibre2">"İşte benim üniversiteye gitmeme nedenim bu," dedi Michael sert bir sesle... "Yahu, Arap bunlar!"</p>

      <p class="calibre2">Marian içini çekti. Savaş hiç bitmiyordu... Irk ırka karşı, beyaz siyaha karşı, Arap Yahudi'ye karşı, Hıristiyan Müslüman'a karşı, inanç inanca karşı, nefret hoşgörüye karşı... Bir şiddet döngüsü hiç kırılmadan sürüp gidiyordu. Bunu kırmak insanların elindeydi, ama insanlar kırmamayı seçiyorlardı.</p>

      <p class="calibre2"><span class="none4">Kudüs</span></p>

      <p class="calibre2">Teğmen David Kaufmann, Tümgeneral Menachem Kovner'in odasından içeri girmeden önce kapıyı vurdu</p>

      <p class="calibre2">"Beni çağırtmışsınız Menachem?" diye sordu.</p>

      <p class="calibre2">Tümgeneral Kovner, değişik renkteki dosyaların içinden taşan istihbarat raporlarıyla dolu masasının ardından baktı. Yeşil dosyaların üzerinde 'Kişiye Özel' yazıyordu, kırmızıların üstünde de 'Gizli'; Kovner'in masasının üstünde açık duran kıpkırmızı dosya ise 'Çok Gizli' diye sınıflandırılmıştı.</p>

      <p class="calibre2">"Gel David, otur," dedi, sırım gibi bir profesyonel asker olan Kovner. Dosyayı aldı ve kendisinden çok daha uzun teğmenle birlikte odanın köşesine sıkıştırılmış küçük toplantı masasına doğru ilerledi.</p>

      <p class="calibre2">"Sana söyleyeceklerim bu odanın dışına çıkmamalı. Anlatacaklarımı, durumdan haberi olan tabur komutanının dışında kimseyle konuşmayacaksın. Şimdi, çok büyük bir ihtimalle Mısır'la savaşa giriyoruz. Eğer bu gerçekleşirse, genel kurmay savaşı güney cephesinde karşılamak istiyor, ama tabii bu kuzeyde Suriye'nin, doğuda ise Ürdün'ün ne yapacağına bağlı. İşte ben seni Ürdün meselesini konuşmak için çağırdım."</p>

      <p class="calibre2">"Beni mi?" David, bir takım komutanının doğu cephesi üzerinde nasıl bir etkisi olabileceğini anlayamamıştı.</p>

      <p class="calibre2">"Eski Kudüs ve Ölü Deniz Parşömenleri Ürdünlülerin elinde. Parşömenler Filistin müzesinde duruyor. Biz 1956'da Mısırla savaşa girdiğimizde Ürdün savaşın dışında kalmıştı. Kabinenin görüşüne göre yine aynı şeyi yapacak, ama ben pek emin değilim."</p>

      <p class="calibre2">"Ürdün'ün saldıracağı görüşünde misiniz?"</p>

      <p class="calibre2">"Kabaca ifade edecek olursam evet. 1956 Kasım'ında-ki gibi olmayacak bu kez. Ürdün bu kez israil'in tek başına olduğunu biliyor. Bu kez ne İngilizler var, ne Fransızlar. Birleşmiş Milletler ve Sovyeder de bu işe karışmak istemiyorlar. Ürdünlüler, senin üniversitenle birlikte küçük bir toprağımızın bulunduğu Scopus Dağı'nı, yaklaşık yirmi yıldır muhasara altında tutuyorlar, büyük bir zevkle geri almak isteyecekler. Ölü Deniz Parşömenleri'nin en önemlisi ise Rockefeller Müzesi'nde saklanıyor." Tümgeneral Kovner masadan kalktı ve duvara dayalı dolaplardan birinden bir harita çıkardı. Bu Kudüs ve çevresinde Ürdün birliklerinin yerini gösteren bir haritaydı. Masanın üzerindeki kırmızı kapaklı dosyayı açtı ve David'in önüne, müzenin kat planlarını ve bazı hava fotoğraflarını koydu.</p>

      <p class="calibre2">"Rockefeller Müzesi, Sultan Süleyman Caddesi'nde." Menachem Kovner, Eski Kudüs'ün kuzeydoğu surlarının dışında, müzenin bulunduğu Kerem el Şeyh tepesini gösterdi. "Üç ay önce, Ürdünlüler müzeyi millileştirdiler."</p>

      <p class="calibre2">"Yani artık Ürdün'e mi ait?"</p>

      <p class="calibre2">"Doğru, her ne kadar Rockefeller ailesi bu işe pek sevinmediyse de, bir bakıma bizim işimize yaradı. Eğer bize saldırıp savaşa girerlerse ve eğer ki bu büyük bir eğer, Ürdünlüleri Kudüs'ten söküp atarsak, müze ve daha da önemlisi müzenin içindekiler İsrail'in eline geçmiş olacak."</p>

      <p class="calibre2">David kendisinden ne istendiğini gayet iyi anlamıştı.</p>

      <p class="calibre2">"Benden Ölü Deniz Parşömenleri'ni ele geçirmemi istiyorsunuz." Bu sorudan çok açıklamaydı.</p>

      <p class="calibre2">Komutanı gülümsedi. "Tek başına değil tabii ki. Şu andan itibaren tabur komutanın ve ben, seninle yakından ilgileneceğiz. Sana bu parşömenlerin önemiyle ilgili bilgi vereceğiz. Dünyanın bütün ilim irfan sahibi insanlarını çok yakından ilgilendiren bu paha biçilmez eski eserlerin akıbeti senin ellerinde. Yardım etmesi için er Joseph Silber-man'ı da senin takımına verdim, ama Silberman oldukça sıra dışı bir asker."</p>

      <p class="calibre2">"Sıra dışı mı?"</p>

      <p class="calibre2">"Birkaç hafta öncesine kadar Ramle'de yatıyordu, kendisini nasıl koruyacağı dışında pek bir askeri eğitim almaya vakti olmadı."</p>

      <p class="calibre2">"Ramle mi? Ne yapmış peki?" diye sordu David. Takımına, israil'in en berbat hapishanelerinden birinden çıkarılmış bir mahkûmun yerleştirilmesine neden gerek olduğunu bir türlü anlayamamıştı. "Neden benim yanıma verdiniz?"</p>

      <p class="calibre2">Tümgeneral Kovner, üzerinde 'Silberman' yazan ince uzun yeşil dosyaya uzandı, "işte dosyası. Son derece tehlikeli ve çok zeki biri. Senin yanına verildi, çünkü usta bir kasa hırsızı, hem de en iyilerinden biri."</p>

      <p class="calibre2">"Rockefeller'in kasasını mı kırmasını istiyorsunuz?" diye sordu David, alçak bir sesle.</p>

      <p class="calibre2">"Kesinlikle. Rockefeller'in kasaları son derece büyük ve ağır; patlayıcı ile açmak için çok fazla miktarda patlayıcı taşımak gerekiyor. Ne yazık ki, bütün çabasına rağmen Mossad, kasanın şifresine ulaşamadı. Sana Ölü Deniz Par-şömenleri'nin başına gelebilecek zararları telafi etmenin mümkün olmadığını söylememe gerek yok. Eğer kapıları uçuralım derken parşömenlere bir şey olursa, dünyanın bizimle nasıl alay edeceği malum."</p>

      <p class="calibre2">"Kilidi mi açacak?"</p>

      <p class="calibre2">Tümgeneral Kovner başını salladı. "Ne kadar zamanın olacağını kestirmek mümkün değil. Müzeyi ele geçirebilirsin ama Ürdünlüler neyin peşinde olduğumuzu anlar anlamaz karşı saldırıya geçeceklerdir.</p>

      <p class="calibre2">Silberman, baskı altında hızlı çalışmaya alışkın. Ayrıca bu kasayı açmayı da çok istiyor."</p>

      <p class="calibre2">"Affedilecek öyle mi?" diye sordu David.</p>

      <p class="calibre2">Kovner tekrar başını olumlu anlamda salladı. "Mos-sad'da iyi çocukların yanında çalışacak artık." Mossad'a iyi çocuklar demek, CIA'ya yardımsever demekle eşdeğer bir şey diye düşündü David, ama hiçbir yorum yapmadı.</p>

      <p class="calibre2">"Hiç belli olmaz, Silberman sana bir şeyler öğretebilir."</p>

      <p class="calibre2">"Kasayı açmak için başka ne lazım kestiremiyorum, ama onu ilgi ile izleyeceğim. Müze iyi korunuyor mu?" diye sordu David.</p>

      <p class="calibre2">"Gayet iyi korunuyor. Dün akşam müzenin çevresi Ürdün piyade birlikleri ile tahkim edildi ve Kaya Tapınağı ile Batı Duvarı'nın çevresine de tankları yığdılar." Kovner parmağı ile Romalıların İsa'dan sonra 70 yılında yerle bir ettikleri tapınağın harabelerini gösterdi.</p>

      <p class="calibre2">"Bir düşün David, bunları geri alabiliriz, iki bin yıl sonra Kudüs tekrar bizim başkentimiz olabilir. Ve yirmi yıl sonra Yahudiler Museviliğin en kutsal mekânında tekrar dua edebilirler."</p>

      <p class="calibre2">"Epey olmuş," dedi David onaylar bir sesle. Üstünün dini inançlarının güçlü olduğunu biliyordu.</p>

      <p class="calibre2">"Tabii her şey, önce Ürdün'ün saldırıp saldırmayacağına bağlı. Ama aramızda kalsın, ben saldırsınlar istiyorum!"</p>

      <p class="calibre2">Menachem Kovner çok fazla beklemeyecekti.</p>

      <p class="calibre2">Batı Kudüs'teki Knesset'de, İsrail Askeri istihbarat Teşkilatı'nın şefi, Tümgeneral Yossi Kaufmann, bölünmüş savaş kabinesine brifing veriyordu. "Nasır, Arap Birliği'ndeki yerini sağlamlaştırmak için savaşa girecektir," diyerek bitirdi.</p>

      <p class="calibre2">"Başka çaremiz yok Başbakanım." Konuşan Savunma Bakanı Moşe Dayan'dı. "Eğer önce onlar saldırsınlar diye beklersek, yenilme olasılığımız yüksek. Arap ordusu karada, havada ve denizde sayıca bizden çok üstün ve güçlü." Moşe sustu, teker teker meslektaşlarının gözlerinin içine baktı. "Eğer önce biz saldırırsak, onları şaşırtmak gibi bir üstünlüğümüz olur, bu savaşın çok önemli bir prensibidir," diye bitirdi, ünlü taktik ustası Von Clausewitz'e atıfta bulunarak.</p>

      <p class="calibre2">Kabine üyeleri suskundu. Bütün gözler Başbakan'a çevrilmişti.</p>

      <p class="calibre2">Başbakan Eshkol, masanın çevresinde oturmakta olan bakanlara bakıyordu.</p>

      <p class="calibre2">"Şimdi atalarımızı ve 27. mezmuru hatırladım birden" dedi Başbakan. "Üstüme bir ordu gelse bile yüreğimde korku olmayacak, savaş da çıksa, yine kendime güveneceğim. Başlıyoruz," dedi üzüntüyle. "Tanrı yardımcımız olsun."</p>

      <p class="calibre2">Bir kez daha koçboynuzlarının, shofarl&amp;tm sesleri duyulacaktı, birçok kereler duyulduğu gibi. Tıpkı Joshua ve Kral Davud'un zamanında olduğu gibi, İsrail'in yirmi aşireti savaşa giriyordu yine. Bu kez, çekilen kılıçların sesinin yerini, yüz beş milimetrelik Hovitzer toplarının çelik namlulardan çıkışının sesi alacaktı.</p>

      <p class="calibre2">Gazze'nin karşı kıyısında Negev'de ve Sina'da koca toplar, alevler ve dumanlar saçarak kükrediler. Tere bulanmış genç İsrail askerleri, topların sarsıntısının durmasını bile beklemeden mermi sürüyorlardı namlulara. Topların pirinç namlularından tüten dumanlar her yeri kaplamıştı. Tıpkı küçük ekspres trenlerin gidiş gelişi gibi, gecenin sessizliğini binlerce kükreme sardı, her kükremede bir Arap canı gidiyordu.</p>

      <p class="calibre2">Bir baba, bir ana, bir oğul, bir kız.</p>

      <p class="calibre2">Araplara ölüm.</p>

      <p class="calibre2">Bir taksi şoförü, bir satış temsilcisi, bir banka memuru... Hepsine ölüm. Ders almalarının zamanı geldi.</p>

      <p class="calibre2">Koca topların kükremeleriyle birlikte yirmi silindirlik koca motorlarıyla Merlin tankları onlu gruplardan oluşan üç ayrı mızrak başı şeklinde ilerledi. Güneş, yine bir kanlı Ortadoğu sabahını aydınlatmadan önce, İsrail zırhlı birlikleri Gazze'nin içinden geçerek kadim Sina Çölü'ne girdiler, gencecik erlerden oluşan İsrail piyade taburları savaşın içine daldılar.</p>

      <p class="calibre2"><span class="none4">Hatzor Hava Üssü, Tel Aviv'in Güneyi</span></p>

      <p class="calibre2">Dev Hatzor Hava Üssü'ndeki bütün pilotlar gibi, Teğmen Michael Kaufmann'da sabah saat dörtte uyandırılmıştı. Bekleyiş sona ermişti; filo kasası açıldı ve son derece tehlikeli Moked Harekâtı ile ilgili mühürlü emirler ortaya çıktı.</p>

      <p class="calibre2">Geçmişte, Mısır hava üslerine, Mirajlarla yapılan baskınlar sayesinde hava üstünlüğü sağlanmıştı. Aynı zamanda bütün kaçış yolları bombalanmış, üs tesislerine roketlerle saldırılmış ve uçaksavarlar etkisiz hale getirilmişti.</p>

      <p class="calibre2">Şimdi, Sovyetlerin sağladığı yardımla Mısır Hava Kuvvetleri çok daha büyük bir hale gelmiş ve İsrailliler, çok daha kalabalık hedeflere üç ya da beş uçaktan oluşan küçük filolarla saldırmak gibi bir stratejiye zorlanmışlardı. Mısır hava savunması göz ardı edilebilirdi, üs tesisleri de öyle, en önemlisi pilotlardı, hiçbir israil avcı uçağı, yolunu kesecek Mısır uçağına karşı bir başka uçak tarafından korunmayacaktı. İsrailli pilotlar kendi başlarının çaresine bakmak zorundaydılar.</p>

      <p class="calibre2">Hatzor Hava Üssü, şafak sökmeden önceki karanlıkta sakin görünüyordu. Michael, kalabalık toplantı odasında kendine arkalarda bir yer buldu. Oda gürültülü ve gergindi. Kimse, Sovyetlerden sağlanan ve yerden atılan uçak savar füzelerin kapasitesi hakkında bilgi sahibi değildi; bu uçak savarlar İsrailli pilotların korkulu rüyasıydı. Kumandan subay, İsrail hava kuvvetlerinin en deneyimli pilotu, odadan içeri girip, öndeki yerine doğru ilerlerken birden herkes sustu.</p>

      <p class="calibre2">"Hepimiz bu anı bekliyorduk" dedi güven dolu bir sesle. "Arkamdaki tahtada görebileceğiniz gibi, saldırı saati, üç saat sonra 7.45'de. Stratejimiz, gayet sert bir saldırıyla, Arapları yerde imha etmek, her hangi bir karşı koymaya mahal vermemek. Bu o kadar da zor olmasa gerek."</p>

      <p class="calibre2">Sinirli kahkahalar yükseldi.</p>

      <p class="calibre2">"On yedi hava üssü aynı anda vurulacak. Bizim görevimiz, Bir Tmada ve Kahire'nin batısındaki düşman uçaklarını tahrip etmek. İlk saldırı, Mısırlıların uçakları kaldırmalarını engelleyecek, ikinci dalga, yerdeki uçakları hedef alacak. Ben kanadıma Yüzbaşı Linowitz'i alarak, Bir Tma-da'ya saldıracak olan birinci dalgaya komuta edeceğim.</p>

      <p class="calibre2">Binbaşı Saphirah ikinci dalga ile Kahire'nin batısına saldıracak, kanadında Teğmen Kaufmann olacak."</p>

      <p class="calibre2">Yüzü kararlılıkla kasılmış olan Michael başını salladı.</p>

      <p class="calibre2">Komutan, "Benny ve Michael," dedi önce Binbaşı Shapirah'ya sonra da Michael'a bakarak, "işiniz bittiği zaman yakıt ikmali için buraya döneceksiniz." Komutan, harekât haritasını çevirdi ve Bardavil ve Port Sait arasında bir noktayı gösterdi.</p>

      <p class="calibre2">Michael, Komutan düşman mevzilerini gösterip diğer ayrıntıları anlatırken heyecanla dinledi. Mısırlıların gücü etkileyici idi. Yüz elli Mig-15 ve 17, seksen Mig-19, yüz otuz tane son model Mig-21 ve otuz tane TU-16 stratejik bombardıman uçağı.</p>

      <p class="calibre2">"Sessiz uçuş yapacağız, telsizlerimiz kapalı olacak. Stratejimiz düşmanı şaşırtmaya yöneliktir."</p>

      <p class="calibre2">"Eğer kalkıştan sonra bir problem çıkarsa ne olacak?" bunu soran genç pilotlardan biriydi. "Üs, bizden sonra kalkacak uçak yüzünden meşgul olacak, ayrıca telsizimizi de kapatıyoruz."</p>

      <p class="calibre2">"Sahile yöneleceksin ve adayacaksın."</p>

      <p class="calibre2">Pilotlar birbirleriyle bakıştılar. En normal koşullarda bile denize atlayan pilotların bulunma şansı çok azdı. Ne zaman, nerede ve nereye atladığını kimsenin bilmediği koşullarda bulunma şansı ise kesinlikle yoktu.</p>

      <p class="calibre2">Michael'ın böyle korkuları yoktu. Hatta müthiş bir ferahlama hissediyordu. Kendisi ilk dalgada yer alıyordu ve kısa süre sonra, 101. filo'nun mükemmel bir eğitim almış diğer genç pilotlarıyla birlikte Hatzor Hava Üssü'nün taktik odasından, dışarıdaki taze sabah havasına çıkacaktı. Şafağın sökmesine daha bir saat vardı, karanlık, uğuldayan hava üssünü bir pelerin gibi sarmıştı. Bir otobüs onları hazır beklemekte olan uçaklarına götürdü, motorlar çalışıyordu. Süveyş Kanalı'nın öte yakasındaki diğer havacıların tersine, İsrailliler değerli uçaklarını kamufle etmişlerdi, otobüs, bütün pilotları teker teker uçaklarına dağıttı.</p>

      <p class="calibre2">Michael'ın yer ekibi bekliyordu, çavuş dışında hepsi sivildi ve israil Savunma Gücü'nde çalışmaktaydılar.</p>

      <p class="calibre2">Dışarıdan bakıldığında hiç kimsenin askeri amaçla kullanıldığını anlamayacakları tulumlar vardı üzerlerinde, ama bu görüntü yanıltıcıydı. Epey uzaktan Formula 1 yarışlarında görev alan, gayet şık tulumlu takımlara hiç benzemiyorlardı ama Michael'ın ekibi böyle bir yarışta rahadıkla görev yapabilecek kapasitedeydi. Sekiz dakika içinde bir uçağa yakıt ve silah ikmali yapıp, uçağı kendi çevresinde döndürebiliyorlar-dı. Genel Kurmay'ın savaşı havada başlatma kararını verme nedenlerinden biri de buydu zaten. Savaşın ilk iki gününde İsrailliler hava kuvvetlerini günde yüzde seksen kapasite ile kullanmışlardı. Bu beceri dünyada hiçbir hava kuvvetinde yoktu, Araplarda ise zaten hiç yoktu.</p>

      <p class="calibre2">Michael, her zamanki sıcak gülümsemesiyle ekibini selamladı, uçağının gövdesindeki alüminyum merdivenden tırmanarak daracık kokpite bindi ve yer ekibine başparmağını kaldırarak hazır olduğunu belirtti.</p>

      <p class="calibre2">Kum rengi, kahverengi ve hafif yeşilden oluşan kamuflaj boyasıyla, sanki kovanından havalanmak üzere olan üç bacaklı dev bir arıya benzeyen Mirage IIIC uçakları, alçak uçuşlarda bile yerden zor seçiliyorlardı.</p>

      <p class="calibre2">Davut Yıldızı, uçağın sancak tarafında, gövdenin üzerindeki havalandırma deliklerinin yanındaydı; bazı şeyler saklanamazdı. Uçağın alameti farikası olan delta şeklindeki kanatları altmış derece geriye doğru uzanmış, dış yakıt tankları her iki kanadın altına dev purolar gibi asılmıştı. Gövdenin altında, yüz elli kiloluk pist-delen bombalarla birlikte her iki yanda otuz milimetre çapında, dakikada bin mermi atabilen makineli tüfekler takılıydı. Michael'ın uçağında, kanadara Matra marka 'Elmas' havadan havaya atılan füzelerden de yerleştirilmişti.</p>

      <p class="calibre2">Michael, uçuş öncesi kontrol listesini açtı ve uçuş öncesi kontrollerine başladı. Bunları gözü kapalıyken bile yapabilirdi.</p>

      <p class="calibre2">Marş ve vantilatör... Açık</p>

      <p class="calibre2">Ön ısınma... Kapalı</p>

      <p class="calibre2">Alçak basınç yakıt pompası... Açık</p>

      <p class="calibre2">Ateşleme sonrası tapası... Açık</p>

      <p class="calibre2">Hız freni...</p>

      <p class="calibre2">Motoru çalıştırdıktan sonra, dümen ışıklarını test etti. Bir sonraki maddeye geldiğinde gülümsedi. Telsiz...</p>

      <p class="calibre2">Açık. Bunu atlayacağız diye düşündü buruk bir gülümsemeyle. Ardı ardına silah ışıklarını, fren ışıklarını, acil uyarı ışıklarını kontrol etti. Tatmin olmuş bir şekilde yer ekibinin başındaki çavuşa baktı ve motoru çalıştıracağını belirtmek üzere başparmağını kaldırdı. Yakıt tapasını ve pompalarını kontrol ettikten sonra, marşa bastı ve marş ışığını teyit etti. Motor 700 rpm'ye ulaştığında gazı itti. Gözleri gösterge panelindeki yangın uyarı ışıklarına, yağ ve hidrolik ışıklarına gitti. Rpm, 2800'de sabidenince, ekip şefine tekrar başparmağını kaldırarak işaret verdi, ilk dalga uçakların arasına katılmak üzere, piste doğru uçağını sürdü.</p>

      <p class="calibre2">Pistin sonundaki taksi yolunda navigasyon ve antikollisyon ışıkları sönmüş, motorları çalışmakta olan uçaklar karanlık ve uğursuz şekiller halinde bekliyordu. Gösterge panellerinin solgun ışıkları, genç İsrailli pilotların yüzlerine yansıyordu.</p>

      <p class="calibre2">Araplara ölüm...</p>

      <p class="calibre2">Ürdünlüler, İsrail uçakları güneyde Sina'daki Mısır birliklerine ilk saldırılarını başlattıkları sırada, Eski Kudüs'ün Yahudi tarafına havan ateşi başlattılar. İsrail kabinesi önce pek endişeli değildi. Yüksek Komuta, Kral Hüseyin'in Arap davasına sınırlı destek vereceğini düşünüyordu. Ancak saldırı yoğunlaşıp bütün doğu cephesi boyunca yayılınca, kabine Ürdün ile savaşın kaçınılmaz olduğunu görmeye başladı.</p>

      <p class="calibre2">David, teğmen olduğu için, tabur düzenine alışkın değildi, hele tugay düzenini hiç tanımıyordu, ama zaman her zamanki zaman değildi ve komutanın yanında yerini alarak, Tuğgeneral Menachem Kovner'in başlamasını bekledi.</p>

      <p class="calibre2">"Dün gece Ürdünlüler, Yaffa Caddesi üzerinde masum sivillere makineli tüfeklerle ateş açtılar. Bu sabah, Hükümet Binası'ndaki Birleşmiş Milletler Karargâhı'nı ele geçirdiler ve şehri bombalamaya başladılar. Altı yüzden fazla bina hasar gördü. Bunların arasında Başbakanlık Konutu, King David Oteli ve Dormisyon Kilisesi'nin de içlerinde bulunduğu birçok kutsal bina var."</p>

      <p class="calibre2">Dormisyon Kilisesi, Eski Kudüs'ün güneyinde, Kral Davut'un mezarının hemen yanındaydı, İsa son akşam yemeğini bu kilisede yemişti.</p>

      <p class="calibre2">"Scopus Dağı da Arapların eline geçti." Menachem harekât planlarının üzerinden geçti. "Güneydeki Ürdün varlığı, Knesset de dahil olmak üzere bütün şehri tehdit ediyor. Bunların sonucu olarak 19. Zırhlı Tugayı, Tel Aviv'deki karargâhından çıkarak, Eski Kudüs'ün kuzeyindeki Scopus Dağı'nı ve İbrani Üniversitesi'ni geri almak üzere harekete geçti. 6. Tugay ise güneye doğru ilerleyecek ve Şeytan Dağı'nı geri alacak. Buradan kuzeye, Gethsemane Bahçelerine ve Zeytin Dağı'na yönelecekler. Bizim görevimiz ise en zoru, Amerikan bölgesi ve Rockefeller müzesi." Kovner durakladı ve subaylarına baktı. "Bizden almalı iki bin yıl olmuştu, ama kabine bir saat kadar önce, Eski Kudüs'ü geri almaya karar verdi."</p>

      <p class="calibre2">Bu açıklama sevinç haykırışlarıyla karşılandı. Tıpkı Kral Davut'un zamanında olduğu gibi, israil halkı eski başkentini geri almak üzere harekete geçmişti. 9. Paraşüt Tugayının, tamamı ihtiyatlardan oluşan paraşütçüleri, Kral Davut'un askerlerinin modern karşılıkları idi.</p>

      <p class="calibre2">Alkışlar dindiğinde, Tuğgeneral Kovner, planını açıkladı. Eğer başarılı olurlarsa, savaşın sonuçları anında sadece İsraillilere değil, dünyanın dört bir yanına yayılmış olan bütün Yahudilere bildirilecekti. Eğer başaramazlarsa, kimse onları asla affetmeyecekti.</p>

      <p class="calibre2">"Çünkü kutsal yerler sadece Yahudilerin değil, Hıristi-yanlarla Müslümanların da. Bu yüzden ne top kullanılacak ne hava desteği olacak. Göğüs göğse savaşılacak," dedi Me-nachem Kovner. "Ama bizim bir üstünlüğümüz var, biz gece savaşında deneyimliyiz ve bu yüzden gece gidiyoruz."</p>

      <p class="calibre2">Kramp. Kramp. Kramp... Kudüs'ün üzerindeki gece göğü, Ürdünlülerin yolladıkları top ve havan mermileri ile aydınlanıyordu.</p>

      <p class="calibre2">Yahudilere ölüm.</p>

      <p class="calibre2">David ve müfrezesi, kapı diplerini, köşeleri tutarak ilerliyorlardı, birden bomboş yolun karşı tarafından makineli tüfek taramaları duyuldu. Arkadan bakıldığında, eski taş duvarların üstünden sıçrayarak gecenin içine karışan kırmızı ve yeşil mermiler gerçeküstü bir güzellik veriyordu havaya, ama yolun müfrezenin bulunduğu kısmında, görüntü çok çirkindi. David, sağına soluna düşen mermilerin arasında emekleyerek ilerliyordu.</p>

      <p class="calibre2">"Kapının üstünde! Surun orada!"</p>

      <p class="calibre2">"Gördüm." Manga komutanlarından biri M79'unu doğrulttu ve soğukkanlılıkla nişan aldı.</p>

      <p class="calibre2">"El bombası." Fırlatılan el bombası, yolun karşı tarafına kadar ulaştı ve Şam Kapısı'nın üstünde patladı.</p>

      <p class="calibre2">Makineli tüfek sustu.</p>

      <p class="calibre2">Araplara ölüm.</p>

      <p class="calibre2">"Koruyun beni." David, fırladı ve karşıki sokağa kadar kırk beş metrelik mesafeyi geçti. Müfreze, santim santim, metre metre, el bombaları fırlatarak Hazreti Süleyman Caddesi'ndeki Rockefeller Müzesi'ne doğru ilerliyordu. Küçük silahlardan gelen ateş azalmıştı ama David, Harun El Reşit ve Süleyman Caddelerinin köşesine doğru koşarken yine kendini korumalarını emretti. Birden etrafındaki her şey infilak etti ve yere düştü. Şaşkınlıkla kafasını salladı ve emeklemeye başladı.</p>

      <p class="calibre2">"Bok!" diye homurdandı kendi kendine... "Si.tiğimin tankları." Sağ yanağını kontrol etti, kanıyordu. Hem de çok kanıyordu. Zeytin Dağı'nın eteğinden bir ışık parladı. Kırk beş metre önündeki patlama, David'i parke taşlı yola yapıştırdı. 6. Tümenin, Arapları yerlerinden söküp atamadığı açıkça anlaşılıyordu.</p>

      <p class="calibre2">Teğmen Michael Kaufmann, kalkış için sırasını beklerken kendini sakin olmaya zorladı. Telsizin sessizliği çok tuhaf geliyordu. Bunu eğitim sırasında da yapmışlardı ama bu kez her şey gerçekti. Mekanik bir arıza olup olmadığını görmek için göstergeleri tekrar gözden geçirdi fakat bütün uyarı ışıkları sönüktü. Mirage, normal uçaklara göre bazı üstünlüklere sahipti. Rotasyon başladıktan sonra ve geri dönülmez noktaya erişildiğinde bile, Michael, fren paraşütünü açabilir ve uçağı kalkış pistinin en ucunda durdurabilirdi. Ancak burun tekerleği kalktığında meydana gelebilecek bir motor arızası faciayla sonuçlanabilirdi. Michael, savaşa susamışlığına rağmen, kalkış sırasında kendini fırlatmak zorunda kalanlardan biri olmak istemiyordu.</p>

      <p class="calibre2">Her şey normaldi, Pompalar açıktı, hidrolikler normaldi, düğmeler kapalıydı, uçağın sayvanı kilitliydi. Bütün rutin kontrolleri yaptı. Kalkış pistindeki ilk Mirage, ardından alevler saçarak havaya yükseldi. Komutanları kalkmıştı. Michael dördüncü sıradaydı, sırası geldiğinde önündeki uçağı, 'piyano tuşu' düzeninde takip etti ve piste doğru ilerlerken otomatik pilotu kontrol etti. Aynı anda ayak frenine bastı ve motor çabucak çalıştı. Rpm iğnesi hızla dönmeye başladı 8500'e ulaştığında frenleri bırakarak gaza bastı. Snecma Akar 9C turbo jetler patlarken Michael 6200 kiloluk bir basınçla koltuğuna yapıştı ve Miraj bütün hızıyla kalkış pistinde fırladı.</p>

      <p class="calibre2">Rotasyon noktasına geldiklerinde, Michael levyeyi geriye çekti ve geride üç parlak turuncu alev bırakarak havalandı. Uçak bir dakika içinde bin beş yüz metreye kadar çıkmıştı. Hemen levyeyi bıraktı önünde parlamakta olan üç turuncu ışığa doğru yöneldi. Zifiri karanlıkta, Akdeniz'e doğru ilerliyorlardı, İsrailli pilotların kuzeyden vektör çizerek saldırmaları Mısırlıların hiç beklemediği bir şeydi.</p>

      <p class="calibre2">Avcı uçakları ve İsrail'in değerli yüz altmış savaş uçağı, sabah 07.45'de Mısırlılar daha kahvaltı ederken, hedeflerine varacaklardı. Uçaklar, Mısır radarlarına yakalanmamak için alçaktan uçuyorlardı. İsrailli pilotların yön ve uçuş konusunda hiçbir hata yapmamaları gerekiyordu.</p>

      <p class="calibre2">Süveyş Kanalı'nın karşısında ise Mısırlı pilotlar ve yer ekipleri huzur içinde uyuyorlardı. Abu Suweir Hava Üs-sü'ndeki ana radar, tamirat dolayısıyla kapatılmıştı, binanın içinde sökülmüş kablolar ve sağa sola atılmış</p>

      <p class="calibre2">aletler göze çarpıyordu. Teğmen Michael Kaufmann ve filosu alçaktan uçarak Akdeniz'i aşıp Nil boyunca Kahire'nin batısına doğru ilerlerken, Mısır uçaklarının çoğunun koruyucu kılıfları üstlerindeydi ve hepsi birden kanat kanata piste park etmiş bekliyorlardı.</p>

      <p class="calibre2">07.43'de Michael, havada son bombardıman dalışı için dönmekte olan Benny Shapirah'ı izliyor ve çok kısa bir süre sonra başlayacağına emin olduğu uçaksavar ateşinden nasıl korunacağını düşünüyordu. Benny'nin özel olarak tasarlanmış 150 kiloluk pist bombasını bırakışını izledi, sonra kendi bombalarını bıraktı. Retro-roketler patladı, bombalar beton pisti delerek toprağa saplandı. Pist önlerinde parça parça olurken, Michael bir dalış yaptı ve iki bomba daha bıraktı.</p>

      <p class="calibre2">Havaalanını bir anda geçtiler ve tırmandılar. Üslerine dönerek yakıt ikmali yapacaklar ve daha sonra Mısırlıların, İsrail uçaklarının rotasına uyanma ihtimaline karşı, tekrar Akdeniz üstünde devriye uçuşu yapacaklardı.</p>

      <p class="calibre2">Vizöründen, Mirage'in lunaparkta bulunan atış pavyonundaki ördekler gibi dizilmiş uçakları yerle bir edişini izlerken, pek uyanmış bir halleri yok, diye düşündü Michael gülümseyerek.</p>

      <p class="calibre2">Teğmen Michael Kaufmann, fena halde yanılıyordu.</p>

      <p class="calibre2">Zeytin Dağı'ndan iki parlama daha oldu ve bir saniye sonra Teğmen David Kaufmann'ın önünde uzanan yol, kulakları sağır eden bir gürültü ile darmadağın oldu. Kıpkırmızı olmuş uçan metal parçaları, Eski Kudüs'ün kocaman taşlardan yapılmış duvarlarını paramparça etti. David ve adamları yere yapışmışlardı. Şarapnel parçaları ıslık çalarak sağından solundan geçerken, David elini başının yanına götürdü, başparmağını kulağına, işaret parmağını da ağzına götürerek yolun aşağı kısmındaki telsizcisini çağırdı. Yana-ğındaki yaradan akan kanı umursamadan, dürbününü takarak parıltıların geldiği yere baktı. Yavaş yavaş ve dikkatle Zeytin Dağı'nın eteklerini ve Kidron Vadisi'nin öteki tarafını taradı. Çöl kamuflajı zeytinliklerde pek işe yaramıyordu, bu yüzden Ürdün tanklarının ilkini görmesi fazla uzun sürmedi. Tanklar genellikle üçlü gruplar halinde hareket ettikleri için dağın eteklerini tarayarak öteki ikisini de buldu. Pantolonun yan cebinden aletini çıkardı, kerteriz aldı ve manyetik kerterizi, harita kerterizine dönüştürmek için çabucak bir hesap yaptı.</p>

      <p class="calibre2">"İki, burası iki iki, tamam."</p>

      <p class="calibre2">"İki, tamam."</p>

      <p class="calibre2">"İki iki, ateş bataryası, grid 950619, yön 285, üç tank var, tamam."</p>

      <p class="calibre2">"İki, tamam, bekle."</p>

      <p class="calibre2">Çok şükür ki, Zeytin Dağı'na topçu ateşi yapılması konusunda bir kısıdama getirilmedi diye düşündü David, müzeye girmesine ramak kalmışken, bin üç yüz metre ötede bekleyen yüz beş milimetrelik mermilerin hedefi olmak hiç de hoş değildi. Daha da önemlisi, üsleri eğer bu çok değerli parşömenlerin başına bir şey gelir ya da zaten parça parça olmuş parşömenler iyice zarar görürlerse, bu durumdan hiç hoşlanmayacaklardı.</p>

      <p class="calibre2">"Atış, tamam."</p>

      <p class="calibre2">"Atış, ıska."</p>

      <p class="calibre2">İsrail topları, David'in müfrezesini altı kilometre geride, Knesset'ten pek de uzak olmayan Rose Parkı'ndan destekliyorlardı. Tepelerinden yüz beş metrelik mermi ıslık çalarak geçti, ama hedefini ıskaladı, tankların biraz sağında tepenin ötesinde patladı. David, endişelenmeden bekledi. Yakın düştü, fakat hedefe varmadı diye düşündü. Her koşulda ilk atışta hedefi bulmak zaten nadir görülen bir şeydi.</p>

      <p class="calibre2">"Sola 100, düşüş 100, ateş, tamam."</p>

      <p class="calibre2">"Sola 100, düşüş 100, ateş, tamam."</p>

      <p class="calibre2">David, Zeytin Dağı'nın parlak turuncu ışıklarla parla-dığını gördü. Büyük bir padama oldu ve tankın namlusu, dumanların arasında belirdi. Biri vurulmuştu, geriye iki tane kalmıştı şimdi. Ama önce birinci tank, sonra öteki tank, birbiri ardına geriye çekildi, arkalarında toz toprak ve yıkılmış zeytin ağaçlarından izler bırakarak hızla bir sonraki tepedeki daha güvenli bir mevziiye doğru çekilmeye başladılar.</p>

      <p class="calibre2">David dikkatini kendi hedefine doğru çevirdi. Müzeni-nin girişini koruyacak şekilde bir makineli tüfek yerleştirdi.</p>

      <p class="calibre2">"Haydi gidiyoruz!"</p>

      <p class="calibre2">Birinci grup, genç liderlerini girişe doğru izledi. Müzenin etrafındaki bahçeden girişe kadar kırk beş metrelik mesafede üstlerine kurşun yağmaya başladı. Hemen arkasında koşmakta olan telsizcisi düştü. Arap mevzilerine doğru bir kez daha hedefini bulan bir el bombası fırlattılar.</p>

      <p class="calibre2">"Telsizi alın!" diye bağırdı David. Genç askerin nabzını ölçtü, saldırıya devam etmekten başka bir çaresi yoktu. Telsizcisi geçen hafta evlenmişti. İyice kızan David, müzenin girişinin yanmdaki duvara yaslandı.</p>

      <p class="calibre2">Sonra girişe fırladı, elindeki makineliyle avluyu taradı. Havuzdaki iki kırmızı balık da kayıplar listesine eklendi. Araplar kaçmışlardı.</p>

      <p class="calibre2">Teğmen Kaufmann ve adamları, müzeyi duvar duvar, koridor koridor, oda oda çarpışarak aldılar. David, Filistin ya da Ürdün askerlerinin çekildiğinden emin olduğunda, dama gözcüler yolladı ve yanına üç kişiyle birlikte Joseph Sil-berman'ı da alarak bodrum katındaki kasa dairesine yöneldi.</p>

      <p class="calibre2">Silberman, aldığı birkaç günlük eğitimden sonra bu kadar şiddetli bir çatışmanın içinde bulmaktan dolayı kork-muşsa da bunu hiç belli etmiyordu.</p>

      <p class="calibre2">"işte kasa, açabilecek misin?"</p>

      <p class="calibre2">Silberman gülümsedi. "1930'ların teknolojisi. On beş yirmi dakikada çıkarız."</p>

      <p class="calibre2">Joseph, omzunda taşıdığı çantadan bir stetoskop çıkarıp, kulaklıkları taktı, diyaframı numaratörün üzerine yerleştirirdi. David onu şaşkınlıkla seyrediyordu. Önce numa-ratörü sola çevirdi, sonra sağa doğru bir kez döndürdü.</p>

      <p class="calibre2">"Yirmi beş" dedi Joseph, steteskopundan, içteki levye mekanizmasının çıkardığı tıkırtıyı duyduktan sonra.</p>

      <p class="calibre2">"Sonuncu numara"</p>

      <p class="calibre2">David numarayı defterine not etti. Joseph Silberman kısa bir süre içinde, 'yolun öteki tarafından gelmiş' bir israilli olarak müfrezenin bir parçası haline gelmişti. Silberman, David'e bir bu iş için özel olarak kullandığı aletlerle, bir kasanın ve kilidin nasıl açılacağını göstermişti. David, sırf meraktan zaman ayırmış ve Joseph Silberman'dan öğrendiği bu zanaatı bir duvar kasası ile asma kilit üzerinde denemişti. Şimdi ise ustayı sanatını icra ederken seyrediyordu.</p>

      <p class="calibre2">Silberman, üzerinde birden yüze kadar rakamlar bulunan büyük gümüş numaratörü çevirmeye devam etti.</p>

      <p class="calibre2">Eski kasanın sadece üç kilit dili olduğunu anlayınca, numaratörü, öne ve arkaya doğru sallamaya başladı, her seferinde bir ya da iki rakam önce başlıyordu. Birden durdu. "On sekiz," dedi, steteskoptan ikinci dilin de çekilişinin sesini duydu. Silberman işini söylediğinden daha kısa bir sürede bitirdi. On dakika sonra, kasa kapısının üstündeki büyük tekerleği çeviriyordu, koca kilidin dili sessizce kaydı.</p>

      <p class="calibre2">Silberman, "Buyrun Teğmenim," diyerek yüzünde tatmin dolu bir gülümseme ile geriye çekildi. Kasa açmak...</p>

      <p class="calibre2">Joseph Silberman'ı hayatta bundan daha mutlu edecek bir şey daha yoktu.</p>

      <p class="calibre2">"Bizden yana olduğuna çok seviniyorum," dedi David, Silberman'ın yavaşça iterek kasa odasından içeri girerken. Mossad ajanı yanılmamıştı. Tavana kadar uzanan rafların üzerinde, dikkatle kodlanmış sıra sıra siyah kutular duruyordu. İki tanesi diğerlerinden ayrı bir yere konmuştu. David bir tanesini açtı ve huşu içinde geri çekildi.</p>

      <p class="calibre2">Isaiah Parşömeni'ydi bu. İsaiah Kitabı'ndaki metnin tamamının bilinen en eski nüshası, MS 895 yılında yazılmış ve Ben Asher'in Kahire Kodeksi'nde yer almıştı. David, şu anda ondan bin yıl önce Kumran'da yazılmış olan asıl metne baktığını biliyordu. Bunun hemen yanındaki kutuda, açıldığında dünyayı farklı bir yer haline getirecek metin duruyordu. Omega Parşömeni, insanlığın sonunun gelmesini engelleyebilecek ipuçlarını taşıyordu. David, merdivenlerden gelen ayak sesleriyle düşüncelerinden sıyrıldı. Manga komutanlarından biri kasadan içeri daldı.</p>

      <p class="calibre2">"David, duvara ulaştılar!"</p>

      <p class="calibre2">Yirmi yıl boyunca, Eski Kudüs, Araplarla Yahudileri ayıran sınırın bir parçası olmuştu. İsrail'in en yaşlı haham-larıyla öğrencileri, 1948 yılında dar sokaklara fırtına gibi dalan Arap lejyonu tarafından şehirden sökülüp atıldığından beri, Yahudi mahallesinde yaşayan tek bir Yahudi bile kalmamıştı. Yahudi şehirlerinin bu en kutsalının sokakları o tarihten beri barikatlar ve dikenli tellerle doluydu. Bugün, bu beton barikatlarla, dikenli teller bir başka lejyon tarafından yerle bir ediliyordu. 9. Hava indirme tümeni, yapabildiği işler listesine, 'sokak savaşını' da ekleyebilirdi artık. İsa'nın sırtında çarmıha gerildiği haçı taşıyarak yürüdüğü Via Dolorosa'dan, Muhammed'in cennete yükseldiği Kubbettüssahra'ya kadar sokak sokak, ev ev savaşılmıştı.</p>

      <p class="calibre2">İsrailli paraşütçüler, el bombasına karşı el bombası, kurşuna karşı kurşun atarak duvara kadar gelmişlerdi.</p>

      <p class="calibre2">Güneş Eski Kudüs'ün üstünden yükselirken, savaşın katılaştırdıgı eski askerler, Hazreti Süleyman döneminden beri ayakta duran eski taşlara dayanıp ağladılar. İsrail Savunma Gü-cü'nün görevli hahamı Rabbi Sholomo Gören, shofan dudaklarına götürdü, koçboynuzunun sesi tek tük tüfek ve uzaktan gelen top seslerinin üstünden yükseldi.</p>

      <p class="calibre2">Rabbi Gören eski Tevrat'ı açtı.</p>

      <p class="calibre2">"Allaha şükürler olsun!" Sesi Mount Tapınağı'nın çevresinde yankılandı. "İsraillilerin Tanrısına şükürler olsun.</p>

      <p class="calibre2">Bizi o korudu, bize o güç verdi. Bizim dualarımızı duydu. Bizi kurtardı. Allaha şükürler olsun, iyiliği ve sevgisi sonsuza dek üstümüzde olsun."</p>

      <p class="calibre2">İsrailliler geri dönmüşlerdi.</p>

      <p class="calibre2">Tümgeneral Yossi Kaufmann, haber ulaştığında Komuta Merkezi'ndeydi. Hayatında böyle bir şeye tanıklık etmemişti. Odada neşeli haykırışlar duyuluyordu, generalinden çavuşuna kadar bütün subayların gözlerinden yaşlar sel gibi boşanıyordu. Yahudi ulusunun savaş yaralarıyla dolu tarihinin en unutulmayacak günlerinden biriydi bu.</p>

      <p class="calibre2">Savaş her yerde, İsraillilerin hayal bile edemedikleri bir şekilde lehlerine gelişmekteydi. Mısır Hava Kuvvetleri'nin neredeyse yarısı, savaşın ilk birkaç dakikasında yok edilmişti. Tam ve kesin bir sürpriz saldırısı olmuştu bu. Da-vid'in parşömenleri ele geçirdiği haberi de gelince, Yossi, oğullarının selamette olmasından dolayı Tanrıya içinden şükretti, Michael için de dua etmeyi ihmal etmedi.</p>

      <p class="calibre2">Dönüş yolunda Mirage'ler üç bin metreye ulaştığında Michael'ın kulaklıkları çıtırdadı.</p>

      <p class="calibre2">"İlyushin-14, dokuz yüz metrede, koru beni" diye haykırdı Benny. Telsiz kullanma yasağı epeydir kaldırılmıştı.</p>

      <p class="calibre2">Binbaşı Benny Shapirah cevap beklemeden saldırmak üzere dördü ve durumdan hiç kuşkulanmayan Rus Ilyushin-14 nakliye uçağına doğru daldı.</p>

      <p class="calibre2">Michael gökyüzünü taradı ve birden, altı bin metre ötelerinde güneş istikametinden üstlerine gelen öteki uçağı gördü.</p>

      <p class="calibre2">"Mig-21 kuyruk tarafında," dedi çabucak.</p>

      <p class="calibre2">"Gördüm, bırak gelsin" diye cevap verdi Benny.</p>

      <p class="calibre2">Michael, adeta hipnotize olmuş gibi Binbaşı Shapirah'nın îlyushin'ın peşini bırakışını ve Mig-21'in kuyruğuna yaklaşmasına izin verişini izledi. Benny kendi uçağını yavaşlatarak Mısırlı pilotun kendisini ıskalamasını sağlamaya çalışıyordu. Böyle bir manevra, hiçbir it dalaşı ders kitabında bulunmuyordu. Böyle bir hareket çelik gibi sinirler gerektiriyordu. İsrail'in en iyi pilotlarından biri olan Benny bu manevrayı kusursuz bir şekilde yapmak için saatler harcamıştı. Çaresiz kalan Mısırlı pilot, Benny'nin Mirage'ını pas geçince, Benny kendini çekti ve makinelileriyle üç kısa atış yaptı. Birkaç saniye sonra Mig-21, sanki ateşten bir top gibi hızla düşmeye başladı.</p>

      <p class="calibre2">Michael, ikinci bir Rus yapısı Mig-21'in altından geldiğini ve Benny'nin Mirage'ına saldırmaya hazırlandığını gördü.</p>

      <p class="calibre2">"İkincisi kuyruğunda, ben de katılıyorum," diye bildirdi kayıtsız bir sesle ve ikinci Mısır uçağının altından saldırdı. Mısırlı, sadece kendi hedefine odaklanmak ve çevresini kontrol etmemek gibi bir hata yapmıştı, çevresinin 'temiz' olmadığını fark ettiğinde artık çok geçti. Michael, Mig'e iki yüz metre yaklaşana kadar dönerek ilerledi. Levyedeki tetiğe birkaç defa yavaşça ve dikkade bastı, kaçmaya çalışan Mısır uçağını vurdu. Uçak tam önünde padadı, mermiler, Rus teknisyenlerin anlaşılmaz bir hatayla, pilotun oksijen tüpünün tam yanına yerleştirdiği yakıt tankını bulmuştu. Michael, tam önünde beliren simsiyah duman yüzünden birden kör oldu.</p>

      <p class="calibre2">"Michael, kuyruğunda." Savaşa üçüncü bir Mig katılmıştı.</p>

      <p class="calibre2">Michael, hiç beklemeden sağa sert bir dönüş yaptı, sonra sola döndü, ancak uçağı Mısırlının mermileriyle yara almıştı bile. Michael tekrar sola döndü ve peşindeki uçaktan kurtulmak için umutsuzca yükseldi. Bir başka mermi, uçağın sayvanını paramparça etti ve şarapnel parçaları Mic-hael'ın ensesine girdi. Mirage kontrolden çıkarken, hâlâ tam gaz gidiyordu, Michael, fırlatma koluna uzanmaya çalıştı, ama kollan garip bir şekilde ağır ve tepkisizdi. "Fırlat kendini Michael, vuruldun! Fırlat, Fırlat!" Teğmen Michael Kaufmann bu sözleri hiç duymadı. Ses hızına düşen bir uçak için Akdeniz'in beton bir duvardan hiç farkı yoktu, israil'in en iyi ve en geç pilotlarından biri son sortisini yapmıştı.</p>

      <p class="calibre2">"General Kaufmann, biraz konuşabilir miyiz?" İsrailli genç yüzbaşının gözleri buğuluydu. Yossi, birden onun kendisine ne söyleyeceğini anlayıverdi.</p>

      <p class="calibre2"><span class="none4">Kudüs</span></p>

      <p class="calibre2">"Michael için çok üzüldüm. Ne kadar üzücü bir kayıp," dedi Giovanni merhametle. "Sizin için çok zor olmuştur."</p>

      <p class="calibre2">"Evet, aradan neredeyse yirmi yıl geçti ama onu hâlâ her gün özlüyoruz," dedi Yossi, üzgün bakışlarla.</p>

      <p class="calibre2">"Onun ve diğerlerinin ölümü, beni bu ölümlerin boşuna olmaması için daha da kararlı hale getirdi, gerçi tarihten pek ders almışa benzemiyoruz ama," diye esefle ekledi. "Filistin topraklarında yeni yerleşimler kurmaktan vazgeçmediğimiz ve anlaşmak için yeniden masaya oturmadığımız takdirde, hepimiz çok kaygan bir zeminde yaşayacağız," diye devam etti. "Bugün uçak kaçırıyorlar, yarın çok daha kötü şeyler olacak."</p>

      <p class="calibre2">"Neden böyle söylüyorsunuz?" diye sordu Giovanni.</p>

      <p class="calibre2">"Ben Askeri İstihbarat'ta epey çalıştım Giovanni. Herkes biliyor ki, İsrail'in düşmanlarından bir kısmı nükleer teknoloji kurmak konusunda çok hevesli, ama başka bir şey daha var. Ölü Deniz Parşömenleri'ndeki şifrelerin çözümü ile ilgili yaptığım çalışmaları hiç gördün mü?"</p>

      <p class="calibre2">"Patrick, makalelerinizden birini bana verme nezaketini gösterdi. Çok ilginç buldum."</p>

      <p class="calibre2">"O zaman Omega Parşömeni'ndeki dehşet verici uyarıyla ilgili analizimi de oku." Giovanni az daha elini açacaktı. Yossi ve Patrick'e güvenebileceğini hissediyordu ama geri çekildi. Vatikan her şeyi anında inkâr edecekti nasılsa.</p>

      <p class="calibre2">"Esseniler, son derece gelişmiş bir cemaattiler" dedi Yossi. "bence eğer, bu uyarıyı kayda geçirmeye değer buldularsa, bizim de dikkate almamızda yarar var."</p>

      <p class="calibre2">Patrick'in konukları gittikten epey sonra, Giovanni, Eski Kudüs'ün Hıristiyan mahallesinin sokaklarına bakan odasında hâlâ uyumamıştı. Romalılar Kumran'daki Esseni-leri yok ettiklerinde, bilimle ilgili çok önemli bir şey de kaybolmuş olabilir miydi? Giovanni birçoklarının bu düşünceye kuşkuyla yaklaşacaklarını biliyordu, ama aynı zamanda da eski uygarlıklardan çoğunun, başta sanıldığından çok daha ileri olduklarının ortaya çıktığını da biliyordu. Kuru pil, diye düşündü, Batı uygarlığında ortaya çıkışından iki bin yıl önce bulunmuştu.</p>

      <p class="calibre2">Bakır bir silindirin içine konmuş demir çubuk ve ziftten yapılmış eski örneklerden biri Bağdat müzesinde duruyordu. Ama Yunanlılar ve Romalılar yağı tercih ettikleri için, bu teknoloji ortadan kalkmıştı. Acaba Esseniler, herkesin sandığından daha fazlasını mı biliyorlardı?</p>

      <p class="calibre2">Bu sorunun cevabı Musevi çölünde saklıydı.</p>

      <p class="calibre2"><span class="none5">DÖRDÜNCÜ KİTAP</span></p>

      <p class="calibre2"><span class="none5">1990</span></p>

      <p class="calibre2"><span class="none4">21</span></p>

      <p class="calibre2"><span class="none4">Milano</span></p>

      <p class="calibre2">Allegra içten içe kendine güveniyordu. Yüksek lisansını başarıyla tamamlamış ve Profesör Roselli'ye arkeolojik DNA konusundaki çalışmalarında asistanlık yaparak büyük bir başarı sağlamıştı. Profesör onu doktora yapmaya ikna etmiş ve sonunda gerçekle yüzleşeceği an gelmişti. Doktora tezini vereli iki ay olmuştu, ama üç yıl süren son derece zahmetli bir araştırma sürecinin ürünü olan tezle birlikte o da bitmişti.</p>

      <p class="calibre2">Sınav kurulunun karşısında iki saat ter dökerken kendine güveni tamdı, gerçi Profesör Roselli sınavdan çıkarken ona bakmamıştı, bu yüzden sözlü sınavın nasıl geçtiğini tam olarak bilemiyordu. Verdiği cevapları tekrar düşünürken, keşke motokondriyal DNA'ya biraz daha vurgu yapsaydım, hatta dendrokronoloji ile ilişkisini daha da açsaydım diye düşündü, ama artık çok geçti. Profesör Roselli'nin kapısını çaldı.</p>

      <p class="calibre2">"Buyrun! Oturun."</p>

      <p class="calibre2">Allegra, Profesör'ün piposunun kokusuna alışmıştı, artık rahatsız olmuyordu. Kitaplar ve pipo dumanı arasında bir yerde masanın arkasında bir adam duruyordu. Hocası ona arkasını dönmüştü, yan masadaki küçük bilgisayarda bir şeyler yapıyordu, alameti farikası olan beyaz saçları her zamankinden daha da dağınıktı, pipo dumanı saçlarının üstünden kıvrılarak yükseliyordu.</p>

      <p class="calibre2">Yüzünü Allegra'ya döndü ve büyük masasının arkasına geçti, her zaman muzip pırıltılar saçan gözlerinde bugün esrarengiz bir ifade vardı.</p>

      <p class="calibre2">"Otur Allegra," dedi, dağınık odasının bir köşesinde duran eski koltuğu göstererek.</p>

      <p class="calibre2">"Söyle bakalım, doktora tezin kurul tarafından kabul edildi mi, edilmedi mi?"</p>

      <p class="calibre2">"Ben elimden gelenin en iyisini yaptım Antonio," dedi genç kadın.</p>

      <p class="calibre2">"Hımmm" diye cevap verdi, ona hiç yakışmayan bu kibirli ses, Allegra'nın kuşkularını artırdı. Profesör Roselli, önündeki gelen evrak kutusunu altüst etti, bakışlarındaki bilmece gibi ifade iyice artmıştı. "Sizin tezinizle ilgili olarak, Kurul, son derece ilginç bir sonuca vardı, Doktor Bassetti."</p>

      <p class="calibre2">Allegra kendini kötü habere hazırladı.</p>

      <p class="calibre2">"Biraz tedirgin görünüyorsun?"</p>

      <p class="calibre2">"Biraz öyleyim, evet."</p>

      <p class="calibre2">"Beğenmedin mi yoksa adını?"</p>

      <p class="calibre2">"Tezimin mi?" diye sordu, kafası karışmıştı...</p>

      <p class="calibre2">"Doktor unvanını."</p>

      <p class="calibre2">Allegra, hiçbir şey algılamamış bir şekilde ona baktı, sonra birden adını söylemeden önce kullandığı unvan geldi aklına. Elini ağzına götürdü.</p>

      <p class="calibre2">"Ah yani, tezim kabul edildi, öyle mi?"</p>

      <p class="calibre2">"Eğer senin düzeltilmesi gereken bir hatan varsa küçük hanım..." diye başladı Profesör Roselli, çatık kaşlarının yerini yüzüne yayılan bir gülümseme almıştı, gözleri yaptığı muzipliğin başarısından dolayı parlıyordu "... O da yeteneklerini küçümseme huyundur. Dışarıdan kendine pek güveniyor görünüyorsun, ama içten içe pek de öyle değilsin." Profesör Roselli elindeki mektuba baktı.</p>

      <p class="calibre2">"Kurul oybirliği ile kabul etti. DNA üzerine bugüne kadar verilmiş en iyi doktora tezlerinden biriydi. Vatikan, senin çalışmanı yerle bir etmek için elinden geleni ardına koymayacak, ama biz senin karbon tarihlemesini Ölü Deniz Parşömenleri ile ilişkilendirmeni çok beğendik. Senin bazı parşömenlerin İsa dönemine denk düştüğüne dair ortaya attığın kuram, eşek arılarını kovanlarından dışarı uğratacak. Şahane bir iş yapmışsınız Doktor Bassetti. Bu unvan da size pek yakıştı."</p>

      <p class="calibre2">"Buna alışmaya çalışacağım," diye cevap verdi Allegra neşeyle. Ferahlamıştı.</p>

      <p class="calibre2">"Eğer senin için bir sakıncası yoksa, bu tezi herkese tanıtmak istiyoruz."</p>

      <p class="calibre2">"Bunu iltifat olarak kabul ediyorum Antonio."</p>

      <p class="calibre2">"Güzel, çünkü son zamanlarda, Ölü Deniz Parşömenleri gibi arkeolojik buluşlar üzerinde kullandığım bilimsel yöntemlerimin yanlış olduğunu iddia eden bazı kilise kuruluşlarına karşı görüşlerimi savunmak için sıkıştırılıyorum. Senin karbon tarihlemesi ile ilgili bir ders vermeni istiyorum, bu ders öncelikle öğrenciler için tabii, ama halka da açık olacak. Daha şimdiden derse katılmak isteyen birçok kişi olduğunu öğrendik, özellikle de Buffett Evangelist Kilisesi diye bir grup gelmek istiyor. Tahmin edebileceğin gibi, bunlar köktendinci Hıristiyan bir grup. Bizden, dünyanın daha birkaç bin yaşında olduğunu ve karbon tarihlemesinin tamamen yanlış olduğunu kanıtlamak için eşit süre talep ettiler."</p>

      <p class="calibre2">Allegra gözlerini yuvarladı.</p>

      <p class="calibre2">"Merak etme, bu salaklarla, bilimsel bir tartışma yapacak değilim. Onlara kibarca eşit süre veremeyeceğimi, ama tabii ki, tuhaf bakış açılarını anlatabileceklerini, derse katılmalarını memnuniyede kabul ettiğimi söyledim."</p>

      <p class="calibre2">"Peki sonuç?" diye sordu Allegra. Birden kendini, çoktan kurtulduğu dogmatik tartışmaların içine yine düşmüş gibi hissederek sıkılmıştı.</p>

      <p class="calibre2">"Memnuniyet meselesi şöyle... Kayınvalidem gelip bizde kalacağını söylediği zaman ne kadar memnun oluyorsam, o kadar. Peki gelecekler mi diye soruyorsan, o da şöyle... Güneşin doğacağı ne kadar kesinse, onların geleceği de o kadar kesin işte. Atlanta'daki merkezlerinden en ağır toplarından birini göndereceklerini söylediler, ama hiç kaygılanma. Ben de senin yanında oturacağım ve soru sormaya hiç zamanları olmayacak."</p>

      <p class="calibre2">Allegra rahatlamıştı. "Bu dersi sen versen daha iyi olmaz mı Antonio?"</p>

      <p class="calibre2">Yaşlı usta, dersi rahatça verebilirdi tabii ki, ama ekibine katılmış olan bu genç ve güzel kadının aklını çok beğeniyordu, ona artık kendi kanatlarıyla uçma fırsatını tanımaya kararlıydı. Milano Üniversitesi'nin dışında Doktor Allegra Bassetti'yi kimse tanımıyordu, fakat Roselli, kısa bir süre sonra bu durumun değişeceğini biliyordu.</p>

      <p class="calibre2">"Verebilirim tabii," dedi. "Ama ben sonsuza kadar burada olmayacağım ki... Eninde sonunda, biri benim gibi eskimişlerin yerini alacak. Ayrıca sen de en az benim kadar yeterlisin. Onlar beni, dersin öteki yarısında dinlesinler, dersin adı da şu: Essenilerin kayıp uygarlığı, DNA ve Omega Parşömeni."</p>

      <p class="calibre2">Allegra ürperdi. Omega Parşömeni ha. Bu konudaki spekülasyonlar epey önce bitmişti, Profesör Roselli şimdi yine bu konuyu açıyordu. Ama neden şimdi diye merak etti.</p>

      <p class="calibre2">"Sence bu akıllıca bir şey mi Antonio. Omega Parşömeni, Esseni tarzı firavun laneti gibi bir şey."</p>

      <p class="calibre2">"Evet," diye cevap verdi yaşlı adam. "Profesör Fiori-ni'nin öldürüldüğüne eminim artık, üstelik bunun Vatikan'la Omega Parşömeni arasında bir bağlantı bulmasından kaynaklandığına da eminim."</p>

      <p class="calibre2">"Kaybolmadan önce onunla konuşmuştun, değil mi?" "Telefonda kısaca konuştuk. Bana telefonda fazla bir şey söylemek istemedi, ama Omega Parşömeni ile ilgili heyecan verici şeyler anlatacağını söyledi. Biz konuşamadan da ortadan yok oldu."</p>

      <p class="calibre2">"Peki ama neden bunu dersine dahil ettin?" "Öncelikle, ben Vatikan'ı hiç karıştırmayacağım bu işe. ikincisi de dostum Profesör Kaufmann, ki bir gün onunla mutlaka tanışmanı istiyorum, DNA ve Esseniler arasında son derece ilginç bazı bağlantılar ortaya çıkardı. Merak etme, Vatikan bu işle ilgilenmeyecektir bile."</p>

      <p class="calibre2">Kardinal Lorenzo Petroni, akşam yemeğine çağırdığı konuklarını kapıya kadar geçirdi. Maliye Bakanı, Milano Finanzia dergisinin editörü ve Milano'nun Guardia di Fi-nanza'smm patronu. Akşam yemeğinin davedi listesinde, üç bankacı, Avrupa'nın en büyük inşaat şirkederinden biri olan Cologne Constructions'un en üst düzey yöneticisi de bulunuyordu. Petroni'nin kalan konuğu Giorgio Felici, kardinalin çalışma odasındaki şöminenin başında, Remy Martin Louis XIII marka konyağın tadını çıkarıyordu.</p>

      <p class="calibre2">"Bence yemek çok iyi geçti, değil mi Giorgio?" dedi Petroni çalışma odasına döndüğünde.</p>

      <p class="calibre2">"Bunlar çok faydalı ilişkiler Lorenzo, özellikle de sen Başbakan Kardinal olduğunda, öyle değil mi?"</p>

      <p class="calibre2">Lorenzo Petroni, ifadesiz bir yüzle ufak tefek Sicilyalıya baktı. Giorgio Felici, üstüne düşeni yapmıştı, kendisi Vatikan Bankası'nı kontrol ettiği sırada, Kutsal Baba'yı Giorgio Feliciyi finans danışmanı olarak atamaya ikna etmişti. Papa bu atamayı kabul etmiş ve 'Kutsal Efendi'nin maiyeti' unvanıyla ödüllendirilen bu sıradan Milano bankerine büyük bir ihsanda bulunulmuştu. Petroni, Milano'nun Kardinal Başpiskoposu olarak Vatikan'dan uzak kaldığı yıllarda yaptığı bu düzenlemeden fena halde pişman olmuştu. Vatikan Bankası o kadar etkili bir kurumdu ki, Felici bu sayede Papalık dairesine doğrudan ulaşabilir bir hale gelmişti. Petroni'nin kendi kontrolünü yeniden kurmak ve Felici'yi kendine bağlamak için bir şeyler yapması gerekiyordu. Ama şimdi, bu kontrolü sağlayabileceğini bilmenin verdiği tatmin duygusu vardı içinde. Bir gün önce, Kutsal Baba, Kardinal Lorenzo Petroni'nin, Başbakan Kardinal olarak atandığını açıklamıştı. Petroni bu haberi gayet sakin karşılamıştı. Bu doğal bir şey diye düşünmüştü, nihai amacına doğru atılmış sağlam bir adımdı. Papa, diye düşündü Petroni, gayet sıkı çalışıyor ve sağlığı da olağanüstü iyi, ama zaman ne gösterir bilinmez.</p>

      <p class="calibre2">"Göreve ne zaman başlayacaksın?" diye sordu Giorgio.</p>

      <p class="calibre2">"Gelecek salı Roma'ya gidiyorum." "Biraz daha erken gitsen iyi olur Lorenzo" "Ah?" dedi Petroni umursamazca, ama birden tedirgin olmuştu.</p>

      <p class="calibre2">"Bankanın yeni direktörü, Monsignor Pasquale Garibaldi'nin değiştirilmesi gerekiyor."</p>

      <p class="calibre2">Petroni hiç renk vermedi. Garibaldi'nin adı bu atama için geçtiğinde, atamayı durdurmak için elinden geleni yapmıştı. Garibaldi dürüstlüğü ve şeffaflığı ile ün salmış bir kişiydi.</p>

      <p class="calibre2">"Monsignor Garibaldi bana hesaplarda bazı usulsüzlükler gördüğünü çıtlattı. Anlaşıldığı kadarıyla bizim çifte faturalama işimize uyanmış," dedi Giorgio Felici alçak sesle.</p>

      <p class="calibre2">Petroni, nabzının hızlandığını hissetti ama hiçbir şey söylemedi. Daha önce bu yüzden hapse tıkılmanın eşiğine kadar gelmişti, ancak Papa I. Jean Paul'ün ölümünden sonra Felici ile birlikte tekrar aynı tezgâhı kurmayı başarmışlardı. Petroni Vatikan Bankası'nın kontrolünü elinde tutmuş, Felici ve Vatikan ortaklığı ile kurulmuş bir ikinci banka kanalıyla Papalık kasalarına akan milyonlara karşı dire-nememişti. Felici'nin şirketleri tarafından kesilen binlerce sahte fatura, İtalyan Merkez Bankası kanalıyla vergi dairesine gönderiliyordu. Daha düşük olan bu sahte faturalarla gerçek faturalar arasındaki fark, vergi iadesi olarak yurt dışındaki şirkeder tarafından tahsil ediliyor ve bu paralar Felici ile Vatikan bankasına geri dönüyordu. Bu tezgâhın başarılı olması için bazı devlet memurlarına rüşvet verilmesi gerekiyordu, ama Vatikan Bankasından dışarı hiçbir şey sızmıyordu.</p>

      <p class="calibre2">"Ben Monsignor Garibaldi'ye soruşturmaya devam etmesini söyledim. Vatikan Bankası'nın bu işi ne kadar çabuk bitirirse iyi olacağını da ekledim, şöyle diyelim, çıkarttığımız bazı zorluklar ve onun bana bağlı olması bize biraz zaman kazandırdı, ama bu işin hemen halledilmesi gerekiyor." Giorgio'nun gülümsemesinde herhangi bir keyif emaresi yoktu.</p>

      <p class="calibre2">"Sen bu sorunu bana bırak" dedi Petroni, Sicilyalı'nın bu tepeden tavırları onu rahatsız etmişti. "Bu arada, daha önemli bir mesele var. Profesör Antonio Roselli, gelecek hafta Omega Parşömeni hakkında bir ders verecekmiş. Metnin bir nüshasını aldım."</p>

      <p class="calibre2">"Herhalde kendi göndermedi," dedi Felici hafif alaylı bir sesle.</p>

      <p class="calibre2">"Milano'da sağlam bağlantıları olan sadece sen değilsin Giorgio" diye cevap verdi Petroni. "Mesele sadece vereceği ders değil. RoseUi'nin İsrailli bir matematikçi ile ilişkiye geçtiğini ve bunu sonuncunda, RoseUi'nin Omega Parşömeni ile ilgili araştırmasının bir sonuca ulaşmakta olduğunu da öğrendim. RoseUi'nin durdurulması gerekiyor."</p>

      <p class="calibre2">"Bu çok fazla tepki çeker Lorenzo," dedi Felici. "Bütün dikkatlerin Vatikan'da toplanmasına ve Papa I. Jean Paul'ün ölümünün hatırlanmasına neden olur, çok tuhaf bir durum olabUir."</p>

      <p class="calibre2">"Böyle şeyler her zaman geçicidir Giorgio ve artık Başbakan olduğuma göre, medyanın en tepesini kontrol edebilecek gücüm var. Roselli'nin kuramları başka, bunların Omega Parşömeni ile ilişkilendirümesi başka.</p>

      <p class="calibre2">Kutsal Kilise'nin korunması gerekiyor, sen lütfen bu ilahiyat işlerini bana bırak. Sen kendi işine bak, ben kendi işime bakayım."</p>

      <p class="calibre2">Felici gülümsedi.</p>

      <p class="calibre2">"Pahalı olacak ama," dedi Petroni'nin Ca' Granda'da-ki belalı profesörden kurtulmak için böylesine yanıp tutuşmasının ardındaki nedenleri fazla düşünmeden. Felici'nin sesinde, ancak kendisininkine denk düşecek bu soğukkanlı zalimliğe duyduğu hafif hayranlık hissediliyordu.</p>

      <p class="calibre2">Lorenzo Petroni'nin Başbakan Kardinalliğe atandığı gün, Giorgio Felici, üstüne eski püskü ve kirli giysiler giyip, boya lekeli bir şapka taktı ve Milano Üniversitesi'nin yolunu tuttu. Ca'Granda'daki öğrencüer ve öğretim üyeleri, arka taraftaki otoparka park edip, Felsefe Fakültesi'nin dar merdivenlerini geçerek ortadaki beşgen alana gelen bu adama dikkat bile etmedüer. Felici, üniversitenin planını ezberlemişti. Profesör Roselli ve Doktor Bassetti'nin odalarına giden yolu kolaylıkla buldu. Tatmin olmuş bir şekilde, dersin verileceği yere doğru ilerledi. Bu işi anfide yapacaktı. Çalışma odalarının bulunduğu blok çok fazla kapalıydı, oysa anfinin arkasında projeksiyon alederinin durduğu yerden otoparka doğrudan çıkış vardı.</p>

      <p class="calibre2">Giorgio'nun elindeki üçüncü anahtar, projeksiyon odasının kilidine uymuştu.</p>

      <p class="calibre2"><span class="none4">Roma</span></p>

      <p class="calibre2">Kutsal Baba'nın kafasını kurcalayan o saçma konuyu öğrenene kadar, Papa'nın yeni Başbakanı ile yaptığı toplantı gayet olumlu gidiyordu.</p>

      <p class="calibre2">"Anladığım kadarıyla Peder Donelli, şu ara Ortadoğu'da hizmet veriyormuş Lorenzo."</p>

      <p class="calibre2">"En iyi papazımız, Haşmetlim. Tecrübelerini artırsın diye gönderildi."</p>

      <p class="calibre2">"Ne zamandır orada?" diye sordu Papa.</p>

      <p class="calibre2">Lorenzo Petroni gardım almıştı, ama geç kalmıştı. Birden, Donelli'nin yeteneğini vurguladığı için pişman oldu, bu büyük bir taktik hata olmuştu.</p>

      <p class="calibre2">"Tam bilemiyorum Kutsal Efendimiz," diye yalan söyledi. "On sekiz ay kadar galiba."</p>

      <p class="calibre2">"Eğer benim kaynaklarım yanılmıyorsa, biraz daha uzun bir süre olmuş."</p>

      <p class="calibre2">Kardinal Petroni öfkeden tütüyordu, dışardan ise gayet soğukkanlı ve sakin görünüyordu, bir şey söylemeden, yaşlı Papa'nın yeni hamlesini bekledi. 1870 yılında Vatikan Konseyi, Papa'nın asla yanılmayacağını kabul etmiş olabilirdi, ama yeni Başbakan Kardinal, eğer doğru kullanmazsa Kutsal Baba'nın iktidarına gem vurmaya gayet kararlıydı.</p>

      <p class="calibre2">Petroni, yanılmazlığın da yanılabilir bir yanı olduğuna karar vermişti.</p>

      <p class="calibre2">"Aslında beş yıldan fazla olmuş," dedi yaşlı Papa. "Ortadoğu'da neden bu kadar uzun kaldığını anlayabildiğimi söyleyemem, ama galiba yarısı Hıristiyan yarısı Müslüman küçük bir köyde çalışıyor. Senin deyiminle, 'kazanmış olduğu bu tecrübe,' burada Vatikan'da çok işimize yarayabilir."</p>

      <p class="calibre2">"Aklınızda ne var Kutsal Efendimiz?" diye sordu Petroni ihtiyatlı bir sesle.</p>

      <p class="calibre2">"İslamın yükselişi ilginç bir fenomen," diye yanıtladı Papa, gizem dolu bir ifadeyle. "Gerçek iman için büyük bir tehdit. Galiba bu fenomene nasıl karşılık verebileceğimizi anlayabilmek için ne olduğuna daha yakından bakmak lazım, diğer inançlara da, özellikle de Museviliğe. Peder Do-nelli gibi bir adamın edinmiş olduğu birikim, böyle bir görev için müthiş bir kazanç. Lütfen ona bir görev bulur musun? Kardinal olarak tabii," dedi Papa.</p>

      <p class="calibre2">Petroni öfkesini bastırdı. "Bakarım, Kutsal Efendimiz. Şu anda boşta bir pozisyon yok tabii, ama eminim zaman içinde uygun bir yer çıkar." Kardinal Petroni, Papa'nın ricasını geçiştirmeye çalışmakla biraz fazla ileri gitmişti. Bu ricanın derhal yerine getirileceğini söylese daha iyi ederdi.</p>

      <p class="calibre2">Papa epeydir Vatikan politikasının içindeydi, en yüksek rütbeli bürokratının kendisini geçiştirmekte olduğu gözünden kaçacak değildi.</p>

      <p class="calibre2">"Bu işin çabuk halledileceğini umuyoruz. Bu çok yetenekli kişinin, bir an önce çok faydalı olacağına inandığımız Vatikan'a getirilmesini arzu ediyoruz, islam gerçek bir tehdit ve senin de ta en başında belirttiğin gibi, Peder Donel-li, en yetenekli papazımız. Bir gün gelecek Lorenzo, sen de yerini birine bırakacaksın."</p>

      <p class="calibre2">Evet, dedi Petroni içinden, sen de uzun zamandır Papalık tahtındasın, hem de çok uzun bir zamandır.</p>

      <p class="calibre2">"Elbette Kutsal Efendimiz... Ama terfi meselesi var," diye ısrar etti Petroni. "Çok daha tecrübeli olup da epeydir beklemekte olanlar ne olacak. Böylesine erken bir terfi birçok rahatsızlığa neden olur. Ben en çok da Peder Donel-li'nin kariyerini riske atmasından endişelenirim, henüz hazır değilken üzerine böyle ağır bir sorumluluk yüklemek doğru olur mu acaba?" Petroni sözlerini, terbiyeli bir bakışla dengeledi. İnatçı Papa'nın yüzündeki bakış ve Papalığının iktidarını belirtmek için kullandığı 'biz' nedeniyle taktik değiştirmişti. Papa'nın hakkaniyet duygusuna seslenerek direnişini kırmayı denedi.</p>

      <p class="calibre2">"Peder Donelli ile tanışmıştım, onun bu dinler arası diyalog konusunda çok başarılı olacağından eminim, terfisini de erken diye tanımlamak pek mümkün değil," dedi Papa anlamlı bir sesle.</p>

      <p class="calibre2">"Elbette Kutsal Efendimiz."</p>

      <p class="calibre2">Saf dışı bırakıldığını idrak eden Başbakan, fırtına gibi ofisine daldı, dudakları öfkeyle kısılmıştı. Kardinal Donelli, artık büyük bir dikkatle izlenecekti.</p>

      <p class="calibre2"><span class="none4">22</span></p>

      <p class="calibre2"><span class="none4">Milano</span></p>

      <p class="calibre2">Allegra, halka açık ilk konferansını vermek üzere Profesör Roselli'nin yanında yürürken, müthiş bir heyecan duyuyordu. Hocası kürsüye doğru ilerlerken, dört yüz kişilik anfinin tıklım tıklım dolu olduğunu gördü.</p>

      <p class="calibre2">Öğrenciler, hocalar ve dinleyiciler merdivenlere kadar yer yeri doldurmuşlardı</p>

      <p class="calibre2">"Hiç de fena değil," diye fısıldadı Roselli. "Yakışıklılığım sayesinde herhalde!"</p>

      <p class="calibre2">"Radyokarbon tarihlemesi," diye başladı Roselli onu takdim ettikten sonra, "ikinci Dünya Savaşı'nı izleyen yıllarda Şikogo Üniversitesi'nde Profesör Libby başkanlığında bir ekip tarafından geliştirildi. Yaptığı buluş, düşünce dünyamıza müthiş açılımlar getirdi ve bu buluşuyla 1960 yılında kimya dalında Nobel ödülü kazandı. Çoğunuz, karbon tarihlemesinin esaslarını bilmiyorsunuzdur muhtemelen," diye devam etti Allegra, "bu yüzden eğer çok sıkıl -mazsanız, size kısa bir özet vereyim." Allegra tepegözü açtı ve cebinden bir kalem çıkardı. "Karbon, evrende en fazla bulunan elemenderden biridir. Büyük Padama'dan çok kısa bir süre sonra ortaya çıkmıştır, yaklaşık on iki, on üç milyar yıl kadar önce. Karbonun büyük bir kısmı bizim sabit karbon ya da C12 dediğimiz elementtir. Ancak karbon, karbon on dört ya da Cl4 dediğimiz şekilde de bulunur, bu karbon türü sabit değildir ve radyoaktiftir. Çürüme sırasında elektron formunda enerji verir ve nitrojen olarak geri alır."</p>

      <p class="calibre2">Allegra tepegözden uzaklaştı ve kürsünün önünde durdu. "Şimdi içinizden 'ee ne olmuş' dediğinizi duyar gibiyim. Bu yöntem bize, mesela Ölü Deniz Parşömenleri gibi kilise doktrinine önemli etkiler yapabilecek bazı metinleri tarihlemekte nasıl yardımcı oluyor, diyorsunuz." Ön sırada başını sallayarak kendisini dinleyen sarı yeşil ekose ceketli adama bakarak devam etti.</p>

      <p class="calibre2">"Profesör Libby ve ekibi, karbon on dördün 5568 yıl süreli bir yarı hayatı olduğunu buldu, şöyle ki; eğer yüz gram karbon ön dörtle başlarsak, 5568 yıl sonra elli grama iner, 5568 yıl sonra ise bu miktar yirmi beş grama iner ve bu böyle devam eder. Çürümenin bu standart oranı radyo karbon tarihlemesinin anahtarıdır, nedeni de, hatasız ölçülebilen karbon on ikiye göre bulunan karbon öndört oranıdır."</p>

      <p class="calibre2">Arkadaki projeksiyon odasında, Giorgio Felici, eline bir çift ince deri eldiven giydi, alet kutusunu açtı ve susturuculu Rus yapısı Vinovka Snaiperskaja Spetsialnaya marka tüfeğini çıkardı. Kimseye görünmeden, tüfeğin namlusunu kare şeklindeki tahta deliklerden birine yerleştirdi ve kürsüde oturmakta olan Profesör Roselli'nin kafasının tam ortasına nişan aldı. Küçük bir harekede başını çevirdiğine görüş alanına Doktor Bassetti giriyordu. Küçük memeleri var diye düşündü isteksizce, acaba yatakta nasıldır diye merak etmekten kendini alamadı.</p>

      <p class="calibre2">Allegra, atmosferden karbon atomlarının nasıl alındığını, insanların ve hayvanların bitki yiyerek nasıl karbon aldıklarını anlatıyordu.</p>

      <p class="calibre2">"Böylece, karbon on dört ve karbon on iki oranı, bitkilerde eşitlendiği zaman, insanlarda ve hayvanlarda da atmosferdeki orana eşitlenmiş olur."</p>

      <p class="calibre2">Giriş bölümünü bitirmek için, kuramın özünü anlatmaya başladı. "Bir bitki ya da hayvan öldüğünde, karbon atomu alımı da durur, böylece saat de durur ve karbon on iki ve karbon ön dört miktarı o noktada sabitlenir.</p>

      <p class="calibre2">Karbon on iki sabittir ve vücuttaki oranı değişmeden kalır. Ölüm anından itibaren karbon on dört miktarı düşmeye başlar, dolayısıyla oran da düşer. Karbon on dördün, karbon on ikiye oranını ölçerek, elimizdeki herhangi bir örneğin yaşını kesin olarak hesaplayabiliriz. Bu da dünyanın milyarlarca yılla ölçülen yaşına karşın, insanın evriminin yüz bin yıl gibi görece kısa bir süre içinde olduğuna ilişkin ilginç sonuçlarla karşılaşmamıza yol açmıştır."</p>

      <p class="calibre2">Allegra vitesi ileri taktı. Tepegözlerin vızıltısı eşliğinde, gazla orantılı sayımın temel ilkelerini, arkeoloji ve diğer bilim dallarında nesnelerin tarihlenmesinde kullanılan çeşitli yöntemleri anlattı. Allegra, kırk dakika sonra konuşmasını bitirdiğinde, salondan alkışlar yükseldi.</p>

      <p class="calibre2">"Aferin, çok beğendiler, ben de beğendim," diye fısıldadı Profesör Roselli. "Tabii ki, ön sırada oturan parlak renklere de bayılan şu arkadaşımız hariç," diye ekledi eliyle mikrofonu kapatarak. Spor ceketli adam yine başını salladı, Profesör Roselli, Allegra'nın soruları cevaplamaya hazır olduğunu duyurduğu anda elini kaldırdı.</p>

      <p class="calibre2">Profesör Roselli onu başıyla buyur etti, adam gayet heyecanlı bir şekilde ayağa fırladı.</p>

      <p class="calibre2">"Adım Üçüncü Walter C. Whittaker," diye kendini tanıttı ağır bir güneyli aksanıyla. "Adanta Georgia'daki Buffett Evangelist Merkezi'nden Rahip Jerry Buffett adına buradayım." Adam, dökük kızıl saçlı, tel tel bıyıklı ve kısa boyluydu.</p>

      <p class="calibre2">"Sanki anlamadık," diye fısıldadı Profesör Roselli komplocu bir edayla.</p>

      <p class="calibre2">"Bence siz de, Profesör Roselli'de insanları ciddi bir şekilde yanıltıyorsunuz Doktor Bassetti. Benim, Profesör Roselli'ye DNA'nın kökenleri hakkında ortaya attığı kuramı çürütecek bazı sorularım olacak konferansın sonunda, ama sizin Ölü Deniz Parşömenleri gibi şeylere karbon tarihlemesi uygulanabileceğine dair ortaya attığınız kuram da çok saçma. Karbon tarihlemesine inanacak olursak, dünyamız birkaç milyar yaşında.</p>

      <p class="calibre2">Ama incil, karbon tarihlemesi-nin tamamen yanlış olduğunu ortaya koruyor. Her şey başladığında Tanrı insanı kadın ve erkek olarak yarattı, diyor, bu alıntı Matta incili 10.6'dan. Eğer sizin bilim diye ortaya koyduğunuz şey doğru ise, İncil'in hiçbir anlamı yok demektir. "</p>

      <p class="calibre2">"Buna Âmin derim işte," birkaç sıra öteden biri, dinleyicileri güldürmeyi amaçlarcasına duyulur bir sesle fısıldadı. Hiç bozuntuya vermeyen adam devam etti.</p>

      <p class="calibre2">"insanın, dünyanın oluşumundan milyarlarca yıl sonra ortaya çıkmış olduğunu söylemenin de hiçbir doğru yanı yoktur, çünkü İncil bize gayet açık bir şekilde, insanın dünyanın yaradılışı sırasında yaratılmış olduğunu anlatır. Ve Matta incilindeki insanın ancak birkaç bin yıl önce yaratılmış olduğu söylendiğine göre, dünyamız da birkaç bin yaşındadır, bunun doğruluğu kesindir, çünkü İncil, Tanrının sözüdür."</p>

      <p class="calibre2">Allegra içinden inledi ve Profesör Roselli'ye baktı, Roselli ona göz kırpışıyla cevap verdi. Yusuf'un ceketini giydiğini sandığı bu adamın hiçbir şekilde onlara denk olmadığını görmek, fena halde hoşuna gitmiş, durumun tadını çıkarıyordu.</p>

      <p class="calibre2">"Bir soru soracak mıydınız Bay Whittaker?" diye sordu Profesör Roselli.</p>

      <p class="calibre2">"Şimdi oraya geliyorum efendim, bundan emin olun, şimdi oraya geliyorum. Büyük tufan Doktor Bassetti.</p>

      <p class="calibre2">Yaradılış kitabı gayet açık bir şekilde, dünyadaki bütün dağların 6 metre su altında kaldığını anlatır."</p>

      <p class="calibre2">Everest'in 8715 metre olduğunu, buraya kırk gün ve kırk gecede ancak ulaşıldığını, günde 225 metre yağış aldığını hesaba katmıyoruz tabii, diye düşündü Allegra içinden. Artık dogmayı adamakıllı sorgulama zamanı gelmişti.</p>

      <p class="calibre2">"Büyük tufan sırasında, büyük miktarda karbon on iki sular altında kaldı. Benim görüşüme göre, bitkilerin emdiği karbon on dört oranı, tufandan sonra eksileceğine arttı. Böylece gerçekte olduklarından çok daha eski görünmelerine neden oldu."</p>

      <p class="calibre2">"Evet... Ancak kusura bakmayın Bay Whittaker, ama bu salonda soru sormak isteyen başka kişiler olduğunu da takdir edeceğinizden eminim. Şimdi Doktor Bassetti'den belirttiğiniz bu duruma herhangi bir yorum getirip getirmeyeceğini sormak istiyorum."</p>

      <p class="calibre2">"İncil'in temelinin gerçekliğinden daha önemli bir soru olabileceğini düşünemiyorum, ama Sayın Doktor'un cevabını büyük bir merakla bekliyorum."</p>

      <p class="calibre2">Sonunda, Güney'in derinliklerinden gelmiş incil borazancısı susmuştu. Allegra anfiye göz gezdirdi.</p>

      <p class="calibre2">Dinleyicilerin çoğu, özellikle de yüksek lisans öğrencileri keyifle gülüyorlardı, ama ortaya bir soru atılmıştı, bu soruya da cevap vermesi gerekiyordu.</p>

      <p class="calibre2">"Teşekkürler Bay Whittaker, çok önemli bir konuya parmak bastınız. İzninizle karbon yönteminin bize yıl olarak kesin bir tarih sağlamadığını tekrar belirteyim."</p>

      <p class="calibre2">Üçüncü Walter C. Whittaker gülümsedi.</p>

      <p class="calibre2">"Ancak birkaç on yıllık farkla bir tarih elde edebiliyoruz, on binlerce yıl söz konusu olduğunda da, bu çok küçük bir yanılma payı oluyor tabii ki. Elli bin yıl ve ötesi söz konusu olduğunda, acaba daha da kesin bir hesaplama yapmak mümkün olur mu, bunun üzerinde çalışıyoruz tabii ki. Bunun içinde ağaç halkasından aldığımız sonuçları ya da diğer bir deyişle dendrokonoloji yöntemini kullanıyoruz." Allegra, arkasında beliren California ormanlarının altı bin yıllık haşmetli çam ağaçlarından birini görüntüsüne döndü.</p>

      <p class="calibre2">"Ağaçlar her yıl bir halka oluştururlar, eğer karbon on dört sonuçlarını yaşı bilinen bir ağaçla karşılaştırırsak, herhangi bir şeyin kesin yaşını bu şekilde bulabilme şansımız oluyor."</p>

      <p class="calibre2">Bay Whittaker, bozulmasına rağmen vazgeçmedi.</p>

      <p class="calibre2">"Bana altı bin yaşından daha yaşlı bir ağaç gösterebilir misiniz?"</p>

      <p class="calibre2">"Haklısınız Bay Whittaker, gösteremem. Yok çünkü" dedi Allegra. "Ama bu sorunu da aştık. Bu kuramı, inşa tarihi kesinlikle bilinen eski yapılardaki tahta gibi cansız örneklere de uyguladık."</p>

      <p class="calibre2">"Arka taraflardan bir soru daha alalım." Profesör Roselli arkalardan birini işaret etti.</p>

      <p class="calibre2">Bay Whittaker'ın ağzının payının verilmesinden büyük bir memnuniyet duyan izleyiciler, alkışlamaya başladılar.</p>

      <p class="calibre2">Giorgio Felici elindeki tüfeği daha önce ölçmüş olduğu yetmiş yedi metreye soğukkanlılıkla ayarladı ve dikkatini, soruları cevaplamakta olan Allegra'nın göğüslerinden, dağınık beyaz saçlara doğru çevirdi.</p>

      <p class="calibre2"><span class="none4">23</span></p>

      <p class="calibre2"><span class="none4">Kudüs</span></p>

      <p class="calibre2">Giovanni artık kendisine çok tanıdık gelen manastır kapısını itti ve merdivenleri çıktı. Kutsal Topraklara gelişinin üstünden beş yıl geçmişti, ama kendisine daha dün gibi geliyordu. Mar'Oth'daki küçük kilisesi yeni baştan yapılmıştı. En az bu köydeki kadar yoksul olan memleketi Maratea iki heykel için para toplamıştı.</p>

      <p class="calibre2">Heykellerden biri baldırlarına kadar çizmeli, elinde boğum boğum bir sopa taşıyan İsa'ya, diğeri de maviler giymiş Meryem Ana'ya aitti. Bunlar italyan tarzı ve Ortadoğu'ya hiç yakışmayacak heykellerdi, ama Giovanni sandıkları açarken gözyaşlarını zor tutmuştu. Kudüs ve Ortadoğu hakkında ona kimsenin veremeyeceği kadar kapsamlı bir eğitim vermiş olan Pat-rick, kiliseyi tekrar takdis etmişti. Köye geldiğinde çok şaşırmıştı.</p>

      <p class="calibre2">Şaşırmasının nedeni sadece tamamen yenilenmiş olan kilise değil, Müslüman ve Hıristiyanlar arasında dostluk bağlarının yeniden kurulmuş olmasıydı. Ahmet ve köyün Müslüman cemaati, takdis sırasında, destek belirtmek için kilisenin kapısında belirince, Patrick, töreni hemen kilisenin önüne taşımıştı, ibrahim Peygamber bundan memnuniyet duyardı herhalde.</p>

      <p class="calibre2">Giovanni'nin görev yaptığı sürede başka olaylar da olmuştu. Patrick, Vatikan'a haber vermek zahmetine bile katlanmadan, her ikisinin de Ekvador'un başkenti Quito'daki Latin Amerikalı Piskoposlar Konferansı'na davet edilmelerini sağlamıştı. Giovanni'nin Filistinliler üzerine verdiği tebliğ, kendisine büyük bir ün ve Güney Amerika'da çok sağlam dosduklar kazandırmıştı. Bu dosdarın arasında Ekvador Kilisesi'nin başındaki Kardinal Medici de bulunuyordu.</p>

      <p class="calibre2">Sıkıntı, daha çok geceleri yalnız kaldığında, mum ışığında okumaya çalıştığı sıralarda bastırıyordu.</p>

      <p class="calibre2">Mar'Oth'da televizyon olmadığı ve gazete de gelmediği için dış dünyayla bağlantı kurması mümkün olmuyordu. Köy halkının şaşkın bakışları arasında bir anten takmış ve iyi havalarda BBC'nin kısa dalga haberlerini dinler hale gelmişti. Böylece dünyayı biraz olsun izleyebiliyordu, ama memleketinin haberlerine hasret kalmıştı. Ruh hali bozulduğunda, Giovanni çok ses-sizleşiyor, hiç kimseyi görmüyor ve duymuyordu.</p>

      <p class="calibre2">O zamanlarda düşünceleri sık sık Allegra'ya kayıyordu.</p>

      <p class="calibre2">Haberleşmeyi hiç kesmemişler di. Allegra ona çalışmalarının nasıl gittiğini anlatıyor, o da Mar'Oth'da ve Ortadoğu'da olup bitenleri yazıyordu. Giovanni onunla karşılıklı sohbet etmeyi çok özlemişti. Allegra'nın ani bir kararla kiliseyi neden terk ettiğini bir türlü anlayamamıştı, ama nasıl olsa kendini hazır hissettiği bir gün anlatacağından emindi. Ama Giovanni onun verdiği karardan dolayı ne kadar acı çektiğini, nasıl büyük altüst oluşlar yaşadığını hissedebiliyordu. Sık sık, eğer birlikte olsalardı hayatlarının nasıl olacağını düşünmeden edemiyordu.</p>

      <p class="calibre2">"Peder Giovanni, çantanızı alayım. Piskopos O'Hara çalışma odasında. Gelin, gelin. Nasılsınız?"</p>

      <p class="calibre2">Hemşire Katherine'nin canlılığı da, onu karşılayışındaki sıcaklık da hiç eksilmemişti.</p>

      <p class="calibre2">"Giovanni, ne iyi ettin de geldin. Viski?" diye sordu Patrick, cevabını bile beklemeden dolaba doğru yürüdü.</p>

      <p class="calibre2">"Seni gördüğüme sevindim Patrick, yemek davetin için teşekkürler. Hemşire Katherine'nin yemekleri benimkilerden çok daha iyi."</p>

      <p class="calibre2">"Benimkilerden de. Garip bir misyon değil mi bu? Verdikleri ilahiyat eğitiminden insan başını bir an bile kaldıramıyor, sonra senden yemek yapmayı bile bilmeden tek başına yaşamanı bekliyorlar. Şalom!"</p>

      <p class="calibre2">Giovanni, Patrick'in cömertçe doldurduğu viski bardağını aldı.</p>

      <p class="calibre2">"Kardinal Medici'den bir mektup aldım. Onda çok iyi izlenimler bırakmışsın."</p>

      <p class="calibre2">"Onlar da bende. Dünyanın o bölgesinde ne kadar kayda değer düşünürler varmış meğer. Hazır söz açılmışken, Yossi'yi görmek için sabırsızlanıyorum."</p>

      <p class="calibre2">"Evet, o da sadece büyük bir düşünür değil, aynı zamanda imanlı bir Musevi."</p>

      <p class="calibre2">"Burada kaldıkça, İslam ile Museviliğin en az bizim kadar yol gösterici dinler olduğuna inancım artıyor."</p>

      <p class="calibre2">"Demek ki zamanını boşuna geçirmemişsin Giovanni," dedi Patrick düşünceli bir sesle. "Ama bu zaman bitiyor olabilir. Bildiğin gibi Güney Amerika'dan dönerken Ro-ma'ya uğradım. Senin adın ilginç biri tarafından anıldı. Bakalım tahmin edebilecek misin? "</p>

      <p class="calibre2">Giovanni kaşlarını kaldırdı. Patrick'in gizemli şeylere duyduğu sevgi hiç bitmeyecekti.</p>

      <p class="calibre2">"Başbakan olmasın?"</p>

      <p class="calibre2">"Fena tahmin değil ama..." Patrick parmağını kaldırdı ve yukarıyı gösterdi...</p>

      <p class="calibre2">"Kutsal Baba'mız mı? Kutsal Baba'mızı mı gördün?"</p>

      <p class="calibre2">Patrick başını salladı. "Papa'yı evet. Baş başa bir görüşme yaptık. Biri ona senin burada olduğunu söylemiş, bunun nedenini merak ediyordu. Tanışıyorsunuz herhalde?"</p>

      <p class="calibre2">"Sadece bir kez görüştük. Bilim ve din konulu bir yazı yazmıştım, bir konferansta bana atıfta bulundu ve ortak bir görüş savundu. Gözünden pek bir şey kaçmıyor doğrusu."</p>

      <p class="calibre2">"Hiç kuşku yok ki, bu yüzden neden Mar'Oth'a atandığını merak ediyordu. Burada daha fazla kalmayı bekleme. Papa Vatikan'a geri dönmeni istiyor," dedi Patrick, Giovanni'ye aslında haberlerin yarısını vermişti.</p>

      <p class="calibre2">Giovanni bir yorum yapamadan Hemşire Katherine, Yossi Kaufmann'ı çalışma odasına aldı.</p>

      <p class="calibre2">"Yossi, gel, gel. Boyun daha da uzamış senin ya da ben kısahyorum belki de." Patrick Giovanni'ye göz kırptı.</p>

      <p class="calibre2">"Yemek birazdan hazır olacak Piskopos Hazretleri" diye haber verdi Hemşire Katherine kapıdan, "bu yüzden lütfen viski ikram etmeyin şimdi."</p>

      <p class="calibre2">"Bana annemmiş gibi davranıyor. Hemşire Katheri-ne'nin elinde olsa, beni spor salonuna yazdırır." Patrick kıkırdadı. "Eee, şifre kırma çalışması nasıl gidiyor Yossi?"</p>

      <p class="calibre2">"Yavaş ilerliyor Patrick" diye cevap verdi Yossi gülümseyerek. "Daha büyük bir bilgisayar lazım bana.</p>

      <p class="calibre2">Eliyahu Rips, Tevrat'ta DNA'ya ilişkin harika bir şifre bulmuş, ben de hemen bundan yola çıkarak gözümü Ölü Deniz Parşö-menleri'ne çevirdim. Cemaatin toplanmasının Kuralları. Bulduklarımı Antonio Roselli'ye yolladım. Bu akşam bu konuda bir konferans veriyor."</p>

      <p class="calibre2">Giovanni'nin aklına hemen Allegra geldi. Ona Roselli ile birlikte bir konferans vermeye hazırlandıklarını yazmıştı. Her şey sürekli onu hatırlatıyordu zaten.</p>

      <p class="calibre2">"Uyarı ile ilgili bazı ilerlemeler kaydettim galiba. Hira Dağı ile bağlantılı görünüyor."</p>

      <p class="calibre2">"İslam yani" diye cevap verdi Giovanni.</p>

      <p class="calibre2">"İslamla Hira Dağı'nı nasıl ilişkilendirdin?"</p>

      <p class="calibre2">"Muhammet her yıl tefekküre dalmak için Hira Da-ğı'nın zirvesinde bir mağaraya çekilirdi" diye açıkladı Yossi. "Allahtan vahiy, ana dili olan Arapça ile burada indi. Bir başka şey de, insanlığın sonuna ilişkin gayet açık bir geri sayım, daha esasını tam olarak anlayamadım, yine de Hıristiyanlık, Yahudilik ve Müslümanlıkla gayet yakından ilgili."</p>

      <p class="calibre2">"İronik, değil mi?" dedi Patrick "insanlığın karşılaştığı en büyük tehdidin dinlerden geliyor olması. Köktendinci İslam, dünyadaki bütün insanların Allaha iman etmesini istiyor. Bizler, kurtuluşun sadece Katolik inancıyla mümkün olduğunu iddia ediyoruz. Tanrının kafası epeyce karışmıştır herhalde." Patrick kıkırdadı.</p>

      <p class="calibre2">Patrick'in evi, sanki sözlerini vurgularcasına sallanmaya başladı. Sarsıntı yirmi saniye kadar sürdü, ağzına kadar dolu büfesindeki bardaklar ve şişeler düşecekmiş gibi oldu.</p>

      <p class="calibre2">"Kaygılanacak bir şey yok," dedi Patrick, "küçük bir sarsıntı sadece. Zaman zaman olur burada, ama viski dökülmediğine göre, fazla bir zarar vermemiş olduğu kesin."</p>

      <p class="calibre2">Patrick aslında bir miktar yanılıyordu. Kudüs'teki zarar çok çok azdı ama Kumran'daki tuz kayalarının arasında, yaklaşık iki bin yıldır yerinde duran bir kaya hafifçe yerinden hafifçe kıpırdadı. Bu kıpırdanış, aslında bir depremin yaratacağından çok daha büyük bir etki yaratacaktı.</p>

      <p class="calibre2">"Sence burada barış için şans var mı Yossi?" diye sordu Giovanni.</p>

      <p class="calibre2">Yossi kafasını olumsuz anlamda salladı. "Halihazırdaki durumda mı? Çok az. Ne şu andaki İsrail hükümeti ne de Yasser Arafat bu ülkeye barış getiremez. Her iki tarafta uzlaşmaya hiç hazır değil. Barış için yepyeni yönetimler ve bunun yanı sıra da uluslararası kamuoyunun çok daha fazla desteği gerekiyor."</p>

      <p class="calibre2">"Peki hiç başbakan olmayı düşündün mü?"</p>

      <p class="calibre2">Yossi gülümsedi. "Aslına bakarsan, yeni bir parti kurmayı düşünüyorum, barıştan başka hiçbir şeyi hedeflemeyen bir parti. Bu partinin çoğunluğun desteğini alması muhtemelen yıllar sürer, ama bence denemeye değer. Neden sordun?"</p>

      <p class="calibre2">"Çünkü tanışmanı istediğim biri var. Filistin tarafında, senin görüşlerini paylaşan biri bu. O da uzlaşmanın çok zor olduğunu düşünüyor, ama tıpkı senin gibi o da sıradan insanların aslında normal bir hayattan başka bir şey istemediğini biliyor.</p>

      <p class="calibre2">"Senin köydeki rakibin yani."</p>

      <p class="calibre2">"Evet, Ahmet Sartawi. Bizim köyün imamı. Onunla konuşmaktan çok keyif alacağına eminim."</p>

      <p class="calibre2">"Akra'daki küçük yazlığımız duruyor hâlâ. İsterseniz bir hafta sonu bize gelin."</p>

      <p class="calibre2">"Buna zamanı olmayabilir," dedi Patrick. "Sen gelmeden önce Giovanni'ye Papa'nın sonunda onun burada olduğunu öğrendiğini ve yeteneklerini Vatikan'a taşıma arzusu içinde olduğunu anlatıyordum."</p>

      <p class="calibre2">"Gelecek hafta sonundan önce çağırmazlar herhalde," dedi Yossi. "Gelecek hafta sonu buluşalım o zaman."</p>

      <p class="calibre2">Patrick'in çalışma masasının üstündeki telefon çalmaya başladı.</p>

      <p class="calibre2">"Patrick O'Hara... Guilio." Patrick ahizeyi eliyle kapadı ve fısıldadı. "Guilio Leone, Papa'nın özel sekreteri."</p>

      <p class="calibre2">"Nasıl bir devlet krizi çıktı ki Vatikan beni bu saatte arıyor?" diye sordu. "Yoksa sonunda Kardinal mi yaptınız beni? Paris'e mi atandım sonunda?" Patrick'in yüzünde hınzır bir gülümseme belirmişti. "Buradaki terziler çok ucuz Guilio, ben cübbemi diktireli çok oldu, oturdum beni aramanızı bekliyordum." Konuklarına göz kırptı.</p>

      <p class="calibre2">"Arapça bilen çok az piskopos var demek? Evet, hep bunu söylersin, ama en iyisi sen kendin anlat, kendisi burada." Patrick telefonu Giovanni'ye uzattı.</p>

      <p class="calibre2">"Şakalarımdan nefret ediyorlar," dedi Yossi'ye "Vatikan'da zerre mizah duygusu yoktur."</p>

      <p class="calibre2">"Kardinal mi olmak istiyorsun?"</p>

      <p class="calibre2">"Tanrı korusun, hayır. Tabii ki çok işe yarayacağım bir yere gitmeyeceksem. Vatikan'da fazla entrika var, oraya gittiğin zaman politikacı olman lazım."</p>

      <p class="calibre2">Giovanni ahizeyi yerine koydu, yüzünde hafif şaşkın bir ifade vardı.</p>

      <p class="calibre2">"Eeee?" diye sordu Patrick, umursamaz görünmeye çalışarak.</p>

      <p class="calibre2">"Papa beni Roma'ya çağırıyor. Beni piskopos yapmak istiyormuş."</p>

      <p class="calibre2">"En sonunda akılları başlarına geldi. Hem de tam zamanında. Tebrik ederim oğlum. Buna içilir işte."</p>

      <p class="calibre2">"Tebrik ederim Giovanni, çok sevindim." Yossi elini uzattı.</p>

      <p class="calibre2">Giovanni o kadar şaşırmıştı ki, Patrick'in viski şişesine yaptığı hamleye bile engel olamadı. Artık kendisi de Ruh'un gizemli yöntemleri olduğuna inanmaya başlamıştı.</p>

      <p class="calibre2">Ölü Deniz'den fazla uzak olmayan Kumran'da da gizemli şeyler oluyordu. Kum taneleri kayadaki bir çatlaktan içeri kaydı.</p>

      <p class="calibre2"><span class="none4">24</span></p>

      <p class="calibre2"><span class="none4">Milano</span></p>

      <p class="calibre2">Giorgio Felici, Profesör Roselli kürsüye doğru ilerlerken, eldivenli parmaklarım esnetti ve nefesini tuttu.</p>

      <p class="calibre2">Silahının namlusunu hedefinin göğsüne doğrulttu.</p>

      <p class="calibre2">"Teşekkürler Doktor Bassetti, çok ilginç şeyler anlattınız. Maalesef," dedi dinleyicilere arkasını dönerken, "konferansın devamında benimle birlikte olacaksınız, yine de, 'Essenilerin kayıp uygarlığı, DNA ve Omega Parşömeni' konularını ilginç bulacağınızı umuyorum."</p>

      <p class="calibre2">Dinleyicilerden, onaylayan bir mırıltı yükseldi.</p>

      <p class="calibre2">"1962 yılında Francis Crick, James Watson ve Maurice Wilkins ile birlikte Nobel Tıp ödülünü aldı. Ödül, hayatın genetik şifresini taşıyan, DNA ya da dezoksiribo nükleik asitin keşfi nedeniyle verilmişti. 1973 yılında, Nobel kazanmış bilim adamı Hayatın Kendisi adlı bir kitap yazdı. Bu kitapta DNA sarmalının çok karmaşık bir yapısı olduğunu ve gezegenin kendi evrimsel süresinin böylesine bir karmaşık yapıya yetmeyeceğini ve gezegene daha yüksek bir uygarlık tarafından getirilmiş olma ihtimali olduğunu tartışıyordu."</p>

      <p class="calibre2">Profesör Roselli, tepegözü açtı; fosfat, daha küçük de-zoksiribo şeker molekülleri ve adenin, timin sitosin ve gu-anin bazlarının oluşturduğu ikili çekirdek sarmalı ekranda belirdi.</p>

      <p class="calibre2">"Crick'in tarif ettiği şekilde DNA ve kız kardeşi RNA, biomoleküler dünyanın aptal sarışınlarıydı. Herkesin bakmaktan büyük zevk duyacağı, üreme için gayet uygun ama protein bileşenlerinin yardımı olmadan hiçbir işe yaramaz." Profesör Roselli ısınıyordu.</p>

      <p class="calibre2">Felici derin bir nefes aldı.</p>

      <p class="calibre2">"Bu daha yüksek bir uygarlık kuramını dolaylı olarak destekleyen durum, kozmosu sonsuz sayıda galaksi ve gezegenin oluşturduğu gerçeğidir. Sadece kendi galaksimizde yüz milyardan fazla yıldız bulunur. Bu sayıyı yine milyarlarla çarpmak gerekir, çünkü en azından on milyar galaksi olduğunu biliyoruz. Milyarlarca galaksi söz konusu olduğu zaman, sadece dünyamızda hayat olduğunu iddia etmenin, köktenci düşüncelere sahip olanların bile kuşkuyla yaklaştığı bir durum olduğu açıktır," dedi Üçüncü Walter C. Whittaker'a bakarak.</p>

      <p class="calibre2">"Şimdi hepiniz bunların Esseniler ve Omega Parşömeni ile ilişkisi acaba ne..."</p>

      <p class="calibre2">Felici nefesini verdi, parmağını tetiğe iyice yerleştirdi, namluyu Roselli'nin göğsüne nişanladı ve tetiğe yavaşça dokundu.</p>

      <p class="calibre2">Pat, pat... Projeksiyon odasından gelen bu iki el silah sesini kimse duymadı.</p>

      <p class="calibre2">Roselli, göğsünü tutarak arkaya doğru düşerken, izleyicilerden birinden bir hayret nidası yükseldi. Allegra, hocasının gömleğinin kan içinde kaldığını gördü.</p>

      <p class="calibre2">"Antonio. Hayır!" Allegra yerde can çekişmekte olan Profesör Roselli'ye doğru koştu. "Ambulans çağırın" diye bağırdı. "Vuruldu."</p>

      <p class="calibre2">Giorgio Felici, çabucak yangın merdivenine açılan kapıyı arkasından kapattı ve hızla otoparka yöneldi.</p>

      <p class="calibre2"><span class="none4">Roma</span></p>

      <p class="calibre2">Kardinal Lorenzo Petroni, erkenden ofisine girmişti. Roselli'nin DNA'nın kökeni ve Omega Parşömeni araştırmasının sona erdirilmesi için daha iyi bir zaman seçilemezdi. Floransa'da bir otoyolda meydana gelen iki yüz araçlık zincirleme bir kazada on bir kişi ölmüş ve gazeteler birinci haber olarak bu kazayı vermişlerdi.</p>

      <p class="calibre2">Omega Parşömeni ile ilgili bir iki satırlık spekülasyonlar çıkmamış değildi, ama Petroni tıpkı bir önceki Papa'nın ölümü sırasında olduğu gibi, güçlü ipuçlarının yokluğu nedeniyle medyanın bu işin peşini kısa sürede bırakacağını çok iyi biliyordu.</p>

      <p class="calibre2">Tatmin olmuş bir şekilde arkasına yaslandı. Başbakan Kardinal'di artık, Vatikan'a Katolik Kilisesi'nin ikinci en güçlü koltuğuna oturarak dönmüştü. Kesin iktidarı her geçen gün biraz daha yaklaşıyordu, bu düşüncenin yarattığı cinsel uyarılma, ona Karmela ile ilgili bazı düzenlemeler yapması gerektiğini hatırlattı. Bu ruhen düşük ama güzel rahibenin şehirde de onun maiyetine atanması gerekiyordu. Karmela'nın taşıdığı suçluluk duygusu Petroni'nin onun üzerindeki iktidarı demekti. Güzel bir kadını elde tutmanın en sağlam yolu buydu.</p>

      <p class="calibre2">Petroni, iktidarının tadını çıkartmak istercesine deri koltuğunun kollarını okşadı. Masasının yükseltilmesi gerektiğini unutmamalıydı, sonra Vatikan Bankası ile ilgili aldığı notlara geri döndü. Bu aşırı temiz Garibaldi'yi görevden almanın zamanı gelmişti. Bankaya, kontrol edebileceği yeni bir direktör bulması gerekiyordu. Yaptığı titiz araştırmaya rağmen, muhasebe ve finans yönetimi üzerine iki üniversite bitirmiş bu sessiz rahibin geçmişinde en küçük bir açık bulamamıştı. Bir saat sonra Petroni sekreterinin düğmesine bastı.</p>

      <p class="calibre2">"Monsignor Garibaldi'ye söyleyin gelsin."</p>

      <p class="calibre2">Çift kapı açıldı ve Vatikan Bankası'nın başkanı, Başba-kan'ın şık ve geniş odasından içeri girdi.</p>
    </div>
  </div>
</body>
</html>
