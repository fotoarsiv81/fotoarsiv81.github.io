<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Omega Parşömeni</title>
  <meta content="Adrian D'Hage" name="author" />
  <meta content="2013-6-27" name="creation-time" />
  <meta content="2013-6-27" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">İbrani Üniversitesi'nin biyokimya laboratuvarı, DNA analizi yapmaya yetecek son teknoloji ile donatılmıştı.</p>

      <p class="calibre2">"Anlat bakalım öğretmenim," David, yüzündeki gülümsemeyi engelleyemedi.</p>

      <p class="calibre2">"Yirmi yıl önce olsaydı, böyle bir şey yapamazdık," dedi Allegra. Beyaz bir tahtanın önünde duruyordu.</p>

      <p class="calibre2">David, DNA analizinin Ölü Deniz Parşömenleri'nin sırrını çözmeye nasıl yardımcı olacağını açıklamasını istemişti.</p>

      <p class="calibre2">"DNA ya da dezoksiribonükleik asit böyle bir şeydir," dedi Allegra. Sonra, tahtaya, merdivene benzeyen bir sarmal çizdi. "Essenilerden kalma, keçi derisinden parşömen o kadar eski ki, DNA ancak çok küçük parçalarda kalmış olabilir bu da analiz için yeterli değildir," dedi. "Ama 1993'de, Amerikalı biyokimyacı Kary Mullus, zincirleme polimeras reaksiyonu denen bir teknik geliştirdi, bu teknikle test etmeye yeterli DNA kopyalanabiliyor."</p>

      <p class="calibre2">"Yani, kutudaki parçalarda test için yeterli DNA olmasa bile, üretmek mümkün olabiliyor öyle mi?"</p>

      <p class="calibre2">"Kesinlikle. Üstelik düşünüldüğü kadar zor da değil.</p>

      <p class="calibre2">Eğer haklıysan, biri îsaiah, diğeri Thomas Gospeli ve öteki de Omega Parşömeni olan sadece üç parşömen varsa, demek ki üç set keçi DNA'sı var demektir. Böylece bin parçalı kâbus, üç parçalık çok daha küçük bir bulmacaya indirgenecek demektir."</p>

      <p class="calibre2">"Tabii, üç ayrı keçi derisi kullandıklarını varsayarak," dedi David.</p>

      <p class="calibre2">Allegra düşünceli görünüyordu. "Eğer dördüncü ya da beşinci bir deri olsa da hangi parşömenin hangisine ait olduğunu bulabiliriz. Bizi kaygılandıracak tek şey, bunun Omega Parşömeni'nin bir parçası olup olmadığı.</p>

      <p class="calibre2">Çok önemli bir başlangıç yaptık aslında, çünkü Omega Parşömeni'nin DNA'sini sandığın kapağındaki zarftan aldık."</p>

      <p class="calibre2">"Lonergan'ın dönmesine dört aydan birazcık daha fazla bir zaman var. Bu bizim için yeterli olacak mı?"</p>

      <p class="calibre2">"Çok fazla parça olduğu için, burada epeyce bir zaman geçireceğiz, ama dört ay yeterli olur. Laboratuvardaki aletlerle, aynı anda dört yüz örneği işleme sokabiliyoruz. Günde yaklaşık üç milyon baz üretilecek demektir. Sözünü ettiğim sadece piktogram örnekleri üstelik."</p>

      <p class="calibre2">David yüzünü astı.</p>

      <p class="calibre2">"Sana bir örnek oluşturması için şunu söyleyeyim," dedi Allegra gülümseyerek. "Bir litre insan tükürüğünün on milyonda birinde, insanın genetik dizisini çözmeye yetecek kadar DNA vardır. Yani parçalardaki yazılara herhangi bir zarar verecek değiliz. Dizileri kopyalamak ve analiz etmek için mikroskobik büyüklükte parçalar almamız yeterli olacak."</p>

      <p class="calibre2">Allegra, işlemin nasıl gerçekleşeceğini David'e adım adım anlattı, örneklerin nasıl soğutulacağım, dizilerin okunabilmesi için hangi enzimlerin ekleneceğini ve zincirleme reaksiyonun nasıl meydana geleceğini açıkladı.</p>

      <p class="calibre2">David onun asistanı gibi çalışmasına rağmen, her şey zaman alacaktı. Oysa fazla zaman yoktu.</p>

      <p class="calibre2">Mike McKinnon, Tom Schweiker birasını ısmarladığı sırada Kiler Bar'dan içeri girdi.</p>

      <p class="calibre2">"Mike! Hoş geldin," dedi Tom, elini uzatırken. "İki bira olsun, teşekkürler Abdullah."</p>

      <p class="calibre2">İki adam, ellerinde biralarla, boş koltuklara doğru ilerlediler. Her ikisi de barın sonundaki taburelerde oturmakta olan çekici kadınları kaçırmamışlardı.</p>

      <p class="calibre2">"Güzel bacakları var," dedi Mike, bara doğru bakarak. "Acaba saat kaçta açılıyor bu bacaklar."</p>

      <p class="calibre2">"Hiç değişmemişsin. Kendi halinde insanlara benziyorlar. "</p>

      <p class="calibre2">"Umalım öyle olsun. Şerefe!"</p>

      <p class="calibre2">"Sağlığına!"</p>

      <p class="calibre2">"FBI'den tanıdığın kimse var mı Mike?" diye sordu Tom, birasından bir yudum aldıktan sonra.</p>

      <p class="calibre2">"Dolu var. Ne için lazım onu söyle sen," diye cevap verdi Mike.</p>

      <p class="calibre2">"Bana bir iyilik yapman lazım. Bazı parmak izlerine bakılması gerekiyor. Eskiden tanıdığım birine ait olduğundan kuşkulandığım izler bunlar."</p>

      <p class="calibre2">"Bu hiç de zor olmaz doğrusu," dedi Mike. "Sen bana izleri ver, ben de yakın bir arkadaşıma kara çanta ile gönderirim. "</p>

      <p class="calibre2">"Teşekkürler, çok sevinirim. Washington nasıl?" diye sordu Tom.</p>

      <p class="calibre2">Giorgio Felici, hedefi ile arasında boşluk bırakmaya özen göstererek bardan içeri girdi ve hemen yandaki bölmeye oturdu.</p>

      <p class="calibre2">"Hatırladığım gibi her anı kötüydü," diye cevap verdi Mike. Sonra da Tom'u son durumla ilgili bilgilendirdi "Teşkilata girdiğim günden beri hiç böyle bir bozulmaya tanık olmamıştım. İstihbarat politikacılar için artık gereksiz bir şey haline gelmiş. Pentagon'daki 'Ya Bağdat ya Hiç' ekibi önlerine koyduğum her şeyi verdikleri karara göre değiştirip duruyor."</p>

      <p class="calibre2">İki adam, birlikte geçirdikleri yıllar içinde bir CIA ajanı ile gazeteci arasında pek görülmemiş bir güven geliştirmişlerdi birbirlerine karşı, bu da her ikisi için de çok değerli bir şeydi. Tom başka kaynaklardan topladığı bilgileri Mike'a sorarak kontrol eder, CIA içinde ne olup bittiğini birinci elden öğrenirdi. Mike'de Tom'dan aynı ölçüde değerli bilgiler alırdı. Her ikisinin de kendilerinden başka kimseye hizmet etmeyen politikacılarla işi yoktu, her ikisi de asla kaynaklarını birbirlerine açıklamazlardı.</p>

      <p class="calibre2">"Bir miktar İngilizler ve onların meşhur 'Harrods'a saldırılana kadar daha kırk beş dakika var,' meselesi, böylece Saddam'ın havan toplarını devreye sokacak zamanı kaldı," dedi Tom sırıtarak. "Irak'taki operasyon öylesine yanlış öylesine kötü yönlendirildi ki, yüz binlerce sivili öldürmeyi başardık. Iraklıların çoğu, bizim defolup gitmemizi istiyor, bu da radikal İslamcılara zemin sağlıyor," diye ekledi.</p>

      <p class="calibre2">"Omega Parşömeni ile ilgili yaptığın programı izledim. Ortadoğu'da faaliyet gösteren radikallerle parşömen arasında bir ilişki var mı sence?" diye sordu Mike.</p>

      <p class="calibre2">Tom başını salladı. "Evet, üstelik sadece Ortadoğu'da-kilerle de değil. İki matematikçi, bu parşömenlerdeki şifreleri çözmek için uğraşıyorlar. Rips Tevrat'la uğraşıyor, Yos-si Kaufmann da Ölü Deniz Parşömenleri ile.</p>

      <p class="calibre2">Kaufmann İs-lami radikalizmin yükselişiyle Omega Parşömeni arasında doğrudan bir bağlantı olduğunu düşünüyor."</p>

      <p class="calibre2">"Sence bu şifreler gerçek mi?"</p>

      <p class="calibre2">"Sanıyorum. Rip'in atlamalı şifre dediği tekniğe göre, eski metindeki her üçüncü ya da dördüncü harf çıkarılıyor. Ben bu adamalı şifrenin bir sözlüğe uygulanınca da aynı sonucun alınacağını düşünüyordum, ama bu adamlar aptal değil. Kaufmann, Omega Parşömeni'nde radikal islamcılıkla ilgili korkunç bir kehanet olduğunu ileri sürüyor," dedi Mike.</p>

      <p class="calibre2">"Rus bilim adamından bir haber var mı?"</p>

      <p class="calibre2">"Trekyakov'dan mı?" Mike olumsuz anlamda başını salladı. "Son haber aldığımızda Peşaver'deydi.</p>

      <p class="calibre2">Raporlara göre, Bin Ladin'in en önemli adamlarından biri olan Abdül Beşir de Afganistan'la Pakistan'ı ayıran sınırda görülmüş, yani eğer Trekyakov El Kaide ile ilişki kurduysa, şu anda Hindikuş Dağları'nda olabilir."</p>

      <p class="calibre2">"Beşir usta bir stratejisttir. Kaufmann gerçeğe sandığından daha yakın olabilir," diye yüksek sesle düşündü Tom.</p>

      <p class="calibre2">"Kaufmann, Perez'le Şaron'a karşı yeni bir parti kuran adam değil mi? Neydi partisinin adı Liberal Adalet Partisi mi?"</p>

      <p class="calibre2">"Evet o. Çok farklı bir politikacı, aramızda kalsın ama Liberal Adalet Partisi'nin çok büyük bir şansı var. Şaron'un sınırları dondurma ve çevresine duvar örme niyeti, faydadan çok zarar getirecek. Sıradan israilliler, kendilerine biraz olsun umut verecek birini aramaya başladılar çok-tan.</p>

      <p class="calibre2">Mike başını salladı. "Evet, yüzlerce zeytin bahçesini yerle bir ettikten sonra insanların akıllarıyla gönüllerini kazanamazsın. Seçimler yakın mı?"</p>

      <p class="calibre2">"Yakın, ocak başında. Filistin tarafında da umudu bir durum var. Filistin'de seçimi kazanan Ahmet Sartawi, Ka-ufmann'ı çok iyi tanıyor, yaptıkları barış planı üzerinde yol almışlar bile. İkisi karşılıklı gelirlerse barış için büyük bir şans var. Bir Filistin Devleti'ni mümkün kılan kişiye militan gruplar bile karşı çıkmaz, yine de daha nefesimi tutmaya başlamadım." Tom'un içindeki kuşkulu gazeteci daha önce de böyle şeyler görmüştü.</p>

      <p class="calibre2">"Bu parşömeni bulma şansı nedir?" diye sordu Mike, gayet rahat bir tavırla konuyu yine kendi asıl görevine getirmişti.</p>

      <p class="calibre2">Tom omuzlarını silkti. "Bir şey diyemem. Yossi'nin oğlu David arkeologdur, parşömeni bulabileceğine inanıyor, ortağı Allegra Bassetti de öyle. Birkaç hafta önce Kumran'a gittiler. Kadın bir dedektif olarak ne kadar yetenekli bilmiyorum ama kesinlikle çok hoş bir kadın, şanslı piç."</p>

      <p class="calibre2">Mike yine bira söyledi. Bu yolculuğa çıktığına değmişti. Eğer kartlarımı doğru oynarsam, Kutsal Şehir'e yaptığım yolculuk her şeye değecek diye düşündü, bardaki iki kadın, gülümsemesine karşılık verdi.</p>

      <p class="calibre2">"Kudüs'te çok kalacak mısın?" diye sordu.</p>

      <p class="calibre2"><span class="none4">41</span></p>

      <p class="calibre2"><span class="none4">Hindikuş</span></p>

      <p class="calibre2">Pakistan ve Afganistan arasında sınır oluşturan Hindikuş Dağları'nın yükseklerinde gözlerden uzak bir yerde yer alan ve dikkatle korunan mağaranın dışında rüzgâr şiddetle esiyordu. Karlarla kaplı, görkemli zirveler 6000 metreye kadar yükseliyordu. Bugün ısı, eksi on beş derecenin altına düşmüştü, görüş birkaç metreydi.</p>

      <p class="calibre2">Dr. Hüseyin Tretyakov, metalden ağır bavulu mağaranın ortasına yerleştirdi ve gözlerini ovuşturdu. Bavul, yeni işvereninin her birine on milyon dolar ödediği bavullardan sadece biriydi. Bavulların diğerleri, Amerika Birleşik Devletleri, ingiltere ve Avustralya'da yerleştirilmiş oldukları yerlerde bekliyorlardı.</p>

      <p class="calibre2">Araplardan oluşan küçük grup, bombanın başına toplandı. Başlarında ellili yaşlarının ortasında, diğerlerininki-lere benzer ancak daha pahalı bir kumaştan yapılmış bir entari giymiş, başına bembeyaz bir sarık bağlamış bir adam vardı. Hüseyin Tretyakov, Mısırlı bir avukat olan Abdül Musa Beşir'i tanımaya ve sevmeye başlamıştı. Adamın kendine özgü nüktedanlığı hoşuna gidiyordu. Her ikisi de artık aynı yoldaydılar. Abdül Beşir, Bin Ladin'in en çok güvendiği komutanlarından ve stratejisüerinden biriydi.</p>

      <p class="calibre2">Mısır İslami Cihad örgütünün eski bir üyesi olan bu adam, Ba-tı'nın kendisi ile ilgili kaygılarını haklı çıkaracak kadar yetenekli bir insandı. Beşir, Bin Ladin'e ya da kendisine bir şey olması halinde, en iyi mühendislerini, askerlerini, avukatlarını ve doktorlarını mücadeleyi sürdürecek şekilde örgütlemişti.</p>

      <p class="calibre2">"Orijinal nükleer bombalar, atomun parçalandığı bölünmeli bombalardı, ısı, nötron ve gama ışını şeklinde inanılmaz miktarda enerji açığa çıkıyordu," diye açıkladı Hüseyin. Çevirmenin söylediklerini çevirmesini bekledi.</p>

      <p class="calibre2">"Nötron ve gama ışınları vücuda girer ve hücreleri yok eder. Böylece, aslında ilk patlamanın yol açtığından çok daha büyük kayba neden olur," diye devam etti. "Plütonyumun, yirmi dört bin yıllık ömrü vardır. Nükleer bavul bombasının yaratacığı ısı ve güç, radyasyonla birleşince, batı şehirleri çok uzun bir süre kullanılamaz hale gelecek."</p>

      <p class="calibre2">Araplar birbirlerine baktılar. Allaha çok şükür ki, kâfirlerin başına düşecek bu bombalar sayesinde 11 Eylül günü, çocuk oyunu gibi kalacaktı.</p>

      <p class="calibre2">Tretyakov, nükleer bombanın bulunduğu bavulun kapağını açtı. "Gördüğünüz gibi, bavulun içinde gayet iyi korunmuş bir silindir var, bunun içinde yakıt bulunuyor, içerideki plütonyumun sıkışması belli bir noktaya gelince, nükleer patlama meydana geliyor."</p>

      <p class="calibre2">Dr. Tretyakov, silindirin içini ve plütonyum çekirdeğini gösteren şemayı elden ele dolaştırdı.</p>

      <p class="calibre2">"1950'de, Hiroşima ve Nagazaki'deki katliama rağmen, bilim adamları bölünmeli bombanın verimsiz olduğuna karar verdiler" diye açıkladı. "Bizim termonükleer bomba dediğimiz füzyon bombaları, çok daha fazla hasar veriyor."</p>

      <p class="calibre2">Çevirmen söylediklerini çevirdikten sonra Araplar tekrar birbirlerine baktılar.</p>

      <p class="calibre2">"Rus bilim adamları son yirmi yıldır herhangi bir şehri yerle bir edecek güçte küçük ve mükemmel termonükleer bombalar geliştirmek için çalışıyorlardı. Bölünmek' bombanın patlamasıyla açığa çıkan radyasyon, X-ışını şeklinde yayılıyordu, " diye devam etti Çeçen fizikçi. Füzyon reaksiyonunun tetiklenmesi için, bölünmeli bombanın yarattığı çok yüksek ısıdaki X ışınlarına ve basınca gerek oluyor. Bölünmeli bomba ile birlikte iş gören termonükleer bombada önce içe çöken muhafaza, lityum detorat ve plütonyum-239'u sıkıştırarak füzyon yaratıyor."</p>

      <p class="calibre2">Hüseyin, uranyum-238 muhafazası olan füzyon bombası ile bölünmeli bombanın şemalarını dağıttı. Nötron yayılması, lityum detorat ve plütonyum-239'un toplanması gibi bir dizi reaksiyon sonunda, füzyon bombası çok daha fazla nötron ve ısı üretiyor, Hiroşima'nın on katı fazla bir etki yaratıyordu.</p>

      <p class="calibre2">"ilk üç hedefimiz New York, Londra ve Sydney," dedi Abdül Beşir alçak sesle. "Allanın izniyle, Washington, Chicago, San Francisco ve Los Angeles gibi şehirlere de saldıracağız. " Gözleri berrak, davranışları insanı ürpertecek kadar sakindi. "Eğer İngilizler ve Avusturyalılar, Amerika Birleşik Devletleri'nin, dünyanın dört bir yanında masum kadın ve çocukları öldürmelerini desteklemeye devam ederlerse, Manchester ve Melbourne gibi şehirlere de saldıracağız. Böyle bir bombanın etkisi nasıl oluyor, anlatır mısın?"</p>

      <p class="calibre2">Tretyakov, ilk hedeflere ilişkin bilgileri önceden hazırlamıştı, söz konusu şehirlerin haritalarını yaydı.</p>

      <p class="calibre2">"Termonükleer bavullar, hedeflerin hepsini yerle bir edecek," diye açıkladı El Kaide komutanlarına. "New York'ta, Brooklyn, Manhattan ve öteki köprüler çökecek ve nehrin içinde eriyecek. Gökdelenler çökecek, Wall Street ve şehrin finans mahallesi dumanı tüten bir enkaz haline gelecek. Aşağı Manhattan diye bir yer kalmayacak, bunlara 5. Cadde, Bro-adway ve Central Park çevresindeki bölge de dahil. Londra'da Trafalgar Meydanı, Westminister Katedrali, Big Ben, Parlamento, Buckingham Sarayı, Westminister Köprüsü ve bunların çevrelerinde ne varsa, haritadan silinecek... Sonsuza dek."</p>

      <p class="calibre2"><span class="none4">Kudüs</span></p>

      <p class="calibre2">Eski Kudüs'te güvenli bir evde Yusuf Sartawi, İbrani Üniversitesi ile Biyokimya Laboratuvarı'nın fotoğraflarının üzerine eğilmiş inceliyordu. Laboratuvar teknisyeninin söylediğine göre, kasa, ilkel bir kasaydı. Çok eski ayaklı Chubb model kasanın zaman zaman tamire götürülmesi gerekiyordu. Yusuf faturanın üzerindeki antedi inceledi. Leibzoll Kasa ve Güvenlik, Ben Yehuda Caddesi N:84, Tel-Aviv. Boş faturalar, kasa tamiri üzerinde uzman olan şirketten çalınmıştı. Bu iş için en iyi şoförlerinden birini ayarlamıştı, üzerine şirketin çıkartmaları yapıştırılacak olan minibüsün işi bitmek üzereydi. Şu anda onları eyleme geçmekten alıkoyan tek şey, kasanın tamiri için gereken onayın üniversite bürokrasisine takılıp kalmış olmasıydı. Beklemek çok sıkıcı diye düşündü Yusuf. Ama eğer Allah izin verirse, bu onay eninde sonunda hiç kimsenin kuşkusunu çekmeden çıkacaktı.</p>

      <p class="calibre2"><span class="none5">ALTINCI KİTAP</span></p>

      <p class="calibre2"><span class="none5">2005</span></p>

      <p class="calibre2"><span class="none4">42</span></p>

      <p class="calibre2"><span class="none4">Roma</span></p>

      <p class="calibre2">Yeni yıl Kardinal Petroni için pek de iyi başlamamıştı, ibrani Universitesi'ndeki laboratuvar teknisyeni, Yusuf Sartawi'ye çok değerli bilgiler sağlamıştı. L'Ecole Biblique'in direktörü Peder Jean-Pierre La Franci, Dr. Allegra Bassetti'nin Ölü Deniz Parşömenleri'nden biri üzerinde DNA analizlerine başladığını büyük bir şaşkınlıkla öğrenmişti. Kadının çalışığı parçanın efsanevi Omega Parşömeni'ne ait olduğunun teyidi geldiği anda, Petroni'nin hiçbir tereddüdü kalmadı. Allegra Bassetti, yok edilecekti ve Ölü Deniz Parşömeni tekrar ele geçirilecekti. Lorenzo Petroni, artık malum acımasızlığı ile bütün dikkatini daha acil bir mesele olan Papa'nın sağlık durumuna yöneltebilirdi.</p>

      <p class="calibre2">Kardinal Petroni'nin masasının üzerindeki iç hattın ışığı yandı söndü.</p>

      <p class="calibre2">"Efendim Peder Thomas?" Başbakan Kardinal'in terbiyeli tavrının nedeni, Papalık doktoru Profesör Vincenzo Martines'in yanında olmasıydı.</p>

      <p class="calibre2">"Kardinaller Borgia Salonu'nda toplandılar, Haşmetlim."</p>

      <p class="calibre2">"Teşekkürler Peder Thomas. Profesör Martinez'le birlikte az sonra yanlarında olacağımızı haber verin."</p>

      <p class="calibre2">"Senin de bildiğin gibi Vincenzo, bu çok hassas bir konu," diye devam etti Petroni. Kırmızı kocaman koltuğa tekrar gömüldü. "Kutsal Baba'nın çekilmesi, daha önce hiç görülmemiş bir şey değil, ama son derece zor, ayrıca bazı meslektaşlarım böyle bir şeyi tartışmak dahi istemeyecekler."</p>

      <p class="calibre2">"Ben bunu anlıyorum Lorenzo. Ayrıca Kutsal Baba'nın bilinç durumu gayet yerinde." Papalık doktoru, Kutsal Baba'nın sağlık durumunun çok daha vahim olduğunu biliyordu ama bu bilgiyi kendine sakladı.</p>

      <p class="calibre2">"Evet, ne kadar takati kalmasa bile görevini ölene kadar sürdürmeye kararlı görünüyor. Aramızda kalsın Vincenzo ama, Kilise'nin en büyük kâbusu, bilinci olmayan bir Papa'nın uzun süre iktidarda kalmasıdır.</p>

      <p class="calibre2">Senin mesleğine saygısızlık etmek istemem, ancak iş Papa'ya gelince, modern tıp, dualarla karışır biraz.</p>

      <p class="calibre2">Yüz yıllarca önce bir doktorun işi çok daha tehlikeliydi, şimdi ise insanları mümkün olduğu kadar uzun yaşatıyoruz artık. Sıradan bir insan, ister lanetlenir, ister rahatlatılır. Fakat Papa farklıdır. Eğer komaya girerse, onunla birlikte Kutsal Kilise'de komaya girer. Ben burada günlük işleri hallederim, ama Kutsal Baha'mız bana özel olarak yetki vermezse, piskoposlar atanamaz, önemli siyasi kararlar verilemez. Solunum aracına bağlanmış bir Papa, Kilise için çok ciddi sorunlar oluşturur.</p>

      <p class="calibre2">"Peki, Kardinaller Kurulu'nun hangi üyesi, Papa'nın solunum aracını kapatmayı cesaret edebilir acaba," diye sordu, Profesör Martines. Bu bir sorudan çok açıklamaydı sanki. Vincenzo Martines, Petroni'ye daha önce koyduğu teşhisi düşündü. Kardinal'in cazibesini akıllıca kullanışını, manipülasyon yeteneğini ve kontrolü elden kaçırmamak için insanlar üzerinde kurduğu baskıyı düşündü. Martines, Kardinalin bu yetenekleri gerektiğinde şiddete dönüşüp dönüşmediğini merak ediyordu. Kilisenin prensinin tuhaf bir soğukluğu vardı, bu acımasız hırsın, aslında kendine güvensizlikten kaynaklandığını biliyordu. Ama onun işi, Peter'in Anahtarları'nın teslim edileceği kişinin bu işe uygun olup olmadığına karar vermek değildi. Onun görevi, Kardinal Lorenzo Petroni'nin asıl derdini bilmesine rağmen, Kardinaller Kurulu'nu Kutsal Baha'nın sağlığı hakkında bilgilendirmekti.</p>

      <p class="calibre2">"Gerçekten de acaba hangisi kapatır dersin Vincenzo? Haydi gel, meslektaşlarıma bütün gerçekleri anlatalım. Tamam mı?"</p>

      <p class="calibre2">"Hepinizin çok işi olduğunu biliyorum." Petroni, Profesör Martinez ile birlikte, Borgia Salonu'ndaki büyük cilalı masada yerini alır almaz söze başladı. "Değerli zamanlarınızı ayırdığınız için hepinize müteşekkirim."</p>

      <p class="calibre2">Petroni'nin klasik girişi her zaman buydu. Vatikan Kardinallerinin hiçbirinin böyle bir toplantıya gelmemezlik etmeyeceklerini gayet iyi biliyordu. Kardinaller Kurulu için bilgi, iktidar demekti ve her zaman olduğu gibi Petroni acımasız iktidarıyla zirvedeydi, ancak bunu, zarafetin kadife eldiveni ile diplomasinin ipek giysisiyle saklamayı başarıyordu.</p>

      <p class="calibre2">"Profesör Martines'in de bu akşamki toplantıya katılmasını rica ettim, çünkü Efendimizin sağlık durumu hakkında hepinizin ayrıntılı bilgi almasının zamanı geldi diye düşünüyorum. Bu gayrı resmi bir toplantı olduğu için not alınmayacak, tutanak tutulmayacak. Bu gece burada konuşulacak olanların burada kalması gerektiğini size söylememe bile gerek yok herhalde." Kardinal Petroni, Profesör Martines'e doğru döndü ve terbiyeli bir tavırla başlamasını işaret etti. "Profesör Martines, hepimiz sizi dinliyoruz."</p>

      <p class="calibre2">"Sizin de bildiğiniz gibi, Papa hazretleri, yıllardır Parkinson hastalığından muzdarip ve yine bildiğiniz gibi Par-kinson, vücut harekederini etkileyen dejeneratif nörolojik bir rahatsızlık."</p>

      <p class="calibre2">"Tedavisi var mı?" Soru Kardinal Castiglione'den gelmişti. Kardinaller Kurulu'nun en eski üyelerinden olan Gulio Castiglione eski okuldan geliyordu. Normal emeklilik yaşı olan yetmiş beşi çoktan geçmişti, iki yıl sonra seksen yaşına girecek ve oy verme yetkisi kalkacaktı. Kutsal Baba onun görev süresini uzatmıştı, toplantıya katılan herkes onun sadakatinin nedenini biliyordu. 'Yaşlı boğa' hayatından hiç memnun değildi.</p>

      <p class="calibre2">"Maalesef yok." Profesör Martines herkesin gayet iyi bildiği bir şeyi teyit etmiş oldu. "Bir çare bulmak için araştırmalar devam ediyor, ama hali hazırdaki tedavi hastalığın kendisini ortadan kaldırmıyor, sadece etkilerini azaltıyor."</p>

      <p class="calibre2">"Amerikalıların bu konuda çok önemli araştırmalar yaptığını duymuştum." Bu kez konuşan Piskoposlar Cemaatinden sorumlu olan Kardinal Rinato Fiori idi.</p>

      <p class="calibre2">"Haşmetlim, sanırım, Colorado Üniversitesi ile Colum-bian Üniversitesi'nde yapılan çalışmalardan söz ediyorsunuz. Hücre nakli ile bazı olumlu sonuçlar alındı." Profesör Martines, kelimelerini çok dikkatle seçerek cevap verdi. "Amerikalı bilim adamları, dopamin üreten hücrelerin, nakilden sonra köklendiklerini, yaşadıklarını ve fonksiyonlarını yerine getirdiğini gösterdiler. Bu bizlere daha sonraki araştırmalar için çok önemli bir zemin sağladı, ama bu yöntemin vaat edici yanları olsa da, nakledilen hücreler tam olarak kontrol edilemiyorlar. Bazı kimyasal maddelerin fazla üretilmesi, son derece rahatsız edici istemsiz hareketlere yol açabiliyor."</p>

      <p class="calibre2">"Peki Kutsal Baha'mızın şu andaki durumu nedir?" diye sordu, din adamları cemaatinden sorumlu Kardinal Fumagalli.</p>

      <p class="calibre2">"Bildiğiniz gibi Haşmetlim, Kutsal Baba'mıza çok uzun süredir ilaç tedavisi uyguluyoruz. Parkinson'un karakteristik özelliklerinden biri de Kutsal Baha'mızın giderek kamburlaşması, iki büklüm hale gelmesi. Ne yazık ki, semptomlardan sadece bir tanesi bu. Hastalık ilerledikçe, daha fazla ilaç gerekecek ve yan etkiler çok çok daha artacak."</p>

      <p class="calibre2">"Anladığım kadarıyla Profesör Martines, ilaç tedavisi çok da fazla etkili olmayacak." Petroni'nin sözleri, tamamen işi kendi lehine çevirmek üzere seçilmişti.</p>

      <p class="calibre2">"Üzülerek söyleyeyim ki, artık bu konuyu kapatmak üzereyiz, Haşmetlim. Hareket etmek ve yazmakla ilgili yaşadığı sorunların dışında, Kutsal Baba'mız giderek artan mide bulantısı ve kusma şikâyetleri yaşıyor.</p>

      <p class="calibre2">Uyuyamadıgı için yorgunluğu giderek artıyor. İlaçların artık hiç etki etmeyeceği ve halkın önüne çıkmasının imkânsız hale geleceği günler çok uzakta değil."</p>

      <p class="calibre2">"Peki Kutsal Baha'mızın akıl durumu nasıl?" Kardinal Fiore, o ana kadar kimsenin sormaya cesaret edemediği soruyu sonunda sordu, ancak bunlar Kardinal Castiglione'ye biraz fazla gelmişti.</p>

      <p class="calibre2">"Böyle bir soru son derece yersiz," dedi Castiglione, Kardinal Petroni'ye bakarak. "Kutsal Baba'mız hakkında sanki huzur evine gönderilecek sıradan bir rahipmiş gibi konuşmak biz Kardinallere düşmez."</p>

      <p class="calibre2">"Bu durumun bazılarımız için, hepimiz için ne kadar zor olduğunu biliyorum," diye cevap verdi Kardinal Petro-ni sakin bir sesle "Ama Kilise, böyle bir sorunla ilk kez karşılaşmıyor." Başbakan, yüzünü Kardinal Castiglione'ye döndü. "Bu masanın çevresindeki insanların hepsinin çok fazla tecrübesi var, en tecrübeli olan da sizsiniz Haşmedim, ama Kilise'ye hizmet eğer bizim ellerimize kalacaksa, buna hazırlıklı olmalıyız."</p>

      <p class="calibre2">"Sanki Kutsal Baba'mız ölmüş gibi konuşuyorsunuz," dedi Castiglione dişlerinin arasından.</p>

      <p class="calibre2">"Bağışlayın Haşmedim, ben böyle bir şey kast etmedim. Lütfen devam edin Profesör Martines," dedi Petroni, sesindeki soğukluk ürperticiydi.</p>

      <p class="calibre2">"Eğer, Kutsal Baha'mızın çevresinde olup biten şeyleri kavrayıp kavramadığını soruyorsanız, cevabım tartışmasız olarak evet. Zekâsı hâlâ gayet keskin. Ancak," diye uyardı Profesör Martines, "bazı hastalarda yakın döneme ilişkin unutkanlıklar olur, bazı karmaşık sorunları anlamakta güçlük çekerler. Kutsal Baha'mızın artık uzun saatler çalışması mümkün değil. Yaşadığı stres, kullandığımız ilaçların etkisini azaltıyor."</p>

      <p class="calibre2">Petroni, çevresindeki kardinallerin yüzlerini dikkatle inceledi. Modern tıp ne tedavi edebiliyordu ne de huzur içinde bir ölüm sağlayabiliyordu. Aslında kardinaller, kendi ölümlülükleriyle yüzleşmeyi reddediyorlardı, o çok sevdikleri katı Kilise'ye sıkı sıkı yapışmışlardı. Petroni onlara Papa'nın çekilmesi ile ilgili baskı yapmaya kesin olarak karar verdi, ama bu gece zamanı değildi.</p>

      <p class="calibre2">"Teşekkürler Profesör Martines," dedi Martines, toplantıyı bitirmeye karar vermişti. "Bize üzerinde çok düşünmemiz gereken şeyler anlattınız, size şükran borçluyuz. Beyler, şöyle bir önerim var; önümüzdeki günlerde hepimiz biraz zaman ayıralım ve Kilise'nin karşılaştığı bu çok önemli sorunun çözümü üzerine biraz düşünelim ve dua edelim."</p>

      <p class="calibre2">Petroni kendi dairesine doğru giderken, iktidarı ele geçirmeye ne kadar yaklaştığını düşündü. Kimse ona engel olamazdı, ne Donelli ne Schweiker ne de o kadın...</p>

      <p class="calibre2"><span class="none4">43</span></p>

      <p class="calibre2"><span class="none4">Tel-Aviv</span></p>

      <p class="calibre2">Mike McKinnon, akşam yemeğini Tel-Aviv'deki Amerikan elçiliğine yakın küçük bir lokantada yedi ve işinin başına geri döndü. Omega Parşömeni meselesi her zamankinden daha da karmaşık bir hal almıştı.</p>

      <p class="calibre2">Amerika'nın israil'deki kimliği açıklanmış ve açıklanmamış CIA ajanlarının çalıştığı bodrum katının takviyeli kapısındaki kilidin altı sayılık şifresini tuşladı. Bu kilit, büyük elçiliğin girişinden bodruma kadar geçilen beş güvenlik noktasının sonuncusu idi. Masasına oturdu, İsrail seçimleri hakkında haber almak üzere televizyonu açarak CNN kanalını buldu. CNN haber spikeri Geraldine Rushmore, ekranda belirdi.</p>

      <p class="calibre2">"Bu akşam, bültenimizin dış haberler bölümünde, Ortadoğu'da değişen polikaları ve giderek artan barış umudunu konuşmak istiyoruz. Ahmet Sartawi'nin Demokratik İs-lami Partisi'nin Filistin seçimlerini kazanmasından sonra, Profesör Yossi Kaufmann, İsrail'de zaferini ilan etti. Şu anda Kudüs'e, muhabirimiz Tom Schweiker'a bağlanıyoruz. Tom, sence bu sürpriz bir sonuç mu?</p>

      <p class="calibre2">"Hem evet Geraldine, hem de hayır. Evet, çünkü Ariel Şaron'un Likud Partisi ile Şimon Peres'in İşçi Partisi çok büyük miktarda oy kaybetti. Hayır, çünkü Profesör Yossi Kaufmann'ın Liberal Adalet Partisi kampanyayı tek bir konuya odaklamıştı... Sokaktaki İsraillinin en büyük isteği olan barış konusunda aynı şeyi, Filistin tarafında Sartawi yapmıştı. Her iki tarafta da büyük çoğunluk ölümlerden ve şiddetten fazlasıyla bıktığı için, bu iki politikacı barış içinde bir arada yaşama konusunda gerçek bir umudu temsil ediyor. İşte kendisiyle birkaç dakika önce konuştuğumuz Profesör Kaufmann'ın yaptığı açıklama."</p>

      <p class="calibre2">Görüntü, kısa bir süre sonra İsrail Başbakanı olacak olan İsrailliye döndü.</p>

      <p class="calibre2">"İsrailliler, ilk kez barış için oy kullandılar, hem de ezici bir çoğunlukla. Artık ölümlerin durmasının zamanı geldi, şiddetin durmasının zamanı geldi, kampanya sırasında da ifade ettiğim gibi, barış ancak her iki tarafa da adil yaklaşılarak mümkün olabilir. Her iki taraf da istediğini almalı, hepimizin, İsrailli ya da Filistinli, Yahudi ya da Müslüman hepimizin huzurlu ve güvenli bir hayat yaşamaya hakkı var."</p>

      <p class="calibre2">"Savunma harcamalarını azaltacağınız doğru mu?" diye sordu Tom.</p>

      <p class="calibre2">"Sürekli savaş halinin korkunç sonuçları var," diye cevap verdi Yossi. "Irak'taki savaş, haftada bir milyar dolara mal oluyor. Biz ise, sadece savunma harcamalarımız için Amerika'ya geçen yıl dört milyar dolar borçlandık. Eğer barışı sağlarsak ki ben Filistin'in yeni lideri Ahmed Sartawi ile el ele bunu sağlayacağımıza inanıyorum, savunma için örülmeye başlanmış olan duvar yıkılır, savunma harcamaları önemli ölçüde düşer.</p>

      <p class="calibre2">Bu para eğitime, sağlığa, çevreye harcanır, böylece çocuklarımız hak ettikleri şeyleri alırlar. Başkan Sartawi, bizzat telefon ederek beni kutladı. Çok yakın bir zamanda, yeni bir barış planını konuşmak ve tartışmak üzere bir araya gelmeye karar verdik."</p>

      <p class="calibre2">Tom gülümsedi "İyi şanslar, CNN'e yaptığınız bu açıklama için teşekkür ederiz Profesör Kaufmann."</p>

      <p class="calibre2">"Tom Schweiker, İsrail'in yeni başbaşakanı ile konuştu. Evet sayın seyirciler, Irak'ta devam eden savaş..."</p>

      <p class="calibre2">Mike McKinnon, televizyonu kapattı. Belki bu iki politikacı bu kan gölüne bir son verirler artık diye düşündü.</p>

      <p class="calibre2">Bilgisayarının başına geçti ve bir dizi şifre girdi. İlk e-pos-ta, 'Çok gizli-Omega Parşömeni' başlığını taşıyordu ve direktörden geliyordu.</p>

      <p class="calibre2">PCI'dan McKinnon, yarın Başbakan Rahip Buf-fett'le görüşecek. Omega Parşömeni ile ilgili son durumu bilmek istiyor. Yarın 17.00'da elimizde olsun.</p>

      <p class="calibre2">"S.ktirin" diye söylendi Mike sinirle. "Usame bin Ladin ve manyak mollaları, ellerinde Batı dünyasının bütün şehirlerini yerle bir edecek kadar plütonyum ve detoryum-la dolaşıyorlar Beyaz Saray ise hâlâ Ölü Deniz Parşömenleri'nden birinin peşinde." Kendi kendine gülümsedi. İsrail ve Filistin'de yapılan seçimlerin sonuçları ona üstünde düşünecek bir şey daha sağlamıştı. Dışişleri Bakanlığı, Pentagon, Maliye Bakanlığı ve diğer bakanlıklar muhtemelen bu seçimlerin, 'Amerika'nın çıkarlarını nasıl etkilediği' konusunda kafa patlatıp bir ormanı yok edecek kadar kâğıt harcıyorlardı şimdi. Eğer Tom Schweiker, Kaufmann ile Sartawi'nin birbirlerini iyi tanıdıkları konusunda yanılmıyorsa, çoktan bir plan üzerinde anlaşmış olmaları muhtemeldi, Washington'un etkisi azalabilirdi. Belki de bu o kadar kötü bir şey değil diye düşünerek yeni raporlara bakmak için Echelon'u açtı.</p>

      <p class="calibre2">Mike McKinnon, Tel-Aviv'de kaldığı süre içinde, çok az bir ilerleme sağlamıştı, özellikle de telefonları dinleyerek aldığı bilgilerle ilgili olarak 'Birinci Mağara' kesinlikle Kumran'da idi. Tom, şu anda Floransa'ya doğru yola çıkmış olan Lonergan'ın peşindeydi zaten, ancak 'Chubb 1950 model' cümlesi kafasını kurcalıyordu. İbrani Üniversitesi-'nin sakin kampusunun içinde yer alan sıradan bir biyokimya laboratuvarındaki kasanın içinde bu insanları harekete geçirecek kadar önemli ve hassas bir şey olması mümkün müydü? Kasa ve kilit açmak McKinonn'un yetenekleri arasındaydı. Langley'nin bodrum katında dolaşan çocukların hepsi işlerinin ehliydiler. Mike'da becerilerini geliştirmek için epeyce çaba göstermişti.</p>

      <p class="calibre2">Ayrıca, atış poligonunda uzun saatler geçirmiş ve sonunda kendine en uygun silahı bulmuştu. Ajanlar genellikle 22'lik silahlar kullanırlardı, Mike'ın tercihi ise Heckler-Koch Mark 23.45 ACP susturuculu ve lazerli bir silahtı, bu silah Amerikan Özel Kuvvetleri için geliştirilmişti. İçinden bir ses silahına ihtiyacı olacağını söylüyordu.</p>

      <p class="calibre2">Venedik</p>

      <p class="calibre2">"Giovanni, buyrun."</p>

      <p class="calibre2">"İsrail Başbakanı, Haşmedim," dedi Vittorio.</p>

      <p class="calibre2">"Teşekkür ederim."</p>

      <p class="calibre2">Yossi Kaufmann'ın uzaktan gelen sesi duyuldu.</p>

      <p class="calibre2">"Merhaba Giovanni, ben Yossi."</p>

      <p class="calibre2">"Yossi. Seni kutlarım. Nasılsın? Senin için çok dua ettim."</p>

      <p class="calibre2">"Teşekkürler Giovanni. Her şey çok iyi gidiyor. Bir hafta içinde Ahmet'le buluşuyoruz, barış anlaşmasının taslağı üzerindeki görüşmeler çok iyi gitti, ama yine de tedbiri elden bırakmamakta yarar var," dedi Yossi.</p>

      <p class="calibre2">"Bizim tarafta bazı yerleşimciler hâlâ çok kızgın, oysa cidden tazminat paketini çok cömert tuttuk. Eğer halledemezsek, orada kalmalarına izin vereceğiz, İsrail topraklarında da Filistin yerleşimleri kuracağız, sanırım bu işe yarayacak."</p>

      <p class="calibre2">"Peki köktenciler ne olacak?" diye sordu Giovanni.</p>

      <p class="calibre2">"En önemli nokta Hamas, İslami Cihad ve El Aksa Şehitleri örgütlerini Filistin devleti çerçevesinde bir araya getirmek Giovanni. Bazı örgüt üyeleri asla terörizmden vazgeçmeyecekler, ama eğer çoğunluğu ve liderlerini kendi tarafımıza çekersek bu fanatikler marjinallesir. Ahmet'te ben de, bu işin altından kalkabileceğimize ve burada yükselen barış dalgasını kullanabileceğimize inanıyoruz. Eğer bir tarihte anlaşırsak, barış anlaşmasının imza törenine katılır mısın? Burada karışık dinli devletler planlamıyoruz bu nedenle resmi bir davetten çok kişisel bir davet oluyor bu. Daha ayrıntılar tam belli olmadı ama Yahudilerle Müslümanlar arasındaki barış anlamasının imza töreni Şam kapısında olacak. Bana sorarsan İbrahim peygamber, Hıristiyanları da aramıza almamıza bir şey demezdi."</p>

      <p class="calibre2">Giovanni güldü, birlikte balığa çıktıkları gün gelmişti aklına.</p>

      <p class="calibre2">"Çok memnun olurum," dedi.</p>

      <p class="calibre2"><span class="none4">44</span></p>

      <p class="calibre2"><span class="none4">Kudüs</span></p>

      <p class="calibre2">Yusuf Sartawi, kapının önceden anlaşıldığı gibi çalındığını duydu ve güvenli evin kapısını açtı. Planlanmış eyleme rağmen, Vasfiye Katib son derece sakin, hatta huzurlu görünüyordu. On dokuz yaşındaki bu çok güzel genç kadın, Ramallah'taki El Kud Üniversitesi'nde sosyoloji eğitimi görüyordu. Hafta sonları ambulans şoförlüğü yapıyordu, hayatla ilgili yaşamakta olduğu mutlak umutsuzluğun nedeni de buydu zaten, israilli askerler kullandığı ambulansa ilk kez ateş ettiklerinde, bunun bir yanlışlık olduğunu düşünmüştü, ama son iki ay içinde bu olay tekrar tekrar yaşanmış ve kendisi de iki kez yaralanmıştı. Kızılay üniforması, İsrailli askerler için hiçbir şey ifade etmiyordu. Küçücük çocuklar Vasfiye'nin kucağında can vermiş, İsraillilerin yaptıkları yüzünden kolu bacağı kopmuş çocukları hastaneye yetiştirmek için canını dişine takmıştı.</p>

      <p class="calibre2">Yusuf kapının önünü dikkade kontrol etti ve Vasfiye'yi içeri aldı.</p>

      <p class="calibre2">"Lokanta'nın adı Numero Venti," dedi, şehir haritasındaki Kral V. George Caddesi ile Ha Histradut Caddesi'nin kesiştiği köşeyi göstererek. "Burası gayet pahalı bir lokanta, hedeflerimiz çoğunlukla akşam yemeğini burada yiyorlar. Senin de gelecek hafta için rezervasyonun var," dedi Yusuf, Vasfiye'ye bir zarf uzatarak. "Kendini böyle bir yere hazırla, ayrıca üstüne şık ama çok da dikkat çekici olmayan bir şeyler giy. Hedefleri tanıman gerekiyor, daha sonra da üzerine yerleştireceğimiz patlayıcılara alışman gerekecek. Bazen bir iki saat içinde hazır olmamız gerekir, bu yüzden çok hızlı hareket etmek zorundasın."</p>

      <p class="calibre2">Vasfiye sakin bir ifade ile başını salladı.</p>

      <p class="calibre2">Yusuf bir dosyadan iki fotoğraf çıkardı. Bunlar İbrani Üniversitesi'nin bütün öğretim üyeleri ile memurlardan istediği standart vesikalık fotoğraflardı.</p>

      <p class="calibre2">"Bu kâfirlerin yüzlerini iyice ezberle, böylece saldırı zamanı geldiği zaman, iyice yanlarına yaklaşır ve kemerindeki patlayıcıları patlatırsın."</p>

      <p class="calibre2">"Benim yüzüm onların görecekleri son yüz olacak." Vasfiye en sonunda huzur bulmuştu, o masum çocukların intikamı mutlaka alınacaktı.</p>

      <p class="calibre2"><span class="none4">Tel-Aviv</span></p>

      <p class="calibre2">Mike McKinnon, bilgisayarına şifrelerini girdi ve Ec-helon'un son raporlarının bilgisayarın ekranında belirmesini bekledi, iki gün önce bir dönüm noktası yaşamıştı. Ec-helon'dan gelen raporlardan birinde, uydu tarafından izlenen bir cep telefonun kayıtları bulunuyordu. Kayıtlara göre telefon, Tel-Aviv'in Eski Yafo Limanı'ndan fazla uzakta olmayan Yehuda-ha Yamit'de dar bir yolda kullanılmıştı. Gerekli bütün diplomatik formaliteleri yerine getiren Mike, yolu ve eski bir taş binanın altındaki garajı bulmuştu, ancak yaptığı izleme çalışması başka bir şey sağlamamıştı. Şu anda son gelen raporlara bakılırsa, aradığı şeyi sonunda bulmuştu.</p>

      <p class="calibre2">Omega Operasyonu. Echelon Tel-Aviv araştırması. 261200Z saat. 'Kasa tamiratı onaylandı, her şey hazır, yarın 15.00'de başlıyoruz.'</p>

      <p class="calibre2">Mike, saat ve tarihi sonra da cep telefonunun numarasını kontrol etti. 'Evet, birinci mağaranın girişindeler' konuşmasının yapıldığı telefonla uyuyordu. Anlaşıldığı kadarıyla kasada bulunan şeyin, Dr. David Kaufmann ve Dr. Allegra Bassetti'nin izlenmesi ile ilgisi vardı. Bunun anlamı şu olabilir diye düşündü, bu kişiler çok önemli bir şey buldular, o kadar önemli bir şey ki, Hamas bunu geri almak için kolları sıvadı.</p>

      <p class="calibre2">Ertesi gün öğleden sonra saat 14.30'da Mike bej rengi Renault Clio Sedan arabasını geçide yakın bir yere park etti ve beklemeye başladı. Tek başınaydı, şu anda CIA direktörünün daha sonra rahatlıkla inkâr edeceği türden kararlar almak üzere olduğunun farkındaydı. Daha da kötüsü, telefon kayıtları, cevaptan çok soru üretmişti, istihbarat açısından önemli boşluklar vardı. Mossad bir parşömenin çalındığını öğrenince pek de nazik davranmayacaktı. Mike, onların yardımı olmadan atacağı her adımın içgüdülerine dayanmak zorunda olduğunu biliyordu... Buna bir Hamas eylemcisini takip etmek ve yakalamak için fırsat yaratmak da dahildi.</p>

      <p class="calibre2">Yolun biraz ötesinde, Giorgio Felici elindeki dürbünü gözünden çekti ve CIA'nın neden Ölü Deniz Parşömenleri ile ilgilendiğini düşündü. Hamas'ın belki de biraz yardıma ihtiyacı olacak diye düşündü. Armani ceketinin altında gizli Baretta Cougar tabancasının varlığını hissetmekten mutluydu.</p>

      <p class="calibre2">Saat 15.00'de yan kapıda esmer yüzlü bir Arap belirdi. Eski taş evin altındaki garaj kapıları normal kepenkli garaj kapısına benzemiyordu. Mike, iri yapılı Arabın ağır tahta kapıları zorlukla açışını izledi. Kısa bir süre sonra Arap, garajdan koyu yeşil, iki yanında sarı harflerle 'Leibzoll Kasa ve Güvenlik, Ben Yehuda Caddesi N:84, Tel-Aviv' yazan bir minibüs çıkarttığını gördü.</p>

      <p class="calibre2">Geçit, Ben Yehuda Caddesi'nden epey uzaktaydı. Mike, Liebzoll Kasa ve Güvenlik Şirketi meşru bir şirket olmasına rağmen, böyle bir minibüse sahip olduklarını bilmiyorlar muhtemelen diye düşündü.</p>

      <p class="calibre2">Minibüs şoförü sanki hiç acelesi yokmuş gibi Tel-Aviv trafiğinde epeyce oyalandı, ama Kudüs'e giden otoyola saptığı andan itibaren hızlandı. Mike, minibüsü beli bir mesafeden izliyordu. Yolda üç kez durduruldular. Yaklaşık bir saat sonra, araba İbrani Üniversitesi'nin bulunduğu Scopus Dağı'na vardı.</p>

      <p class="calibre2">Üniversite girişindeki bekçi ile kısa bir süre konuştuktan sonra, Arap şoför yoluna devam etti. İsrailliler bazen çok yardımcı oluyorlar diye düşündü Mike, minibüsü kampus içinde de takip edip etmeyeceğine karar vermeye çalıştı. Bu dedi, sadece dikkati çeker. Kapıyı görebileceği bir yerde park edip beklemeye karar verdi.</p>

      <p class="calibre2"><span class="none4">Kudüs</span></p>

      <p class="calibre2">David, Piskopos O'Hara'yı aradıktan sonra Allegra ile buluşmak üzere Numero Venti'ye doğru yola çıktı. Bir yandan da Allegra'nın bulduğu şaşırtıcı sonuçları düşünüyordu. Karbon tarihlemesi kolay olmuştu -İS 20 ile 40 arası- ancak David'in yardımlarına rağmen, Allegra'nın DNA taşıyan iki bin parçayı analiz etmesi iki ay sürmüştü.</p>

      <p class="calibre2">Esseniler üç keçi derisi kullanmışlar Allahtan diye düşündü David. Allegra, Büyük Isaiah Parşömeni, Thomas Gospeli ve Omega Parşömeni'ni analiz etmişti, bunlar üç ayrı naylon torbada saklanmış olmasına rağmen, Omega Parşömeni'nin parçalarını bir araya getirmek gibi çok zor bir iş duruyordu daha önlerinde.</p>

      <p class="calibre2">"Kutlarım David," Ellie, elinde menülerle masanın yanına doğru seyirtirken, Allegra Knesset'in en yeni milletvekilini kutlamak üzere elindeki şampanya bardağını kaldırdı.</p>

      <p class="calibre2">"Sizi kutlarım Dr. Kaufmann," dedi Elie, Allegra'nın iyi dileklerine katılarak. "Artık barış için bir umudumuz var.</p>

      <p class="calibre2">"Umarım Elie, çok teşekkür ederim."</p>

      <p class="calibre2">Az ötede, Eski Kudüs'ün Müslüman mahallesinde, Yusuf Sartawi, ince bir kemerin üzerine yerleştirdiği amonyum nitrat patlayıcıları son kez kontrol etti. Kayıpların sayısının çok olması için patlayıcıların içine üç yüz çivi ve çelik mil yerleştirilmişti. Vasfiye, şık ceketinin önünü açtı ve kemeri incecik beline sıkı sıkı sardı.</p>

      <p class="calibre2">"Fünyeyi, bombayı patlatana kadar cebinde tut." Vasfiye'nin bluzunu kemerden çıkan kabloyu örtecek şekilde düzeltti. "Burada 100 şekel var. Mutlaka taksiye bin, Nu-mero Venti'nin müşterileri otobüse binmez."</p>

      <p class="calibre2">Mike McKinnon, önündeki seçenekleri gözden geçirdi. Otoyol bu iş için uygun değil diye düşündü, trafik çok yoğun ve çok fazla israil devriyesi var. Arap şoförü Tel-Aviv'e kadar izlemek en doğrusu olacaktı. Minibüs, üniversitenin girip kapısına doğru hareket ederken düşünmeyi bir kenara bıraktı ve arabasını çalıştırıp yan sokaktan çıktı.</p>

      <p class="calibre2">Nablus Caddesi'ne varmalarına az kala, ilk çevirme ile karşılaştılar. Mike, minibüs şoförünün belgelerini uzatmasını huzursuzlukla izledi. Eğer kuşkuları doğruyla, Omega Parşömeni o minibüsün içindeki kasadaydı, eğer İsrailli askerler parşömeni bulurlarsa tam bir felaket olurdu. Hamas belge düzenleme işinde gerçekten usta herhalde diye düşündü Mike, İsrailli askerin Uzi'sini indirerek şoförün geçmesine izin verdiğini gördüğünde.</p>

      <p class="calibre2">Tel-Aviv'e giden otoyola çıktıklarında Mike, daha önce düşündüğü şeyin doğru olduğuna karar verdi. Böyle bir yolda aracı durdurmak mümkün değildi. Hem yoğun bir trafik vardı, hem de yolda iki çevirme daha oldu.</p>

      <p class="calibre2">Böyle bir yolda, arabanın lastiklerine ateş etmek çok kolay olurdu ama, her taraf İsrail devriyeleri ile dolu olduğu için kendini sakin olmaya zorlayarak minibüsü izlemeye devam etti. Trafik Tel-Aviv'e yaklaştıkları sırada yavaşladı, karanlık çökmeye başlamıştı. Mike bütün dikkatini minibüse verdi ve Tel-Aviv trafiğinde gözden yitirmemeye çalıştı. Otuz dakika sonra Mike, minibüsün geçide doğru dönüşünü izliyordu.</p>

      <p class="calibre2">Olabildiğince yakına park etti. Normalde Mike, araba kullanırken eldiven takmazdı, ancak bu kez eldivenler başka bir amaca hizmet edecekti, eldivenlerini çıkarmadan, torpido gözünden Heckler-Koch marka tabancasını aldı. Yolu dikkatle gözden geçirdi, boş olduğunu görünce rahatladı, Tel-Aviv'in bu bölgesinde sokak ışıklarının hepsinin yanma-masına şükrediyordu. Hızla arabadan indi, gölgelerin arasına karıştı, hedefi ile kendi arasında park etmiş arabaları bırakarak sessiz bir şekilde geçitten aşağı yürümeye başladı.</p>

      <p class="calibre2">Minibüs garajın önünde durdu, sürücüsü ağır kapıları zorlukla açtı. Mike, minibüsü kendine siper ederek Arap'ın iki adım ötesine kadar yaklaştı. Arap artık yüksek sesle küfür ediyordu. Bundan daha iyi bir fırsat olmaz diye düşündü, tabancasını namlusundan tutarak kabzası ile Arap'ın kafasına sert bir şekilde vurdu. Ancak Arap öne doğru kaydı ve ayaklarının üstüne düştü. Mike'ın tabancasının kabzası, Arap'ın başı yerine sırtına vurmuştu.</p>

      <p class="calibre2">Hamas, belli ki adamlarını arkadan gelebilecek bir sürpriz saldırıya karşı eğitmişti, adam dizlerinin üstüne düşmüştü. Kafasını geriye doğru atınca, Mike birden uçtu ve garajın girişindeki tozun toprağın içine elinde silahla yuvarlandı. Arap'ın silahını çektiğini tam zamanında gördü.</p>

      <p class="calibre2">Pfunk, pfunk, pfunk. Mike, üç el ateş ettiğinde, susturuculu 45'liğin sesi beklenenden çok çıktı. Langley'de verilen eğitim boşuna değildi. Arap, göğsünü tuttu, elindeki silah minibüsün altına düştü. Mike, sanki ağır çekim bir film gibi hasmının yüzünden kanın çekildiğini, nefret dolu gözleri solarken, ağır ağır düştüğünü gördü. Sakin bir şekilde cesedi garajın arka tarafına çekti ve minibüsü garajdan içeri soktu. Yerdeki üç boş kovanı aldı ve cebine koydu.</p>

      <p class="calibre2">Büyükelçiliğin bodrumundaki çocukların yardımıyla edindiği kulaklık ve mikrofonla kasanın numaratörünün son sayısının çıkardığı 'klik' sesini duydu. Eski kasayı açtı ve içindekilere çabucak göz attı. Bir zarf gördü, zarfın üzerinde, siyah mürekkepli bir kalemle yazılmış (Q) işareti vardı.</p>

      <p class="calibre2">Giorgio Felici, Mike McKinnon'u geçidin karşı tarafından izliyordu. Hamas'ın adamı, Amerikalıyla başa çıkabilir diye düşündü, ama yine her ihtimale karşı biraz daha yaklaştı.</p>

      <p class="calibre2">Felici, kısa bir an, arkadaki minibüsü ve iki adamı gözden kaybetmiş sonra da üç kısa silah sesi duymuştu.</p>

      <p class="calibre2">Hamas'ın adamını kaybettiğini anladı. Amerikalı ile arasında güvenli bir ara bırakmaya karar veren Felici, bekledi. CIA ajanının minibüsü garaja soktuğunu gördü ve eğildi. Garajı geçti ve park etmiş bir arabanın arkasına sindi.</p>

      <p class="calibre2">On beş dakika sonra, CIA ajanı elinde plastik bir zarfla dışarı çıktı. Felici, hasmının bir yandan çevresini kollayıp hızla arabasına doğru yürüdüğünü gördü. Baretta tabancasını çekti ve sessizce McKinnon'u izlemeye başladı.</p>

      <p class="calibre2">Mike McKinnon arkasından gelen sesi duyar duymaz, eli hemen tabancasına gitti. Tek bir kurşun iki kaşının arasına saplandı, hiç sesini çıkarmadan yavaşça kaldırıma yığıldı.</p>

      <p class="calibre2"><span class="none4">45</span></p>

      <p class="calibre2"><span class="none4">Kudüs</span></p>

      <p class="calibre2">"Yossi çok başarılı bir Başbakan olacak David," dedi Allegra Ellie siparişlerini getirirken, "ama ben ikiniz için de kaygılanıyorum. Bazı ultra Ortodoks Yahudiler ve yerleşimciler çok rahatsız."</p>

      <p class="calibre2">David ve Allegra kadehlerini barış için kaldırırken, Numero Venti'nin kapısının yakınlarında derin bir konuşmaya dalmış olan iki delikanlı susup, güzel ve genç bir kadına yol vermek için kenara çekildiler.</p>

      <p class="calibre2">Vasfiye Kâtip, kendine güvenen bir ifadeyle kalabalık lokantadan içeri girdi, David ve Allegra'ya doğru ilerledi.</p>

      <p class="calibre2">Elie, barın arkasına geçmişti. Kadını daha önce görmüş, çarpıcı bakışları dikkatini çekmişti, onca yıllık tecrübesinin sonucunda geliştirdiği altıncı hissi ona ters giden bir şeylerin olduğunu söyledi; konuklarından hiçbiri masalarına yeni birini beklemiyordu ve bütün masalar doluydu.</p>

      <p class="calibre2">"Yardımcı olabilir miyim?" diye sordu Elie, terbiyeli bir gülümseme ile, kızın omzuna vurarak. Kız ona döndüğünde, koyu renkli bakışlarındaki endişe yaşlı garsonun gözünden kaçmadı. Kız elini cebine soktuğunda, Elie teli gördü. Hemen kıza doğru hamle etti, iki eliyle yakaladı, ama çok geç kalmıştı. Vasfiye düğmeye bastı, yaklaşık 2 kiloluk amonyum nitratı patlattı. Patlamayla birlikte bombanın içindeki çiviler uçuştu, lokantadaki her şey büyük bir şangırtı ile kırıldı, taş duvarlar sanki deprem olmuşçasına sarsıldı.</p>

      <p class="calibre2">"Allegra!" David kafasını salladı ve ayağa kalktı. Başının yanındaki derin kesikten oluk oluk kan akıyordu.</p>

      <p class="calibre2">Kıza daha yakın olan Allegra, bir kan gölünün ortasında hareketsiz yatıyordu. Uzaktan, herkesin çoktan alışmış olduğu sirenlerin sesi duyuldu, bu görüntü, o gece dünyadaki bütün televizyonların haber bültenlerinde yer alacaktı.</p>

      <p class="calibre2">"Bu akşamki bültenimizi," diye söze başladı Geraldi-ne, "Kudüs'te bugün meydana gelen yeni bir bombalı saldırı haberiyle açıyoruz. Gelen ilk haberlere göre olay sırasında beş kişi öldü, bazıları ağır onlarca kişi yaralandı."</p>

      <p class="calibre2">Bu haber, dünya kamuoyunun artık çoktan alıştığı her günkü haberlerden biriydi, ancak bu kez bombalı saldırıda israil Başbakanı Kaufmann'ın ailesinden biri de yaralanmıştı. Görüntüye, sedye taşıyan sağlık çalışanları ve ambulansların uğursuz kırmızı ve mavi ışıkları girmişti. Derken görüntü Ein Karem'deki Hadassah Hastanesi'nin girişine kaydı ve yüzü bembeyaz olmuş, epeyce sarsılmış Tom Schweiker ekranda belirdi.</p>

      <p class="calibre2">"Tom, son haberler ne?"</p>

      <p class="calibre2">Tom, David ve Allegra'yı yakından tanımasına rağmen, sakin ve ölçülü bir sesle konuşmaya başladı.</p>

      <p class="calibre2">"Bugün Kudüs'te, yine çok acı bir bombalı saldırı yaşandı. Bu kez hedef, şehrin en ünlü lokantalarından biri olan Numero Venti idi," diye başladı Tom. "Ölü ve yaralı sayısı yüksek. Yaralıların arasında Başbakan'ın oğlu Dr. David Kaufmann ve dünyanın arkeolojik DNA üzerine önde gelen uzmanlarından biri olan Dr. Allegra Bassetti'de bulunuyor."</p>

      <p class="calibre2">"Ne durumda olduklarını biliyor muyuz?" "Gelen haberlere göre, David Kaufmann ayakta tedavi edilmiş ama Dr. Bassetti hâlâ ameliyatta, durumu hakkında şu anda kimse bir şey söyleyemiyor."</p>

      <p class="calibre2">Roma'da, bombalı saldırıdan daha önce haberdar edilmiş olan Başbakan Kardinal, televizyon ekranına yapışmıştı sanki, kadının adı geçtiği anda kan beynine sıçradı.</p>

      <p class="calibre2">"Bu olay barış sürecini etkiler mi Tom?"</p>

      <p class="calibre2">"Çok trajik bir olay tabii ama etkileyeceğini sanmıyorum Geraldine. Başbakan Kaufmann az önce bu konuda bir açıklama yaptı zaten. Açıklamasından bir bölümü aktarıyoruz."</p>

      <p class="calibre2">israil Başbakanı, hastanenin kapısının önüne çıktı ve üzgün bir yüz ifadesi ile kapıda bekleyen medya mensuplarına baktı.</p>

      <p class="calibre2">"Bu akşam, hep birlikte, çoktandır bu topraklardaki kan gölünün ve şiddetin bir parçası haline gelmiş olan trajik olaylardan birini yaşadık yine. Bu zalimce saldırıda hayatını yitirmiş olan masum insanların yakınlarına en içten başsağlığı dileklerimi iletmek isterim. Bu saldırıdan sorumlu olanlar bilsinler ki, bu olay, barış için bir çözüm bulma konusunda her iki tarafın da kararlılığını bir kat daha artırmıştır." Yossi Kaufmann, bu saldırıda kendi oğlu yaralanmış olmasına rağmen, kişisel intikam hırsını bir yana bırakabildiğini göstermişti. "Bütün İsraillilerin bilmesini istediğim bir şey var, olaydan sonra beni ilk arayan, Filistin Cumhurbaşkanı Ahmet Sartawi oldu ve benim şahsımda israil halkına başsağlığı diledi."</p>

      <p class="calibre2">"Bu durum barış görüşmelerini nasıl etkileyecek Sayın Başbakan?" soru Tom Schweiker'dan gelmişti. İsrail başbakanını yakından tanıyor ve hayranlık duyuyordu ama, zor soruların yine de sorulması gerekiyordu.</p>

      <p class="calibre2">"İki hafta önce Başkan Sartawi ile birlikte bir barış anlaşması taslağını taraflara sunduk. Bugün meydana gelen olay, bizim barış isteğimize hiçbir gölge düşüremez, zaten anlaşmaya çok yakınız. Bu anlaşma, bir Filistin Devleti'nin kurulmasını, bizim de belli bir zaman çerçevesinde Batı Şe-ria ve Gazze Şeridi'ndeki yerleşimlerden çekilmemizi öngörüyor. Bu durumun bazı İsrailliler için acı sonuçları olduğunu biliyorum, ama her iki tarafın da 1967 öncesindeki sınırlara çekilmesi bu anlaşmanın temelidir. Söz konusu bölgedeki yerleşimlerden çekilecek olan İsraillilere, önemli bir tazminat ödenecek ve vergiden muaf tutulacaklar.</p>

      <p class="calibre2">Anlaşma ayrıca, sekiz yüz bin Filistinli mültecinin, kendi topraklarına geri dönmesini de sağlıyor. Eski Kudüs, ortak bir yönetime devredilecek, her din ve inançtan insanın buraya giriş özgürlüğü garanti edilecek. İsrail Devleti'nin başkenti olan Yerushâlâyim, Batı Kudüs'te bugün bulunduğu yerde kalacak Filistin Devleti'nin başkenti ise Doğu Kudüs'teki El-Kud olarak tanınacak. Tıpkı Berlin'i ayıran duvar gibi, büyük bir hata olduğu ortaya çıkmış olan şehri ayıran duvar da, belli bir zaman içinde yıkılacak."</p>

      <p class="calibre2">Gazeteciler tanık oldukları bu tarihi açıklamayı hipnotize olmuş gibi dinliyorlardı. "Şimdi eğer beni mazur görürseniz, şu anda sorularınıza cevap veremeyeceğim, başka bir zaman cevaplarım." Bu büyük devlet adamına duydukları saygının gereği olarak kimse soru sormadı, Yossi Kauf-mann arkasını dönerek odadan çıktı.</p>

      <p class="calibre2">"Bu anlaşma taslağına herhangi bir tepki var mı Tom?"</p>

      <p class="calibre2">"Kaufmann/Sartawi planı Geraldine, bir vizyon, yalnızca bir barış anlaşması değil, çok daha geniş bir bağlamı var. Savunmaya harcanan yüz milyonlarca dolar, şimdi artık tarihin en büyük Ortadoğu yatırım programına akacak, eğer bölgede istikrar sağlanırsa, her iki devlet adamı da, uluslararası desteğin, özellikle Avrupa Birliği'nin desteğinin alınacağından emin. Su, demiryolu inşaatı, kanallar, yollar, eğitim, sağlık, tarım projeleri gibi alanlarda binlerce yeni istihdam yaratılacak. Başbakan Kaufmann ve Başkan Sartawi Ortadoğu'da yer alan devletlerin bir araya gelişiyle Avrupa Birliği'ne benzer bir birlik oluşturulabileceğini düşünüyorlar. Avrupa devletleri zaten plana büyük destek verdiler şimdiden. Özellikle de Fransa ve Almanya'nın büyük desteği var. Her ne kadar Amerika Birleşik Devletleri varılan bu noktaya büyük bir heyecan göstermediyse, herhangi bir görüş belirtmeden beklemeyi tercih ediyor şimdilik. En ilginç destek ise Katolik Kilisesi'nden geldi."</p>

      <p class="calibre2">"Papa'dan mı?"</p>

      <p class="calibre2">"Pek sayılmaz, destek şimdilik daha aşağı bir düzeyden, Venedik Kardinali Giovanni Donelli'den. Kardinal Donelli'nin, Barış anlaşmasının Şam Kapısı'nda yapılacak olan imza törenine davet edildiğine dair söylentiler var."</p>

      <p class="calibre2">"Profesör Kaufmann'ın halkına umut getirdiği kesin, Tom, peki son bombalama eylemini üstlenen oldu mu?"</p>

      <p class="calibre2">"Evet Geraldine, Hamas hemen bir açıklama yaptı, eylemi üstlendi, bombalamaların devam edeceğini belirtti, ama bu açıklama onlar adına çok talihsiz bir açıklama olabilir. Filistinliler de Kaufmann ile Sartawi'nin başarılı olmasını çok arzuluyorlar."</p>

      <p class="calibre2">"Tom, bu akşamki bültenimize katıldığın için sana çok teşekkür ediyoruz. Sayın seyirciler, Kuzey Kore'deki nükleer silahlanma..."</p>

      <p class="calibre2">Petroni'nin öfkesi korkunç oldu. Düşüncelerini bir düzene sokmaya ve yıllardır hiç yaşamamış olduğu panik dalgasından kurtulmaya çalışıyordu. Kesik namlulu Baretta Cheetah tabancasını çıkarttı ve yanağını tabancanın soğuk metaline dayadı. Donelli hâlâ sağdı, muhtemelen kadın da öyle. Omega Parşömeni'nin kopyasına hâlâ ulaşılamamıştı ve gazeteci Lonergan'la ilgili bilgi toplamaya devam ediyordu. Allahtan yaşlı Papa'nın sağlığı giderek bozuluyor diye düşündü, eğer hiçbir şey yapamazsa, en azından Donel-li'nin Kudüs'e gidişini Vatikan protokolünü ihlal ettiği gerekçesi ile engelleyebilirdi. Böylece onu kısa zamanda ortadan kaldıramasa bile, sahneden çekilmesini sağlamış olurdu. Donelli'nin Müslümanlarla yapılan bir barış anlaşmasının imza töreninde görülmesi, ona uluslararası bir ün kazandıracak ve seçimi etkileyecekti. Petroni Baretta'ya daha sıkı sarıldı. Kontrolün elinden kaçmasından nefret ediyordu, hem de büyük bir tutku ile nefret ediyordu. Artık kendi istediği sonuçları almaya her zamankinden daha da kararlıydı.</p>

      <p class="calibre2"><span class="none4">46</span></p>

      <p class="calibre2"><span class="none4">Tel-Aviv</span></p>

      <p class="calibre2">Tel-Aviv'deki oteline dönmüş olan Giorgio Felici, Tom Schweiker'in yaptığı yayını izliyordu. İtalyan kadının durumuyla ilgili bir açıklama yapılmamıştı hâlâ. Gözlerini kapadı ve tüfeğinin dürbününden seyrettiği küçük memeli kadın geldi aklına. Kadının bu eylemden kurtulması çok sıkıcı olacaktı, ancak Donelli'nin törene katılacağına ilişkin açıklama aklına başka bir şey getirdi. Kardinal Donelli'yi nasıl yok edeceğini ve olaydan sonra yakalanmamayı nasıl başaracağını düşünüp duruyordu, işte bu aradığı fırsat olabilirdi. Eğer Kardinal İsrail Başbakanı'nı hedef alan bir saldırı sırasında ölürse, herkes Başbakan'ın ölümünü araştıracak, Kardinal Donelli'nin kaybı ise talihsiz bir tesadüf olarak fazla dikkat çekmeyecekti. Giorgio, Yusuf Sartawi'nin İsraillilerden bütün kalbiyle nefret ettiğini biliyordu, ama acaba bu nefret İsrail Başbakanı'na suikast düzenlemeyi göze almaya yeter miydi. Ayrıca İsrail, dünyada böyle bir suikastı düzenlemenin en zor olduğu ülkeydi.</p>

      <p class="calibre2">Felici, cep telefonunu aldı ve Başbakan Kardinal'in özel hattının numarasını çevirdi, Kardinal'in ruh halinin oldukça kötü olduğunu tahmin ediyordu. Tahmini boşa çıkmadı.</p>

      <p class="calibre2">"Petroni."</p>

      <p class="calibre2">"Ben Giorgio Felici, Lorenzo. Az önce Kardinal Do-nelli'nin barış anlaşmasının Kudüs'te yapılacak olan imza törenine davet edildiği açıklandı," dedi, Omega Parşöme-ni'ni ele geçirdiğini kendine saklamıştı.</p>

      <p class="calibre2">"Böyle bir davet söz konusu bile olamaz, Giorgio. Papa böyle bir şeyi onaylayacak durumda değil, benim tarafımdan da kesinlikle onaylanmayacak." Petroni o kadar öfkeliydi ki, sözler ağzından adeta tıslar gibi çıkmıştı.</p>

      <p class="calibre2">"Sana bu daveti onaylamanı öneririm Lorenzo," dedi Giorgio. "Bu davet bana kendisi ile ilgili meselenin halli için önemli bir fırsat yaratıyor."</p>

      <p class="calibre2">Petroni hemen cevap vermedi. Köşeye sıkışmıştı ve yapabileceği hiçbir şey yoktu. "Şu ana kadar yaptıklarının sonuçlarını şöyle bir düşününce, Giorgio, galiba başka seçeneğim yok." Petroni'nin sesi asit keskinliğindeydi, telefonu gürültüyle kapadı.</p>

      <p class="calibre2">Giorgio gülümsedi. Petroni bir Papa olarak işine yarayacaktı tabii, ama o olmazsa, P3'ün listesinde başkaları da vardı. Bu arada, kendisi ihtiraslı ve acımasız Petroni'nin Omega Parşömeni yüzünden sıkıntı çekiyor olduğunu bilmenin keyfini çıkaracaktı.</p>

      <p class="calibre2">David, Hadassah Hastanesi'nin üçüncü katına çıktı ve küçük odanın kapısını çaldı.</p>

      <p class="calibre2">"Bunlar bana mı Dr. Kaufmann? Hiç zahmet etmeseydiniz." Genç hemşire, yakışıklı ziyaretçiye gülümsedi.</p>

      <p class="calibre2">David'in başı sargılar içindeydi, elinde de koca bir gül buketi vardı. Gülümsedi. "Durumu nasıl?"</p>

      <p class="calibre2">"Bu sabah çok daha iyi. Sarsıntıyı hâlâ atlatabilmiş değil, ama onu bir gece daha gözlem altında tutacağız, ancak yarın eve götürebilirsiniz."</p>

      <p class="calibre2">"Ziyaretçi saatinde değiliz biliyorum, ama onu görebilir miyim?"</p>

      <p class="calibre2">"Elbette."</p>

      <p class="calibre2">David, hemşireyi koridor boyunca izledi. Allegra'nın odasının önünde Shin Bet güvenlik teşkilatından gönderilen görevli bekliyordu. Daha her şey bitmedi, diye düşündü David üzüntüyle.</p>

      <p class="calibre2">Allegra'nın yüzünde morluklar ve küçük kesikler vardı. Kolları ve ayakları sargılar içindeydi. Aslında yaraları dışarıdan görüldüğü kadar ağır değildi. David'e bakarak gülümsedi ve gülleri vazoya yerleştirmesini söyledi.</p>

      <p class="calibre2">Çiçekler yerleştirildikten sonra David eğilip dudaklarına küçük bir öpücük kondurdu.</p>

      <p class="calibre2">"David, ne güzel güller bunlar. Ben senin bu kadar romantik olduğunu hiç bilmiyordum," dedi şaka dolu bir sesle, sonra birden ciddileşti.</p>

      <p class="calibre2">"Elie'nin ailesi ne durumda?" diye sordu "Yapabileceğimiz bir şey var mı onlar için?"</p>

      <p class="calibre2">Allegra Elie için çok üzülüyordu, hayatını ona borçluydu.</p>

      <p class="calibre2">"Karısıyla konuştum," dedi David. "Dayanmaya çalışıyor kadıncağız. Hâlâ bu işlerle uğraşmak istiyor musun?"</p>

      <p class="calibre2">Allegra başını yastıklardan kaldırdı ve David'e doğru eğilerek elini tuttu. "Eğer sen de şiddete karşı, şiddetle karşılık vererek mücadele edilmesi gerektiğini, başka bir yol olmadığını düşünenlerden olsaydın, başka türlü düşünürdüm. Ama ben senin, Ahmet'in ve Yossi'nin barış için savaştığınıza içtenlikle inanıyorum, ayrıca seni de çok sevdiğimi ve hayatımdan çıkmana kolay kolay izin vermeyeceğimi de biliyorum."</p>

      <p class="calibre2">David'in buğulanan gözleri, kendisine gülümseyerek bakan Allegra'nın gözleriyle buluştu. Üniversitedeki durumu anlatmasına daha zaman vardı, Allegra, biraz daha iyileşmeliydi.</p>

      <p class="calibre2"><span class="none4">47</span></p>

      <p class="calibre2"><span class="none4">Nablus</span></p>

      <p class="calibre2">Yusuf Sartawi kendini ezen korkunç güce karşı müthiş bir mücadele veriyordu. Kurtulmaya çalıştı ve uyanmadan önce iki kez haykırdı, tepeden tırnağa tere batmıştı. Ailesinin nasıl katledildiğini hatırlayınca, gözleri yaşlarla doldu.</p>

      <p class="calibre2">Yusuf saatine baktı. Dörttü. Çoğu sabah bu saatlerde uyandığı için, tekrar yatıp uyuyamayacağını çok iyi biliyordu, kendine bir kahve yaparken, kâfirlerle iş birliği yapan ağabeyini düşündü. 11 Eylül, İslamın, Allah yolundan gidebildiğini göstermişti. Şimdi israillilerle barış yapılacağını düşünmek ruhuna azap veriyordu, ama onu rahatsız eden tek şey barış anlaşması değildi. Giogio Felici ile buluşmak zorundaydı ve bundan hoşlanmıyordu. Yusuf, Felici'nin parşömenin çalmışı sırasında çıkan aksiliklerle, İtalyan kadının eylemde ölmemiş olmasını biraz fazla kibar karşıladığını biliyordu, ancak gazeteci için yapılan plan hâlâ geçerliydi; İtalyan kadını öldürmeyi de tekrar deneyeceklerdi. Yusuf, kimsenin aklına gelmeyecek bir yerdeki otoparkta vermişti randevuyu, Knesset'in gölgesinin altında buluşmak oldukça ironikti.</p>

      <p class="calibre2">"Roma'daki müşterilerim, Omega Parşömeni'nin kaybolmasına çok kızdılar," dedi Felici karanlık bir sesle. Artık parşömen onun elinde olduğuna göre, Felici Vatikan'ın parasını kimseyle paylaşmaya niyetli değildi.</p>

      <p class="calibre2">Yusuf'un zayıf ve koyu renkli yüzü ile kara gözlerindeki ifade değişmedi.</p>

      <p class="calibre2">"İtalyan kadını yok edemediğin için de ayrıca epeyce kızdılar."</p>

      <p class="calibre2">"Hiç de kolay bir hedef değildi. Bu kadın artık Başba-kan'ın çevresinden biri, bizim kız çok yaklaşmıştı. Ama bir dahaki sefere elimizden kurtulamayacak."</p>

      <p class="calibre2">"Gazeteciyi takip ediyor musun?"</p>

      <p class="calibre2">"SlM kartı şu anda, kendi telefonunun aynısından patlayıcı dolu bir başka telefona takıldı bile. Gerekli olduğu anda, kolayca yok edebilecek durumdayız."</p>

      <p class="calibre2">Giorgio Felici, sinirli bir şekilde burnunu çekti. "Omega Parşömeni konusunda anlaştığımız para, siz parşömeni bize teslim edene kadar ödenmeyecek, ama hem hatanızı düzeltmeniz, hem de örgütünüze finansman sağlamanız için bir fırsatınız daha var."</p>

      <p class="calibre2">Yusuf, Felici İtalyan Kardinal ile işin ayrıntılarını anlatırken dikkatle dinledi. "Ama tek bir şart var," dedi Felici uyaran bir sesle, "bu suikast İsrail Başbakanı'na düzenlenmiş gibi görünmeli."</p>

      <p class="calibre2">Yusuf hemen cevap vermedi. Giorgio Felici'nin haberi yoktu ama zaten Başbakan Yossi Kaufmann'a suikast düzenlemek için çok düşünmüştü, bu planın içinde barış anlaşması törenini de yerle bir etmek vardı, üzerinde çalışmaya çoktan başlamıştı aslında. Ama şu ana kadar planının başarılı olmasını sağlayacak kaynakları sağlayamamıştı.</p>

      <p class="calibre2">"Böyle bir iş son derece zor ve maliyetli," dedi, bu kâfirlerin kendi din adamlarından birini neden öldürmek istediği onu hiç ilgilendirmiyordu. "Güvenlik çok sıkı olur.</p>

      <p class="calibre2">Şam Kapısı çevresindeki bölgeyi Ben Gurion Havaalanından bile daha sıkı korurlar. Doğru patlayıcılar yerleştirilmiş bir intihar bombacısını güvenlik kordonundan içeri sokmayı basarsam bile, bombacının hedeflere yaklaşması pek de o kadar kolay olmaz. Birkaç israilli askeri öldürmeye de değmez."</p>

      <p class="calibre2">"Uçak olmaz mı?" diye sordu Felici.</p>

      <p class="calibre2">Yusuf kafasını salladı. "Ben bunu düşündüm zaten. Karısının intikamını almak için yanıp tutuşan bir pilotumuz var, ama onu başka bir iş için saklıyorum. Şam Kapısı bu iş için uygun değil. Bizim uçağımız ya Ürdün'den ya da Lübnan'dan kalkış yapabilir ancak. Kudüs'ün üzerinde korunmalı bir hava sahası var, israil F-16'ları bizim uçağı gördükleri anda vururlar." Yusuf bu sözleri tükürür gibi söylemişti, sonra durdu, yüzünde düşünceli bir ifade belirdi. Ağabeyi de artık kâfirlerin arasına karışmıştı, eğer bir fırsat bulursa, Yusuf onu da öldürmeye karar vermişti. Bu plan bunu da sağlayabilirdi, ama Yusuf çok yaklaşması gerektiğini, bunun da ölmesi anlamına geldiğini biliyordu. Planı ancak doğru patlayıcılar kullanıldığı takdirde işe yarayacaktı.</p>

      <p class="calibre2">Şimdi, eğer Allah izin verirse, onun da cennette yerini alacağı gün geliyordu işte.</p>

      <p class="calibre2">"Bu iş yapılabilir," dedi Yusuf sonunda, "ama riski çok yüksek bir operasyon. Çok fazla destek gerekecek."</p>

      <p class="calibre2">"Tabii ki," dedi Giorgio. "Ne istiyorsun?"</p>

      <p class="calibre2">"En az altı kilo Semtex gerekecek."</p>

      <p class="calibre2">"Semtex olmak zorunda mı?"</p>

      <p class="calibre2">Yusuf başını salladı, "içeri sokmayı başarabileceğim tek patlayıcı o, buna rağmen planımı çok dikkatli yapmam lazım," dedi fazla ayrıntıya girmeden. "Semtex çok iyi bir malzeme, yanlışlıkla padaması çok zor.</p>

      <p class="calibre2">istediğin her şekle sokabiliyorsun ki bu eylemde bu çok önemli. En önemlisi de kokusuz olduğu için, köpekleri atlatabilirim.</p>

      <p class="calibre2">"Kokusunu almazlar mı gerçekten?" diye sordu Gior-gio. Filistinlinin profesyonelliğinden çok etkilenmişti, ama yine de bu patlayıcıyı İsrail'e sokmak büyük bir meseleydi.</p>

      <p class="calibre2">"Evet, eğer nötronla yıkarsan alınmaz. Yakalamak için gereken aleder çok pahalı, İsrailliler eğer önceden istihbarat almazlarsa, barış töreni için bile böyle bir aleti bulundurmazlar. "</p>

      <p class="calibre2">"Senin planın işe yarayacak mı?"</p>

      <p class="calibre2">"Bu plan, tamamen ne yapmak gerektiğini iyi bilmeye dayanıyor. Mesela sen de çok önemlisin, çünkü sen olmadan ben Semtex'i bulamam," diye cevap verdi soğuk bir sesle.</p>

      <p class="calibre2">Giorgio Felici, bu Filistinli'yi sadece şifreli mesajlardan tanıyordu, ama artık adama saygı duymaya başlamıştı.</p>

      <p class="calibre2">"Başka bir şey gerekiyor mu?" diye sordu.</p>

      <p class="calibre2">"Yirmi milyon dolar. Masraflar hariç, ödeme peşin," diye cevap verdi Yusuf.</p>

      <p class="calibre2">"Bu çok büyük bir para dostum."</p>

      <p class="calibre2">"Bu iş de çok riskli," diye cevap verdi Yusuf ifadesiz bir yüzle. "Hamas'ın diğer örgütlerden hiçbir farkı yok, savaşa devam edeceksek, para lazım."</p>

      <p class="calibre2">"İtalyan kadın da barış töreninde olur mu acaba?" diye sordu Felici.</p>

      <p class="calibre2">"Hem de ilk sırada," diye cevap verdi Yusuf. "Bir anda birkaç kuş vurabiliriz," diye ekledi Giorgio'nun aklından geçenleri okumuş gibi.</p>

      <p class="calibre2">Giorgio Felici Roma'ya hareket etmeden önce, Kardinal Petroni'ye şifreli bir mesaj gönderdi. Gereken Semtex, Vatikan'a ait padayıcı üreten şirkederden biri tarafından sağlanmalı ve Kudüs'e diplomatik çanta ile gönderilmeliydi.</p>

      <p class="calibre2"><span class="none4">Kudüs</span></p>

      <p class="calibre2">"Çok büyük bir taviz verdim," dedi David hastanenin girişindekilere el sallayarak. Allegra'yı kapıda bekleyen resmi arabaya götürdü. "Onslow'a bugün izin verdim."</p>

      <p class="calibre2">"Pişman olmuş gibisin," dedi Allegra.</p>

      <p class="calibre2">"Eh, yarım güncük sadece. Onu benim evin önünden alırız sonra."</p>

      <p class="calibre2">"Bizim evimiz!" dedi Allegra, dirseğiyle David'in böğrüne vurarak.</p>

      <p class="calibre2">"Nasılsın? Bakıyorum tamamen iyileştin," dedi David, böğrünü ovuşturarak.</p>

      <p class="calibre2">"Nereye gidiyoruz? Yemekten sonra laboratuvara mı yoksa? "</p>

      <p class="calibre2">"Eh, öyle sayılır."</p>

      <p class="calibre2">Yemekten sonra Eski Kudüs'e Patrick O'Hara'ya doğru döndüler.</p>

      <p class="calibre2">"Nereye gidiyoruz?" diye sordu Allegra, Üniversite Kampüsü'ne doğru gitmediklerini fark etmişti.</p>

      <p class="calibre2">"Her şeyi anlatacağım," dedi David yüzünde garip bir ifade ile.</p>

      <p class="calibre2">Kapıyı, her zamanki sevecenliği ile Hemşire Katherine açtı.</p>

      <p class="calibre2">"David, Allegra, gelin, gelin. Sizi görmek ne kadar güzel. İyileştiğine çok sevindim Allegra," dedi merdivenleri çıkarken.</p>

      <p class="calibre2">"Allegra!" Patrick, kollarını açarak Allegra'yı karşıladı. "Hepimiz çok kaygılandık. Hemşire Katherine ile hastaneye gelecektik bugün, ama senin çıkacağını söylediler. Seni böyle ayakta görmek ne kadar güzel."</p>

      <p class="calibre2">"Şansım varmış Patrick, teşekkür ederim. Daha sıra bana gelmemiş galiba," diye ekledi gülümseyerek. "Yine de, bu kadar çok işimiz varken neden buraya geldiğimizi çok merak ediyorum aslında." Allegra merakla David'e baktı.</p>

      <p class="calibre2">"Alabilir miyim Patrick?"</p>

      <p class="calibre2">"Elbette David. Burada emniyette."</p>

      <p class="calibre2">David, duvardaki büyük tabloya doğru ilerledi, duvardan indirerek yavaşça yere bıraktı, tablonun altında eski bir duvar kasası belirdi. Numaraları çevirdi ve kasanın içinden Allegra'nın görür görmez tanıdığı iki tane zarf çıkardı.</p>

      <p class="calibre2">"iki tane mi var?" diye sordu kaygılı bir ifadeyle.</p>

      <p class="calibre2">"Thomas Gospel'i ve Omega Parşömeni."</p>

      <p class="calibre2">"Anlayamadım. Isaiah Parşömeni'ne ne oldu?"</p>

      <p class="calibre2">"Bombalamanın olduğu sabah beni Yossi aradı. Mos-sad'daki adamlarından biri, laboratuvardaki parşömenlerin çalınma ihtimalinin olduğunu söylemiş, ben de Patrick'ten yardım rica ettim ve buraya getirdim."</p>

      <p class="calibre2">"Giovanni ile Omega Parşömeni'ni sık sık konuşurduk Allegra," dedi Patrick. "Bana I. Jean Paul'ün başına gelenleri de anlatmıştı. Bu parçalar, üniversitede asla güvende olmayacaktı, laboratuvara giren çıkan çok fazla insan var."</p>

      <p class="calibre2">"Şaşı laborant mı yoksa?" Allegra David'e dönerek sordu.</p>

      <p class="calibre2">David başını salladı. "Tel-Aviv'de bir garajda ölü bulundu, asıl ilginci yanında bir CIA ajanı yatıyordu. Mossad'ın arabası ikisini de izliyormuş, ama kırmızı ışıkta geçince bir kamyonla çarpışmış. Isiah Parşömeni'nin bulunduğu zarfı Omega sanarak aldılar.</p>

      <p class="calibre2">"Demek ki parşömenin peşinde birden fazla grup var," dedi Allegra.</p>

      <p class="calibre2">"Evet, bunun bizim elimizde olduğunu düşünenler de bizi şahin gibi gözlüyorlardı herhalde. Bir zarfın üzerine Omega işaretini çizdim ama içine bir şey koymam lazımdı, onları kandırabileceğim bir şey, bu yüzden İsaiah Parşömeni'nin kopyasını feda etmek zorunda kaldım. Mossad'ın geri alacağını umuyordum ama... Neyse, istihbarat teşkilatlarının hepsi beceriksiz işte," dedi sesindeki hayal kırıklığını gizlemeyerek, "ama en azından İsaiah Parşömeni'nin orijinali hâlâ Kitap Mabedi'nde duruyor."</p>

      <p class="calibre2">Allegra gülümsedi. "Siz ikiniz az değilsiniz," dedi, "buraya bakmak kimsenin aklına bile gelmez."</p>

      <p class="calibre2">"Daha önceki hayatımda Nabukadnezar'ın casuslarından biriymişim meğerse," dedi Patrick kıkırdayarak.</p>

      <p class="calibre2">"Sizinle oturmak isterdim fakat yolun karşısında bir randevum var," dedi, Kutsal Mezar Kilisesi'ne giden sokağı işaret ederek. "Aslında Omega Parşömeni'nde ne bulacağınızı çok merak ediyorum."</p>

      <p class="calibre2">"Bu biraz zaman alacak Patrick," dedi David. "Bu salonu bize ayırdığın için sana çok teşekkür ederiz."</p>

      <p class="calibre2">"Parşömenin peşinde birden fazla grup olması çok ilginç," dedi Allegra, Patrick çıktıktan sonra. "Gerçi, bu gruplardan birini az çok tahmin edebiliyorum."</p>

      <p class="calibre2">David başını salladı. "Petroni ve adamları, bizi hâlâ izliyor olabilirler, şimdi, laboratuvarda hâlâ bazı parçalar üzerinde çalışıyormuş gibi yaparak onları kandırmamız lazım, Elimizde Omega olmadığını sansalar bile.</p>

      <p class="calibre2">Biraz şaşırtalım şunları."</p>

      <p class="calibre2">"Omega'nın parçalarını bir araya getirmek ne kadar sürer?"</p>

      <p class="calibre2">"Bilemiyorum. Ama şimdi parşömenler ayrıldığına göre, işimiz çok kolaylaştı. Yossi bana barış töreninin iki ay içinde yapılacağını söyledi, yani Lonergan dönmeden önce olacak, muhtemelen o zamana yetiştiririz."</p>

      <p class="calibre2">"Öteki parçaları da kasaya koyacak mıyız?"</p>

      <p class="calibre2">"Daha çok zaman var. Omega Parşömeni'nin üç parçasını bir araya getirene kadar beklemeyi tercih ederim, böylece bir kerede halletmiş oluruz. Benim eski kitap ve parşömenleri onaran bir arkadaşım var. Bir marifeti de, bu tür belgeleri kopyalayarak çok eskiymiş gib^ göstermek.</p>

      <p class="calibre2">Bu durumda çok çok eski göstermesi gerekecek tabi."</p>

      <p class="calibre2">"Ne kadar ilginç arkadaşların var senin öyle," dedi Al-legra gözlerini devirerek.</p>

      <p class="calibre2"><span class="none4">48</span></p>

      <p class="calibre2"><span class="none4">Kudüs</span></p>

      <p class="calibre2">Olayın medyaya yansıması iki ayı buldu. Mike McKinnon'un öldürülmesi hem israil hem de Amerika Birleşik Devletleri için utanç kaynağı olmuştu. CIA, McKinnon'un İsrail'e ait bir eski eserin çalınması ile görevlendirilmiş olduğunu inkâr etti. Mossad bunların hiçbirini yutmamıştı. En sonunda bir uzlaşmaya varıldı.</p>

      <p class="calibre2">'Elli yaşlarında bir adam' olarak geçen kişinin adı ve CIA ile ilişkisi ifşa edilmedi, ısrarla olayı araştıran medyaya Yehuda-ha Yamit yakınlarındaki bir geçitte işlenmiş olan iki cinayetle ilgili haber yazacak kadar bilgi açıklama yapıldı ve Kudüs'le Tel Aviv sokaklarında, Omega Parşömeni ile ilgili spekülasyonlar bir iki hafta gündemde kaldı. Dört milyar dolar değerindeki silah alışverişi, epeyce bir işbirliğini mümkün kılıyordu.</p>

      <p class="calibre2">Konuyla ilgili ilk haber, Jerusalem Post gazetesinin ilk sayfasında, Papa II. Jean Paul'ün geçirdiği boğaz ameliyatı ve giderek bozulan sağlığının işlendiği haberin yanında yer aldı.</p>

      <p class="calibre2">Omega Parşömeni avı devam ediyor.</p>

      <p class="calibre2">Tel-Aviv polisi, birkaç hafta önce İbrani Üniversitesi'nde meydana gelen hırsızlık olayı ve Yehuda-ha Yamit'deki bir geçitte meydana gelen çifte cinayet olayı ile ilgili soruşturmayı sürdürüyor. Olayı araştıran ekibin sorumlusu Baş Müfettiş Armos Raviv bugün konuyla ilgili bir açıklama yaptı. Açıklamaya göre, Hamas üyesi olduğundan kuşkulanılan bir kişi, bir güvenlik şirketinin adını taşıyan bir minibüsle üniversite laboratuvarlarından birine gelerek, laboratuvara ait olduğu bildirilen bir kasayı tamire götürmek bahanesiyle çaldı. Minibüsün şoförü, Eski Yafo Limanı yakınlarında bir garajda tabancayla vurularak öldürülmüş olarak bulundu, ancak yanında elli yaşlarında olduğu sanılan ve adı açıklanmayan başka bir erkek cesedi daha tespit edildi.</p>

      <p class="calibre2">"Bu aşamada, kasada bulunanlar arasında Hamas'ın ilgisini neyin çekmiş olduğunu bilmiyoruz," diyen Müfettiş Raviv, kasada Omega Parşömeni'nin bulunduğuna dair bazı dedikodular olduğunu sözlerine ekledi.</p>

      <p class="calibre2">İbrani Üniversitesi'nden yapılan bir açıklamada, söz konusu dedikoduların asılsız spekülasyonlardan kaynaklandığı belirtildi.</p>

      <p class="calibre2">İbrani Üniversitesi basın sözcüsü, "bizim bildiğimiz kadarıyla kasa boştu," dedi ve üniversitenin Omega Parşömeni ile hiçbir ilişkisi olmadığını söyledi.</p>

      <p class="calibre2">Rockefeller Müzesi, konuyla ilgili herhangi bir açıklama yapmayı reddediyor.</p>

      <p class="calibre2">Başmüfettiş Raviv, "Şu anda elimizde önemli bir ipucu yok, bu konuda bir şey bilen ya da duyanların bize başvurmasını bekliyoruz," dedi. -Associated Press</p>

      <p class="calibre2">Rockefeller'ın direktörünün konuyla ilgili yorum yapmayı reddetmesi, basının bütün dikkatini müzeye çevirmesine neden olmuştu. Kaygılı Jean-Pierre La Franci, Kardinal Petroni'ye haberi ulaştırmak için telefon etti.</p>

      <p class="calibre2">"Telefonlar hiç susmuyor Haşmetlim. Eğer biri bir şey söylemezse, bu konu kapanmayacak."</p>

      <p class="calibre2">"Sen bu işi bana bırak," dedi Petroni buz gibi bir sesle. Lonergan epeyce uzak kaldı oradan diye düşündü. O şişko akademisyenin artık dünyada sürtmeyi bırakması, aldığı paranın karşılığını vermek üzere işinin başına dönüp, Kilise'nin çıkarlarını koruması gerekiyordu. Petroni özel sekreterinin düğmesine bastı.</p>

      <p class="calibre2">"Haşmetlim?" dedi Peder Thomas.</p>

      <p class="calibre2">"Monsignor Lonergan şu anda nerede biliyor muyuz?"</p>

      <p class="calibre2">"Avrupa'da bir yerde konferans turunda, Haşmetlim. Muhtemelen Floransa'da."</p>

      <p class="calibre2">"Muhtemelen doğru cevap değil Peder Thomas. Onu bulun ve bana bağlayın." Başbakan Kardinal, sinirli bir hareketle diafonun düğmesini kapattı.</p>

      <p class="calibre2"><span class="none4">Floransa</span></p>

      <p class="calibre2">italya'nın Floransa şehrinde, Arkeoloji Müzesi'nde, Derek Lonergan, Ölü Deniz Parşömenleri üzerinde kendi vardığı sonuçları anlatıyordu.</p>

      <p class="calibre2">"Tekrar ediyorum, benim en küçük bir kuşkum bile yok," dedi, çenesini kaldırarak ve gözlerini kapayarak.</p>

      <p class="calibre2">"Ölü Deniz Parşömenleri isa'dan iki yüz yıl önce yazılmıştır."</p>

      <p class="calibre2">Onsekiz kişilik 'kalabalık' terbiyeli bir şekilde alkışladı, sonra teker teker mazeret bildirerek Monsignor Lonergan'ı, müzenin zavallı müdürüyle baş başa bıraktılar, müdür de en sonunda onu bir taksiye bindirerek, Arno kıyısında, Ponte Vechhio'ya bakan oteline yollamayı başardı.</p>

      <p class="calibre2">"Bana hemen bir skoç ver barmen. Ses tellerimin yağlanması lazım," dedi Lonergan, bardaki taburelerden birine oturdu ve yüksek sesle geyirdi.</p>

      <p class="calibre2">Seçkin bir otel olan Lugarno'nun harındaki beyaz koltuklarda oturmakta olan kişiler kaşlarını kaldırdılar.</p>

      <p class="calibre2">"Tabii ki efendim," dedi barmen. "Şarkıcı mısınız?" diye sordu gülümseyerek, ingilizce telaffuzu çok iyi değildi ama Lonergan'in Italyancası ile kıyaslanamazdı bile.</p>

      <p class="calibre2">"Aman Allahım ya, siz deli misiniz nesiniz. Bugün gayet kalabalık ve seçkin bir topluluğa Ölü Deniz Parşömen-leri'nin sırları hakkında konferans verdim. Yoksa Lonergan Konferansları diye bir şey duymadınız mı? Çok meşhurdur."</p>

      <p class="calibre2">"Ah! Monsignor Lonergan."</p>

      <p class="calibre2">"Ta kendisi."</p>

      <p class="calibre2">"Size bir mesaj vardı."</p>

      <p class="calibre2">Lonergan barmenin kendisini tanımasının nedeninin, notun üstünde kendi isminin yazılı olması olduğunu anlayamadı. Mesajda şöyle yazıyordu. "Derhal Kudüs'e geri dönün. La Franci."</p>

      <p class="calibre2">"iyi misiniz?" diye sordu barmen yüzünde kaygılı bir ifadeyle.</p>

      <p class="calibre2"><span class="none4">49</span></p>

      <p class="calibre2"><span class="none4">Kudüs</span></p>

      <p class="calibre2">Barış antlaşmasının imza töreninin yapılacağı günün şafağı, sıcak ve güzel bir sabaha sokmuştu. Cohatek'in şef mühendisi, günü hazırlıklara nezaret ederek geçirdi. Öğleden sonra geç saatlerde, Yusuf, Şam Kapısı'nın çevresinde kurulmuş olan iskelelerden birine dayandı. Kapıda her zaman görülen İsrail ordusuna ait tanklar ve zırhlı aralar çok azaltılmıştı. Silahlı Kuvvetlerin itirazına rağmen, Başbakan, 'herkesin hayatına saygı gereği' böyle olması gerektiğine karar vermiş ve askeri gücü ülke çapında azaltma politikasını uygulamaya sokmuştu.</p>

      <p class="calibre2">Buna rağmen, barış antlaşmasının herkes tarafından memnuniyede karşılanmadığı bilindiği için askerlerin varlığı az da olsa hissediliyordu. Her sandalye, her masa, her alet kutusu hatta umumi tuvaletler bile askerler, bomba imha ekipleri ve köpekler tarafından didik didik aranmıştı. Her tarafa manometreler yerleştirilmişti. Genç İsrailli askerler arama noktalarında gergin bir şekilde bekliyorlardı. Başbakanların partilerine mensup kişiler ve VIP konukları da dahil olmak üzere töreni izleyen herkes buralarda didik didik aranıyordu. Arama noktalarının önünde uzun kuyruklar oluşmuştu bile.</p>

      <p class="calibre2">Yusuf, alınan bütün güvenlik önlemlerine rağmen, kararlı bir saldırının başarılı olabileceğini biliyordu, eylemde yer alanlardan biri olan genç Filistinliye başıyla işaret etti. Hazırlanmış sahte belgeler işe yaradı ve Yusuf delikanlının, forkliftin direksiyonunun başına geçtiğini gördü. Forklift birden geriye doğru kaydı ve konuşmacıların kullanacağı kürsüye çarptı. Çarpmanın sesi, çevredeki herkesin dikkatini çekti. Yusuf çaresizlikle çevresine bakman şoföre doğru yumruğunu sallayarak seyirtti.</p>

      <p class="calibre2">"Allanın belası salak," diye bağırdı. "Bak ne yaptın!" Yusuf yüzünde çaresiz bir ifade ile paramparça olmuş kürsüye baktı. İki İsrailli subay hemen yanına koştu. Bunlardan biri, barış töreninin güvenliğinden sorumlu olan General Avrahim Mishal'di.</p>

      <p class="calibre2">"Başka kürsü var mı?" diye sordu General Mishal.</p>

      <p class="calibre2">"Evet, ama fazla zaman yok. Hiç olmazsa buna bir şey olmamış," diye cevap verdi, eliyle Filistin ve İsrail'in simgelerini göstererek. "Acaba bana eskort verebilir misiniz, General?" diye sordu. "Bizim depomuz Batı Kudüs'te, bu saatte trafiğe takılırsak, kürsüyü değiştirmemiz mümkün değil."</p>

      <p class="calibre2">Tuğgeneral Mishal, yanındaki yüzbaşı ile konuştu. "Bu adama bir kamyon verin, eskort sağlayın ve en kısa zamanda kürsüyü değiştirin."</p>

      <p class="calibre2">Yusuf bir saat sonra, Nablus Caddesi'ndeki kontrol noktasındaki askerlerin, değiştirilen kürsüyü taşıyan İsrail ordusuna ait kamyonu durdurmalarını izliyordu. Kamyondaki yüzbaşı ile kontrol noktasındaki asker kısaca konuştular ve kamyon yoluna devam etti.</p>

      <p class="calibre2">Yusuf'un, Şam Kapısı'nın altındaki podyuma milli simgeleri ve mikrofon sistemini yeniden kurması yirmi dakikasını aldı. Sesi Eski Kudüs'te yankılandı.</p>

      <p class="calibre2">"Deneme... Deneme... Deneme..." sonuçtan memnun, mikrofonu kapattı.</p>

      <p class="calibre2">"Her şey yolunda mı?" diye sordu General Miskal.</p>

      <p class="calibre2">"Yolunda, teşekkürler, eskort için de çok sağ olun. Eğer siz olmasaydınız kürsüyü değiştirmemiz mümkün değildi," diye cevap verdi Yusuf.</p>

      <p class="calibre2">"Rica ederim," dedi General Miskal gülümseyerek.</p>

      <p class="calibre2">Omega Parşömeni, iki ay süren zahmetli bir çalışmanın sonunda deşifre edilmiş, geriye sadece on parça kalmıştı. Barış anlaşmasının imzalanacağı gün öğleden sonra, David ve Allegra bulduklarını bir araya getirmişler ve Patrick'e doğru yola çıkmışlardı.</p>

      <p class="calibre2">"Birkaç gün önce Jerusalem Post'ta çıkan kasa hırsızlığı haberini okudunuz mu?" diye sordu Patrick. "işin basına yansımasının bu kadar uzun sürmüş olması çok garip."</p>

      <p class="calibre2">"Herhalde Amerikalı yüzünden öyle oldu. Tom bana adamın CIA ajanı olduğunu söyledi, medyaya baskı yapmışlar, bu cinayet sıradan bir cinayet değil yani."</p>

      <p class="calibre2">"Çok muğlak bir haber," dedi Allegra. "Adamın kimliği de belli değil. Papa I. Jean Paul'ün başına gelenlerden sonra, Vatikan'ın bu işte parmağının olduğu ortaya çıkarsa hiç şaşırmam"</p>

      <p class="calibre2">"Medya'nın dikkatinin Omega Parşömeni'ne çevrilmesi hiç de hoş olmadı, yani bu parşömeni çaldığını sanan her kimse, gerçeği öğrenmesi çok uzun sürmeyecek," dedi David, yeni bir parçayı yerine koyarken. Dört parça daha kalmıştı geri. Magdalena sayıları ve DNA ile ilgili mesajlar ortaya çıkmıştı bile. Parşömendeki uyarı tamamlanmak üzereydi.</p>

      <p class="calibre2">"iki inanç, üçüncüyle alay edecek," dedi Koineceden çevirerek, "inançlar ibrahim'den geldiği halde, hepsi de."</p>

      <p class="calibre2">"Galiba Yossi'nin sözünü ettiği uygarlıklar çatışması doğru çıkıyor," dedi Patrick hüzünle. "Saat altı buçuğa yaklaşmış, yarın devam etsek daha iyi olacak."</p>

      <p class="calibre2">"Evet," dedi David tereddütle. "Oraya varıp da, güvenlikten geçene kadar orkestra çoktan başlamış olur zaten. Bu parşömen iki bin yıl bekledi, bir gün daha bekleyebilir."</p>

      <p class="calibre2">David'in cep telefonu çaldı, uzanıp masanın üzerinden aldı.</p>

      <p class="calibre2">"David Kaufmann"</p>

      <p class="calibre2">Allegra, David konuşurken bir şeylerin ters gittiğini anladı ve sıkıntıyla konuşmayı bitirmesini bekledi.</p>

      <p class="calibre2">"Arayan Hafız'dı," dedi David, bir yandan da düşünüyordu. "Lonergan'ın bu akşam geç saatlerde Avrupa'dan döneceğine dair bir mesaj gelmiş. Söylediğine göre, havaalanından doğruca müzeye gelecek ve saat dokuzda direktörle görüşecekmiş. Hafız'a bugün geç çıkmasını söylemişler."</p>

      <p class="calibre2">"Hani daha bir ay gelmeyecekti?"</p>

      <p class="calibre2">"Gelecek hafta, Londra Arkeoloji Cemiyeti'nde konferansı vardı. Lonergan böyle bir şeyi asla kaçırmazdı doğrusu," dedi Patrick.</p>

      <p class="calibre2">"Geç saatlere kadar çalışıyordur herhalde. Akşamüstü beşte barda yerini alıyordur mutlaka," dedi Allegra, zamanın azaldığını fark ederek.</p>

      <p class="calibre2">"Bunun tek bir anlamı var," dedi David. "Biri, ona geri dönmesini emretti, muhtemelen bunun nedeni de Ome-ga Parşömeni ile ilgili çıkan haber."</p>

      <p class="calibre2">"Lonergan, çalınan parçaların kendi sandığından alındığını düşündüğü için doğruca müzeye gidecek ve direktörle toplantıya girmeden önce mutlaka kasayı kontrol edecek, " dedi Allegra.</p>

      <p class="calibre2">"Haklısın, keşke Omega parçalarının üç kopyasını alırken Thomas Gospel'ini yerine koysaydım. Biraz geç kaldık şimdi," dedi David üzüntüyle, "ama riski göze alacağız. Thomas Gospel'inin parçalarını kasaya şimdi koyacağız ve Lonergan sandığını iyice aramasın diye dua edeceğiz."</p>

      <p class="calibre2">"Peki tören ne olacak, David. Töreni kaçıracağız!"</p>

      <p class="calibre2">"Sen Patrick ile birlikte git, ben sonra sizi bulurum."</p>

      <p class="calibre2">"Hayır olmaz. Ben de seninle geliyorum. Eğer kasaya çabucak girersek, belki törene de yetişebiliriz."</p>

      <p class="calibre2">"Dışarıdaki güvenlik devriyesi ne olacak?" diye sordu Allegra, müzenin otoparkına girdiklerinde.</p>

      <p class="calibre2">"Şansımızı kullanacağız," dedi David.</p>

      <p class="calibre2">Bir devriye arabası onların hemen ardından otoparka girince, Allegra'nın kalbi deli gibi çarpmaya başladı.</p>

      <p class="calibre2"><span class="none4">Roma</span></p>

      <p class="calibre2">Kardinal Petroni televizyonu açtı. Dünya medyasını iki konu meşgul ediyordu: Papa'nın bozulan sağlığı ve Kudüs'teki barış imza töreni. Petroni, kanal, geçen ayın haber özetlerini geçerken dikkatle izledi.</p>

      <p class="calibre2">Haberlerden birinde, Papa, ambulansla Roma'daki Gemilli Kliniği'ne götürülüyordu. Papa, sedyesinden halsiz bir şekilde el sallıyordu, Petroni hırsla burnunu çekti. Papa'nın nefes alması iyice zorlaşınca, trakeotomi gerekmiş, Petroni'de, imanlılara Papa'nın sağlık durumu hakkında bilgi veren basın bültenlerini bizzat onaylamıştı. Şu anda, üst kattaki Papalık dairesinde, kalp krizi geçirmiş olan yaşlı Papa'nın böbrekleri de iflas etmişti artık. Petroni, Papalık doktorunun, Papa'nın gerçek durumunu kendisinden saklamış olduğunu öğrenince çok öfkelenmişti, ama artık Papa'nın durumu çok kötüydü, belki de son kırk sekiz saate girilmişti. Petroni, tatmin dolu bir ifadeyle gülümsedi. Papa, efsanevi inadı nedeniyle biraz daha direnecekti belki, ama tahttan çekilmesi gerekmeyebilirdi. Petroni, tereddüt içindeki basın bürosuna Papa'nın 'Tanrının yanına çağrıldığı'na dair bir basın bülteni hazırlamalarını emretmişti, bülten imzaya hazırdı. Petroni sandalyesinde öne doğru eğildi ve haber görüntüsünün, ışıkları yanan Papalık dairesinden, Altın kubbeye, Kubbetüssahra'ya dönüşünü izledi.</p>

      <p class="calibre2">Dünya medyası ile birlikte, CNN'de, Kudüs'teki tarihi barış törenini veriyordu. Dünyanın dört bir yanından gelmiş olan muhabirler, eski surların tepesinde kendilerine ayrılmış olan bölümde yerlerini almışlardı. Tom Schweiker, barışın imzalanmasına kadar yaşananları ve barışın taşıdığı umutları anlatan haberini geçiyordu.</p>

      <p class="calibre2">Senin bir geleceğin yok diye düşündü Petroni. Washington'daki adamlarından biri, Schweiker'ın Lonergan ile yaptığı araştırmanın FBI'a kadar uzandığını haber vermişti. Petroni, Felici'ye infazı fazla geciktirmemesi talimatını vermişti. İnfaz, Donelli'ye yapılacak suikastla aynı anda yapılacaktı.</p>

      <p class="calibre2"><span class="none4">Kudüs</span></p>

      <p class="calibre2">Kameralar, podyumun çeşitli yerlerine kurulmuştu. Yeni Filistin Devleti adına, Ahmet Sartawi hem Cumhurbaşkanı hem de din adamı olarak konuşacak ve Filistin dışındaki Müslümanlara seslenecek, kendisini de Kudüs İmamı destekleyecekti. İsrail Devleti adına konuşacak olan Yossi Kaufmann, imanlı bir Musevi olarak, Musevi inancı adına da konuşacak ve kendisini Kudüs Baş Hahamı destekleyecekti. Venedik Kardinali olan Giovanni Donelli, İbrahim'den türemiş üçüncü din olan Hıristiyanlık adına törende bulunacaktı.</p>

      <p class="calibre2">Önce Giovanni konuşacak, onu Ahmet ve Yossi izleyecekti. Uç lider, üç devlet adamı, üç vizyon sahibi insan. Konuşmalar bittikten sonra, İsrail Başbakanı ve Filistin Cumhurbaşkanı, Giovanni'nin kendilerine uzattığı barış anlaşmasını imzalayacaklardı.</p>

      <p class="calibre2">Dünyaca ünlü Yahudi orkestra şefi Levi Meyer'in yönettiği Barış Filarmoni Orkestrası ve Korosu, Kudüs'te toplanmıştı. Yüz kırk kişiden oluşan orkestra Yahudi, Müslüman ve Hıristiyan müzisyenlerin en seçkinlerinden oluşturulmuştu, müzik tarihinde bu ilk kez oluyordu.</p>

      <p class="calibre2">Marian kürsüde, Yossi'nin yanında kendisine ayrılmış olan yere oturmuştu. Barış Filarmoni Orkestrası, arkasındaki üç yüz kişilik koro ile Şam Kapısı'nın surları üzerinde oluşturulmuş dokuz metre yüksekteki platformda yerini almıştı. Levi Meyer sopasını kaldırdı ve güçlü ışıklar podyumdaki ünlü İsrailli'yi aydınlattı.</p>

      <p class="calibre2">Petroni'nin televizyon ekranında, Levi belirdi. Rüzgâr gümüş beyazı saçlarını dağıtıyordu. Kamera, orkestra ve koroya döndü. Tıpkı şefleri gibi, orkestra üyeleri de barışın simgesi olarak beyaz smokinler ve tuvaletler giymişlerdi. Onların arkasında yer alan koro üyelerinin giysilerinin renkleri farklıydı. Bir kısmı, Davut Yıldızı'nın açık mavisine bürünmüşken, diğerleri İs-lamın rengi olan parlak yeşil giysiler giymişlerdi, bunların arasında Hıristiyanlığın beyazı yer almıştı. Koro, tarihin en büyük peygamberlerinin insanlığa verdiği mesajları, umudu, barışı ve hoşgörüyü temsil ediyordu.</p>

      <p class="calibre2">Beethoven'in C majör, Koral ayini gecenin karanlığının içinden yükseldi, Kidron Vadisi'nden, Zeytin Dağı'na yayıldı, Eski Kudüs'ün kapalı çarşılarında, yeni Kudüs'ün bahçelerinde yankılandı. Müzik, İsa'nın son saatlerini geçirdiği Golgotha'yı, Romalılara teslim olmayı reddeden Nehem-ya'nın ikinci tapınağını, sonra da Muhammed'in cennete yükseldiği Kubbetüssahra'yı kapladı.</p>

      <p class="calibre2">Kardinal Donelli, kızıl cübbesi rüzgârda dalgalanarak podyumdaki yerine doğru ilerledi. Marian'ın arkasındaki yerine otururken ona göz kırptı. Marian, bu tarihi anda, sakin, rahat ve güzeldi.</p>

      <p class="calibre2"><span class="none4">Roma</span></p>

      <p class="calibre2">"Petroni!" Sekreterine cevap veren Başbakan Kardi-nal'in sesi buz gibiydi.</p>

      <p class="calibre2">"Rahatsız edilmek istemediğinizi biliyorum ama Haşmetlim, Washington'dan Ashton Lewis birinci hatta. Acil olduğunu söyledi." Çilekeş Peder Thomas'ın sesi gergindi. Malta Şövalyelerinin acil mesajları görmezden gelinemezdi.</p>

      <p class="calibre2">Kardinal Petroni hiçbir şey söylemeden diafonu çat diye kapattı ve kendini toparladı.</p>

      <p class="calibre2">"Ashton, sesini duymak ne güzel. Sana nasıl yardımcı olabilirim?" diye sordu, bir yandan da Kudüs'teki töreni yayınlayan televizyondaydı gözü.</p>

      <p class="calibre2">"Herhalde biliyorsundur Lorenzo, bizimkiler, Kudüs'teki barış sürecine biraz kaygıyla yaklaşıyor. Kaufmann, Müslümanlara biraz fazla taviz verdi, buradaki Yahudi lobisi, özellikle Batı Şeria'daki Yahudi yerleşimcilerin geri çekilmesinden çok rahatsız. Gelecek seçimlere de daha çok var, buna rağmen cumhuriyetçi senatörlerin çoğu çok endişeli."</p>

      <p class="calibre2">Kardinal Petroni bir yandan dinlerken, bir yandan da plan yapıyordu.</p>

      <p class="calibre2">"Buna katılıyorum Ashton, Müslümanlara bu kadar da yüz verilmemesi gerekiyor, ben de çok sıkıldım. Roma'ya ne zaman geliyorsun, birlikte bir yemek yiyelim."</p>

      <p class="calibre2">Kardinal Petroni telefonu kapattı ve derin düşünceler içerisinde masasından kalktı. Muhammed, isa'nın yerini alıp, kendisini Tanrının elçisi olarak tanıttığı günden beri, Is-lamın takipçileri gerçek inancı ortadan kaldırmaya çalışmışlardı. Şimdi yine aynı şeyi yapıyorlardı, Kudüs'te imzalanmak üzere olan barış anlaşması gerçek bir tehlikeydi. îslam-la uzlaşmak anlamına geliyordu. Müslümanların güç kazanmasına asla izin verilmemeliydi. Kararını veren Petroni, New York'taki CNN stüdyolarındaki Malta Şövalyesi'nin önceden programlanmış numarasının düğmesine bastı.</p>

      <p class="calibre2">"Daniel, Ben Lorenzo. Nasılsın?"</p>

      <p class="calibre2">"iyiyim Lorenzo, Papa için dua ediyoruz burada. Durum ciddi mi?"</p>

      <p class="calibre2">"Korkarım öyle. Çok iyi bir liderdi, yerinin doldurulması çok zor olacak. Ama iyiler bunun için çalışmalı. Zaten seni aramamın nedeni de bu. Kudüs'teki bu barış anlaşması hepimizi çok kaygılandırdı burada."</p>

      <p class="calibre2">"Ben de seninle aynı fikirdeyim Lorenzo. Müslümanlara biraz fazla taviz verdik gibi görünüyor."</p>

      <p class="calibre2">On dakika sonra Petroni, olayların farklılaşacağını bilmenin rahatlığıyla arkasına yaslandı. Müslümanlarla Yahudileri birbirlerini boğazlamaya teşvik edecek her şey, gerçek inancın lehineydi. Tatmin olmuş bir ifadeyle, töreni izlemek için oturdu. Petroni kontrolü yine ele almıştı ya da öyle sanıyordu.</p>

      <p class="calibre2"><span class="none4">Kudüs</span></p>

      <p class="calibre2">Marian saatine baktı, biraz huzursuz görünüyordu. "David ve Allegra nerede kaldılar çok merak ediyorum," diye Giovanni'nin kulağına fısıldadı.</p>

      <p class="calibre2">"Birazdan gelirler," dedi Giovanni fısıltıyla. "Patrick bana çok önemli bir işlerinin çıktığını söyledi. Ama işleri biter bitmez geleceklermiş. Müzik sana hiç merak etmemeni söylüyor bak," dedi rahatlatan bir sesle.</p>

      <p class="calibre2">"Ne muhteşem değil mi?"</p>

      <p class="calibre2">Giovanni gülümsedi. "Tanrı, Levi Mayer'in eline bu sopayı verdiğinde ne yaptığını biliyormuş," dedi, dünyanın en büyük sopranolarından biri olan Michelle Ortega'nın muhteşem sesi Şam Kapısı'nın üstünde yükseldiğinde. Orkestra ve koro konseri bitirdiğinde, hem oturanlardan hem de Nablus Caddesi'ni dolduran kalabalıktan büyük bir alkış yükseldi. Başbakan Yossi Kaufmann ve Cumhurbaşkanı Ahmet Sartawi, Eski Kudüs'ten Şam Kapısı'na doğru girdiler. Yan yana podyumdaki yerlerine doğru ilerlediler.</p>

      <p class="calibre2">"Yüz elli bin yıldır bu gezegende yaşamaktayız." Giovanni sözlerine başladığında alkışlar kesildi, "savaştık, birbirimizi öldürdük, bir savaş biter bitmez bir diğeri başladı. Zaman zaman tarihin bize öğrettiklerinden en küçük bir ders bile çıkartmadığımızı gördük, ama bu gece buraya sizlere, arkamda duran bu iki büyük liderin, kardeşin kardeşi öldürmesinin ne kadar anlamsız olduğunu anlamış olduğunu söylemek üzere geldim."</p>

      <p class="calibre2">Cebindeki vericiye dokunan Yusuf ürperdi. Şam Kapısı'nın bir yanına kurulmuş olan podyumun yanındaki kontrol kulübesinden artık tanımadığı ağabeyine baktı, iki kardeş, ailelerini gömdükleri o keder dolu günden beri hiç ko-nuşmamışlardı.</p>

      <p class="calibre2">"Bu savaşların nedeni olarak sık sık din ve kültür farklılıkları gösteriliyor," dedi Giovanni. "Bir Hıristiyan olarak size şunu söyleyebilirim ki, İsa böyle bir şeyi asla amaçlamamıştı. Isa bir başkasının inancının ve kültürünün bir diğerinden daha üstün olduğunu ve bunu kanıtlamak için ölmemiz ve öldürmemiz gerektiğini bir gün bile düşünmedi. Muhammed Peygamber de çok adil ve hoşgörülü bir liderdi," diye devam etti Giovanni. "Şöyle söylemiştir: 'Eğer kendin için istediğin şeyi başkaları için de istiyorsan sen gerçek bir Müslümansın.' İşte altın kural budur. Çok üzücüdür ki, Müslümanlık medya tarafından fanatizm ve terörizm olarak gösterilmekte. Ben kadın erkek birçok Müslüman tanıdım, onlar barış için dua ediyorlar sürekli. Ayrıca Musevi inancına sahip harika insanlar tanıma onuruna da eriştim, bu inanç da Hıristiyanlık ve Müslümanlıkla ortak bir ataya sahiptir.</p>

      <p class="calibre2">Bu ata İbrahim'dir. Aslında biz birbiriyle sürekli kavga eden bir aile gibiyiz, atamızın istekleri için kavga ediyoruz, bize ait olduğunu iddia ettiğimiz şey için kavga ediyoruz. Yahudiler de İbrahim'in kendilerine ait olduğunu iddia ediyorlar, toprağın ve Tanrının inayetinin sadece kendilerine ait olduğunu sanıyorlar. Bazı Müslümanlar, İbrahim'in sadece İslama ait olduğunu söylüyorlar ve benim inancımdan bazıları da, İbrahim'in amacını İsa'nın tamamladığını iddia ediyorlar." Giovanni gülümsedi. "İbrahim'in kafası epeyce karışmıştır herhalde." Eski duvarlardan kahkahalar yükseldi. "Bütün iyi babalar gibi, İbrahim'de sahip olduğu her şeyi bütün çocuklarına bıraktı. Tanrının, Bağdat'ta yarattığı bir Müslüman çocuğu, Bogota'da yarattığı Hıristiyan çocuğu ve Berlin'de yarattığı Yahudi çocuğu, doğru bir kültürün içinde doğmadılar diye cennetin kapılarından geri çevirmesi çok tuhaf olurdu. " Giovanni, barış ve anlayış talebini her zamanki gibi çok net bir şekilde dile getirmişti. Bu sözlerin, Vatikan'da büyük bir öfke ile karşılanacağını biliyordu, ama bir Kardinal'in, Omega'ya, sonsuzluğa giden yolların birden fazla olduğunu söylemesi çok çarpıcıydı.</p>

      <p class="calibre2">Yusuf Sartawi dinledi. Kuşku içindeydi, ama bu adam onu da etkilemişti. Yusuf bu Hıristiyan papaza içgüdüsel olarak güven duydu, o kâfirin neden onu ortadan kaldırmak istediğini iyice merak etmişti.</p>

      <p class="calibre2">"Biliyorum ki," diye devam etti Giovanni, "ibrahim, Muhammed ve İsa bu barış anlaşmasını, uygarlığın çok önemli bir dönüm noktası olarak alkışlayacaklardı. Öldürmekten ve kan dökmekten vazgeçerek, farklı kültürleri ve inançları tanıyarak birbirine hoşgörüyle yaklaşmak bir büyük dönüm noktasıdır. Adalete ve barışa doğru atılmış dev bir adımdır." Gülümseyen İtalyan Kardinali aydınlatan ışıklar sönerken, izleyicilerin hepsi saygı ile ayağa kalktı.</p>

      <p class="calibre2">New York'ta CNN'deki haber stüdyosundaki tansiyon giderek yükseliyordu.</p>

      <p class="calibre2">"Bunu yayınlayamayız, Daniel! Barış sürecini daha ilk dakikada yerle bir eder," dedi Geraldine öfkeyle.</p>

      <p class="calibre2">Haber Merkezi'nin müdürüne baktı ve bu sevimsiz ufak tefek adamın bir şeyleri nasıl bu kadar iyi bilebildiğini merak etti.</p>

      <p class="calibre2">"Sizin dikkatinizden kaçmış olabilir Bayan Rushmore, ama bu kanalda kararları siz vermiyorsunuz. Ben veriyorum," dedi soğuk bir sesle, gözleri her zamankinden çok daha sert bakıyordu. "Halkın bunu bilmesi gerek, biz de yayınlayacağız. Şimdi. Schweiker'da kopyası var mı?" diye sordu sekreterine dönerek.</p>

      <p class="calibre2">Sekreter olumlu anlamda başını salladı, toplantının gerginliği onu da etkilemişti. Kudüs'te ise Cumhurbaşkanı Ahmet Sartawi konuşmasına başlamıştı.</p>

      <p class="calibre2">"Haşmetli Kardinal Donelli ve dostum Başbakan Ka-ufmann'ın uzak görüşlülüğüne ve bilgeliğine müteşekkirim," diye başladı.</p>

      <p class="calibre2">Yusuf, barış içinde bir arada yaşamanın, savaşın tek alternatifi olduğunu söyleyen ağabeyini seyrediyordu. Ağabeyi Batı'dan, Yossi Kaufmann'ın geniş vizyonu ile Ortadoğu Ekonomik Birliği için yapılan çalışmaları desteklemesini istedi. Bu sözler ve Giovanni'nin kardeşin kardeşi öldürmesinin boşunalığına ilişkin sözleri, çoktan unutulmuş anıları canlandırmıştı; bu anılar zeytin toplarken geleceğin hayalini kurmanın anılarıydı. Kafası karmakarışık olmuş Yusuf, elini cebinden çıkardı.</p>

      <p class="calibre2">"Filistin ve Filistinliler için," diye devam etti Ahmet, "eşitlik ve adalet demek. Filistin ne Tanrısız laik bir cumhuriyet olacak, ne de dini fanatizmin her yanını sardığı bir devlet; Filistin Devleti adalet ve seçme özgürlüğüne dayanan bir vatan olacak. Kendi inancını bir başkasına zorla dayatmaya çalışanlara hatırlatmak isterim ki," dedi, bu sözlerin yelpazenin militan kanadı için söylendiği apaçık ortadaydı, "fanatiklerin kendi inançlarını zorla dayattıkları ülkelerde, İslamın başına gelenler felaketten başka bir şey değildir, hepinize Büyük Peygamberimiz Hazreti Muhammed'in şiddet üzerine söylediklerini hatırlatmak isterim. Kuran'da der ki:</p>

      <p class="calibre2">Sizden başka şeylere inananlarla, en kibar şekilde tartışacaksınız ve diyeceksiniz ki: Biz bizim de üstümüzde olan bir Allaha inanıyoruz, bu senin de üstünde, senin Allanın ile benim Allahım birdir ve aynıdır ve onun inayeti hepimizi sarar sarmalar.</p>

      <p class="calibre2">Alkışlar durduğunda, Başbakan Yossi Kaufmann konuşmasını yapmak için oturduğu yerden kalktı.</p>

      <p class="calibre2">"Kardinal Donelli ile dostluğum çok uzun yıllara dayanır, ona liderliği, iç görüsü ve bilgeliği için şükran borçluyum. Arkadaşım ve komşum Ahmet Sartawi'ye de şükran borçluyum, onun son birkaç haftada göstermiş olduğu sabır ve metanete. Yıllar önce üçümüzün birlikte balığa çıktığı bir günü hatırlıyorum, o zamanlar Kardinal Donelli küçük Mar'Oth köyünün papazıydı ve bize demişti ki, bakın, bir Hıristiyan, bir Yahudi ve bir Müslüman aynı teknedeyiz ve balıklardan başka hiçbir şey tehlikede değil."</p>

      <p class="calibre2">Yossi'nin konuşması sonuna yaklaştığında, töreni izlemek için toplanan kalabalık artık barış için çok büyük bir şans yakalandığına iyice inanmıştı. "Sizlere bir büyük İsraillinin, Başbakan Golda Meir'in sözlerini hatırlatmak istiyorum," diye devam etti Yossi. "Elli yıl önce, Birleşmiş Milletler, İsrail Devleti'ni tanıdığında, kendisi Ben Gurion'un kabinesindeki bakanlardan biriydi. Buradan çok da uzak olmayan bir yerde, bu gece burada toplananlara çok benzeyen bir topluluğa hitap etmiş ve şöyle demişti, 'İsteğiniz bu değil. Bizim istediğimiz de bu değil, ama uzlaşma ve barış ruhuyla ilerleyelim.' O gün de bugün olduğu gibi Filistinlilerle İsraillilerin önünde iki seçenek vardı. Ya her iki kültürün de gücünü ve kazanımlannı kabul ederek, iyi komşuluk ilişkileri içinde birbirimizin varoluşunu tanıyacaktık ya da çocuklarımızı ve ailelerimizi yok ederek öldürmeye devam edecektik. Çok acıdır ki, biz o zamandan bu zamana savaştık ve birbirimizi öldürdük. Bu gece ise barışı seçiyoruz.</p>

      <p class="calibre2">Yusuf Sartawi, bu uzun boylu seçkin görünümlü İsrailliyi dikkatle dinledi, başbakanın içtenliği onu çok etkilemişti. Belki de diye düşündü, bu kez İsrail ve destekçisi Amerika, sözünü tutar, bu kez Filistinlilerin normal bir hayat yaşamak için şansları olur. Belki bunca yıl İsraillilere duyduğu nefret biraz azalır ve onları affedebilir. Belki Ahmet, barış yolunu seçmekle doğruyu yapmıştır. Arkasını döndü ve kontrol odasındaki televizyondan yayın yapmakta olan Arap kanalının yayınının kesildiğini ve CNN'in canlı yayına geçtiğini gördü.</p>

      <p class="calibre2">"Bu gece Kudüs'te barış anlaşmasının imzalanacak olmasına, hatta arkamda gördüğünüz törenin devam etmesine rağmen, Beyaz Saray, İsrail'e artık Filistin olarak bilinen topraklarda bulunan Yahudi yerleşimlerinin boşaltılması kararından vazgeçmesi konusunda baskı yapıyor."</p>

      <p class="calibre2">Yusuf, Tom Schweiker'in bilmiş bir ses tonuyla yaptığı yayını izlemeye başladı, Schweiker'in sözleri Arapçaya çevriliyor, bir yandan da ekranın alt kısmından altyazı geçiyordu.</p>

      <p class="calibre2">"Yahudi lobisi," diye devam etti Tom, "Amerikalıların vergilerinin Arapların gelişmesi için akıtılmasına itiraz ediyor, Amerika'nın İsrail'e yaptığı milyarlarca dolarlık yardımın nedeninin, Gazze Şeridi ve Batı Şeria'daki Filistinli militanlarla mücadele olduğunu hatırlatıyor. Beyaz Saray'dan yapılan açıklamada, Amerikan Hükümeti'nin Ortadoğu'daki barış girişimlerini memnunlukla karşıladığı belirtildi, ancak İsrail tarafından talep edilen çok yüksek miktardaki yardımla ilgili hiçbir yorum yapılmadı."</p>

      <p class="calibre2">"Yahudi yerleşimcilerin durumu ne Tom?" Geraldine, Daniel'in zorla eline tutuşturduğu kâğıttan okumuştu bunları.</p>

      <p class="calibre2">"Gelen haberlere göre, Geraldine," dedi Tom, Haber Müdürü'nün kaynaklarına atıfta bulunarak, "Beyaz Saray şu anda güçlü Yahudi ve Hıristiyan lobisinin isteği ile İsrail hükümetine, Yahudi yerleşimcilerin Filistin topraklarından özellikle de Batı Şeria'daki yerleşimlerden çıkarılmaması için baskı yapacak."</p>

      <p class="calibre2">"Peki ama bu barış sürecini zedelemeyecek mi?"</p>

      <p class="calibre2">"Pek tabii ki zedeler. Böyle bir durum Filistin Devle-ti'nin sadece kâğıt üzerinde bir devlet olması demektir. Böyle bir durumda Filistin, birkaç tane boş Filistin kasabası ile onlarca kalabalık Yahudi yerleşiminden ibaret olacak demektir."</p>

      <p class="calibre2">"Peki ya bölgeye yapılacak yatırımlar?"</p>

      <p class="calibre2">"Avrupa ülkelerinin desteğine rağmen, Amerika Birleşik Devletleri, henüz bölgeye herhangi bir yardım yapacağını açıklamadı, ancak buradaki bazı gözlemciler, eğer Amerika Birleşik Devletleri Kaufmann/Sartawi planını desteklemezse, Batı'nın desteğinin sınırlı kalacağını belirtiyorlar. "</p>

      <p class="calibre2">"Tom sana çok teşekkür ediyoruz. Sayın seyirciler, şimdi barış anlaşması imza töreninden yaptığımız canlı yayına devam ediyoruz."</p>

      <p class="calibre2">Yusuf Sartawi, konuşmasının sonuna yaklaşmış olan israil Başbakanına baktı, kâfirlere ve ağabeyinin ihanetine olan nefreti yeniden canlanmıştı</p>

      <p class="calibre2">"Bu yeni bir başlangıç," dedi Yossi. "Ama sadece bir başlangıç. Ne ben, ne de Cumhurbaşkanı Sartawi, önümüzdeki uzun yolun güçlüklerini göz ardı ediyor değiliz. Birçok anlaşmazlık olacak. Bu anlaşmayı madde madde konuşmaya başladığımızda, karşılıklı olarak bazı geri adımlar atacağız. Bizim tarafta çok fazla verdiğimizi düşünenler olacak, Ahmet Sartawi'nin tarafında çok taviz verildiği düşünülecek. Ama seçimimiz açıktır. Her iki taraf için de barış, ancak her iki tarafın uzlaşması ile mümkündür."</p>

      <p class="calibre2">Öfkesinin sağır ettiği Yusuf, bu sön sözleri dinlemedi bile. Marian ile Giovanni arasında oturan ağabeyini de görmedi. Onun gördüğü şey, bir kez daha ihanet ettiklerini açıkça ortaya koymuş olan kâfirlere satılmış olan bir Cumhurbaşkanı idi. Yusufun ölçülü sükûneti bir kez daha duygularına yenilmişti. Tom Schweiker'in cep telefonunu çevirmeyi unuttu, üç hedefin de aynı anda masanın çevresine toplanmasını beklemedi ve yumruğunu kaldırdı.</p>

      <p class="calibre2">"Allah büyüktür," diye haykırdı, vericinin düğmesine bastı. Yusuf Sartawi, cennette gideceğine emin olarak öldü.</p>

      <p class="calibre2">CNN yayın ekibi, karşılarında yaşanmakta olan kıyamete inanamayarak bakıyordu. İnsanların parçaları, sandalyelerin parçalarıyla karışmış bir şekilde havada uçuyor, orkestra için kurulmuş platformdan izleyicilerin üstüne metal parçaları yağmur gibi yağıyordu. Korkunç padamadan sonra, ortalığa uğursuz bir sessizlik hâkim olmuştu, duyulan tek ses, patlayan spotların ve elektrikli aletlerden çıkan kıvılcımların sesiydi. Birden çığlıklar ve imdat sesleri duyulmaya başlandı, çocuklar hıçkırıyor, insanlar Tanrıdan yardım ve merhamet diliyordu. Korkunç bir şekilde yanmış insanlar ve yaralılar kendilerini dışarı atıp koşmaya, panik içinde kaçmaya başladılar. Birçok kişi düşüp ayaklar altında kaldı, yaralı insanların çığlıkları, sirenlerin sinir bozucu seslerine karıştı. Ambulans konvoyları, Şam Kapısı'ndaki kan gölüne doğru hareket ettiler. Semteks ve kürsüdeki panellerin altına yerleştirilmiş olan beş bin bilye, korkunç bir kıyıma yol açmıştı.</p>

      <p class="calibre2">Kardinal Petroni, sükûnetle savaş meydanına dönen Kudüs'ün görüntülerini izliyordu. Donelli'nin ve Bassetti'nin öldüğüne dair bir ipucu bulmaya çalıştı. Kameralar, resmi erkânın bulunduğu yerden, taşınan sedyeleri ve sağa sola koşturan sağlık personelini gösteriyordu. Kameralardan biri bir sedyeye zum yapınca, Petroni, kanlar içindeki Donelli'yi seçti. Henüz ölmemişti, Petroni'nin yüzündeki gülümseme, yerini korkunç bir öfkeye bıraktı.</p>

      <p class="calibre2">Haberciler konuşamaz haldeydi, parke taşlı sokaklardan gelen uğultu, tankların gelişinin habercisiydi, hava, silahlı helikopterlerin uğursuz sesleriyle dolmuştu.</p>

      <p class="calibre2">Onca yılın verdiği tecrübe ile İsrail ordusu, çok çabuk harekete geçmişti.</p>

      <p class="calibre2">"İyi akşamlar Hafız," dedi David arabasından inmekte olan bekçiye.</p>

      <p class="calibre2">"Ah siz misiniz Dr. Kaufmann. iyi akşamlar Dr. Basset-ti," dedi Hafız, elini kepine götürerek.</p>

      <p class="calibre2">Allegra sesinin normal çıkması için çabaladı, "İyi akşamlar Hafız," dedi.</p>

      <p class="calibre2">"Çantayı kontrol edecek misin yine?" diye sordu David.</p>

      <p class="calibre2">Allegra heyecanla yutkundu, deli miydi bu adam?</p>

      <p class="calibre2">"Yine kâğıt, ataş falan çalmış olabiliriz biliyorsun," David, Hafız'a neşe ile gülümsedi.</p>

      <p class="calibre2">"Hayır, bakmayacağım Dr. Kaufmann. Rahatsız ettiğim için özür dilerim, kim bunlar diye merak ettim. Sizin törende olacağınızı sanıyordum."</p>

      <p class="calibre2">"Biz de törene gidiyoruz zaten Hafız. Bürodan bir şey almamız gerekiyor," dedi David çabucak.</p>

      <p class="calibre2">"Sonunda barış şansı belirdi. Bir türlü inanamıyorum." Yaşlı Filistinli bu sözleri yüzünde sıcak bir gülümseme ile söyledi ve arabasına doğru yürüdü.</p>

      <p class="calibre2">"Bir an aklını kaçırdığını sandım," dedi Allegra kasaya doğru giderlerken.</p>

      <p class="calibre2">"Şans, cesur olanı sever," dedi David siyah kumaşı kameranın üzerine yerleştirirken. Tırmandığı sütundan indi ve kasaya doğru ilerledi.</p>

      <p class="calibre2">Bir saat kadar sonra, Thomas Gospel'inin parçaları David'in eklediği bazı kâğıt parçaları ile birlikte zeytin ağacından kutunun içine yerleştirilmişti bile.</p>

      <p class="calibre2">Görev tamamlanmıştı. David ve Allegra müzenin derinliklerinden çıktılar, ama çıkar çıkmaz bir şeylerin korkunç derecede ters gittiğini anladılar. Gökyüzü helikopterlerle doluydu, pervanelerin çıkardığı ses kulakları sağır ediyordu. Şam Kapısı'ndan kopkoyu bir duman yükseliyordu, sirenlerin yarattığı kakofoni şehrin her tarafından duyuluyordu.</p>

      <p class="calibre2">"David, olamaz!" Allegra elleriyle ağzını kapattı.</p>

      <p class="calibre2">"Yürü," dedi David alçak sesle.</p>

      <p class="calibre2">Kontrol noktasındaki asker, tüfeğini kaldırdı, David Onslow'u durdurdu.</p>

      <p class="calibre2">"Geçemezsiniz..." Asker David'i tanıyınca, tüfeği indirdi. "Özür dilerim efendim, törene bombalı bir saldırı oldu da."</p>

      <p class="calibre2">"Kayıplar biliniyor mu?"</p>

      <p class="calibre2">Asker olumsuz anlamda başını salladı.</p>

      <p class="calibre2">David Onslow'u geri vitese taktı, barikatı geçti ve bir ambulansın peşine takılarak doğru Hadassah Hastanesi'ne doğru hareket etti.</p>

      <p class="calibre2">Hastaneye vardıklarında, önlerindeki ambulans acı bir frenle durdu. İki görevli dışarı çıktı, sedyedeki kız, daha ergen yaşlarına varmamıştı bile. Başında kanlı bir sargı vardı, ama kan sargıdan solgun yüzüne doğru akıyordu. Doktorlar ellerinden geleni yapıyorlardı, ancak gelen yaralıların yoğunluğuna bakılırsa, bunların hepsini kurtarmak mümkün olmayacaktı.</p>

      <p class="calibre2">David ve Allegra bu karmaşanın içinde en sonunda bir hemşire bulmayı başardılar.</p>

      <p class="calibre2">"Ah, Dr. Kaufmann. Sizi görmemişim. Kusura bakmayın sizi beklettik."</p>

      <p class="calibre2">"Önemli değil," dedi David kibar bir sesle. "Annemle babam burada mı? Bir haber var mı?"</p>

      <p class="calibre2">"Bir dakika Dr. Kaufmann, size sorumlu doktoru bulayım."</p>

      <p class="calibre2">Allegra David'in elini tuttu. Her ikisi de hemşirenin sorumlu doktoru ancak haber kötü olduğu zaman çağıracağını gayet iyi biliyorlardı. Sorumlu doktor geldi ve David ile Allegra'yı bir koridordan geçirerek özel bir bekleme odasına aldı.</p>

      <p class="calibre2">Lorenzo Petroni, CNN'in yayınına yapışmıştı adeta. Tom Schweiker ekranda belirince, Petroni de oturduğu koltukta öne doğru bir hamle yaptı. Giorgio Felici'nin gazeteciyi yok edemediği açıkça görülüyordu, ama şu anda onun asıl derdi Donelli ile Bassetti idi.</p>

      <p class="calibre2">"Korkunç bir trajedi Geraldine. Şiddet bir kez daha barışın yerini aldı."</p>

      <p class="calibre2">"Kayıplar hakkında bilgi var mı?"</p>

      <p class="calibre2">"Hükümet sözcülerinin söylediğine göre Başbakan Ka-ufmann ve eşi Marian hâlâ ameliyatta, doktorlar her ikisini de kurtarmak için büyük çaba harcıyorlar. Filistin Cumhurbaşkanı Ahmet Sartawi'nin durumu ağır, ama hayati tehlikeyi atlattığı söyleniyor. Kendisi burada Ein Karem Hastanesi'nde, Kardinal Donelli de aynı hastanede."</p>

      <p class="calibre2">"Kardinal Donelli'nin durumu hakkında bilgi var mı Tom?"</p>

      <p class="calibre2">"Yaraları çok ciddi değil dendi, hayati tehlikesi yok. Bombanın patladığı yerden epeyce uzaktaymış. Patlayıcıların tören başlamadan kısa bir süre önce, kürsüye yerleştirildiği sanılıyor. Bomba patladığında İsrail Başbakanı kürsüde konuşmasını yapıyordu."</p>

      <p class="calibre2">"Sorumluluğu üstlenen var mı?"</p>

      <p class="calibre2">"Terörist gruplardan hiçbiri henüz olayın sorumluluğunu üstlenmedi, ancak benim buradaki kaynaklarım, Filistin Cumhurbaşkanı Ahmet Sartawi'nin kardeşi Yusuf Sartawi üzerinde duruyorlar. Kendisi törenin organizasyonunu yapan Cohatek firmasında çalışıyormuş. O da pada-mada öldüğü için, bu işle ilgisinin ne kadar olduğunu anlamak mümkün olmayacak tabii ki."</p>

      <p class="calibre2">Kardinal Petroni öfkeyle televizyonu kapattı. Dudakları dümdüz, renksiz bir çizgi halini almıştı. Giorgio Felici, yirmi beş milyon dolarlık, ödemesi peşin bir anlaşma yapmış, Petroni de parayı Vatikan Bankası'nın Güney Amerika'ya yardım bütçesinden çekmişti, ancak şu ana kadar bu paranın karşılığı alınmamıştı. Giorgio Felici çok şeyi açıklamak zorundaydı.</p>

      <p class="calibre2"><span class="none4">50</span></p>

      <p class="calibre2"><span class="none4">Roma</span></p>

      <p class="calibre2">"Girin!"</p>

      <p class="calibre2">"Basın bülteni, Haşmetlim." Vatikan Basın Bürosu'nun şefi Monsignor Servini, tarihi bülteni Petroni'nin eline verdi. Petroni bültenin her kelimesini ayrı ayrı kontrol ederken, dünya bekliyordu.</p>

      <p class="calibre2">Kutsal Baba'mız bu akşam 21.37'de Papalık Sarayı'ndaki özel dairesinde hayata gözlerini yummuştur...</p>

      <p class="calibre2">Sabah sekizde, Kutsal Baba'nın odasında başlayan ayin...</p>

      <p class="calibre2">Kutsal Baba'mızın son saatleri, sürekli dualarla geçmiş, dindarlara nasib olan en kutsal...</p>

      <p class="calibre2">Lorenzo Petroni, bültenin doğruluğunu kontrol etti, yaratacağı etkiyi tekrar düşündü ve sonra Monsignor Servini'ye uzattı.</p>

      <p class="calibre2">"Yayınlayın," dedi sadece, koltuğuna yaslandı, geleceği düşünmeye başladı. Bir sürü toplantıya rağmen, Kardinaller Kurulu'nun bazı üyelerini özellikle de yaşlı ve inatçı Kardinal Castiglione'yi Papa'nın çekilmesi için ikna etmeyi başaramamıştı. Petroni, Kutsal Kilise'nin çıkarlarının her şeyin üstünde olduğunu, Kutsal Baba'nm köşesinde huzur içinde ölmeye hakkı olduğunu defalarca söylemiş, ama bunların hiçbir faydası olmamıştı. Petroni'nin komadaki bir Pontifin, başsız kalmış bir kilise anlamına geldiğini, bunun da faydadan çok zarar getireceğini söylemesi bile Castiglione'nin üzerinde hiçbir etki yapmamıştı. Petroni, memnun bir şekilde burnunu çekti. Castiglione ile adamlarının oylarına gerek yoktu. İnatçı yaşlı Papa en sonunda ölmüştü.</p>

      <p class="calibre2">Petroni, Monsignor Servini çıkar çıkmaz Peder Thomas'ı aradı.</p>

      <p class="calibre2">"Sana verdiğim listeye göre aramaya başlayabilirsin."</p>

      <p class="calibre2">"Tabii ki Haşmetlim."</p>

      <p class="calibre2">Kısa bir süre sonra, Petroni'nin masasındaki kırmızı telefon alçak bir sesle çaldı.</p>

      <p class="calibre2">"Berlin'den Kardinal Fritsch, Haşmetlim."</p>

      <p class="calibre2">"Hans! Nasılsın?" Petroni'nin, Berlin'in Kardinal Başpiskoposuma kendi diliyle hatır sormasının nedeni nezaket değildi.</p>

      <p class="calibre2">"Ben iyiyim, ama burada haberler pekiyi değil, Hans. Bekleniyordu ama yine de hepimiz şok olduk. Haber yayınlanmadan önce seni bizzat arayayım dedim. Kutsal Baba'mız, bir saat kadar önce saat 21.37'de sizlere ömür...</p>

      <p class="calibre2">Petroni, önündeki listede yer alan Kilisenin 194 Kardinalinin isminin önüne teker teker işaret koydu.</p>

      <p class="calibre2">Kardinaller, tek tek, son derece üzgün Başbakan tarafından Papa'nın ölümü konusunda bilgilendirildiler. Son aranan Daniel Kirkpatrick idi. "Kirkpatrick."</p>

      <p class="calibre2">"Lorenzo."</p>

      <p class="calibre2">"Çok üzgünüz Daniel. Sizin haberiniz çok güzeldi. Sana kişisel olarak teşekkür etmek isterim. Kudüs'teki bombalama eylemi ile ilgili haber de öyle."</p>

      <p class="calibre2">"Teşekkürler Lorenzo, böyle bir zamanda bile aradığın için çok naziksin. İl Papa'yı Çok özleyeceğiz, tabii Kudüs'te ölen Araplar için aynı şeyi söylemek mümkün değil, bir Arap'a asla güvenmeyeceksin, özellikle de Müslümansa."</p>

      <p class="calibre2">"Sana tamamen katılıyorum Daniel. Onlar şeytanla iş birliği yapıyorlar."</p>

      <p class="calibre2">"Kardinal Donelli onları çok destekliyor ama," diye cevapladı Daniel Kirkpatrick. Kilise'nin böyle önemli bir görevlisinin, terörizmin dininin yanında yer alması onu şaşırtmıştı.</p>

      <p class="calibre2">"Seni aramamamın bir nedeni daha vardı, Daniel."</p>

      <p class="calibre2">Kardinal Petroni, birkaç dakika sonra almacı yerine koydu. Tıpkı barış töreninden yapılan yayın gibi, Donelli ile ilgili yapılacak yayına da müdahale etmişti. Donelli'nin Kudüs'teki açıklamasının verilmesiyle, haber, tamamen doğru olmasa bile oldukça akla yakın karşılanacaktı. Zamanlama çok önemliydi, haber, bütün kardinaller toplantı için kapandığında yayınlanacak, böylece Donelli'den yana olan kardinallerin durumu düzeltmesine imkân olmayacaktı. Petroni gülümsedi. Peter'in Anahtarları'nı artık cebinde hissediyordu.</p>

      <p class="calibre2"><span class="none4">Kudüs</span></p>

      <p class="calibre2">Geraldine haber odasına girdi ve Tom'un kendisine verdiği yeni cep telefonu numarasını çevirdi.</p>

      <p class="calibre2">"Yeni numara mı bu Tom?"</p>

      <p class="calibre2">"Eski numara geçerliliğini yitirdi," dedi, cep telefonunu inceleyen teknisyenin, telefonun Semtex dolu olduğunu ortaya çıkardığından söz etmedi.</p>

      <p class="calibre2">"Her zamanki gibi açacağız," dedi Geraldine, "sonra sana döneceğiz." Standart haber bülteninin yayını başladı, Geraldine, beş dakika sonra Tom'a dönerek bombalama ile ilgili soruları sormaya başladı.</p>

      <p class="calibre2">"Kudüs'teki en son bombalı eylemle ilgili canlı yayınımıza hoş geldiniz. Kısa bir süre içinde bölgedeki muhabirimiz Tom Schweiker'a bağlanacağız. Bölgede önemli açıklamalar var."</p>

      <p class="calibre2">Yeni kurulmuş olan israil Liberal Adalet Partisi'nin, Başbakan Yardımcısı Gideon Wiesel'de dahil olmak üzere en yaşlı dört üyesi, sorumlu doktorun odasına hüzünlü bir yüzle girdiler ve teker teker başsağlığı dileklerini ilettiler. Gideon önce meslektaşlarına sonra da David'e baktı.</p>

      <p class="calibre2">"Umarım kusura bakmazsın David, ama resmi olmayan bir toplantı yaptık. Sana bir teklifimiz var." Yaşlı gözlerinde, hüznün yanı sıra, geleceğe dönük bir umut parlıyordu.</p>

      <p class="calibre2">David başını salladı.</p>

      <p class="calibre2">"Başbakanlığı devralmak şu anda bana düşüyor. Muhalefet partileri bize destek verecekler ve hükümetin istifasını istemeyecekler, bu durumda istikrarı sağlayabileceğiz. Ben babanın söylediklerinin tümüyle hemfikirim, ama artık yaşlıyım. Sahnenin önünde, kameralara ve ışıklara karşı çalışmaya alışkın değilim, ben hep perde arkasında kaldım hayatım boyunca. Bu günden tam bir ay sonrasına bir toplantı planladık, ama bizim niyetimiz, israil Başbakanı olarak babanın yerini alacak tek bir isim sunmak. Konuştuğumuz kişilerden aldığımız tepkilere göre, bu isim oybirliği ile seçilecek gibi görünüyor."</p>

      <p class="calibre2">Delegasyon odadan çıktıktan sonra, sorumlu doktorun odasında yalnız kaldıklarında Allegra, David'e sarıldı.</p>

      <p class="calibre2">Uzun bir süre öylece kaldılar. David, Allegra'nın omzuna yatıp sessiz sessiz ağladı.</p>

      <p class="calibre2">"Onları çok özleyeceğim," diye fısıldadı.</p>

      <p class="calibre2">Allegra onun gözlerini sildi, David hüzünle gülümsedi. "Teşekkür ederim," dedi. "Bilmem farkında mısın ama hayatın bir daha asla eskisi gibi olamayacak."</p>

      <p class="calibre2">"Ben senin yanındayım David, hayatımda hiçbir şeyden bu kadar emin olmamıştım," dedi. Onun da gözleri yaşlarla buğulanmıştı.</p>

      <p class="calibre2">Dr. David Kaufmann ve Dr. Allegra Bassetti, Gideon Wiesel'in yanı başında Hastanenin girişinde bekleyen gazetecilerin önüne çıktılar, israil ulusunun bu çok önemli anında ilk sözü David aldı.</p>

      <p class="calibre2">"Büyük bir üzüntüyle, Babam israil Başbakanı Profesör Kaufmann ve eşi, annem Marian Kaufmann'ın hayatlarını kaybettiklerini açıklamak zorundayım," dedi David. Kendini toplamak amacıyla durakladı.</p>

      <p class="calibre2">"Ben harika bir anne ve baba kaybettim," dedi, "israil ise çok seçkin ve saygın iki vatandaşını kaybetti. Uygun bir süreden sonra, Liberal Adalet Partisi, bu büyük ulusun yeni liderini seçmek için toplanacak. Şu anda siyasi açıklamalar yapmak için uygun bir zaman değil, ama nasıl olsa çok yakında duyulacak, bu yüzden en iyisi benden duyulsun. Benden aday olmamı istediler ve ben de kabul ettim. Bu akşam bana gösterilen inanç, güven ve saygı karşısında büyük bir onur duydum. Zaman içinde bütün israil halkının güvenini ve inancını kazanacağımı umuyorum. Bu arada, bilgeliğin ve vatan sevgisinin timsali haline gelmiş olan Başbakan Yardımcısı Gideon Wiesel, hükümetin başkanı olarak çalışacaktır. Bizim ona duyduğumuz güven ve verdiğimiz destek büyüktür. Son olarak," diye devam etti, "bu gece yaşanan korkunç olayla ilgili herhangi bir sonuca varana kadar herkesten sükûnet ve itidal rica ediyorum. Hepiniz gibi ben de biliyorum ki, bu saldırıdan Filistin Cumhurbaşkanı'nın kardeşi sorumlu tutuluyor. Yapılacak soruşturma bu konuyu aydınlatacaktır mutlaka. Ancak Filistin Cumhurbaşkanı söz konusu ise eğer, bilmenizi isterim ki, Ahmet Sartawi'yi yakından tanıyorum ve hem bir lider hem de bir barış sevdalısı olarak babamın ona duyduğu saygıyı sonuna dek paylaşıyorum. Benim umudum, bu yaşanan talihsiz olayları geride bırakarak, babamın vizyonunu ileriye taşımak ve bu iki büyük halk için, barış ve refahı sağlamaktır."</p>

      <p class="calibre2">David Kaufmann'ın o anda İsrail'de yaşayan herkesten çok intikam çığlığı atmaya hakkı vardı, ama buna rağmen o hâlâ barış istiyordu. David, herkese örnek olacaktı.</p>

      <p class="calibre2">Allegra ve David, hastanenin yedinci katında bulunan Giovanni'nin odasının kapısını çaldılar.</p>

      <p class="calibre2">"Girin!" Giovanni yastığından doğruldu, yüzündeki yorgun gülümseme birden siliniverdi. "David, çok üzgünüm, annenle babanı tanımak büyük bir ayrıcalık ve zevkti."</p>

      <p class="calibre2">"Teşekkürler Giovanni." David üzüntüyle gülümsedi.</p>

      <p class="calibre2">"Babana her zaman büyük bir hayranlık duydum. Soykırım yaşamış bir insan olarak, Filistinlilere aynı şeyin yapılmasını asla kabullenemiyordu. O barış için gerçek bir umuttu."</p>

      <p class="calibre2">"Umarım, ben de aynı umudu veririm insanlara," diye cevap verdi David. "O harika bir örnekti."</p>

      <p class="calibre2">"Sen nasılsın?" Allegra yumuşak bir sesle sordu. Gözleri kaygı doluydu.</p>

      <p class="calibre2">"Ben iyiyim," dedi Giovanni üzüntüyle. "Anlaşılan benim zamanım daha dolmamış."</p>

      <p class="calibre2">"Seni taburcu ettikleri zaman, gelip bizde kalmalısın," diye ısrar etti David. "Söz veriyorum, gizli servisi kimse görmeyecek. Allegra ile sana göstermemiz gereken çok önemli bir şey var."</p>

      <p class="calibre2">Giovanni daha cevap veremeden, sesi kısılmış olan televizyon ekranında Vatikan'ın sözcüsü belirdi.</p>

      <p class="calibre2">"Kutsal Baba, bu akşam saat 21.37'de Papalık Sarayı'ndaki dairesinde hayata gözlerini yumdu..."</p>

      <p class="calibre2">Giovanni, Allegra ve David, dünyadaki milyonlarca kişiyle birlikte, Vatikan'ın Papa'nın ölümünü açıklayışını üzüntüyle izlediler.</p>

      <p class="calibre2">"Kardinaller Meclisi'nin ilk toplantısı, 4 Nisan Pazartesi günü sabah saat 10.00'da Papalık Sarayı'nın Bolonya Salonu'nda yapılacaktır," diyerek sözcü, sözlerini tamamladı.</p>

      <p class="calibre2"><span class="none4">51</span></p>

      <p class="calibre2"><span class="none4">Roma</span></p>

      <p class="calibre2">"iyi şanslar Haşmetlim," dedi Vittorio, Giovanni'nin küçük bavulunu eski Fiat'ın arkasına yerleştirirken.</p>

      <p class="calibre2">Giovanni gülümsedi. "Eski bir deyiş vardır dostum, 'Papa olmaya giden, kardinal olarak çıkar.' Ayrıca benden çok daha iyileri var, üstelik ben bu makamı hiç istemiyorum. Bırakalım da Kutsal Ruh karar versin, öyle değil mi?"</p>

      <p class="calibre2">Giovanni, Papa II. Jean Paul'ün emriyle yapılmış olan yeni papaz misafirhanesinde bavulunu açtı. Küçük masaya oturarak dua kitabını okudu, sonra gecenin sessizliğinde küçük bir gezinti yaptı. Kısa bir süre sonra bu kadar özgür olamayacaktı. Kardinaller, yeni Papa seçilene kadar dış dünya ile bütün ilişkilerini keseceklerdi. Giovanni asırlık bahçelerde yürürken, içinden Kutsal Ruhla konuşmaya başladı, onun kendisine yol göstermesini istiyordu. Kardinaller, Ruh'un da istediği gibi bir Papa seçmeliydiler, XXI-II. Jean gibi biri, bir halk adamı olmalıydı. Bu Papa, Giovanni'nin derin bir muhabbetle sevdiği Kilisesi'nin yaşadığı talihsizliklere ve yanlışlıklara bir son vermeliydi. Asırlar boyu, kendi iktidarlarını ve çıkarlarını, gerçeğin ve İsa'nın mesajının üstünde görmüş olanların koyu bir dogma ile yönettikleri bir Kilise'de değişim, elbette kolay olmayacaktı. Uygarlığın çok ihtiyacı olan gerçek, mutlaka ortaya çıkmalıydı. Bunlar bittiğinde diye düşündü, Omega Parşömeni'ndeki vahiyler, Papa XXIII. Jean'un başaramadığını başaracaktı.</p>

      <p class="calibre2">Vatikan, Papa II. Jean Paul'ün ölümünü açıklar açıklamaz, Tom, olup biteni yerinde izlemek için Roma'ya hareket etti. Dünyanın o güne kadar gördüğü en büyük cenaze töreninin ardından, yorgun ve bıkkın Tom Schweiker yeni bir canlı yayına hazırlanıyordu.</p>

      <p class="calibre2">"Şu anda Roma'ya bağlanıyoruz, Tom Schweiker, tarihin en uzun süre hüküm sürmüş olan Papa'sının ardından yapılmakta olan seçimleri izliyor."</p>

      <p class="calibre2">"iyi akşamlar Geraldine. Uzun bir iktidar süresi, evet, tartışmalı olsa bile. Medya, Papa'nın ardından övgü dolu yayınlar yaptı genellikle, ancak şu ana kadar pek az gazeteci bazı gerçeklere dikkat çekti."</p>

      <p class="calibre2">"Karanlık yüzüne mi Tom?"</p>

      <p class="calibre2">Tom başını salladı. "Evet öyle. Papa için tutulan dokuz günlük yas süresi boyunca, altmış bin Afrikalı, Papa'nın AİDS hastalığına prezervatif kullanımının yol açtığı gibi saçma sapan görüşü nedeniyle ölecek. Bu hastalıktan günde altı bin beş yüz kişi ölüyor, bu hastalıkla savaşan doktorların ve araştırmacıların bu dogma hakkında ne düşündüğünü tahmin etmek zor değil herhalde."</p>

      <p class="calibre2">"Evlenme yasağı da bir başka mesele tabii."</p>

      <p class="calibre2">"Hem de nasıl. Katolik Kilisesi'nin ilk bin yılında, papazların hepsinin mutlu evlilikleri vardı. Ve tabii ki," diye ekledi Tom, sesindeki sertliği bastırmaya çalışarak, "bu Papa'da kiliseyi bir kanser gibi sarmış olan pedofili ile mücadelede çok eksik kaldı. Pedofili konusunda bir şeyler yapmak için, Boston'da yaşanan çocuk tacizi olaylarının ayyuka çıkmasını bekledi. Boston Kardinali bu olaylardan çok sonra görevden alındı, ama terfi ettirilerek. Kendisine Roma'da geniş bir daire tahsis edildi, Papa'nın ölümünden sonra yapılan ayinlerden birini de o yönetti, yani Vatikan'ın pedofi-liden rahatsız olduğuna inanmak pek o kadar kolay değil."</p>

      <p class="calibre2">"Sence yeni Papa bu durumu değiştirebilecek mi Tom?"</p>

      <p class="calibre2">"Papa'nın, seleflerine oranla çok daha fazla kardinal atamış olduğunu düşünecek olursak, yeni Papa'nın de kendine benzeyen kardinallerden biri olacağını söyleyenlere hak vermemek imkânsız, hatta daha tutucu bile olabilir."</p>

      <p class="calibre2">"Bir İtalyan mı seçilecek?"</p>

      <p class="calibre2">"Bunu tahmin etmek güç, en önemli adaylardan biri Başbakan Kardinal Lorenzo Petroni. Kendisi en tutucu kardinallerden biri ve Vatikan II'ye karşı olmasıyla tanınıyor.</p>

      <p class="calibre2">"Yeterli sayıyı bulabilecek mi, Tom?"</p>

      <p class="calibre2">"Doktrine göre, 194 Kardinal var, bunların 117 tanesi seksen yaşının altında, yani oy vermeye yetkili. Kardinalin 23 tanesi İtalyan. Bir İtalya'nın seçilebilmesi için, diğer kardinallerin yani Avrupalı kardinallerin yanı sıra, Afrikalı ve Orta ve Güney Amerikalı kardinallerin de önemli bir kısmının oylarını alması gerekiyor. Seçim sırasında kardinallerin dış dünya ile bütün bağları kesiliyor, dışarıyla iletişim kurmaları engelleniyor. Telefon hatları bile kapatılıyor, çok acil görüşmeler için Camerlengo'nun odasında tek bir telefon bulunuyor. Hatta Pencereler bile mühürleniyor."</p>

      <p class="calibre2">"Herhangi bir sürpriz olabilir mi peki, Tom?"</p>

      <p class="calibre2">"Bu kez Papa'nın üçüncü dünya ülkelerinden birinden seçileceğini söyleyenler yok değil, hatta bir iki güçlü aday da var, ancak bunlar tutucular tarafından engellenecek gibi görünüyor. Bir İtalyan Kardinal'in adı daha geçiyor, halihazırdaki Venedik Kardinali Giovanni Donelli bu isim. Son derece ilerici bir din adamı, liberallerin oylarını alabilir, ancak tabii ki tutucular şiddetle muhalefet edeceklerdir." "Peki ya bir isim üzerinde anlaşamazlarsa?" "Bu daha önce yaşanmış bir olay, ancak Papa II. Jean Paul, ölmeden önce yeni bir kural koydu. Eğer hiçbir aday oyların üçte ikisini alamazsa ve otuzuncu tura kadar da bu durum böyle devam ederse, çoğunluğu sağlayan aday Papa seçilecek."</p>

      <p class="calibre2">"Tom Schweiker, Roma'dan Papa seçimlerinden bildirdi... Şimdi tekrar ülkemize dönüyoruz ve..."</p>

      <p class="calibre2">Lorenzo Petroni, italyan ve Afrikalı Kardinalleri, Tiber kıyısındaki şık dairesinde ağırlıyordu, bu geceler boyu sürecek olan davetlerin üçüncüsüydü henüz. Planı gayet iyi işliyordu. Omega Parşömeni'nin sonuncu kopyası, Gizli Arşiv'deki özel yerine kaldırılmıştı ya da o öyle sanıyordu. Felici hem kadının hem de gazetecinin ortadan kaldırılacağına dair teminat vermişti. Petroni, müstakbel iktidarının pırıltısının keyfini sürüyordu. Donelli Kudüs'teki patlamadan sağ kurtulmuştu, ama Petroni New York'taki Malta Şövalyelerinin yardımıyla Peter'in Anahtarlarının artık kendisinin olduğuna inanıyordu. Onları bir kez cebine koyduktan sonra, kimse Vatikan Bankası hakkında soruşturma açtıramazdı. Ertesi gece yaşlı kardinallerdeydi sıra.</p>

      <p class="calibre2">Petroni seksenlik ihtiyarlara, Kutsal Kilise'ye yaptıkları katkılardan dolayı teşekkür edecekti. Nezaket her zaman işe yarıyordu.</p>

      <p class="calibre2">"Tabii ki, Papa'nın oy verme ile ilgili olarak koyduğu yeni kural, çok ilginç ihtimalleri de mümkün kılıyor, Agostino," dedi Petroni Luanda Kardinali da Silva'ya.</p>

      <p class="calibre2">"Senin bir adayın var mı Lorenzo?"</p>

      <p class="calibre2">"Güçlü biri olmalı, Agostino. Her ne kadar çok iyi Afrikalı adaylarımız varsa da, onları daha sonraki seçime saklayacağız herhalde. Ancak öyle bir adayı seçmeliyiz ki, bu kişi Afrika Küisesi'nin davasını da sahiplenen biri olmalı, ayrıca da bu Papa'nın iyi bir Başbakana ihtiyacı olacak elbette. Senin gibi biri Agostino. Şampanya alır mısın?" Lorenzo Petroni, Kardinal Petroni'nin elini sıktı ve İtalyan bloğundan Kardinal Fiorelli'ye doğru yürüdü.</p>

      <p class="calibre2">"Vittorio, seni gördüğüme ne kadar çok sevindim. Nasılsın?"</p>

      <p class="calibre2">"Teşekkürler, çok iyiyim. Senin adayın kim Lorenzo?" diye sordu Vittorio, bu işleri çok iyi bildiği için rahattı.</p>

      <p class="calibre2">"Spekülasyon yapmayalım. İl Papa harika bir iş yaptı, Bir İtalyan'ı tekrar kilisenin başında görmek çok muhteşem olacak. Kilisenin değerlerini iyice güçlendirecek biri olmalı."</p>

      <p class="calibre2">Kardinal Fiorelli gülümsedi. "Adayın kim Lorenzo?"</p>

      <p class="calibre2">"Özel olarak biri yok aklımda, ama kim seçilirse seçilsin senin gibi bir Başbakan'a ihtiyacı olur mutlaka, Vittorio. Biliyorsun bu çok zor bir iş ve aramızda senin yeteneklerine sahip pek fazla aday da yok. Şampanya alır mısın?"</p>

      <p class="calibre2">Güneş Tiber'in ardından batarken, Giovanni Vatikan bahçelerinde dolaşıyor ve Kutsal Ruh ile sohbet ediyordu. Kardinal Petroni bir başka konuğuna doğru ilerledi, Paris'in Kardinal Başpiskoposu idi bu. "Elbette, Papa'nın koyduğu yeni kural Jean-Pierre..."</p>

      <p class="calibre2"><span class="none4">New York</span></p>

      <p class="calibre2">"Bir dakika Geraldine."</p>

      <p class="calibre2">CNN'in haber spikeri üstünü başını düzeltti ve bir yudum su içti. Kafasını kaldırdığında haber masasının yanında Daniel Kirkpatrick'i görünce çok şaşırdı. Kirkpatrick'in uzattığı haber metninin başlığı şöyleydi...</p>

      <p class="calibre2">"Roma'dan gelen son dakika haberine göre..."</p>

      <p class="calibre2">"Bunu yayınlayanlayız Daniel!" diye tısladı Geraldine. "Seçimden bir gün önce asla mümkün değil."</p>

      <p class="calibre2">"Yirmi saniye Geraldine."</p>

      <p class="calibre2">"Yayınlayabiliriz ve yayınlayacağız," dedi Daniel Kirk-patrick kararlı bir sesle. "Bu kararları sen veremezsin, tabii ki yarınki haber bültenini okuyacak başkasını bulmamı istemiyorsan. Ayrıca bundan sonra yayınlanacak bütün bültenleri de."</p>

      <p class="calibre2">"On saniye... Yayın..."</p>

      <p class="calibre2">Bültenin sonuna gelindiğinde Geraldine, bütün profesyonelliğini takınarak 3. kameraya döndü.</p>

      <p class="calibre2">"Vatikan, Venedik Kardinali Giovanni Donelli hakkında, Kudüs'te ki barış töreni sırasında yaptığı konuşma ve Katolik yaradılış doktrini üzerine verdiği bir vaaz nedeniyle soruşturma açıldığını açıkladı. Kardinal Donelli, bu hafta Roma'da yapılmakta olan seçimlerde, en güçlü Papa adaylarından biriydi. Vatikan sözcüsü, soruşturma henüz tamamlanmadan bu konuyla ilgili yorum yapmanın uygun olmayacağını belirtti. Sözcü, Kardinal Donelli'nin, Mu-hammed'in de tıpkı Isa gibi, İbrahim Peygamber'in yolundan gittiğini söylemesinin kabul edilemez olduğunu söyledi. Donelli, Kilise tarafından, incil'e meydan okuyarak, dünyada hayatın denizin altındaki bir bakteriden türemiş olduğunu açıklaması nedeniyle sert bir şekilde eleştirilmişti. Bu konuyla ilgili ayrıntılı haber, bir saat sonraki bültenimizde yer alacak." Geraldine, üçüncü kameradaki ışık sönene kadar gülümsedi.</p>

      <p class="calibre2"><span class="none4">Kudüs</span></p>

      <p class="calibre2">"David, bu akıl almaz bir şey. Bu haberi o g.tlek Petroni yazdırmıştır kesin!"</p>

      <p class="calibre2">David Allegra'nın böyle konuştuğuna sık sık tanık olmuyordu. David'in renkli cümlelerine o da alışmaya başlamıştı artık.</p>

      <p class="calibre2">"Böyle bir şeyi seçim sırasında açıklamak, maksatlı bir hareket."</p>

      <p class="calibre2">"Galiba haklısın," dedi David, "ama korkarım bu konuda yapabileceğimiz fazla bir şey yok."</p>

      <p class="calibre2">Allegra başını salladı. Gözleri öfkeyle parlıyordu. Telefonu aldı ve Patrick O'Hara'nın numarasını çevirdi.</p>

      <p class="calibre2">Telefona Hemşire Katherine cevap verdi.</p>

      <p class="calibre2">"Teşekkür ederim Hemşire Katherine, saat sekiz buçukta orada olurum," dedi yüzünde dehşet dolu bir ifade ile.</p>

      <p class="calibre2">"Patrick bu akşam Beytülhayim'de olacakmış, ama ben sabah çok erken giderim. Yine de çok geç olabilir," dedi pişmanlıkla. "Seçim yarın sabah başlıyor. O alçak Petroni bunu son dakikaya saklamış."</p>

      <p class="calibre2">Tom Schweiker derin bir uykudan uyandı, elini telefonuna uzattı ancak açmasına fırsat kalmadan telefon sustu. Sonra tekrar çaldı. Bu saatte beni kim arar ki, Daniel Kirkpatrick'dir muhtemelen diye düşündü sıkıntıyla. Tom, çok uzun süre önce Gelincik Surat'ın saat farklarının öğretildiği coğrafya dersine hiç girmemiş olduğuna karar vermişti zaten.</p>

      <p class="calibre2">"Schweiker," diyerek telefonu açtı, telefonun ekranındaki numaraya bakmamıştı bile.</p>

      <p class="calibre2">"Rahatsız ettiğim için özür dilerim Bay Schweiker, ama bu haberi mudaka duymak istersiniz, diye düşündüm."</p>

      <p class="calibre2">Tom sesi tanımaya çalışarak, yerinde doğruldu. "Kimsiniz?"</p>

      <p class="calibre2">"Adım Hank Petersen, Bay Schweiker. Arkadaşım Mi-ke McKinnon, öldürülmeden önce bana garip bir paket yollamıştı. Viski bardağının üzerindeki parmak izleri mükemmeldi. Bu izlerin Peder Rory Courtney adında birine ait parmak izleriyle tuttuğunu bilmek istersiniz diye düşündüm. 1950'lerin sonunda Montana'da tacizden hapis yatmış. Dosyası, birçok kuşkulu pedofili vakası ile dolu. Kendisine bu yüzden hiçbir ceza verilmemiş. Gerçi Katolik kilisesi Vatikan'dan Piskopos Petroni tarafından yürütülen bir soruşturma açtırmış. Courtney bu soruşturmadan kısa bir süre sonra ortadan kaybolmuş. Size bir yardımı oldu mu bilmem, ama Mike'in dostu olduğunuza göre, hiç olmazsa bu kadarını yapabildiğime sevindim. Eğer Washington'a yolunuz düşerse beni arayın."</p>

      <p class="calibre2">"Size çok minnettarım, mutlaka ararım."</p>

      <p class="calibre2">"Alçaklar!" Tom Schweiker, telefonu kapattıktan sonra hırsla küfür etti, yara ile ilgili kuşkuları kanıtlanmıştı.</p>

      <p class="calibre2">Piskopos Petroni, şu anda Kardinal Petroni ve Başbakan diye düşündü acıyla. Saatine baktı, sabahın 02.00'dı. Patrick O'Hara bu konuda güvenebileceği tek insandı herhalde. Sabah olur olmaz onu aramaya karar verdi.</p>

      <p class="calibre2"><span class="none4">52</span></p>

      <p class="calibre2"><span class="none4">Roma</span></p>

      <p class="calibre2">Ayinin sonunda, korodaki sopranoların inişli çıkışlı sesleri, baritonların tok seslerini bastırarak yükseldi.</p>

      <p class="calibre2">Giovanni Pierluigi da Palestrina'nın 'Tu es Petrus-Senin için Petrus' adlı ilahisi St. Peter katedralinin içinde yankılandı. Papa II. Jean Paul'ün halefini seçecek olan 115 kardinal, ikişerlik sıralar halinde ilerleyerek, dış dünya ile bütün ilişkilerinin kesileceği Şistine Şapeli'ne doğru ilerledi. Özel baca yerine yerleştirilmişti, oy pusulalarının yakılacağı ocak ve siyah duman çıkaracak özel mumlar da. Siyah duman, adaylardan hiçbirinin Papa seçilmek için gerekli olan üçte iki çoğunluğa erişemediğini belirtecekti. Beyaz duman ise, bir adayın gerekli seksen yedi oyu almış olduğunun işaretiydi.</p>

      <p class="calibre2">Michelangelo'nun yaradılış fresklerinin altında, altışar adet masa ve sıra, üçlü sıralar halinde şapelin iki yanına yerleştirilmişti. Mihrabın bir ucunda, oyları sayacaklar ve gözlemciler için masalar yerleştirilmişti.</p>

      <p class="calibre2">"Extra omnes" diye başladı Camerlengo Latince. Asistanlar ve iki doktor bu emirle Şistine Şapeli'ni terk edecekler, ancak Santa Maria Misafirhanesi'nde bekleyeceklerdi. Protokol gereği, Vatikan'daki bakanların tümü, Petroni dahil görevlerinden geçici olarak uzaklaştırılıyorlardı. Beş kişi buna dahil değildi. Camerlengo, Roma Vekil Kardinali, Cezaevi Komutanı, St. Peter Katedrali'nin Kardinal Başra-hibi ve Vatikan Devleti'nin Vekil Generali.</p>

      <p class="calibre2">Giovanni, ikinci sırada sağdaki yerini aldı. Hakkında soruşturma açılmasını ilginç bulmuş ancak hiç şaşırmamış-tı. Kutsal Kilise'nin, kendi doktrinini sorgulayanlara karşı öfkesini kusması ilk kez olmuyordu. Her sıranın üzerinde Universi Dominici Gregis-Tanrının Bütün Kulları başlıklı bir yazı bulunuyordu. Bu, Papa II. Jean Paul'ün halefinin seçimi için değiştirmiş olduğu kuralların yazılı olduğu belge idi.</p>

      <p class="calibre2">Giovanni çevresine baktı. Kenya'dan gelen Kardinal Thuku ona gülümseyerek bakıyordu, Giovanni'nin adayı olan Ekvador Kardinali Medici de öyle. Giovanni, Kilise'nin çıkarları için, seçimin kısa sürmesini diledi içinden, ama iki üç gün sürerse, hiç olmazsa arkadaşları ile sohbet etme imkânını bulacaktı.</p>

      <p class="calibre2">Kısa boylu, kel, ufak tefek bir adam olan Camerlengo, Kardinal Monetti, sessizliği sağlamak için elini kaldırdı. "Dua edelim." Kardinal Monetti duaya başladı.</p>

      <p class="calibre2">Yüce Tanrım, biz kulların bir araya toplandık, sana bize bir yol göstermen için yalvariyoruz. Bize Efendimiz İsa ile birlikte senin Kutsal Kilise'ni kuran Peter'in ardılını, bu büyük sorumluluğun altına girecek olan insanı seçecek bilgeliği ve aklı ihsan eyle. Âmin.</p>

      <p class="calibre2">"Âmin," dedi Giovanni, meslektaşlarıyla birlikte.</p>

      <p class="calibre2">"Size tekrar hatırlatıyorum," Camerlengo sesini yükseltti, "bu seçimin kurallara uygun gerçekleşmesi için, Roma Pontifi'nin seçimi sırasında yaşanacak olan her şeyin burada, bu seçimi yaptığınız yerde kalması için ve eğer seçilirseniz, Kutsal Kilise'mizin haklarını koruyacağınıza dair ettiğiniz yemini tekrar hatırlatıyorum."</p>

      <p class="calibre2">Seçimleri idare eden Camerlengo'ya yardım için altı kardinal seçilmişti, üç kardinal de gözlemcileri gözlemlemek için 'musahhih' olarak görevlendirilmişti. Camerlen-go, oy pusulalarının dağıtılması için başıyla işaret verdi.</p>

      <p class="calibre2">Giovanni gülümseyerek teşekkür etti ve üçgen şeklindeki küçük kâğıda, Latince 'Eligo in summum pontificem' Büyük Pontif olarak seçtiğim kişi diye yazmaya başladı, el yazısını değiştirmesi gerektiğine dair kurala uygun davranarak oy pusulasına Kardinal Rodriguez Medici'nin adını yazdı ve katladı. Oy pusulasını başının üstünde tutarak mihraba doğru yürüdü.</p>

      <p class="calibre2">Giovanni, oy pusulasını, kâsenin yanına koydu, mihraba diz çökerek Kutsal Ruh'un huzurunda sessizce dua etti ve ayağa kalkarak "Efendimiz Isa şahidim olsun ki, oyumu Tanrının huzurunda seçilmesini istediğim kişiye verdim..." sonra oyunu kâseye attı.</p>

      <p class="calibre2">Bütün oylar toplandıktan sonra, birinci gözlemci kâsenin üstünü örttü ve kâseyi sallayarak oyların üstünü kapattı, ardından musahhihler, gözlemcileri kontrol ettiler, kâsenin içinde 115 oy olduğu kesinleşti ve oy sayımı başladı.</p>

      <p class="calibre2">Birinci gözlemci kardinal, açılan ilk oy pusulasına yazılı olan oyu okudu, ikinciye geçirdi, üçüncü gözlemci kardinal, oy pusulasındaki ismi yüksek sesle okudu.</p>

      <p class="calibre2">"Kardinal Lorenzo Petroni." Sonra pusulayı Eligo kelimesinin üstünden deldi ve bir kenara ayırdı, bu oylar ya ocakta yakılacak ya da eğer bir Papa seçilecek olursa hatıra olarak saklamak üzere kendisine verilecekti.</p>

      <p class="calibre2">"Kardinal Giovanni Donelli."</p>

      <p class="calibre2">Giovanni başını salladı ve gülümsedi. Kendisine bir iki oy çıkması beklenmedik bir şey değildi...</p>

      <p class="calibre2">"Kardinal Rodriguez Medici"</p>

      <p class="calibre2">"Kardinal Lorenzo Petroni."</p>

      <p class="calibre2">"Kardinal Daniel Thuku."</p>

      <p class="calibre2">"Kardinal Giovanni Donelli."</p>

      <p class="calibre2">Birinci turun sonunda, Camerlengo, sonuçları okudu: "Kardinal Lorenzo Petroni, kırk iki oy." Kardinal Petroni, memnun bir ifadeyle başını salladı. "Kardinal Giovanni Donelli, otuz iki oy." Kardinal Petroni'nin gözleri sertleşti. Donelli ha. Açılan soruşturmanın bir miktar etkilediği açıktı ama yeterli olmamıştı. Petroni ona kimlerin oy verdiğini merak etti. Öğle tatili sırasında, çok yaklaşmış olan iktidarına yönelik bütün tehlikeleri bertaraf etmeye karar verdi. "Kardinal Daniel Thuku, yirmi dört oy." Kardinal Petroni, Kenyalıyı selamladı.</p>

      <p class="calibre2">Tahmin ettiği kadar oy çıkmıştı işte. Bir kez daha üçüncü dünyaya 'henüz değil' deniyordu. Thuku ve Afrika bloğunu yanına çekip çekemeyeceğini düşündü. Yirmi dört oyluk bir blok, yanına eklenecek bir iki oyla birlikte ona en az yetmiş oy sağlayacak ve sihirli yetmiş sekiz sayısına ulaşmasını epeyce kolaylaştıracaktı.</p>

      <p class="calibre2">Bir aday seçilmeye çok yaklaştığı zaman, kardinaller hemen kazanacak olanın yanında yer alıyorlardı.</p>

      <p class="calibre2">"Kardinal Rodriguez Medici, yirmi iki oy." Kardinal Petroni bir kez daha bilmiş bir ifade ile başını salladı.</p>

      <p class="calibre2">Özgürlükçü Kardinallerin oluşturduğu Latin Amerika bloğunun ondan yana saf tutması pek kolay değildi, yine de aralarından birkaç kişiyi gözüne kestirdi. Diğer adaylara iki üç oy çıkmıştı. Camerlengo oyların mumla yakılmasını emretti, bacadan siyah duman çıkacaktı.</p>

      <p class="calibre2"><span class="none4">Kudüs</span></p>

      <p class="calibre2">"Mutlaka yapabileceğimiz bir şey olmalı Patrick," dedi Allegra, Patrick onu salona alırken öfkeden titriyordu.</p>

      <p class="calibre2">"Seninle aynı fikirdeyim Allegra, bu kesinlikle Petro-ni'nin işi, ama sorun şu ki, seçim başladığı andan itibaren, kardinallerin dünya ile ilişkisi tamamen kesilir."</p>

      <p class="calibre2">"Petroni'nin zamanlamayı buna göre ayarladığına hiç kuşku yok zaten," dedi Allegra acı bir sesle. "Adaylar arasında kararsız olanların akıllarına şüphe tohumları ekecek, böylece kendisini seçtirecek ve sonra da her şeyin bir yanlış anlaşılma olduğunu iddia edecek."</p>

      <p class="calibre2">"Böldüğüm için özür dilerim Piskopos O'Hara," dedi Hemşire Katherine kapıdan. "Tom Schweiker Roma'dan arıyor, daha sonra aramasını söyleyeyim mi?"</p>

      <p class="calibre2">"Yok, hayır, burada zaten işimiz zor Hemşire Katherine. Telefonu çalışma odasına bağlayıverin, ama buraya da çay getirin olur mu?"</p>

      <p class="calibre2">Patrick'in salona dönmesi on beş dakika sürdü. Adımlarını neredeyse zıplayarak atıyordu, gözlerinde de muzip bir öfke parlıyordu.</p>

      <p class="calibre2">"Tom beni özel bir mesele için aramış, ben de ona dün geceki yayından söz ettim, en az bizim kadar o da şaşırdı," dedi Patrick. "Petroni Vatikan'da piskoposken, Kilise mensuplarından birinin karıştığı bir pedofili vakasını örtbas etmiş."</p>

      <p class="calibre2">Patrick meseleyi fazla açmamıştı. Tom Schweiker ona fazla bir şey anlatmamıştı, ama bunun gazeteciyi yakından ilgilendiren bir mesele olduğunu sezmemesine imkân yoktu. Tom'a kapısının ona her zaman açık olduğunu söylemişti. Tom'un sesindeki minnettar ifade Patrick'in kuşkularını iyice artırmıştı.</p>

      <p class="calibre2">"Tom bana, haber yayınlanmadan az önce New York'ta büyük bir tartışma yaşandığını söyledi. Haber yayını başlamadan bir iki dakika önce, CNN spikerinin eline, 'Roma'dan son dakika haberi,' diyerek zorla tutuşturulmuş. Kadın elindeki kâğıda dikkatle bakınca, haberin Petroni'nin ofisinden bir hafta önce fakslandığını açıkça görmüş."</p>

      <p class="calibre2">"O halde, Petroni ile CNN haber müdürünün arasında bir bağlantı var," dedi Allegra.</p>

      <p class="calibre2">"Tom bundan kesinlikle emin."</p>

      <p class="calibre2">"O zaman, Tom'un bu haberin siyasi amaçlarla yapıldığını ortaya çıkarıp yayınlaması mümkün değil."</p>

      <p class="calibre2">Allegra'nın öfkesi iyice artıyordu.</p>

      <p class="calibre2">"Bu durum, bizim Petroni'nin marifetlerini ortaya çıkartmamızı engellememeli," dedi Patrick. "Seçim sırasında dış dünyayla bağlantısı olan tek kişiyi aradım, Camerlengo'yu yani. Bu zor bir iş, ama Tom bizi destekleyeceğine söz verdi. Camerlengo tabii ki çok öfkelendi, ama haberin zaten medya tarafından duyulduğunu, eğer bizi görmeyi reddederse, bunun hiç iyi karşılanmayacağını söyledim. İddiamızın boş olmadığını göstermek için de Tom'un numarasını verdim, isterse arayıp kendisi sorsun. Biraz bilek güreşi gibi oldu, ama istemeyerek de olsa bizi dinlemeye karar verdi."</p>

      <p class="calibre2">Allegra'nın içindeki italyan ortaya çıkmıştı. Fincanını bir kenara bıraktı ve şaşkınlık içinde kendisine bakmakta olan Patrick'in boynuna sarıldı.</p>

      <p class="calibre2">"Patrick, sen şahane birisin."</p>

      <p class="calibre2">"Fazla umudanma Allegra," diye uyardı Patrick. "Sadece bizi görmeyi kabul etti. Kardinaller Kurulu çok inatçı olabilir. David de gelecek mi?"</p>

      <p class="calibre2">"Neden gelmesin ki?" dedi Allegra. "Seçimlere daha altı hafta var. Tabii ki, çok çok önemli bir şey olmadıkça, ülke dışına çıkması pek uygun olmaz ama eğer Petroni seçilirse, bu sadece Katolik Kilisesi'nin iyice gericileşmesi anlamına gelmeyecek," dedi, kara gözleri alev alev yanıyordu. "Ome-ga Parşömeni'nin içeriğini düşünecek olursan, onun seçilmesi demek, yıkımın geri sayımının da başlaması demek."</p>

      <p class="calibre2"><span class="none4">Roma</span></p>

      <p class="calibre2">Şistine Şapeli'ndeki seçime, öğle yemeği için ara verildiğinde, rahatsızlığını gizlemeyi başaran Kardinal Petroni, yemek sürerken iyice huzursuz oldu. Petroni, Kardinal Rodrigez Medici ve Kardinal Daniel Thuku ile ayrı ayrı görüşmeyi düşünmüştü. Ancak her iki kardinal de yirmi dakika boyunca birbirleriyle derin bir sohbete daldılar. Öğle yemeği için verilen aranın bitmesine çok az kalmıştı ve Petroni, konuşmaya daha önce hiç gerek görmediği kardinallerle iki çift laf etmek için umutsuzca bir fırsat yaratmaya çalışıyordu.</p>

      <p class="calibre2">Eğer Petroni, Medici ile Thuku'nun neler konuşmakta olduklarını bilseydi, kendine güveni yerle bir olacak, yakaladığına çok inandığı iktidar fırsatının zarif parmaklarının arasından kaymakta olduğunu anlayacaktı.</p>

      <p class="calibre2">"Bana verilen destek beni çok memnun etti Daniel," dedi Rodriguez Medici, "ama beni destekleyenlere hepimizin tek bir adayın arkasında durmamızın daha doğru olduğunu söyleyeceğim. Benim için bir şey son derece açık ve net, Petroni'nin seçilmesi tam bir felaket olur. Geçen hafta hiç utanmadan kampanya yaptı, ayrıca onun Papa seçilmesi, Kilise'yi tam yüz yıl geriye götürür. Kardinaller Kuru-lu'ndan prezervatifin serbest bırakılması kararı zor çıkar diye konuşuyoruz ya şimdi, eğer Petroni seçilirse, böyle bir şeyi teklif ettiğin anda afaroz edilirsin."</p>

      <p class="calibre2">Daniel Thuku gülümsedi. "Evet, III. Vatikan Konseyi'-nin toplanması umudu da yerle bir olur. Giovanni hakkında açılan soruşturma hakkında ne düşünüyorsun?"</p>

      <p class="calibre2">"Petroni'nin işi olduğu açıkça ortada Daniel, görmüyor musun? "</p>

      <p class="calibre2">"Ben görüyorum da diğerleri görüyor mu acaba?"</p>

      <p class="calibre2">Şapelde Camerlengo, ikinci turun sonuçlarını okuyordu.</p>

      <p class="calibre2">"Kardinal Lorenzo Petroni, kırk sekiz oy."</p>

      <p class="calibre2">Kardinal Petroni içinden taşan soğuk öfkeyi gizledi, ikinci turda sadece altı oy kazanmıştı. Oyları durmuştu, bir şeyler yolunda gitmiyordu.</p>

      <p class="calibre2">"Kardinal Giovanni Donelli, kırk iki oy." Giovanni başını salladı. Çevresindekiler alçak sesle şöyle söylediğini duydular: "Lütfen Tanrım, yapma, Hayır, ne olur yapma."</p>

      <p class="calibre2">Tam karşısında oturmakta olan Kardinal Salvatore Bruno, gülümsedi ve Giovanni'yi cesaretlendirmek için başını salladı. Kardinal Petroni, şampanya ve havyar eşliğinde kampanya yaparken, Giovanni'nin yaşlı ustası boş durmamış, Kardinaller Kurulu'nun üyeleriyle görüşerek, bu kendine güveni sonsuz, genç ve parlak Kardinal'in adaylığını sağlamıştı. Kardinal Thuku ve Kardinal Medici'nin oyları düşmüştü ama bu daha çok kendi telkinleri ile olmuştu, birbirleriyle bakıştılar. Her ikisi de Petroni'nin sonunun gelip gelmediğini düşünüyorlardı. Eğer Petroni, yirmi sekiz tur daha aynı durumu korursa, kurala göre çoğunlukla seçilebilirdi.</p>

      <p class="calibre2">Kardinal Petroni'nin düşünceleri de aynı minvaldeydi.</p>

      <p class="calibre2">Siyah duman, Şistine Şapeli'nin bacasından yükselirken, Tel-Aviv'den kalkan 401 sefer sayılı uçak Roma'nın Leonardo da Vinci Havaalanı'na indi.</p>

      <p class="calibre2">"Galiba yanlış bir iş yapıyorum," dedi Patrick O'Hara, Shin Bet ajanlarının arasındaki özel bir kapıdan geçen Da-vid'in peşinden İtalyan gümrükçülere el sallarken.</p>

      <p class="calibre2">"Merhaba bayanlar baylar. Roma'ya hoş geldiz."</p>

      <p class="calibre2">"Bazı avantajları var tabii ki," dedi Allegra. "Eğer istiyorsan, buyur."</p>

      <p class="calibre2">David'in bunun özel bir ziyaret olduğunu söylemesine ve hiçbir şeyin abartılmamasını rica etmesine rağmen, iki araba onları bekliyordu. Elbette kaçınılmaz bir şekilde, jandarmalar eşlik etmeleri için gönderilmişti.</p>

      <p class="calibre2">"Hiç olmazsa ortalıkta gazeteci yok," dedi David Al-legra'ya. İkisi, polis eskortunu takip eden birinci arabaya binmişlerdi. Patrick ikinci arabadaydı.</p>

      <p class="calibre2">"Biraz bekle," dedi Allegra alaycı bir ifadeyle.</p>

      <p class="calibre2">"Haksızlık etme," dedi David. "Halkın karşısına yıllardır benim kadar fotojenik olanı çıkartmayı başaramadılar. Golda Meir çok iyi bir Başbakan'dı, ama hiç yağlı boya resmi yoktur."</p>

      <p class="calibre2">"David," diye fısıldadı Allegra, başıyla şoförü ve on koltukta oturan Shin Bet ajanını gösterdi. Ama kaygılanmasına hiç gerek yoktu, Özel Koruma Birliği'nden gelen ajan, David'den daha çok gülüyordu.</p>

      <p class="calibre2">"Kudüs basını senin ülkeden ayrıldığını fark etti mi acaba?"</p>

      <p class="calibre2">"Kudüs'ün en korkulan gazetecisi, bizimle Vatikan'da buluşacak. Ötekilere, acil bir aile meselesi olduğu söylenecek."</p>

      <p class="calibre2">"Zaten bu doğru sayılır. Giovanni ailenin bir parçası. Öteki meseleyi ne zaman açacağız?" diye sordu, kaşlarını kaldırarak David'in İsrail'den ayrıldıkları andan itibaren elinden bir an bile bırakmadığı evrak çantasını gösterdi. Çantanın içinde paha biçilmez Omega Parşömeni bulunuyordu.</p>

      <p class="calibre2">"Seçimden sonra, eğer çabucak bir karar verebilirlerse. Veremezlerse biraz daha beklemek zorundasın."</p>

      <p class="calibre2">"Bir karar vermelerini umalım o zaman." Allegra elini David'in dizine koydu ve öpmek için eğildi. "Sana çok teşekkür ederim."</p>

      <p class="calibre2">"Bedavaya olmaz," dedi David birden.</p>

      <p class="calibre2">"Çok korkunçsun!"</p>

      <p class="calibre2">Yarım saat sonra, St. Anne Kapısı'ndaki İsviçreli nöbetçi, hazır ola geçti.</p>

      <p class="calibre2">Peder Thomas, onları Başbakan'ın şık bekleme odasına aldı. "Camerlengo özür diledi," dedi yumuşak bir sesle, "ama birkaç dakika gecikecek, size kahve ikram edebilir miyim, yoksa çay mı alırsınız?"</p>

      <p class="calibre2">"Bizi görmeyi kabul etti ama," Patrick, Peder Thomas çekilir çekilmez uyardı, "unutmayın, seçim sırasında bu görüşmeyi istediğimiz için bize çok kızgın. Kulaklarımızı tıkamak zorunda kalabiliriz."</p>

      <p class="calibre2">Kısa bir süre sonra Patrick O'Hara'nın endişesinin haklı olduğu ortaya çıktı.</p>

      <p class="calibre2">"Kesinlikle mümkün değil Piskopos O'Hara!"</p>

      <p class="calibre2">Kardinal Monetti'nin gözleri yuvalarından uğramış, yüzü, kel kafasının bir kısmını kapatan kırmızı pelerini ile aynı rengi almıştı.</p>

      <p class="calibre2">"Kardinal Petroni hakkındaki bu iddialar doğru olsa bile ki bundan fazlasıyla kuşkuluyum, bu seçimin yapılmasına karar veren Kutsal Ruh'tur. Ben tabii ki ne sizin adınıza ne de başkasının adına kışkırtıcı ajanlık yapacak değilim." Kardinal Monetti, David'e döndü. AUegra'ya öfkeli bir terrieri hatırlatıyordu.</p>

      <p class="calibre2">"Fazla yardımcı olamadığım için çok üzgünüm Dr. Kaufmann, İsrail'in müstakbel başbakanının böylesine adice bir iddianın yakın takipçilerinden biri olarak buralara kadar gelişini anlayamadığımı da bilin. Eğer bu konuda tek bir söz dışarı sızarsa," dedi tehditkâr bir ifadeyle, "asla seçilemezsiniz."</p>

      <p class="calibre2">"Bu akşam buraya kadar gelmemin nedeni sadece ve sadece tek bir şeydir," dedi David. "Gerçek, işin aslını ararsanız Haşmedim, Katolik Kilisesi bu konulardaki gerçekleri o kadar uzun zamandır gizliyor ki, Kilise'nin imajı ve politikaları çok büyük zarar gördü. Bir söz vardır, ben senin kararlarına saygı gösteririm, ama senin de benim kararlarıma saygı göstermen lazım."</p>

      <p class="calibre2">"Peder Thomas size yolu gösterir," dedi Kardinal Mo-netti sakin bir sesle. "Şimdi izin verirseniz, seçime katılmam gerekiyor."</p>

      <p class="calibre2">"Nerede buldular onu?" diye sordu Tom dehşet içinde kalmış güvenlik görevlilerine, St. Peter'de Şistine Şapeli'nin bacasından çıkacak beyaz dumanı görmek umuduyla toplanmış kalabalığın arasına katılmaya karar vermişlerdi...</p>

      <p class="calibre2">Giovanni, Şistine Şapeli'nden çıktı ve iki oylama arasında verilen arada dua etmek üzere kendine ayrılan odaya çekildi. Başta eğleniyordu, ama adı, tam kırk iki kez söylenince önce biraz kaygılanmış, sonra da paniğe kapılmıştı. Dizlerinin üstüne çöktü, beyni deli gibi çalışıyordu. Ya onu seçerlerse ne olacaktı? Bunu düşünemiyordu bile. Kendini, Petroni'nin ağzının payını alışını ve bir sonraki turda Rodriguez Medici veya Daniel Thuku'nun seçildiğini görmeye hazırlamalıydı. Her ikisi de çok iyi Papa olabilirlerdi.</p>

      <p class="calibre2">Kardinal Thuku, Afrika bloğuna mensup bazı kardinallerle alçak sesle sohbet ediyordu. "Onu çok iyi tanıyorum dosdarım, son derece keskin bir zekâsı ve çok merha-medi bir yüreği vardır. Diğer sorunuza gelince, seçimden bir gün önce yayınlanmış bir haberi ne kadar dikkate almak lazım acaba, diye sormak isterim doğrusu."</p>

      <p class="calibre2">Odanın diğer ucunda, Kardinal Medici, Asya'dan gelmiş meslektaşlarına benzer şeyler söylüyordu, italyan bloğundan bazıları da dikkatle Salvatore Bruno'yu dinliyorlardı.</p>

      <p class="calibre2">Kısa bir süre sonra, St. Peter Meydanı'nı dolduran kalabalık, hep birlikte ayağa fırladı. Şistine Şapeli'nin bacasından beyaz bir duman yükseliyordu.</p>

      <p class="calibre2">Şistine Şapeli'nde ise Camerlengo, üçüncü turun sonuçlarını açıklamaktaydı.</p>

      <p class="calibre2">"Kardinal Rodriguez Medici, bir oy."</p>

      <p class="calibre2">Giovanni, kendi adayının aldığı oyu duyunca şaşkına döndü.</p>

      <p class="calibre2">"Kardinal Lorenzo Petroni, yirmi oy."</p>

      <p class="calibre2">"Kardinal Giovanni Donelli, yüz iki oy"</p>

      <p class="calibre2">Giovanni, kendini çıldırmış gibi hissetti. Kardinal Sal-vatore Bruno, salonun öteki ucundan ona doğru geliyordu. Kardinaller Koleji'nin dekanı olarak, Şapel'in ortasındaki koridordan ona doğru ilerledi, Giovanni yaşlı ustasının yıllar önce söylemiş olduklarını hatırladı. "Eğer Peter'in Anahtarları sana teslim edilirse, bunu kabul edeceksin, çünkü mutlaka bir nedeni vardır."</p>

      <p class="calibre2">"Büyük Papa olarak seçildiniz, kabul ediyor musunuz?"</p>

      <p class="calibre2">Giovanni, kendi ağzından çıkan sözleri sanki çok uzaktan geliyormuş gibi duydu.</p>

      <p class="calibre2">"Kabul ediyorum."</p>

      <p class="calibre2">"Hangi isimle anılacaksınız?"</p>

      <p class="calibre2">Giovanni hiç tereddüt etmeden cevap verdi. "XXIV. Jean olarak."</p>

      <p class="calibre2">Tören şefi, neşe içinde en az altı mumu birden yaktı, Roma'nın ti Capo di Fuoco Vigilare'si, Michalangelo'nun muhteşem fresklerini beyaz dumandan korumak için gösterdiği çaba yüzünden mazur görülebilirdi. Diyakoz Kardinali, St. Peter Kilisesi'nin balkonuna çıktı ve yüksek sesle "Bir Papa'mız var," dedi. St. Peter'i dolduran kalabalık tekrar ayağa fırladı.</p>

      <p class="calibre2">"Papa'mızı seçtik. Papa'mız XXIV Jean oldu." Çok sevilen XXIII. Jean'un halefinin adı geçtiği anda, kalabalığın sevinç çığlıkları duyuldu. Giovanni'nin St. Peter'in balkonuna çıktığını gören Allegra'nın gözleri yaşlarla doldu. Giovanni'nin sekreteri Vittorio'da gözlerini siliyordu. Sevgili kilisesi en sonunda emin ellerdeydi, Giovanni'nin sıcak gülücüğü bütün meydanı bir anda doldurdu.</p>

      <p class="calibre2"><span class="none4">53</span></p>

      <p class="calibre2"><span class="none4">Roma</span></p>

      <p class="calibre2">Ertesi gün Papa XXIV. Jean, özel şapelinde mihraba diz çöküp, kendisine destek olması ve yol göstermesi için Tanrısına dua etti. Ona verilen görev, çok büyüktü ve Gi-ovanni kendini çok yalnız hissediyordu.</p>

      <p class="calibre2">Ruh gülümsedi.</p>

      <p class="calibre2">Ayağa kalktı, Papalık Sarayı'nın üçüncü katındaki çalışma odasına girdi ve Vittorio'yu kendini beklerken buldu, ikisi yıllar boyunca çok verimli çalışmışlardı, Kardinal Pet-roni'nin itirazına rağmen, Giovanni seçildikten hemen sonra Vittorio'yu Monsignor yapmış ve kendi özel sekreteri olarak Roma'da kalmasını rica etmişti.</p>

      <p class="calibre2">"İsrail delegasyonu, öğle yemeğini teyit etti mi?" diye sordu Giovanni. Birkaç gündür yaşanan tarihi olaylar çok fazla zamanını almış, Allegra, David, Patrick ve Tom Schweiker'i sadece birkaç dakika yalnız görebilmişti. Yeniden bir araya gelmenin verdiği keyfin ötesinde, bu dakikalar hayati önem taşıyordu. Omega Parşömeni'nin içeriği aklından hiç çıkmıyordu.</p>

      <p class="calibre2">"İsrail delegasyonu 12.30'u teyit etti, Kutsal Efendimiz. Papalık doktoru Profesör Martines, saat 11.30'da sizi muayene etmek için burada olacak."</p>

      <p class="calibre2">Giovanni gözlerini devirdi ve gülümsedi. "Tıbbi kontroller, buranın âdeti galiba. Daha iyi olursam, çok tehlikeli olurum. Profesör Martines'e bizimle öğle yemeğine kalmasını rica et. Yemeğe senin de katılmanı rica ediyorum. Omega Parşömeni çok yakında halka açıklanacak."</p>

      <p class="calibre2">"Teşekkür ederim Kutsal Efendimiz." Giovanni'nin papalığı sırasında, yakınında çalışanlara ailesinin bir parçası gibi davranması alameti farikasını oluşturacaktı.</p>

      <p class="calibre2">"Kardinal Petroni'yi ne zaman görmek istiyorsunuz?"</p>

      <p class="calibre2">"Önce o işi halledelim Vittorio," dedi Giovanni, bakışları buludanmıştı. "Vatikan Bankası ile ilgili notlarımı okudun mu? "</p>

      <p class="calibre2">"Okumam gerektiğinden bir türlü emin olamadım, Kutsal Efendimiz. Kasaya kaldırdım."</p>

      <p class="calibre2">Giovanni, Albino Luciani'yi hatırlayarak gülümsedi, ona çok şey öğretmişti. "İkimiz de Vatikan politikalarına alışkın değiliz Vittorio, ama burada da Venedik'te uyduğumuz kuralları uygularsak iyi olur. Senin burada olan biten her şeye vakıf olman çok önemli, bu yüzden vaktin olduğu anda, bulduğun her şeyi oku," dedi Giovanni yumuşak bir sesle. Giovanni, Papa I. Jean Paul'ün kendisine söylediklerini kelimesi kelimesine tekrarlamıştı neredeyse. "Kardinal Petroni ile görüşmeden önce, isviçreli muhafızların komutanını çağır bana lütfen."</p>

      <p class="calibre2">"Elbette Kutsal Efendimiz, zaman bulursanız eğer, Kardinaller Kurulu'nun Papalık için yazdığı konuşmayı bir okuyun isterseniz."</p>

      <p class="calibre2">Giovanni gülümsedi. "Bunlara alışmam gerekecek galiba, Vittorio."</p>

      <p class="calibre2">"Değiştirmek isteyebilirsiniz," dedi Vittorio. Konuşmayı okuduğu için, değiştireceğinden emindi.</p>

      <p class="calibre2">Giovanni masasının başına oturdu ve Kardinaller Kurulu'nun onun için hazırladığı konuşmayı okumaya başladı. "Papa II. Jean Paul'ün yolunu izlemenin önemi... Kutsal Kilise modern toplumun laiklik ve modernlik anlayışına direnecektir... Bir tek gerçek inanç vardır... Modern çağların karanlığını aydınlatan ışık..."</p>

      <p class="calibre2">Vittorio haklıydı. Kardinaller, statükoyu korumaya kararlıydılar. Giovanni birden ne kadar yalnız olduğunu hissetti. Neyseki Patrick birkaç gün daha Roma'daydı. O, halkın nabzını tutan, gerçeğin yolunda giden bir adamdı. Gi-ovanni'nin aklına birden bir şey geldi, gülümsedi. Seçilmiş Papa olmanın bazı avantajları vardı mutlaka. Patrick O'Hara'nın nitelikleri benzersizdi. Şimdi iktidar onun elinde olduğuna göre, bu konuda yapabileceği çok şey vardı.</p>

      <p class="calibre2">Giovanni yerinden kalktı, pencerenin yanına gitti ve meydana baktı. Meydan hâlâ kalabalıktı ama eğer Kardinaller Kurulu'na izin verirse, burada bu odaya sonsuza kadar hapsedilmiş bir mahkûm olarak kalacak, kardinaller her hareketini dikkatle takip edeceklerdi. Artık kendilerini kötü haberler almaya alıştırmaları gerekiyordu. Eğer Papa XXIII. Jean, halkın arasında rahatça dolaşabildiyse, XXIV. Jean'da dolaşacaktı.</p>

      <p class="calibre2">Vittorio çalışma odasının kapısını vurunca düşüncelerinden sıyrıldı.</p>

      <p class="calibre2">"Kardinal Petroni geldi Kutsal Efendimiz."</p>

      <p class="calibre2">"Söyle içeri gelsin, Vittorio," dedi Giovanni alçak sesle.</p>

      <p class="calibre2">"Tabii ki, Kutsal Efendimiz." Vittorio, Giovanni'yi bu kadar dertli gördüğü bir anı hiç hatırlamıyordu.</p>

      <p class="calibre2">"Kutsal Efendimiz, sizi yürekten kutlarım. Hepimiz çok sevindik." Petroni hafifçe eğildi.</p>

      <p class="calibre2">"Hemen konuya gireceğim, Kardinal Petroni. Oturun lütfen," dedi Giovanni, odasının öteki ucunda alçak bir sehpanın etrafındaki iskemlelerden birini gösterdi. Gi-ovanni'nin sesi soğuk, ancak kontrollüydü.</p>

      <p class="calibre2">Petroni oturdu, daha düne kadar altında çalışan biri tarafından oturmasının emredilmesinden duyduğu öfkeyi bastırmaya çalışıyordu.</p>

      <p class="calibre2">"Papa I. Jean Paul'le öldüğü gece burada yemek yerken, bana başbakanı sepetlemek üzere olduğunu, ertesi sabah da sizin görevinizden alınacağınızı söylemişti. Sizin de çok iyi bildiğinize emin olduğum üzere, bunun nedenlerinden biri Vatikan Bankası'nın çok uzun süredir gayri meşru işlere bulaşmış olmasıydı."</p>

      <p class="calibre2">"Bu, abesle iştigal Kutsal Efendimiz, büyük bir yalan." Petroni'nin yılana benzeyen gözlerinde kaygı vardı şimdi.</p>

      <p class="calibre2">"Hiç sanmıyorum, Kardinal Petroni. Dün gece, Amazon'un dip bucak köşelerine ulaşmanın güçlüğüne rağmen, sekreterim, Monsignor Pasquale Garibaldi'yi bulmayı başardı. Onu piskopos olarak terfi ettirdim ve Roma'ya geri dönmesini emrettim. Kendisi, bankanın geçmiş faaliyetleriyle ilgili derhal bir soruşturma başlatmakla görevlendirildi. Onun raporuna göre konuyu, italyan hükümeti yetkililerine ve mali polise intikal ettireceğim."</p>

      <p class="calibre2">"Ama tamamen gereksiz bir şey bu Kutsal Efendimiz. Ben Monsignor Garibaldi'nin Peru'dan buraya gelmesine gerek kalmadan bir soruşturma açtırabilirim derhal." Petroni'nin sesinde umutsuzluk vardı artık.</p>

      <p class="calibre2">"Siz onu Peru'ya postalamadan önce," Giovanni sözlerine devam etti, "Monsignor Garibaldi, bankanın hesaplarında birçok usulsüzlük tespit etmişti. Bunların arasında Papa I. Jean Paul'le benim gayet iyi bildiğimiz üzere Omega Par-şömeni'nin kopyası için ödenmiş on milyon dolar da vardı."</p>

      <p class="calibre2">"Bu akıl almaz bir iftira!" diye tısladı Petroni, yüzünden kan çekilmişti. "Göreviniz size şimdiden çok ağır gelmeye başlamış."</p>

      <p class="calibre2">Giovanni sükûnetini elden bırakmamaya kararlıydı, Petroni, bu kez geçmişte yaptıklarıyla yüzleşecekti.</p>

      <p class="calibre2">"Monsignor Garibaldı, buradan ayrılmadan önce, bazı önemli belgelerin fotokopisini çektiğini ve Peru'dan gelirken yanında getireceğini söyledi."</p>

      <p class="calibre2">Petroni'ni ağzını açtı ama tek bir kelime bile söyleyemedi.</p>

      <p class="calibre2">"Dün gece İsviçreli muhafızlara, gizli arşivi mühürlemelerini söyledim. Arşivin didik didik aranması için gereken emirleri de verdim, az bilinen yerlerden birinde, Omega Par-şömeni'nin en azından bir kopyasının bulunacağına eminim. İbrani Üniversitesi'nden alınan Büyük îsaiah Parşömeni'nin de üzerinde Omega işareti bulunan bir zarfın içinde bulunma ihtimali kuvvede muhtemel. Eğer bu zarf bulunursa, İsrail Polisi ve CIA'nın Tel-Aviv'de işlenmiş iki cinayetle ilişkiniz konusunda sizinle konuşmak isteyeceklerinden hiç kuşkum yok. Eğer böyle bir talep gelirse, tam bir işbirliği içinde olacağız, siz de kendilerine teslim edileceksiniz."</p>

      <p class="calibre2">Giovanni, Allegra'ya tecavüz konusunu açıp açmamayı uzun uzun düşünmüştü, ama Petroni'nin inkâr edeceği kesindi, Allegra bizzat bunu istemediği sürece, bu konuyu açmamaya karar verdi. Petroni'nin zaten diğer konular nedeniyle uzun süre hapiste kalacağı artık kesindi.</p>

      <p class="calibre2">"Piskopos O'Hara'dan çok rahatsız edici bir rapor aldım. Roma'da olduğunu hiç kuşkusuz biliyorsunuz tabii."</p>

      <p class="calibre2">Giovanni, tek kaşını hafifçe yukarı kaldırdı ama hiçbir cevap alamadı. Başbakan Kardinal'in yüzü, kül rengini almıştı.</p>

      <p class="calibre2">"Peder Courtney olarak da bilinen Peder Lonergan, Roma'ya geri çağrıldı. Piskopos O'Hara'dan Vatikan'ın söz konusu kişiye verilen bu yeni kimlikle bir ilgisi olup olmadığını araştırmasını rica ettim, bu konuda FBI ile işbirliği yapılacak. Piskopos O'Hara'yı kardinalliğe terfi ettiriyorum ve kendisini başbakan olarak atıyorum, göreve hemen başlayacak. Siz ise bütün görevlerinizden alındınız."</p>

      <p class="calibre2">Papa XXIV. Jean ayağa kalktı, masasına gitti ve Vittorio'yu çağırmak üzere diafonun düğmesine bastı.</p>

      <p class="calibre2">"Bu soruşturmaların tümü tamamlanana kadar, İsviçreli muhafızların gözetiminde ev hapsinde tutulacaksınız, Vatikan'dan çıkışınız yasaklanmıştır. Size, Kilise'nin iyiliği için rahiplikten çekilmeyi ciddi bir şekilde düşünmenizi öneririm. Eğer çekilmezseniz, bütün bu konularla ilgili hakkınızda her türü yasal işlem yapılacaktır. Yaptıklarınızın hesabını verirken, Tanrının merhametinin üzerinizde olmasını dilerim."</p>

      <p class="calibre2"><span class="none4">54</span></p>

      <p class="calibre2"><span class="none4">Roma</span></p>

      <p class="calibre2">Peder Vittorio, 'İsrail Delegasyonu'nu Papa XXIV. Je-an'un özel yemek odasına aldı ve kısa bir süre sonra Giovanni' yanında Papalık Doktoru Vincenzo Martines ile birlikte kapıda belirdi. "Allegra!" Papalık protokolünü bir anda unutan Giovanni, genç kadını sevgiyle iki yanağından öptü. "Seni yeniden gördüğüme çok sevindim. Tekrar hoş geldin!"</p>

      <p class="calibre2">"David! Patrick! Tom!" Giovanni resmiyeti bir kenara bırakarak bütün konuklarıyla selamlaştı ve hepsini Profesör Martines ile tanıştırdı. Vittorio gülümsedi. Her şey bir yana, buradaki görevinin çok eğlenceli olacağı kesindi.</p>

      <p class="calibre2">"Demek Omega Parşömeni'ni çözdünüz," dedi Giovanni, odanın öteki ucundaki bir masaya yayılmış olan belgenin yanına giderek. "Demek bu yüzden koridorlar İsviçreli muhafızlardan geçilmiyor," dedi, Vittorio'ya göz kırparken, rahibelerden birinin uzattığı şarap kadehini aldı. "Bu kadar zaman beklediğimize göre, yemekten sonraya bırakabiliriz. Eski günlere!" dedi Giovanni, sabah tamamladığı tatsız görev geride kalmış, sıcacık gülüşü geri gelmişti. "Beni burada çok şımartıyorlar," diye ekledi. "En azından şarabın şahane olduğunu söyleyebilirim. Yiyecekler de öyle," dedi Giovanni, üzüntülü bir ifadeyle göbeğini işaret etti.</p>

      <p class="calibre2">"Seni tanıdığım günden beri tek bir kilo bile almadın," dedi Allegra.</p>

      <p class="calibre2">"Buraya dikkat et sen, bu atama yirmi kilo eder," dedi Giovanni Patrick'e göz kırparak.</p>

      <p class="calibre2">Partick gözlerini yukarı kaldırdı ve omuzlarını silkti. Gülümsemesi her şeyi anlatıyordu.</p>

      <p class="calibre2">Yemekten sonra, hep birlikte uzun masanın etrafındaki sandalyelere oturdular.</p>

      <p class="calibre2">"Omega Parşömeni" diye başladı David, "Kumran'daki Essenilerin lideri olan Mechalava tarafından yazılmış. Mechalava bu parşömeni, İsa'nın doğumundan sonra 20. ve 40. yıllar arasında yazmış, bu tarihler Allegra'nın karbon tarihleme yöntemiyle doğrulandı. Tarihler çok önemli."</p>

      <p class="calibre2">Giovanni gülümsedi. Neyle karşılaşacağını biliyordu. "Bu tarihler, İsa'nın kendi felsefesini yaydığı dönemlere denk düşüyor," dedi "rahipliği ve çarmıha gerilmesi de aynı dönemde gerçekleşti. Değil mi?"</p>

      <p class="calibre2">"Doğru, ve sizin de bildiğinizi sandığım gibi Kutsal Efendimiz, Omega Parşömeni üç parçadan oluşuyor: Mag-dalena Sayıları; DNA'nın kökenleri ve uygarlık için oldukça uğursuz bir kehanet," diye devam etti David.</p>

      <p class="calibre2">"Birazdan göreceğimiz gibi de üç parçanın içeriği de birbiri ile yakından ilintili. Magdalena Sayıları, cematriya diye bilinen bir yazı. Ibranice ve Yunancada sayılar harflerle belirtildiği için, eski metinlerin yazarlarından çoğu, harflerin değerlerini toplayarak metinlerin içine gizli mesajlar yerleştirmişlerdir.</p>

      <p class="calibre2">"Vatikan'ın en korktuğu sayılardan biri olan 153, Omega Parşömeni'nin içine yerleştirilmiş," dedi David Giovanni'ye bakarak "aslında, eskiden en korktuğu sayı desem daha doğru olacak galiba."</p>

      <p class="calibre2">"Demek buldunuz?" dedi Giovanni, Allgera'ya gülümseyerek. Her ikisi de Roselli'nin anlattıklarını ve Maratea'daki o küçük plajda yaşadıklarını hatırlamışlardı.</p>

      <p class="calibre2">"Omega Parşömeni'nde, Vahiyler kitabında da tekrarlanan garip bir ibare var," diye devam etti David. "Bu pasaj şöyle tercüme edilebilir. 'Kutsal şehri, Yeni Kudüs'ü gördüm, Tanrının cennetinden aşağı doğru iniyordu, tıpkı kocasını seven bir gelin gibi süslenmişti."</p>

      <p class="calibre2">Giovanni başını salladı. "Yeni Kudüs. Aynı zamanda İsa'nın gelini olarak da biliniyor, yeni cennetin ve yeni dünyanın simgesi."</p>

      <p class="calibre2">"Bu pasajdaki cematriya toplamı 1224," dedi David. "isa'nın cematriya toplamı 8. 1124'ü 8'e böldüğümüz zaman 153 çıkıyor. Bir başka deyişle bu garip pasajda, İsa' ve İsa'nın gelini' kelimeleri 8 ve 153 sayılarıyla temsil ediliyor. Magdalena'nın cematriyasını araştırdığımız zaman da harflerin toplamı 153 olarak ortaya çıkıyor."</p>

      <p class="calibre2">Tom, yavaşça fısıldadı. "Demek Maria Magdalena gerçekten isa'nın gelini oluyor."</p>

      <p class="calibre2">"Evet," dedi David. "Buna dair ipuçları gayet zarif bir şekilde incil'e ve Vahiyler kitabına da gizlenmiş."</p>

      <p class="calibre2">"Tıpkı Luka Incili'ne gizlendiği gibi" dedi Giovanni sakin bir sesle, "isa'nın müritleri Tiber Denizi'nde balığa çıkarlar ve hiç balık avlayamazlar. Derken Isa ağlarını nereye atmaları gerektiğini gösterir, çok tuhaf bir açıklama vardır burada, ağı çektikleri zaman, tam 153 tane balık olduğunu görürler."</p>

      <p class="calibre2">"Balık, insanlığı temsil eder, bir başka açıdan bakıldığında, aynı zamanda isa'nın gelinini," dedi Allegra.</p>

      <p class="calibre2">Profesör Roselli'nin esprili tarzıyla 153 sayısının Vatikan'ın en çok korktuğu sayı olduğunu söylediği an geldi aklına, "balıklarla ve gökten inen şehirlerle ilgili" demişti Roselli. "Bu Kilise için son derece zor bir konu tabii ki," diye ekledi. Giovanni'nin bu konuyu, kendisi olarak değil de Papa XXIV. Jean olarak nasıl ele alacağını merak ediyordu.</p>

      <p class="calibre2">Giovanni, sanki onun düşüncelerini okumuş gibi gülümsedi, tartışmaya devam etti. "Papa XXIII. Jean, Vatikan II'yi yürürlüğe koyduğu ve aggiornomento -kilisenin yenilenmesi- meselesini ortaya attığı zaman, bunu St. Peter'in pencerelerini açmak diye tarif etmişti. Omega Parşömeni müthiş bir ışık huzmesi şeklinde kubbelerden girecek ve bazilikanın en karanlık köşelerini bile aydınlatacak, inancın güzelliğini, dişiliğin dengesi ile tekrar yaratacak," diye ekledi, yüzü heyecan doluydu. "Omega Parşömeni'ndeki üç mesajın birbiriyle bağlantılı olduğunu söylediğinizde hiç şaşırmadım. Tarihin çok önemli bir anındayız ve sanıyorum Omega Parşömeni bize yolumuzu değiştirmemizi söylüyor."</p>

      <p class="calibre2">"Birçok kişi için, İsa ile Maria Magdalena'nın ilişkisinin açıklanması, fazla bir şey değiştirmeyecek," dedi Patrick hafif şirret bir sesle. "Dünyanın en saygın akademisyenlerinden çoğu zaten bu sonucu vardılar bile, ancak yüz milyonlarca Hıristiyan için bu, inandıkları ve inanmaları söylenen çok şeyi sorgulamaları demek ve çoğu da bu sorgulamayı kabul etmeyecek."</p>

      <p class="calibre2">"Yavaş yavaş hallederiz bunları," dedi Giovanni, manalı bir şekilde Tom'a döndü. "Yeni Kudüs-İsa ve Maria Magdalena konusuna odaklanacak olursak, Hıristiyanlıktaki kadın ve erkek dengesi aslında diğer dinlerde de var, tıpkı Taoizm'deki yin ve yang gibi, Musevilikte Tanrının dişi görünüşü olan Shekinah gibi."</p>

      <p class="calibre2">Tom ve Vincenzo hafifçe şaşırmış bir halde bakıyorlardı. Allegra, Giovanni'nin vardığı noktayı biraz daha ileri taşıdı. "Bunun anlamı şu ki, kadınlar dinin çok önemli bir parçası ve insanlığın varoluşunu sağlayan kutsal birlikteliğin eşit ortağı. Kadın ve erkeği din öğretileri açısından dengelemek demek, hepimizin içinde taşıdığı tam bir birliktelik ve bütün olmak gibi büyük ve ilahi arzunun yerine gelmesi demek."</p>

      <p class="calibre2">"Sanırım," dedi Giovanni, "Kadınlarla ilgili bu konu, tarihin bu noktasında ortaya çıkıyor, dünyanın altüst olduğu bir anda. Bu da uyarı ile bağlantılı işte. Uç noktada, dinlerin erkek egemen yapılarıyla çatışma yaratıyor, ancak diğer yandan bu durum, yani dünyadaki bu büyük dengesizlik bizi perişan ediyor. Modern dünyanın sorunları, dengenin erkeklerden yana fazla ağırlık taşıması nedeniyle facia halini aldı. Bu dengesizlik kendini ekolojik felaketler, azınlıkların üzerindeki baskılar ve yoksulluğun evrensel düzeyde korkunç bir şekilde artması olarak gösteriyor. Şöyle bakalım, ilk kilise büyüklerinin iktidarları, kadınlar tarafından tehdit ediliyordu, bizim onların dogmasını sorgulamadan kabul etmemiz, çok büyük zararlara sebep oldu. Evrensel eşitliğin kadın yanını görmezlikten gelmek, çok uzun vadede, insani ve çevresel felaketlere yol açtı."</p>

      <p class="calibre2">"Kadınların bastırılması," diye devam etti Allegra, "ve kadınla erkeğin birlikteliğinin ya da Maria Magdalena ile İsa'nın birlikteliğinin inkâr edilmesi, cinselliğin dini hayattan dışlanmasına yol açtı." ister istemez, Maratea'da Giovanni ile yaşadıkları gelmişti aklına. "En temel ihtiyacımızın inkârı demek olan bu dışlanma, doğamız üzerinde korkunç büyük yaralar açtı."</p>

      <p class="calibre2">"Bu trajik dengesizliğin sonunda ortaya çıkan kilise içi seks skandalları, Kilise'yi feci bir şekilde sarstı," diye ekledi David.</p>

      <p class="calibre2">Tom rahatsızlıkla yerinde kıpırdadı. Patrick David'in gözlerine baktı ve kafasını salladı.</p>

      <p class="calibre2">David konuyu değiştirdi. "Yani, bu dengesizliği ortaya koymak, insanlığın birbirine karşı hoşgörüsünü yeniden sağlayacak."</p>

      <p class="calibre2">Allegra onaylar bir şekilde başını salladı. "Hiç düşünmeden bir dogmayı kabul etmenin yarattığı tehlike, aynen yaradılış meselesindeki dogma için de geçerliydi. Omega Parşömeni'ndeki ikinci mesaj, hayatın kökeni olan DNA ile ilgili."</p>

      <p class="calibre2">Çok uzun yıllar boyunca yaptığı gibi, Lorenzo Petroni, odasının penceresinden San Pietro Meydanı'na bakıyordu. Peter'in Anahtarları onun olmalıydı. O, kiliseye ruhunu vermişti, Derek Lonergan gibi insanları saklamasının tek nedeni kilise doktrinini korumaktı. Eğer o Peter'in tahtına geçebilseydi, P3 'le birlikte ne kadar güçlü bir ekip oluşturacaklardı. Vatikan II yürürlükten kaldırılacak ve rahiplerin iktidarı geri gelecekti.</p>

      <p class="calibre2">Vatikan Bankası'nın finansal gücü hiçbir şeyle kıyaslanamayacaktı. Eğer Felici bu kadar beceriksiz olmasaydı, gizli arşivde şu anda Isaiah Parşömeni yerine Omega Parşömeni olacaktı.</p>

      <p class="calibre2">"Aradaki farkı nasıl bilecektin ki?" diye tısladı düz bir çizgi haline gelmiş renksiz dudaklarının arasından.</p>

      <p class="calibre2">Ağzının kenarlarında tükürük birikmişti.</p>

      <p class="calibre2">"Piçler!" diye söylendi öfkeyle.</p>

      <p class="calibre2">Her yanını umutsuzluğun sisi sarmıştı artık. Lorenzo Petroni, çalışma masasının en üst çekmecesinin kilidini açtı, kara kaplı defterinin arkasındaki deri kutudan Baretta Cheetah marka silahını çıkarttı.</p>

      <p class="calibre2">"Bir gün," dedi kendi kendine acı bir sesle, "herkes Omega'ya çıkan yolların sadece bir tanesinin doğru olduğunu görecek."</p>

      <p class="calibre2">Omega Parşömeni'nin ikinci bölümü, DNA'nın kökenleri ile ilgili," diye devam etti Allegra.</p>

      <p class="calibre2">"Eğer yanlış hatırlamıyorsam, kimse geçen yüzyılın ortalarına kadar DNA diye bir şeyin varlığını bilmiyordu."</p>

      <p class="calibre2">Tom şaşkın görünüyordu.</p>

      <p class="calibre2">"Biraz daha önce aslında," dedi Allegra. "Aslında ilk kez 1869'da bulunuyor, Türlerin Kökeni'nin yayınlanmasından on yıl sonra. Friedrich Miescher adlı İsviçreli bir bilim adamı, atık bandajlar üzerindeki hücrelerde keşfediyor ilk kez, ama dürüst olmak gerekirse önemini anlamıyor."</p>

      <p class="calibre2">Giovanni gülümsedi. Allegra'nın o güne kadar karşılaştığı en zeki insanlardan biri olduğunu biliyordu. Bu parlak bilim insanı ile Milano Merkez Garı'nda ilk karşılaştığı anın ne kadar uzaklarda kaldığını düşündü.</p>

      <p class="calibre2">"DNA'nın moleküler yapısını keşfettiği için Nobel Ödülü kazanan Sir Francis Crick, hayatın kökeni hakkında bir kitap yayınladı ve bu kitap yaygın bir şekilde eleştirildi. Kitabında, DNA'nin moleküler yapısının son derece karmaşık olduğunu ve böyle bir yapının gelişmesi için yeterli zaman olmadığını tartışıyordu," dedi Allegra.</p>

      <p class="calibre2">"Crick, bu yapının çok daha gelişmiş bir uygarlık tarafından taşındığını ortaya attı, bizimki gibi milyonlarca galaksi evreni oluşturuyordu ve DNA'da bu evrende var olan birileri tarafından, dünyaya bir roket ya da uzay aracıyla getirilmişti." Allegra DNA sarmalının hidrojen ve fosfodi-ester bağlantılarını gösteren bir şemayı masaya yaydı.</p>

      <p class="calibre2">"Crick'in ortaya attığı bu görüşe birçok kişi, özellikle de Kilise şiddede karşı çıktı. Kilise'nin karşı çıkış nedeni, bu görüşün İncil'de anlatılan yaradılışa ters düşmesiydi. 1990'larda Michael Drosnin, încil'in Şifresi adıyla yayınladığı kitapta, İsrailli matematikçi Eliyahu Rips'in çizdiği çerçeveyi anlattı. Rips Tevrat'ta, tıpkı Yossi Kaufmann'ın Ölü Deniz Parşömenleri'nde bulduğuna benzer bazı şifreler keşfetmişti. Üç bin yıllık bir belgede, Rips 'DNA sarmalı' ve 'DNA bir araçla getirildi' gibi ifadeler bulmuştu. Drosnin bu aracın henüz bulunmadığını ancak Ölü Deniz yakınlarında bir yerde olması gerektiğini söylüyor."</p>

      <p class="calibre2">"Yossi daha farklı düşünüyordu," dedi David. "Birden fazla araç olduğunu tahmin ediyordu."</p>

      <p class="calibre2">"Eğer bir tanesi dünyanın eski denizlerinden birine inmişse , bu durum, dört milyar yıl önce, dünyadaki okyanusları oluşturan primodriyal karışımdaki DNA ile birleşen aminoasitleri açıklar," dedi Giovanni, San Marco'da verdiği vaaza gitmişti aklı.</p>

      <p class="calibre2">"Kesinlikle," dedi Allegra, "Birazdan David'in çevireceği gibi, Omega Parşömeni her şeyi açıkça anlatıyor."</p>

      <p class="calibre2">David, Omega Parşömeni'nin ikinci bölümünün başına gitti ve Koineceden okumaya başladı. "Gökyüzünden yıldızlar gibi geldiler, çölün kumlarına gömüldüler, çelikten arabalarla hayatın tohumunu getirdiler."</p>

      <p class="calibre2">"Yani Esseniler aracı bulmuşlar mı?" diye sordu Profesör Martines.</p>

      <p class="calibre2">David olumlu anlamda başını salladı. "Omega Parşömeni bu buluşu belgeliyor, ayrıca çeviriden anlaşıldığı kadarıyla, birden fazla araç olduğunu da teyit ediyor. DNA'da birden fazlaydı, her araç asit yapısının semasıyla varış yerinin haritasını taşıyordu. Bu da, bizim daha yeni keşfettiğimiz 10. gezegeni de içeren Esseni modellerini açıklıyor. Hedeflenen tek galaksinin bizimki olmadığı anlamına da gelebilir."</p>

      <p class="calibre2">"Görmezlikten geldiğimiz mesaj mahvımıza neden olacak," dedi Giovanni. "Galiba, bir başka uygarlık, gezegeni-mizdeki hayatın devamının bizim elimizde olduğunu, ancak bu şekilde gidersek kozmosla uyumlu gezegenimizi yok etmemize neden olacağımızı söylemeye çalışıyor bize. Bizimkinden daha büyük bir zekâya sahip olan başka uygarlıklar yollarına devam edecekler ve bizim yerimizi alacaklar.</p>

      <p class="calibre2">"Bu uyarıları dikkate almak için zaman henüz geçmiş değil," diye vurguladı Allegra, "yaptığımız hasarı tamir edebiliriz. Bence Omega Parşömeni'ndeki DNA elementi ile dişi element arasında bir bağlantı var. Dünyada var olan yaklaşık üç milyar çift insan, yirmi üç çift kromozomdan oluşuyor. Hepimizin yirmi üç kromozomu var, ama bu yirmi üç kromozom değişik yapılardan oluşuyor, kadınlarda iki x kromozomu mevcut, erkeklerde ise x ve y var. Bu hassas denge, başından beri kozmosun en önemli parçasını oluşturuyor. Omega Parşömeni'nde sözü edilen DNA'nın kökenleri çok önemli bir mesaj taşıyor, bu dengenin bozulması, en sonunda yok oluşumuza neden olacak.</p>

      <p class="calibre2">"Birçok kişi bunu pek akla yakın bulmayacak ama," dedi Tom. Her şeyi sorgulamak onun doğasında vardı.</p>

      <p class="calibre2">"Birçok kişi, kendi tecrübelerinin dışında gelişmiş her şeyi reddeder zaten Tom," dedi Allegra, inatçı bir sesle.</p>

      <p class="calibre2">"Crick evrenin çok geniş, çoğumuzun hayal edebileceğinden de geniş olduğunu belirtir. Sadece bizim galaksimizde yüz milyar yıldız var. Bizim gibi milyarlarca güneşin çevresinde gezegenler dönüyor. Düşünün sadece bizim galaksimizde," diye vurguladı Allegra, "en az on milyar galaksi var, yani trilyonlarca gezegen demek bu. Ve biz, oturup ciddi ciddi, bunların arasında sadece bizimkinde hayat olduğunu ya da en gelişmiş hayatın bizde olduğunu iddia ediyoruz." Allegra ateşli bir ifadeyle konuşmuştu, ama daha yumuşak bir şekilde devam etti. "Dört yüz yıl gibi kısa bir zaman önce, dünyamızın en önemli bilim adamlarından biri, dünyanın, Kilise'nin söylediği gibi evrenin merkezi olmadığını söylemeye cüret etti, Dünya Güneş'in etrafında dönüyor dedi. Vatikan buna o kadar çok kızdı ki, Papa VI-II. Urban, bu bilim adamını tuttuğu gibi hapse tıktı." Allegra gülümsüyordu, ama gözlerindeki heyecan Tom'un gözünden kaçmadı.</p>

      <p class="calibre2">Giovanni gülümsedi. "Galileo Galilei, 1633. Vatikan'ın Galileo'dan özür dilemesi üç yüz elli yıldan fazla zaman sürdüğü için çok üzgünüm. 1991 yılının Aralık aymda bir basın bülteni yayınlayıp Galileo'nun haklı olduğunu açıkladık," dedi Giovanni diplomatik bir ifade ile. "Birçoğumuz bu konulara gözlerimizi kapıyoruz, en çok da Kilise kapıyor tabii ki. Gözlerimizi kapattığımız anda da bilginin yollarını göremez oluyoruz."</p>

      <p class="calibre2">"Essenilerin uygarlığa yaptıkları uyarının ne olduğunu söylediğim zaman, ne büyük bir tehlike ile karşı karşıya olduğumuzu anlayacaksın," dedi David, ama daha fazla devam edemedi. Alt kattan tek bir el silah sesi duyulmuştu.</p>

      <p class="calibre2">Profesör Martines'in Başbakan Kardinal'in odasına dalması bir dakika bile sürmedi. Şaşkınlıktan donmuş Peder Thomas karşısındaydı.</p>

      <p class="calibre2">"Haşmedim... Az önce..." Peder Thomas, odadan dışarı fırladı.</p>

      <p class="calibre2">Son derece bilgili bir doktor olan Profesör Martines bile gördüklerinin karşısında şaşkına döndü. Lorenzo Pet-roni'nin beyni ya da beyninden geri kalanlar San Pietro Meydanı'na bakan pencerenin karşısındaki duvardan yere damlıyordu. Otopside, ağzından giren tek bir kurşun bulunacaktı. Petroni'nin cesedi masasının yanında, koyu mavi halının üzerinde uzanıyordu, siyah renkli 38'lik Baretta Cheetah, cesedin yanında yerdeydi. Kafasının arkası yok olmuştu. Vincenzo Martines, Peder Thomas'ın Başba-kan'ın özel tuvaletinde kusmakta olduğunu duydu.</p>

      <p class="calibre2">Profesör Martinez, Başbakan'ın odasının çift kapısını kapattı ve Peder Thomas'ı bekledi. Kapının önünde, elleriyle yüzlerini kapatmış birkaç rahibe ve rahip bekliyordu.</p>

      <p class="calibre2">"Burada kalabilecek misiniz?" Profesör Martines, tuvaletten çıkan Peder Thomas'a sordu. "Bu odaya bir süre kimsenin girmemesi lazım."</p>

      <p class="calibre2">Peder Thomas cevap olarak sadece başını sallayabildi.</p>

      <p class="calibre2"><span class="none4">55</span></p>

      <p class="calibre2"><span class="none4">Hindikuş</span></p>

      <p class="calibre2">Rüzgâr hafiflemişti, ancak bu kadar yükseklikte, Tirich Mir'in kuzeybatı yüzündeki granit kayalara ve karlara düşen güneş hiçbir şekilde ısıtmıyordu. Mağaranın içinde, Dr. Hüseyin Tretyakov, yeni bir bavul bombasını, Sydney haritasının üzerine eğilmiş olan Abdül Beşir'e az önce teslim etmişti.</p>

      <p class="calibre2">"Planlarımızda küçük bir değişiklik oldu," dedi Beşir alçak sesle. "Ben kâfirleri hiç beklemedikleri bir yerden vurmaya karar verdim. Önce Sydney'e saldırılacak, sonra Manchester ve Chicago'ya. Bu saldırılarla dikkatlerini dağıtıp, panik yarattıktan sonra da New York ve Londra'ya saldıracağız.</p>

      <p class="calibre2">"Özellikle Sydney çok korunmasız. Bombayı havadan atacağız, çevredeki havaalanlarını hiç kontrol etmiyorlar çünkü. Uçuş planı standart olacak, uçak da Bankstown havaalanından kalkacak. Uçağımız, son dakikaya kadar uçuş rotasından çıkmayacak."</p>

      <p class="calibre2">"Böyle bir durum kontrol kulesi tarafından tespit edilmez mi?"</p>

      <p class="calibre2">"Edilir tabii ki, ama çok geç kalmış olacaklar. Bizim uçağımız birkaç dakika içinde merkeze varmış olur.</p>

      <p class="calibre2">Avustralyalı kâfirler, Amerikalıların yaptığı gibi büyük şehirlerin üzerinde devriye avcı uçakları gezdirmiyorlar, böylece bizi durdurmaları mümkün değil. Bombayı havadan atarsak etkisi nasıl olur?"</p>

      <p class="calibre2">"New York'la Londra'nın aynı olur," diye cevap verdi Hüseyin. "Havada patlaması binalara ve altyapıya çok daha büyük hasar verir. Hesaplarıma göre eğer bomba şehrin üstünde patlarsa, patlama sırasında en az iki yüz bin kişi ölür, yüz binlercesi de radyoaktif yanıklarla ölür. Sydney Köprüsü, kıvrılır bükülür, bombanın düştüğü yerdeki insanlar buharlaşır."</p>

      <p class="calibre2">"İnsanların ölecek olması çok acı," dedi Beşir sonunda, "ama böylece dünyaya çocuklarımız ve kadınlarımız Irak'ta, Filistin'de, Keşmir'de ve dünyanın dört bir yanında Batı orduları tarafından acımasızca katledilirken bizim susup oturmayacağımızı göstermiş olacağız."</p>

      <p class="calibre2">Hüseyin başını salladı, karısıyla kızlarını düşünmek hâlâ yüreğini parça parça ediyordu.</p>

      <p class="calibre2">"Hiroşima ve Nagazaki'ye atılan bombalar, 2. Dünya Savaşı'nın sonunu getirdi," dedi Beşir "Bu sefer sıra bizde. Allahın izniyle, Hazreti Muhammed'in inayetiyle, islam zafer kazanacak.</p>

      <p class="calibre2"><span class="none4">56</span></p>

      <p class="calibre2"><span class="none4">Roma</span></p>

      <p class="calibre2">Profesör Martines, Papa'nın dairesine dönerken, daha önce koyduğu teşhisi ve kuşkularını düşündü. Yemek odasına döndüğünde, korkularını dile getirdi.</p>

      <p class="calibre2">"Bazen bir insanın psikopat olup olmadığına karar vermek kolay olmuyor, Kutsal Efendimiz. Hele hasta psikolojik tesdere girmeye ve tıp uzmanlarının davranışlarının nedenlerini araştırmasına istekli değilse. Semptomlar başkalarıyla ilişki kurmalarını engelliyor, gayet çekici, karizmatik insanlar oluyorlar, yaptıkları şeylerin sorumluluğunu asla taşımıyorlar. Bunlar sevme yeteneğinden yoksun insanlar, yüreklerinde sevginin yerini iktidar hırsı almış oluyor. Bu durumdan yıllardır kuşkulandığım halde hiçbir şey yapamadım," dedi Profesör Martinez üzüntüyle.</p>

      <p class="calibre2">"Kendini suçlama lütfen Vincenzo," dedi Giovanni yumuşak bir sesle. "Petroni çok sorunlu bir insandı. Ama senin yardımını talep eden bir hasta değildi. Huzur içinde yatsın. Bu duruma neyin sebep olduğunu biliyor muyuz peki?"</p>

      <p class="calibre2">"Pek bilmiyorum, genelde böyle şeylerin nedeni çocuklukta yaşanan travmalara bağlıdır. Yapılan bazı araştırmalara göre genetik etki de söz konusu, ne kadar iyi yetiş-tirilirse yetiştirilsin, bazı insanların doğaları böyle oluyor. Bu çok zor bir mesele." Profesör Martinez izin istedi ve Kardinal Petroni'nin cesedinin odadan çıkarılmasını, ardından adli tıp araştırmalarının başlamasını sağlamak üzere odadan çıktı.</p>

      <p class="calibre2">"Bunu kendi içimizde mi halledeceğiz Kutsal Efendimiz? diye Vittorio sordu, Petroni'nin intiharının dünya basınının ilgisini fazlasıyla çekeceğinden endişeliydi.</p>

      <p class="calibre2">"Hayır Vittorio, bu işin üstünü kapatmayacağız. Basına kısa bir açıklama yap, Kardinal'e otopsi yapılacağını ve soruşturmanın Vatikan'dan bağımsız bir şekilde polis yetkilileri tarafından yürütüleceğini belirt."</p>

      <p class="calibre2">"Bir öneride bulunabilir miyim?" dedi Tom. "Bültene Kardinal Petroni'nin ailesine başsağlığı dilediğinizi, konuyla ilgili bağımsız soruşturma bitene kadar, Başbakan Kardi-nal'in ölümüyle ilgili spekülasyon yapmanın yanlış olacağını da ekleyin bence. Bu onları çok fazla oyalamaz, ama size nefes alacak bir zaman yaratır."</p>

      <p class="calibre2">"Teşekkürler," dedi Giovanni minnetle. "Medyayla ilişkiler konusunda eğitilmem gerektiği açık."</p>

      <p class="calibre2">"Bunu hallederiz," dedi Tom, gülmemeye çalışarak.</p>

      <p class="calibre2">Giovanni David'e döndü, yüzü David'in söyleyeceği şeyi tahmin ettiği için kaygı doluydu. "Omega Parşöme-ni'nin son bölümünü açıklayacaktın?" dedi.</p>

      <p class="calibre2">"Esseniler Omega Parşömeni'ne, DNA'yı getiren uygarlığın verdiği şifreli bir mesajı geçirmişler, şöyle deniyor: Hayat, bir nükleer saldırıdan sonra da devam edebilsin diye," dedi David.</p>

      <p class="calibre2">"Benim bu konuda bazı varsayımlarım var," dedi Allegra. "Uzayda milyonlarca ışık yılı ötede nedeni açıklamayan birçok patlamanın olduğunu biliyorsunuz. Bazı önde gelen bilim adamları, bunların süpernovalar olmadığını, daha çok nükleer patlamalara benzediklerini söylüyorlar."</p>

      <p class="calibre2">"Bir başka galakside mi yani?" diye sordu Tom.</p>

      <p class="calibre2">Allegra başını salladı. "Bu gayet mümkün. Bizi uyarıyor olabilirler, DNA'ları da bizimki dahil başka galaksilere göndererek, hayatın devamını sağlamayı umut ediyor olabilirler."</p>

      <p class="calibre2">"Omega Parşömeni daha devam ediyor," dedi David. "Bizlere, başka bir uygarlık işin içinde olsun ya da olmasın, korkunç bir uyarıda bulunuyor. Bu nükleer saldırı bizim için gerçeklik çünkü." Omega Parşömenleri'nin üçüncüsünün başına gitti ve okumaya başladı. "İki inanç üçüncüyü aşağılayacak, İbrahim'den geldikleri halde, hepsi de. Üçüncü, Alfa'sini Hira Dağı'nda bulacak, ama Omega'sı Tirich Mir'de sonlanacak. Üçüncü, bir süre için birinci ile ikinciyi yenecek, ama sonunda uygarlık ortadan kalkacak."</p>

      <p class="calibre2">"Muhammed ve El Kaide," dedi Tom alçak sesle. "İslamın Alfa ve Omega'sı."</p>

      <p class="calibre2">"İki inanç, üçüncüyü aşağılayacak Peder Vittorio şaşırmıştı.</p>

      <p class="calibre2">"Kuran da yazdığına göre, Muhammed'e baş melek Cebrail aracılığı ile Tanrıdan vahiy inmeden önce," diye başladı Allegra, "Yahudilerle Hıristiyanlar Arapları aşağılarlardı. Arapçada Tanrı anlamına gelen Allah, Yahudilerle Hıristiyanlara birden çok elçi göndermiş, ama Araplara yollamamıştı, onlara kendi dillerinde vahiy inmediği için de Musevilerle Hıristiyanlar, Tanrının Arapları yok saydığını iddia ediyorlardı."</p>

      <p class="calibre2">Tom başını salladı. "Ve iki inanç, üçüncüyü aşağılayacak. Bunu hâlâ yapıyoruz," dedi üzüntüyle. "Batılıların çoğu, özellikle Amerikalılar, İslami aklın nasıl çalıştığını zerre kadar anlamıyorlar."</p>

      <p class="calibre2">"Peki Hira Dağı ile Tirich Mir'in anlamı ne?" dedi Peder Vittorio.</p>

      <p class="calibre2">"Hira Dağı, Mekke'den biraz uzaktadır," dedi David. "Muhammet, kırk yaşlarının başına geldiğinde, Ramazan ayında Hira Dağına çıkarmış, Cebrail'in taşıdığı Arapça vahiylerin ilki o dağda inmiş. Muhammed, mağarasına ulaşabilmek için önce Hira Dağı'nın tepesine tırmanır ve sonra zirvenin öteki tarafına geçermiş."</p>

      <p class="calibre2">"Ben orada bulundum," dedi Tom. "Muhammed'in mağarası dağın dik tarafında gayet kuytu bir yerde.</p>

      <p class="calibre2">Mağaranın tavanında arka tarafta küçük bir açıklık var, eğer oradan bakarsanız uzaktan Kabe'yi seçiyorsunuz."</p>

      <p class="calibre2">"Tirich Mir'e de gittin mi?"</p>

      <p class="calibre2">Tom başını olumlu anlamda salladı. "Tirich Mir, Pakistan'ın Afganistan sınırının kuzeybatısında yer alan Hindi-kuş Dağları'nın en yüksek tepesi. Ulaşılması son derece zor bir yer. Buradaki birçok bölge, merkezi ya da yerel hükümetlerin denetiminden uzak, Amerika'nın Bin Ladin'i bir türlü yakalayamama nedeni de bu zaten. Hem zaten yakalasalar bile, yerini alacak yüzlerce kişi var."</p>

      <p class="calibre2">"Bu çok açık bir uyarı," dedi Giovanni, yüzü ciddileşmişti. "Eğer bu çılgınlığı durdurmazsak, Tanrının dinlerinden birinin diğerlerinden üstün olduğunu savunmaya devam edersek, benim çılgınlık dediğim şey, tarihin en büyük suçu olacak. Birbirimizi işte böyle yok edeceğiz."</p>

      <p class="calibre2">"Sana katılıyorum," dedi Tom. "Mike McKinnon'un bana söylediğine göre, El Kaide, hazır olur olmaz, büyük Batı şehirlerini yerle bir edecek bir nükleer saldırı başlatacakmış."</p>

      <p class="calibre2">Patrick çok sessizdi, hiçbir şey söylemeden dinliyordu. Sonunda konuştu. "George Bush gibi bir adamın, Tanrı tarafından görevlendirilmiş biri gibi ortalıkta dolaşması hiç de doğru olmuyor." Bir an durakladı ve Giovanni'ye baktı, muzip bakışları geri gelmişti. "Artık dış politikadan da sorumlu olduğuma göre, bu düşünceleri kendime saklasam iyi olur Kutsal Efendimiz."</p>

      <p class="calibre2">"Patrick haklı ama," dedi David daha da ciddi bir sesle. "Bu meselenin en önemli noktalarından biri bütün dinlerin birbirini tanıması aslında. Dün gece Ahmet'le konuştum. Şam Kapısı'ndaki bombalı saldırıdan sonra, İsrail'in itidalini korumasından dolayı bana teşekkür etti, ikimiz de bu barış anlaşmasını gerçekleştirebileceğimize güveniyoruz. Bu ilk büyük adım olacak."</p>

      <p class="calibre2">"Ama sorun şu Kutsal Efendimiz, kısa vadede ne yapabileceğiz?" dedi Patrick Omega Parşömeni'ne bakarak. "Medya epey hareketli bir gün geçirecek," diye ekledi, Tom'a göz kırparak.</p>

      <p class="calibre2">"Sonunda her şey David ve Allegra'ya bağlı," dedi Giovanni. "Ben her şeyin arkasında durmaya, hazırım. Parşömenin varlığını kabul edeceğim." Tom'a döndü. "Basın toplantısında verilen mesaj muhtemelen çarpıtılır. Benimle teke tek röportaj yapmaya ne dersin Tom?"</p>

      <p class="calibre2">"Bizim mesleğimizde buna, 'özel haber' denir Kutsal Efendimiz. Herhalde buna karşı yapılacak haberin başlığı da 'Papa Katolik mi?' olur. Ama sorularım hiç de kolay sorular olmayacak," diye ekledi. "Eğer size İsa gerçekten Ma-ria Magdalena ile evlenmiş mi? diye sorsam, cevabınız ne olur?"</p>

      <p class="calibre2">Giovanni gülümsedi. "Ne düşündüğümü açıkça söylerdim. Bazı araştırmacıların böyle bir sonuca varmış olduklarını, bizim inancımızın daima dogmalara değil gerçeğe dayalı olması gerektiğini, bu yüzden bu konuyu tartışmaya değer bulduğumuzu söylerdim."</p>

      <p class="calibre2">Tom kaşlarını kaldırdı, Giovanni'nin cevabına içinden büyük saygı duymuştu. "Peki ya DNA'nın dünyaya daha gelişmiş bir uygarlık tarafından getirilip getirilmediğini sorarsam?"</p>

      <p class="calibre2">"Anlaşılan ilk dersimi alıyorum," dedi Giovanni. "Bir bilim adamı olarak, biyokimyanın olağanüstü karmaşık dünyasına aşinayım, ama doğanın bu benzersiz yapısının altında daima çok büyük ve çok yaratıcı bir ruhun varlığını görüyorum. Birçoğumuz, varlığı kanıtlanana kadar bunu göz önüne almayacağız belki. Ama ben, yokluğu kanıtlanana kadar göz önünde bulundurmaktan yanayım."</p>

      <p class="calibre2">Tom gülümsedi. Röportajın çok yankı yaratacağı şimdiden belliydi. "Peki ya uyarı?"</p>

      <p class="calibre2">"İsaiah ve Daniel'in uyarılarına benzeyen bu uyarıdaki tehlike bir gerçeklik. Güçlü Hıristiyan uluslar tavırlarını değiştirmediği, diğer dinlerin varlığını tanımadığı ve onları anlamak ve kabul etmek için yoğun çaba göstermediği sürece bu tehlike hep var olacak. Bu büyük yok oluşu durdurmak bizlerin elinde, iki gün sonra yapılacak olan göreve başlama törenim sırasında bu konulara değineceğim, umarım siz de katılırsınız."</p>

      <p class="calibre2">"Tabii ki, sizinle röportaj yapacak olmak büyük bir ayrıcalık, baştan gerektiğini düşünmüştüm ama sizin derse hemen hemen hiç ihtiyacınız yokmuş," dedi Tom, gülümseyerek.</p>

      <p class="calibre2">İki gece sonra, oteldeki odalarında David ve Allegra, CNN'de Giovanni'nin göreve başlama töreninin banttan tekrar yayınlanışını izliyorlardı. Yayının sonunda, Papa XXIV. Jean, San Pietro Meydanı'na bakan balkonda göründü.</p>

      <p class="calibre2">Giovanni kollarını açtı, gülüşündeki sıcaklık, aşağıdaki meydanda toplanmış büyük kalabalığın yüreğini ısıttı.</p>

      <p class="calibre2">"Dünyadaki bütün dinlerin artık yeni bir felsefeye ihtiyacı var," dedi. "Hem de her zamankinden çok daha fazla, isa'nın, Muhammed'in ibrahim'in, Buda'nın ve daha birçoklarının mesajlarında birbirine çok benzeyen noktalar var. Komşuna sevgi ve hoşgörü ile yaklaş, inancına, cinsine ve ırkına saygı göster."</p>

      <p class="calibre2">Ruh gülümsedi.</p>

      <p class="calibre2">"Hıristiyanlık da dahil olmak üzere her dindeki fanatikler ve köktenciler, kendi yollarının başkalarınmkinden çok daha doğru ve gerçek olduklarında ısrarlılar, bu yol bizi sadece birbirimizden ayırıyor ve insanlığı da bir yok oluşa doğru sürüklüyor. Oysa gerçek bizi özgürleştirir. Savaşacağımıza, hepimiz kendi yolumuzdan ilerleyeyim. Çünkü;" diye bitirdi Giovanni, "Omega'ya varmak için birden fazla yol var."</p>

      <p class="calibre2"> </p>

      <p class="calibre2"> </p>
    </div>

    <div class="s">
      <p class="calibre2"><span class="none6">Yazarın Notu</span></p>
    </div>

    <div class="s1">
      <p class="calibre2"><span class="none2">Omega Parşömeni epeyce araştırma yapılmasının gerektiği bir tarihi çerçeveye oturuyor. Bu çerçeveyi sağlayabilmem için bana zamanlarını veren ve görüşlerinden yararlanmamı sağlayan birçok kişiye minnet borçluyum. Pek çok yazardan esinlendim, aşağıdaki kaynak listesi de her bakımdan geniş ve kapsamlı bir liste.</span></p>

      <p class="calibre2"><span class="none2">Michael Baigent ve Richard Leigh'in The Dead Sea Scroll Deception adlı çalışmalarına çok şey borçluyum.</span></p>

      <p class="calibre2"><span class="none2">Her ne kadar sevimsiz Derek Lonergan ve Jean Pierre- La Franci, kurgu karakterler olsalar ve Ölü Deniz Parşömenleri'ne ulaşmak eskisinden çok daha kolaylaşmış olsa da, yaklaşık otuz yıl boyunca parşömenler kamunun gözünden uzak tutulmuş ve bu davranış birçok soru işaretinin oluşmasına neden olmuştur. David Yallop'un in God's Name adlı çalışması Papa II. Jean Paul'ün selefi I. Jean Paul'ün öldürülmesi ile ilgili kapsamlı bilgi sunmaktadır. Söz konusu Papa, son derece sağlıklı bir kişi olmasına karşın, Papa seçilip Vatikan Bankası ile ilgili bir soruşturma başlattıktan otuz üç gün sonra ölü bulunmuştur.</span></p>

      <p class="calibre2"><span class="none2">1960'lı yılların Tricario'sundaki yaşam ve 'sadece erkekler için' gösterilen kovboy filmleri, Ann Cornelisen tarafından Torregreca adı altında gizlenerek anlatılmıştır. Onun kitabı, içindeki fotoğraflar ve 'Torregreca'nın Poten-za ile Matera (The Passion ile ünlüdür) arasında bir yerlerde olduğunun bilgisi ile donanarak, karlarla kaplı Basilicata Dağları'nda çeşitli araştırma gezileri yaptım. Sonunda, Grassano ve Tricario yazan bir tabelanın önüne geldim. Tricario ile 'Torregreca' fotoğrafları birbirine uyunca, Ann Cornelisen'in sırrı da ortaya çıkmış oldu. Tricario kasabası sakinleri, tıpkı Bayan Cornelisen'in anlattığı gibiydi, hatta Peugeot 206, kasabanın geçilmesi imkânsız daracık sokaklarından birinde sıkıştığı zaman bile.</span></p>

      <p class="calibre2"><span class="none2">Birçok yazarın, Ortadoğu ve İslam hakkında ufuk açan araştırmalarından yararlandım. Bunların arasında Mark Tessler'ın A History of Îsraeli-Palestinian Conflict, Robert Donovan'ın Six Days in June ve Karen Armstrong'un İslam: A Short History'sini ilk elde sayabilirim. Paul L. Williams, Osama's Revenge and The Vatican Exposed adlı kitaplarında El Kaide'nin nükleer tehdidini ve Vatikan'ı ele alır. Ela-ine Pagels'ın The Gnostic Gospels adlı kitabına ve Michael Drosnin'nin Eliyahu Rips'in Tevrat'ın şifrelerini çözüşünü ayrıntılı bir şekilde tartıştığı The Bible Code adlı kitaplarına da şükran borçluyum.</span></p>

      <p class="calibre2"><span class="none2">El Kaide'nin ve diğer terörist örgütlerin nükleer tehdidi ile ilgili en büyük tehlikenin, hepimizde var olan 'böyle bir şeyin olamayacağı' düşüncesi olduğunu düşünüyorum. Helen Caldicott'un The Neıv Nuclear Danger ve Frank Barnaby'nin How to Build a Nuclear Bomb adlı kitaplarını okuduktan ve üniversite eğitimi sırasında öğrendiklerimi hatırladıktan sonra, artık bu konunun benim için 'acaba' sorusundan çok 'ne zaman' sorusu olduğunu söylemeliyim.</span></p>

      <p class="calibre2"><span class="none2">Magdalene's Lost Legacy adlı kitabında Margaret Starbird, (her zaman olduğu gibi) Yeni Ahit ve Vatikan'ın en çok korktuğu sayı olan 153'ün şifreleriyle ilgili mükemmel bir çalışma ortaya koymuştur. İsrail'in Kitap Mabedi Müzesi'nde, Ölü Deniz Parşömenleri'nde ve Kumran'da, onuncu gezegen veya DNA sarmalıyla ilgili deşifre edilmiş bir model bulunmamaktadır. Ancak Dolores Cannon, Jesus and the Essenes adlı kitabında çıktığı zaman yolculuğunda ve Sir Francis Crick'in Life Itself Its Origin and Nature adlı kitabında bunların nasıl olabileceğini göstermişlerdir.</span></p>

      <p class="calibre2"><span class="none2">Kitaplığımdaki kitapların arasında bazıları en sevdiğim felsefecilerden ve ilahiyatçılardan biri olan Pierre Teilhard de Chardin'e ait, bunların arasında The Phenomenon of Man'de bulunuyor. Bu konularda konuşmak, Vatikan'ın her zamanki tepkisi ile yani aforoz edilmekle karşı karşıya kalmak demek, ama Hans Küng ve Edward Schillebeeck gibi araştırmacılar da konuşuyorlar artık. Asıl tehdit altında olan şey dogma.</span></p>

      <p class="calibre2"><span class="none2">Kitabımı yazarken yararlandığım her kaynağı anmaya yerim izin vermiyor. Her ne kadar bazı avukadar, dipnot kullanmamı gerekli gördülerse de, bu pek mümkün olamadı. Yine de, birçok kişiye teşekkür borçluyum, tıpkı araştırmam sırasında danıştığım yazarlar gibi, bu kişilerin de listesinin tamamını vermem mümkün değil. Öncelikle Pengu-in Yayınları'ndaki muhteşem ekibe ve özellikle de Omega Parşömenini başından beri desteklemiş olan Clare Forster'a, yazmam için beni her zaman cesaredendirmiş olan Kerry Martin'e ve yorulmak bilmez, çileli editörlerim Jody Lee ile Janet Austin'e teşekkür ederim. Beni temsil eden ajansıma, Jane Adams'a da ayrıca teşekkür ederim.</span></p>

      <p class="calibre2"><span class="none2">Çok saygıdeğer yazar ve ABC muhabiri Sandy McCutcheon, ilk taslakları (çok uzundu) okudu ve değerli tavsiyelerde bulundu. Chris May'e, Olivia Ishenvood'a ve Sophie'ye beni cesaredendirdikleri için; sevgili italyanca hocam Rob Envier'a -hatalar sadece bana aittir- ve Sophie'ye teşekkür ederim. Güney İtalya'daki Falerna ve Tricario'nun muhteşem halkına sevgilerimi iletiyorum. Tanrı italyanları, özellikle de Tatiana, Mario, Nonna, Michaela, Ida ve Willy'i yaratırken ne yaptığını gayet iyi biliyormuş.</span></p>

      <p class="calibre2"><span class="none2">Son olarak da Robyn'e teşekkür ediyorum. O, en zor zamanlarımda bile her zaman yanımdaydı.</span></p>

      <p class="calibre2"><span class="none2">*</span></p>

      <p class="calibre2"><span class="none2">Ölü Deniz Parşömenleri'nden biri, Kumran yakınlarında bir mağarada iki bin yıl kadar gözlerden uzak bir şekilde bekler.</span></p>

      <p class="calibre2"><span class="none2">Omega Parşömeni, hem insanlığı tehdit eden korkunç bir kehanet, hem de Vatikan'ın en çok korktuğu şifreli sayı ile ilgili uyarılar taşımaktadır.</span></p>

      <p class="calibre2"><span class="none2">Papa'nın sağlığı giderek bozulmakta, Başbakan Kardinal olan acımasız Lorenzo Petroni, Peter'in Anahtarları'nı elinde tutmaktadır. Onu korkutan üç şey vardır: Kardinal Giovanni Donelli'nin, Vatikan Bankası ile ilgili başlattığı soruşturma; gazeteci Tom Schweiker'in Petroni'nin geçmişini araştırması ve en tehlikelisi de, çok zeki bir araştırmacı ve arkeolojik DNA konusunda dünyanın en yetkin bilim insanlarından biri olan Dr. Allegra Bassetti'nin, savaşın altüst ettiği Kudüs'te Omega Parşömeni'nin parçalarını bir araya getirmeye çalışmasıdır. Donelli, Schweiker ve Bassetti, yazmanın peşindeki bu nefes kesen yarış sırasında kendi hayatları İçin de mücadele ederken, Vatikan bu kehanetin gizli kalması için ne gerekiyorsa yapmaktan çekinmeyecektir.</span></p>

      <p class="calibre2"><span class="none2">Virginia Langley'deki CIA karargâhında ise Mike McKinnon, kayıp nükleer bavul bombalarını araştırmakta ve bu bombaların Omega Parşömeni'ndeki kehanetlerle ilgili olduğundan kuşkulanmaktadır.</span></p>

      <p class="calibre2"><span class="none2">Kutsal çöldeki bir mağaranın duvarından, kum taneleri dökülmeye devam etmektedir. Uygarlığın sonunu getirecek olan geriye sayım başlamıştır.</span></p>

      <p class="calibre2"><span class="none2">Adrian D'Hage - Omega Parşömeni</span></p>
    </div>
  </div>
</body>
</html>
