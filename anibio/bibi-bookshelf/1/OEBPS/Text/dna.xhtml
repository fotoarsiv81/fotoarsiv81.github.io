<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 style="text-align: left;">DNA M. R. için&nbsp;</h2>

  <p>Nina on yedi yaşındaydı. Bahnhof Zoo’nun<a href="../Text/DiPNOTLAR.xhtml#a4" id="k4"><sup>[4]</sup></a>&nbsp;girişinde oturuyordu, önündeki kâğıt bardağın içinde birkaç madeni para vardı. Hava soğuktu, kar kalkmıyordu. Olacakları böyle hayal etmemişti ama yine de her şeyden iyiydi. Annesini en son iki ay önce aramıştı, telefonu üvey babası açmıştı. Adam ağlamış, eve dönmesini söylemişti. Nina’nın zihninde her şey tekrar canlanmıştı, üvey babasının ter ve yaşlı adam kokusu, kıllı elleri. Nina telefonu kapatmıştı.&nbsp;</p>

  <p>Yeni sevgilisi Thomas da istasyonda yaşıyordu. 24 yaşındaydı, Nina’ya göz kulak oluyordu. Çok içiyorlardı; ısıtan ve her şeyi unutturan sert şeyleri. Adam ona doğru geldiğinde, onun fahişe arayan biri olduğunu düşündü Nina. Fahişe değildi o. Erkekler ona kaç para diye sorduklarında öfkeleniyordu. Bir keresinde birinin yüzüne tükürmüştü.&nbsp;</p>

  <p>Yaşlı adam Nina’ya onunla gelir mi, diye sordu, sıcak bir evi olduğunu, seks istemediğini söyledi. Anlattığına göre Noel’i yalnız geçirmek istemiyordu sadece. Adam düzgün görünüyordu, belki 60 ya da 65’ti, üzerinde kalın bir palto vardı, ayakkabıları cilalıydı. Nina insanların önce hep ayakkabılarına bakardı. Soğuktan donuyordu.&nbsp;</p>

  <p>“Sevgilim de gelirse olur” dedi Nina.&nbsp;</p>

  <p>“Elbette” dedi adam. Hatta böylesini tercih edeceğini söyledi.&nbsp;</p>

  <p>İlerleyen saatlerde adamın evinde, mutfakta oturuyorlardı. Kahve ve kek vardı. Adam Nina’ya banyo yapmak ister mi, diye sordu, iyi geleceğini söyledi. Nina bilemedi, ama Thomas oradaydı nasılsa. Hiçbir şey olamaz, diye düşündü. Banyo kapısının kilidi yoktu.&nbsp;</p>

  <p>Nina küvete uzanmıştı. Su sıcaktı, banyo yağı huş ağacı ve lavanta kokuyordu. Nina adamı önce görmedi. Adam kapıyı arkasından kapatmıştı. Pantolonunu indirmiş, mastürbasyon yapıyordu. Fena bir şey değil ki, dedi ve çekingen bir şekilde gülümsedi adam. Nina diğer odadan gelen televizyonun sesini duyuyordu. Çığlık attı. Thomas kapıyı itip açtı, kapının kolu adamın böbreklerine geldi. Adam dengesini kaybetti ve küvetin kenarına düştü. Suyun içinde, Nina’nın yanında yatıyordu, başı Nina’nın karnındaydı. Nina suyun içinde tepinmeye başladı, bacaklarını çekti, oradan çıkmak istiyordu, adamdan uzaklaşmak istiyordu. Tekmeleri adamın burnuna geldi, akan kan suya karıştı. Thomas adamı saçlarından kavrayıp başını suyun içine bastırdı. Nina hâlâ çığlık atıyordu. Küvetin içinde, çıplak, ayakta duruyordu. Thomas’a yardım etti ve adamın ensesine bastırdı. Uzun sürüyor, diye düşündü. Sonra adam hareket etmeyi kesti. Nina adamın kaba etindeki kılları gördü ve yumruğuyla adamın sırtına vurdu.&nbsp;</p>

  <p>“Domuz” dedi Thomas.&nbsp;</p>

  <p>“Domuz” dedi Nina.&nbsp;</p>

  <p>Sonra hiçbir şey demediler. Mutfağa gidip kafalarını toplamaya çalıştılar. Nina bir havluya sarınmıştı, sigara içiyorlardı. Ne yapmaları gerektiğini bilemiyorlardı.&nbsp;</p>

  <p>Thomas’ın banyodan Nina’nın eşyalarını alması gerekiyordu. Adamın bedeni yere kaymış, kapının açılmasını engelliyordu.&nbsp;</p>

  <p>“Tornavidayla kapıyı menteşelerinden kaldırmaları gerekiyor, biliyor musun?” dedi Thomas mutfakta. Nina’ya eşyalarını verdi.&nbsp;</p>

  <p>“Hayır, bilmiyordum.”&nbsp;</p>

  <p>“Yoksa onu oradan çıkaramazlar.”&nbsp;</p>

  <p>“Öyle mi yaparlar?”&nbsp;</p>

  <p>“Başka türlü olmaz.”&nbsp;</p>

  <p>“Öldü mü?”&nbsp;</p>

  <p>“Sanırım öyle” dedi Thomas.&nbsp;</p>

  <p>“İçeri bir daha girmen lazım. Cüzdanımla hüviyetim orda kalmış.”&nbsp;</p>

  <p>Thomas adamın dairesini aradı ve çalışma masasında 8.500 mark buldu. Zarfın üzerinde “Margret Teyze’ye” yazıyordu. Parmak izlerini sildiler. Sonra daireden ayrıldılar. Fazla yavaştılar, komşulardan biri, kalın gözlüklü yaşlı bir hanım, onları koridorda gördü.&nbsp;</p>

  <p>Tramvayla istasyona döndüler. Sonra da bir büfede oturdular.&nbsp;</p>

  <p>“Korkunçtu” dedi Nina.&nbsp;</p>

  <p>“Salak herif” dedi Thomas.&nbsp;</p>

  <p>“Seni seviyorum” dedi Nina.&nbsp;</p>

  <p>“Evet.”&nbsp;</p>

  <p>“Ne yani? Sen de beni seviyor musun?”&nbsp;</p>

  <p>“O sadece kendini mi becerdi?” diye sordu Thomas, gözlerini dosdoğru Nina’ya dikerek.&nbsp;</p>

  <p>“Evet, sen ne zannettin?” Nina birden korkmaya başladı.&nbsp;</p>

  <p>“Sen de bir şey yaptın mı?”&nbsp;</p>

  <p>“Hayır, ben çığlık attım. İhtiyar domuz” dedi Nina.&nbsp;</p>

  <p>“Hiçbir şey yapmadın mı?”&nbsp;</p>

  <p>“Hayır, hiçbir şey yapmadım.”&nbsp;</p>

  <p>“Zor olacak” dedi Thomas kısa bir sessizlikten sonra.&nbsp;</p>

  <p>Bir hafta sonra, istasyondaki bir sütunun üzerinde gördüler duvar ilanını. Adam ölmüştü. Bir polis Nina ile Thomas’ı istasyon bölgesinden tanıyordu. Komşu kadının tarifinin onlara uyabileceğini söyledi. Nina ve Thomas sorgulandılar. Yaşlı hanım emin olamadı. Kıyafetleri incelendi, maktulün evindeki ipliklerle karşılaştırıldı. Kesin bir sonuç elde edilemedi. Adam fahişelerle birlikte olan biri olarak tanınıyordu, cinsel taciz ve reşit olmayan kızlarla ilişkiye girmekten iki sabıkası vardı. Nina ve Thomas serbest bırakıldı. Olay çözülemedi.&nbsp;</p>

  <p style="text-align: center;">* * *</p>

  <p>&nbsp;Her şeyi doğru yapmışlardı. On dokuz sene boyunca her şeyi doğru yapmışlardı. Ölü adamın parasıyla bir daire tutmuşlar, daha sonra bir siteye taşınmışlardı. İçkiyi bırakmışlardı. Nina bir süpermarkette tezgâhtardı, Thomas bir toptancıda depo görevlisi olarak çalışıyordu. Evlenmişlerdi. Evlendikleri yıl bir oğulları, ertesi yıl da bir kızları olmuştu. İdare ediyorlardı, her şey yolundaydı. Bir keresinde Thomas şirkette bir kavgaya karışmış, kendini savunmamıştı, Nina bunu anlayabiliyordu.&nbsp;</p>

  <p>Annesi öldüğünde, Nina tekrar eski yola düştü. Tekrar marihuana içmeye başladı. Thomas onu istasyonda, eski yerinde buldu. Hayvanat Bahçesi’nde, birkaç saat bir bankın üzerinde oturdular, sonra da evlerine doğru yola çıktılar. Nina başını Thomas’ın kucağına yasladı. Artık uyuşturucuya ihtiyacı yoktu. Dostları vardı, Thomas’ın Hannover’deki teyzesiyle yakınlardı. Çocuklar okulda başarılıydı.</p>

  <p style="text-align: center;">&nbsp;* * *</p>

  <p>&nbsp;Bilim o derece ilerlediğinde, maktulün kül tablasındaki sigaralar moleküler genetik yöntemle incelendi. O zamanlar şüpheli olan herkes toplu muayeneye çağrıldı. Resmi yazı ürkütücü görünüyordu; antetliydi, başlığında “Berlin Emniyet Müdürlüğü” yazıyordu, yeşil zarf içinde ince bir kâğıttı. Nina ve Thomas bu konu hakkında konuşabilene dek, o zarf iki gün boyunca mutfak masasının üzerinde durdu. Öyle gerekiyordu, oraya gittiler; her şey ağızlarına sokulan ufak bir pamuklu çubuktan ibaretti, acıtmadı.&nbsp;</p>

  <p>Bir hafta sonra tutuklandılar. Başkomiser onlara “Sizin için böylesi daha iyi” dedi. Sadece işini yaptığını söyledi. Nina ve Thomas her şeyi itiraf ettiler, artık hiçbir şeyin değişmeyeceğini düşünüyorlardı. Thomas beni çok geç aradı. Nina ve Thomas susmuş olsalardı, mahkeme kaza ihtimalini kesinkes eleyemezdi.&nbsp;</p>

  <p style="text-align: center;">* * *</p>

  <p>&nbsp;Altı hafta sonra tutukluluk halleri kaldırıldı. Sorgu yargıcı, davanın çok sıradışı olduğunu söyledi, sanıkların artık topluma sağlam bir şekilde uyum sağladıklarını belirtti. Onların gerçi ağır derecede şüpheli olduklarını, hüküm giymelerinin neredeyse kesin olduğunu, ama kaçma ihtimalleri olmadığını ifade etti.</p>

  <p style="text-align: center;">&nbsp;* * *</p>

  <p>&nbsp;Tabancanın nereden geldiği hiçbir zaman açıklığa kavuşturulamadı. Thomas Nina’nın kalbine ve kendisinin şakağına ateş etti. İkisi de hemen öldü. Onları ertesi gün bir köpek buldu. Wannsee’de suyun kenarında, yan yana, kumdan bir hendeğin korunağında yatıyorlardı. Bu işi evlerinde yapmak istememişlerdi. Duvarları daha iki ay önce yeni boyamışlardı.&nbsp;</p>
</body>
</html>
