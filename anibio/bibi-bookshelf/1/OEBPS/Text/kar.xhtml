<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 style="text-align: left;"><span style="text-indent: 1em;">Kar</span></h2>

  <p><span style="text-indent: 1em;">Yaşlı adam mutfakta ayakta durmuş sigara içiyordu. Sıcak bir Ağustos günüydü, adam pencereyi sonuna kadar açmıştı. Kül tablasına baktı: Yeşil, balık kuyruklu, çıplak bir denizkızı şeklindeydi, altında da el yazısıyla “Reeperbahn’a</span><a href="../Text/DiPNOTLAR.xhtml#a8" id="k8"><sup>[8 ]</sup></a><span style="text-indent: 1em;">Hoşgeldiniz” yazıyordu. Adam kül tablasının nereden geldiğini hatırlamıyordu. Denizkızının rengi solmuş, “Reeperbahn”ın “R”si silinmişti. Su damlaları metal eviyeye yavaş yavaş ve tok bir sesle damlıyordu. Bu adamı sakinleştiriyordu. Pencerenin önünde durup sigara içmeye ve hiçbir şey yapmamaya devam edecekti.&nbsp;</span></p>

  <p><span style="text-indent: 1em;">Evin önünde özel harekat polisleri toplanmıştı. Üzerlerinde, fazlasıyla büyük görünen üniformalar ve siyah kasklar vardı, şeffaf kalkanlar taşıyorlardı. Onlar, işler diğerleri için fazla zorlaştığında, silah kullanılması ve direnç beklendiğinde devreye sokuluyorlardı. Katı düsturları olan katı adamlardı. Operasyonlarda onların tarafından da ölü ve yaralılar olmuştu, şimdi adrenalinleri yükseliyordu. Operasyon emrini almışlardı: “Uyuşturucu evi, şüpheliler büyük ihtimalle silahlı, tutuklama emri.” Şimdi avluda çöp bidonlarının yanında sessizce duruyor, apartmanın içinde, merdivenlerde ve dairenin kapısının önünde bekliyorlardı. Yüzlerindeki maskelerin ve başlarındaki kaskların içinde çok sıcaklamışlardı. Operasyonu yürüten amirlerinin emrini bekliyorlardı, her biri o sözü duymak için can atıyordu. Amirleri birden “Giriyoruz” diye seslenecek ve sonra hepsi eğitildikleri işi yapacaklardı.&nbsp;</span></p>

  <p><span style="text-indent: 1em;">Penceredeki yaşlı adam Hassan ve arkadaşlarını düşünüyordu. Onlarda evinin anahtarı vardı. Geceleri geldiklerinde mutfakta paketleri hazırlıyorlardı. “Seyreltmek” diyorlardı adına; üçte iki eroin, üçte bir lidokain. Bunu krikoyla dörtgen külçeler halinde presliyorlardı, paketlerin her biri bir kilo ağırlığındaydı. Hassan yaşlı adama her ay 1000 euro ödüyor, parayı hiçbir zaman geciktirmiyordu. Sokaktan doğrudan girişi olmayan apartmanda, biri büyük biri küçücük, iki odalı bir daire için çok fazlaydı bu para. Daire dördüncü kattaydı, pek ışık almıyordu. Ama onlar istemişti yaşlı adamın evini, onların tabiriyle “sığınak”tan iyisi yoktu. Mutfak yeterince büyüktü, tek ihtiyaçları buydu. Yaşlı adam küçük odada uyur ve onlar geldiği zaman seslerini duymamak için televizyonu açardı. Yalnızca artık yemek yapamıyordu, mutfak plastik folyolardan, hassas terazilerden, spatulalardan ve koli bandı rulolarından geçilmiyordu. En fenası, her şeyin üzerini incecik kaplayan beyaz tozdu. Hassan yaşlı adama işin riskini anlatmıştı, ama yaşlı adamın umurunda değildi. Kaybedecek bir şeyi yoktu. İyi bir anlaşmaydı, zaten yemek yaptığı yoktu. Sigarasından bir nefes çekti ve gökyüzüne baktı: Bulut yoktu, hava akşama doğru daha da ısınacaktı.&nbsp;</span></p>

  <p><span style="text-indent: 1em;">Polisleri ancak kapıyı kırdıklarında duydu. Her şey çok çabuk oldu, karşı koymaya çalışmasının bir anlamı yoktu. Onu tutup devirdiler, mutfak sandalyesinin üzerine düştü ve iki kaburgasını kırdı. Sonra ona bağırdılar, Arapların nerede olduğunu söylemesini istediler. O kadar yüksek sesle bağırdıkları için, o bir şey söylemedi. Ve kaburgaları acıdığı için. Daha sonra soruşturma yargıcının karşısında da sessizliğini koruyacaktı, daha önce fazlasıyla sık hapse girmişti ve henüz konuşmak için çok erken olduğunu biliyordu, onu nasılsa şimdi serbest bırakmazlardı.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;Yaşlı adam yatağına uzanmıştı: Hücre 178, tutukevinin C bölümü. Anahtarın sesini duydu ve şimdi kadın memura bir şey söylemesi, başını sallaması ya da ayağını oynatması gerektiğini biliyordu, yoksa kadın memur gitmezdi. Her sabah saat 6:15’te geliyordu. “Yaşam kontrolü” diyorlardı buna; tutuklulardan gece ölen ya da intihar eden var mı diye bakıyorlardı. Yaşlı adam, her şeyin yolunda olduğunu söyledi. Kadın memur istese mektuplarını da alırdı, ama yaşlı adamın mektup yazacak kimsesi yoktu, kadın da artık sormuyordu. Kadın çıktıktan sonra, yaşlı adam tekrar duvara döndü. Gözlerini açık sarı renkli yağlı boyaya dikti, duvarlar yüksekliğin üçte ikisine kadar bu renkte boyanmıştı, üstte beyaz bir şerit vardı, yerler açık griydi. Burada her şey böyle görünüyordu.&nbsp;</span></p>

  <p><span style="text-indent: 1em;">Daha uyanırken, bugün evlenme yıldönümleri olduğunu düşünmüştü. Şimdi de karısıyla yatan adamı düşünüyordu; onun karısıyla...&nbsp;</span></p>

  <p><span style="text-indent: 1em;">Her şey bir fanilayla başlamıştı. 22 yıl önceki o yaz akşamını hatırladı. Fanilayı yatağın altında bulmuştu. Orada duruyordu fanila, buruşmuş ve kirliydi. Karısı sürekli böyle dese de, onun fanilası değildi o. Başkasına ait olduğunu biliyordu. Ondan sonra hiçbir şey eskisi gibi olmamıştı. Sonunda o fanilayla ayakkabılarını temizlemişti adam, ama bu da bir şey değiştirmemişti. Bir zaman sonra da evden taşınması gerekmişti, yoksa yok olacaktı. Karısı ağlamıştı. Adam yanına hiçbir şey almamıştı; paraları, arabayı, hatta karısının hediyesi saati bile bırakmıştı. İşinden istifa etmişti, oysa iyi bir işti. Ama artık işe gidemezdi, hiçbir şeye tahammül edemiyordu. Her akşam sarhoş olana kadar sessizce içiyordu. Bir zaman sonra içmek alışkanlık haline geldi ve adam, şnapstan, ufak tefek cürümlerden ve devletin sosyal yardımından oluşan bir dünyaya kendini kaptırdı. Başka bir şey istemiyordu. Sonunu bekliyordu.&nbsp;</span></p>

  <p><span style="text-indent: 1em;">Ama bugün bir şey farklıydı. Onunla konuşmak isteyen kadının adı Jana’ydı. Ardından da çok fazla harften oluşan bir soyadı geliyordu. Görevliler bir yanlışlık olmadığını söylediler; kadın görüşmek için dilekçe vermişti, bunun için adamdan izin alması gerekmiyordu. Böylece, adam söylenen saatte ziyaretçi odasına gitti ve masadaki kadının karşısına oturdu. Masa yeşil bir plastik folyoyla kaplanmıştı. Görüşmeyi denetleyen görevli, köşede oturmuş rahatsız etmemeye çalışıyordu.&nbsp;</span></p>

  <p><span style="text-indent: 1em;">Kadın adama bakıyordu. Adam çirkin olduğunun farkındaydı, burnu ve çenesi yıllardır birbirine doğru büyümüş, neredeyse bir yarım daire oluşturuyorlardı. Neredeyse hiç saçı kalmamıştı, kirli sakalı kırlaşmıştı. Kadın yine de onun yüzüne bakıyordu, yıllardır kimsenin ona bakmadığı gibi bakıyordu. Adam boynunu kaşıdı. Sonra kadın, ağır bir Polonya aksanıyla, adamın ellerinin güzel olduğunu söyledi. Yaşlı adam kadının yalan söylediğini biliyordu ama kadın böyle söylediği sürece itirazı yoktu. Kadın güzeldi. Köy kilisesindeki Meryem Ana gibi, diye düşündü adam. Çocukken ayinlerde, onu seyredip karnında tanrının olduğunu ve onun oraya nasıl girdiğinin bir bilmece olduğunu düşünürdü hep. Jana yedi aylık hamileydi, vücudunda her şey yuvarlak, hayat dolu ve pırıltılıydı. Jana masanın üzerinde adama doğru eğildi ve parmaklarıyla adamın çökmüş yanağına dokundu. Adam gözlerini onun göğüslerine dikti, sonra da yaptığından utandı. “Artık hiç dişim yok” dedi. Gülümsemeye çalıştı. Jana sevecenlikle başını salladı. Yirmi dakika boyunca masada oturdular ve konuşmadılar, tek bir kelime bile söylemediler. Görevli için bildik bir durumdu; tutuklular ile ziyaretçilerin birbirlerine söyleyecek şeylerinin olmaması çok sık yaşanan bir durumdu. Görevli, görüşme vaktinin bittiğini haber verdiğinde, Jana ayağa kalktı, tekrar hızlıca adama doğru eğildi ve adamın kulağına fısıldadı: “Çocuğumun babası Hassan.” Adam Jana’nın parfümünün kokusunu aldı, yaşlı yüzünde onun saçlarının dokunuşunu hissetti. Jana’nın yüzü kızardı. Hepsi bu kadardı. Sonra Jana gitti, yaşlı adam da tekrar hücresine götürüldü. Adam yatağa oturdu ve ellerine, ellerindeki yaşlılık lekelerine ve yara izlerine baktı. Jana’yı ve karnındaki bebeği, orasının ne kadar sıcak ve güvenli olduğunu düşündü. Ne yapmasını gerektiğini biliyordu.&nbsp;</span></p>

  <p style="text-align: center;"><span style="text-indent: 1em;">* * *&nbsp;</span></p>

  <p><span style="text-indent: 1em;">Jana eve döndüğünde Hassan uyuyordu. Jana üzerindekileri çıkardı ve sırtına ona vererek yanına uzandı. Nefesini boynunda hissediyordu. Jana, kendisine açıklayamasa da bu adamı seviyordu. O Jana’nın Polonya’daki köyündeki oğlanlardan farklıydı, o yetişkindi ve teni sanki kadifedendi.&nbsp;</span></p>

  <p><span style="text-indent: 1em;">Daha sonra, Hassan kısa bir süreliğine uyandığında, yaşlı adamın ona karşı ifade vermeyeceğini, endişe etmesine gerek olmadığını söyledi Jana. Sadece Hassan da onun için bir şey yapmalıydı, yeni dişlerinin parasını vermeliydi. Jana, bunu ayarlayabilecek sosyal hizmetler uzmanıyla konuşmuştu. Kimsenin haberi olmayacaktı. Jana hızlı hızlı anlatıyordu, heyecanlıydı. Hassan, Jana uykuya dalana dek onun karnını okşadı.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;“Müvekkiliniz işin içindekiler hakkında bilgi vermek istiyor mu? Bu durumda mahkeme tutukluluk halini sona erdirmeyi düşünebilirdi.” Davayı ücretsiz kabul etmiş ve tutukluluk halinin incelenmesini talep etmiştim. Her şey mahkemeyle görüşülmüştü, yaşlı adam serbest bırakılacaktı. Karmaşık bir dava değildi. Polisler evde 200 gram eroin bulmuşlardı. Daha kötüsü, yaşlı adamın cebinden bir bıçak çıkmıştı. Yasalar bu tür bir şeye “silah ticareti” adını verir, en hafif ceza –adam öldürmedeki gibi– beş yıl hapistir. Yasalar böylelikle polis memurlarını saldırıdan korumayı hedefler. Yaşlı adam gerçek failin adını vermeliydi, başka şansı yokmuş gibi görünüyordu. Ama adam sessizliğini bozmadı. “Bu durumda tutukluluk hali devam edecek” dedi yargıç ve memnuniyetsizlikle başını salladı.&nbsp;</span></p>

  <p><span style="text-indent: 1em;">Yaşlı adam halinden memnundu. Polonyalı kız bebeğini dünyaya getirirken yalnız kalmayacaktı. “Bu benden daha önemli” diye düşündü adam ve bunu düşünürken bile, hayatında başka bir şey, özgürlüğünden daha önemli bir şey kazandığını biliyordu.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;Duruşma dört ay sonraydı. Adamı hücresinden aldılar ve duruşma salonuna getirdiler. Noel ağacının önünde bir anlığına durmaları gerekti. Ağaç hapishanenin ana kapısındaydı, kocaman ve alışılmamıştı, elektrikli mumların ışığı küre şeklindeki Noel süslerinin üzerine yansıyordu. Süsler muntazam asılmıştı; büyükler aşağıda, küçükler yukarıdaydı. Açık kırmızı renkteki makaradan çıkan elektrik kablosu zeminin üzerine sarı-siyah uyarı işaretleriyle yapıştırılmıştı. Bunun için bile emniyet talimatları vardı.&nbsp;</span></p>

  <p><span style="text-indent: 1em;">Yargıçların, uyuşturucunun sahibinin yaşlı adam olamayacağını anlamaları uzun sürmedi; adamın o uyuşturucuyu alacak parası bile yoktu. Yine de en hafif ceza olarak beş yıl hapis cezası söz konusuydu. Kimse ona bu kadar ağır bir ceza vermek istemiyordu, bu adaletsizlik olurdu. Ama başka çare yok gibi görünüyordu.&nbsp;</span></p>

  <p><span style="text-indent: 1em;">Duruşma aralarından birinde garip bir şey oldu: Yaşlı adam peynirli bir sandviç yiyor, sandviçi plastik bir bıçakla minicik lokmalara bölüyordu. Ben ona bakarken, özür diledi, artık hiç dişi olmadığını ve yediği her şeyi böyle küçük parçalara bölmesi gerektiğini söyledi. Artık bundan sonrası kolaydı. Bunun için –ve sadece bunun için– taşıyordu adam bıçağı cebinde: Yemek yiyebilmesi için bıçağa ihtiyacı vardı. Federal Yüksek Mahkeme’nin, bıçak açık şekilde başka bir amaca hizmet ediyorsa bunun silah ticaretine girmediği yönünde bir kararı vardı.&nbsp;</span></p>

  <p><span style="text-indent: 1em;">Dişlerle ilgili mesele belki tuhaf bir açıklamaydı, ama dava bu senenin son davasıydı. Herkes rahattı, duruşma aralarında savcı henüz bitiremediği Noel hediyeleri alışverişinden bahsediyordu ve herkes birbirine, acaba kar yağacak mı diye soruyordu. Sonuçta mahkeme yaşlı adama iki yıl hapis cezası verdi, cezası tecil edildi ve adam serbest bırakıldı.&nbsp;</span></p>

  <p><span style="text-indent: 1em;">Yaşlı adamın Noel’i nerede geçireceğini merak ediyordum. Dairesinin kira sözleşmesi feshedilmişti ve gidebileceği kimsesi yoktu. Mahkeme binasının üst koridorlarından birinde durdum ve adamın yavaş yavaş merdivenleri inişini seyrettim.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;24 Aralık Noel gecesinde, yaşlı adam hastanede yatıyordu. Ameliyatı 2 Ocak’ta yapılacaktı ama hastane adamın cezaevinden çıkınca doğrudan sağlık kuruluşuna gelmesi konusunda ısrarcı olmuştu, adamın alkol bağımlılığının tekrarlamasından endişe ediyorlardı. Sosyal hizmet görevlisi her şeyi ayarlamıştı, ama yaşlı adam bu durumdan haberdar olduğunda önce kabul etmedi. Sonra, sosyal hizmet görevlisinin deyişiyle “Jana diye bir kadının” hastaneye dişlerinin parasını çoktan ödediğini duydu. Ve bu istek Jana’dan geldiği için, Jana kendi akrabalarından birisiymiş gibi davrandı ve kabul etti yaşlı adam.&nbsp;</span></p>

  <p><span style="text-indent: 1em;">Hastanedeki yatak temizdi. Adam duş almış, tıraş olmuştu. Ona sarı çiçekli desenli bir hasta önlüğü giydirmişlerdi. Başucundaki komodinin üzerinde çikolatadan bir Noel Baba duruyordu. Noel Baba’nın göğsü ezilmişti ve garip bir şekilde yamuk yumuk duruyordu. Yaşlı adamın hoşuna gitti, “o da benim gibi” diye düşündü. Ameliyattan korkuyordu, kalçasından bir parça kemik alınacaktı. Ama yeni dişlerinin yapılmasını iple çekiyordu, birkaç ay sonra nihayet normal yemek yiyebilecekti. Uykuya daldığında, artık yatağın altındaki fanilayı görmedi rüyasında. Jana’yı, saçlarını, kokusunu, karnını gördü rüyasında. Ve mutluydu.&nbsp;</span></p>

  <p><span style="text-indent: 1em;">Yaklaşık iki kilometre mesafede, Jana koltuğa oturmuş uyuyan bebeğine Noel hikâyesi anlatıyordu. Hassan için borş çorbası yapmıştı. Zahmetliydi ama Jana bu yemeği iyi becerirdi; babasının ölümünden sonra annesi, Polonya’nın güneybatısındaki Karpacz’da küçük aileyi bu çorba sayesinde kıt kanaat da olsa geçindirmişti. Dağda yürüyüş yapıp acıkan turistler için dana döş ve pancardan yapılan borş çorbası; Jana’nın çocukluğuydu bu. Annesi her gün, tencereleri ve tüpüyle dışarıda soğukta, diğer kadınlarla birlikte dururdu. Kadınlar ezdikleri sebzelerin posalarını arkalarına doğru karın üzerine atarlardı. Jana bebeğe daha uzaktan gözüken kırmızı karı, tüpün ve çorbanın keskin kokusunu anlattı. Dağlardaki köyünü ve ailesini düşündü, oradaki Noel’leri, sarı ışıkları, fırının sahibi Malek Amca’nın kızarmış kazlarını anlattı. Bugün Malek Amca yine şüphesiz en büyük keki pişirmişti.&nbsp;</span></p>

  <p><span style="text-indent: 1em;">Hassan dönmeyecekti, bunu biliyordu Jana. Ama Hassan bebek gelirken onun yanında olmuştu, elini tutmuş ve alnından terini silmişti. Jana çığlık atarken Hassan soğukkanlılığını yitirmemişti. Önemli durumlarda Hassan hep sakin olurdu ve o yanında olduğu sürece başına kötü bir şey gelmeyeceğine inanıyordu Jana. Ama onun günün birinde gideceğini de hep hissetmişti. Hassan henüz çok gençti. Hassan’ı uzaktan severse, huzur içinde yaşabilirdi Jana ancak. Birden kendisini yapayalnız hissetti, köyünü ve ailesini özlüyordu. Onların eksiliğini o kadar derinden hissetti ki canı yandı. Ertesi sabah trenle Polonya’ya gitmeye karar verdi.&nbsp;</span></p>

  <p><span style="text-indent: 1em;">Hassan arabayla şehrin içinden geçti. Jana’ya gidemezdi, ona ne diyeceğini bilmiyordu. Lübnan’da başka bir kıza söz verilmişti, onunla evlenmek zorundaydı. Hassan henüz çocukken, anne babası böyle karar vermişti. Jana iyi bir kadındı, onu hapse girmekten korumuştu, her şeyde açık ve sorunsuzdu. Hassan giderek öfkelenmeye başladı, kendisine ve ailesine ve diğer her şeye öfkeleniyordu. Sonra da adamı gördü.&nbsp;</span></p>

  <p><span style="text-indent: 1em;">Adam bir dükkandan çıkıyordu, son Noel hediyelerini de almıştı. Hassan’a 20 bin euro borcu vardı ve öylesine ortadan kayboluvermişti. Hassan onu haftalardır arıyordu. Hassan arabayı durdurdu, torpido gözünden çekici aldı ve adamı bir apartmanın girişine kadar takip etti. Adamı gırtlağından yakaladı ve duvara itti, torbalar yere düştü. Adam borcunu ödemekten kaçmadığını, sadece o kadar çabuk ödeyemediğini söyledi. Yalvardı. Hassan artık adamın söylediklerini duymuyordu, gözlerini apartmanın girişine saçılmış olan hediye paketlerine dikmişti. Paket kağıtlarının üzerindeki Noel Baba’lara, paketlerin sarı yaldızlı şeritlerine baktı ve birden her şey aynı anda kafasının içine doldu: Jana ve bebek, Lübnan’ın sıcağı, babası ve müstakbel karısı. Sonra da, bütün bunları artık değiştiremeyeceğini anladı.&nbsp;</span></p>

  <p><span style="text-indent: 1em;">Çok uzun sürdü. Sonradan komşulardan biri, çığlıkların arasında çarpma sesleri duyduğunu söyledi: Kasaptaki gibi ıslak ve tok sesler. Polisler Hassan’ı adamın göğsünden nihayet çekip almayı başardıklarında, adamın ağzı kan içinde bir kütleye dönmüştü: Hassan çekiçle adamın on bir dişini parçalamıştı. O akşam gerçekten kar yağdı. Noel’di.&nbsp;</span></p>

  <div style="text-align: justify; text-indent: 13px;"></div>
</body>
</html>
