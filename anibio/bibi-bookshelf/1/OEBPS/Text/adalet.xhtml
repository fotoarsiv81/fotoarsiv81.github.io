<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 style="text-align: left;">Adalet&nbsp;</h2>

  <div>
    <p>Adalet Sarayı, Berlin’in Moabit semtindedir. Bu semt gridir, adını nereden aldığını kimse bilmez; Moabit birazcık Slavca “bataklık” kelimesini andırır. Avrupa’nın en büyük adalet sarayıdır burası. Binanın on iki avlusu ve on yedi merdiven iniş-çıkışı vardır. Burada 1500 kişi çalışır; bunlardan 270’i yargıç, 350’si avukattır. Günde yaklaşık 300 duruşma görülür, 80 ulustan 1300 tutuklu kalır. Her gün, buraya gelip duruşmaya katılan kişilerin, ziyaretçilerin ve tanıkların sayısı bini geçer. Her yıl yaklaşık 60 bin dava görülür. İstatistikler bunlar.&nbsp;</p>

    <p>Turan’ı getiren kadın memur, onun “garibanın teki” olduğunu söyledi alçak sesle. Turan görüşme odasına iki koltuk değneğiyle geldi, sağ bacağını sürüyordu. Yaya yollarındaki dilencilerden biri gibi görünüyordu. Sol ayağı içeri doğru dönüktü. 41 yaşındaydı, çelimsiz bir adamcağızdı, bir deri kemikti, yüzü çökmüş, dişlerinin neredeyse hepsi dökülmüştü, saçı sakalı birbirine karışmış, bakımsızdı. Benimle tokalaşabilmek için, koltuk değneklerinden birini karnına dayadı, ayakta zar zor dengede duruyordu. Turan oturdu ve hikâyesini anlatmaya çalıştı. Turan cezasını yatıyordu, cezası çoktan kesinleşmişti: Pitbul teriyer cinsi köpeğiyle bir adama saldırdığı, adamı “vahşi şekilde dövdüğü ve tekmelediği” iddia edilmişti. Turan suçsuz olduğunu söyledi. Çabuk cevaplar veremiyordu, uzun uzun anlattı. Söylediklerinin hepsini anlayamadım, ama çok fazla bir şey demesine de gerek yoktu: Turan zar zor yürüyordu, herhangi bir köpek onu yere devirirdi. Gitmek için hareketlendiğimde beni kolumdan tuttu, koltuk değneği yere düştü. Kötü bir insan olmadığını söyledi.&nbsp;</p>

    <p>Birkaç gün sonra savcılıktan dosya geldi. Dosya inceydi, 50 sayfa tutmuyordu: Horst Kowski, 42 yaşında, Neukölln semtinde yürüyüşe çıkmıştı. Neukölln Berlin’in bir semtidir, buradaki okullar özel güvenlik tutar, ilkokullarda yabancı öğrencilerin oranı yüzde 80’i bulur, her iki kişiden biri devletten sosyal yardım alarak yaşar. Horst Kowski’nin yanında, dackel cinsi, ufak köpeği vardı. Köpek, pitbul teriyer cinsi başka bir köpekle dalaştı. Pitbulun sahibi öfkelendi, kavga kontrolden çıktı, adam Kowski’yi dövüp yere devirdi.&nbsp;</p>

    <p>Kowski evine geldiğinde, ağzı kanıyordu. Burnu kırılmış, gömleği yırtılmıştı. Karısı pansuman yaptı. “O pitbullu adamı” tanıdığını söyledi, adı Tarun’du. Çalıştığı solaryumun sürekli müşterisiydi. Solaryumun bilgisayarındaki kayıtlardan Tarun’un indirim kartını ve adresini buldu: Kolbe-Ring 52. Kowski ve karısı polise gittiler, Kowski bilgisayar çıktısını önlerine koydu. Nüfus kütüğünde Tarun’un kaydı bulunamadı, memurlar buna pek şaşırmadı, zira Neukölln’de ikâmet kaydı zorunluluğuna her zaman riayet edilmezdi.&nbsp;</p>

    <p>Ertesi gün, devriye polisi Kolbe-Ring 52 adresindeki ufak zil tablosunda Tarun adını bulamadı. Ancak zillerden birinde “Turan” yazıyordu. Polis nüfus müdürlüğüne sordu, Kolbe-Ring 52 adresinde kayıtlı bir Hakan Turan gerçekten vardı. Memur, bir harf hatası olduğunu, ismin “Tarun” yerine “Turan” olması gerektiği fikrine vardı. Zili çaldı. Kimse açmayınca, memur posta kutusuna bir celp kâğıdı bıraktı; Turan karakola çağrılıyordu.&nbsp;</p>

    <p>Turan karakola gitmedi. Mazeret de bildirmedi. Dört hafta sonra memur dosyayı savcılığa gönderdi. Savcı adli para cezası talebinde bulundu, bir yargıç bunu imzaladı. “Yapan o değilse nasılsa gelip itiraz eder” diye düşündü yargıç.&nbsp;</p>

    <p>Turan ceza kararını aldığında her şeyi değiştirmek hâlâ elindeydi, adalete birkaç satır yazı yazması yeterli olurdu. İki hafta geçince cezası kesinleşti. İcra dairesi bir havale formu gönderdi, Turan para cezası ödemeliydi. Turan elbette ödemedi, zaten o kadar parası da yoktu. Para cezası hapis cezasına çevrildi. Cezaevi, on dört gün içinde teslim olması gerektiğini bildiren bir yazı yolladı. Turan mektubu çöpe attı. Üç hafta sonra, sabah saat sekizde iki polis memuru tarafından evinden alındı. O günden beri hapisteydi. “Ben değildim. Almanlar o kadar titizdir, bunu biliyor olmaları lazım” dedi Turan.&nbsp;</p>

    <p>Turan’ın sakatlığı doğuştandı, defalarca ameliyat geçirmişti. Doktorlarına bir yazı yolladım ve hasta kayıtlarını bir bilirkişiye verdim. Bilirkişi, Turan’ın kimseyi tekmeleyemeyeceğini söyledi. Turan’ın arkadaşları avukatlık ofisime geldiler. Turan’ın köpeklerden korktuğunu, hiçbir zaman bir köpek sahibi olmadığını anlattılar. Arkadaşlarından biri, pitbullu Tarun’u tanıyordu hatta. Yargılamanın yenilenmesini talep ettim. Turan serbest bırakıldı. Üç ay sonra duruşma gerçekleşti. Kowski, Turan’ı ömründe hiç görmediğini söyledi.&nbsp;</p>

    <p>Turan beraat etti. Adalet, Tarun’a karşı olan davayı unuttu. Kanunlara göre, devlet hazinesinden tutuklu kaldığı her bir gün için on bir euro’luk bir talep hakkı vardı. Başvuruyu altı ay içinde yapması gerekiyordu. Başvuru süresini kaçıran Turan hiç para alamadı.</p>

    <div>
      <br />
    </div>
  </div>
</body>
</html>
