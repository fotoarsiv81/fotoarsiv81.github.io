<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 style="text-align: left;"><span style="text-indent: 1em;">İlluminati</span></h2>

  <p><span style="text-indent: 1em;">İlluminati topluluğu 1 Mayıs 1776’da, Ingolstadt Üniversitesi’nde kilise hukuku hocası olan Adam Weishaupt tarafından kuruldu. O zamanlar sadece Cizvit öğrencilerin kütüphanelere girmesine izin veriliyordu, Weishaupt bunu değiştirmek istiyordu. Profesörün organizasyon yeteneği yoktu, sadece 28 yaşındaydı, henüz fazlasıyla gençti. Bir mason olan Adolph von Knigge, 1780 yılında gizli topluluğun idaresini üstlendi. Knigge işini biliyordu, topluluk büyüdü ve aydınlatıcı eğilimiyle kraliyet ailesi için tehlike oluşturmaya başladı ve sonunda devlete düşman olduğu sebebiyle yasaklandı. Bundan sonra bir sürü teori üretildi. Adam Weishaupt’un George Washington’a biraz benzemesi nedeniyle İlluminati’nin başkanı öldürüp yerine Weishaupt’u geçirdiği iddia edildi – ABD’nin armasındaki beyaz kafalı kartalın</span><a href="../Text/DiPNOTLAR.xhtml#a5" id="k5"><sup>[5 ]</sup></a><span style="text-indent: 1em;">bunun bir kanıtı olduğu söylendi. Ve insanlar komplo teorilerini sevdiklerinden, birden herkesin İlluminati’den olduğu söylentileri çıktı: Galileo, Babil tanrıçası Lilith, Lucifer ve en sonunda Cizvitlerin kendileri.&nbsp;</span></p>

  <p><span style="text-indent: 1em;">Gerçekte, Weishaupt 1830’da Gotha’da öldü, topluluğun hikâyesi ise hükümetin 1784’te getirdiği yasakla sona erdi. Kalan tek şey Ingolstadt’ta, araç trafiğine kapalı yaya bölgesindeki ufak bir anı levhasından ibaretti.&nbsp;</span></p>

  <p><span style="text-indent: 1em;">Bazıları için bu yeterli değil.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Henry altı yaşındayken okula başladığında işler de ters gitmeye başladı. Gelenek olduğu üzere, ilk okul gününde ailesinin hediye ettiği, içinde şekerlemeler, küçük hediyeler bulunan “okul külâhı” kırmızı keçedendi, üzerine yıldızlar ve sivri sakallı bir büyücü resmi yapıştırılmıştı. Külâh ağırdı, yeşil kâğıttan bir takkesi vardı. Henry evden çıktıklarından beri kendisi taşıyordu külâhını. Sonra külâh sınıf kapısının koluna takılmış, bir tarafı ezilmişti. Henry sırasına oturdu, gözlerini kendi külâhına ve diğerlerinin külâhlarına dikti ve öğretmeni ismini söylediğinde, ne demesi gerektiğini bilemeyerek ağlamaya başladı. Ezik külâh, tanımadığı insanlar, üzerinde kırmızı bir elbise olan öğretmen yüzünden ve her şeyi bambaşka hayal ettiği için ağlıyordu. Yanında oturan oğlan ayağa kalktı ve gidip kendine yeni bir sıra arkadaşı buldu. O âna kadar, dünyanın kendisi için yaratıldığını düşünmüştü Henry. Bazen hızlıca dönüp, nesnelerin yeni bir yere yerleştikleri anı yakalamaya çalışmıştı. Bunu artık asla bir daha yapamayacaktı. Dersin gerisini hatırlamıyordu; ama sonradan, o gün hayatının dengesinden çıktığına ve bunu bir daha düzeltemediğine inandı.&nbsp;</span></p>

  <p><span style="text-indent: 1em;">Henry’nin anne ve babası hırslı insanlardı, babası kasabada asla kravatsız ve ayakkabıları cilasız gezmezdi. Büyük çabalarla elektrik santralinin müdürü ve belediye meclisinde üye olmayı başarmıştı, karısı bölgenin en büyük çiftçilerinden birinin kızıydı. Ve Henry’nin babası zamanında ancak ortaokulu bitirebildiğinden, oğlu için bundan fazlasını arzu ediyordu. Özel okullarla ilgili yanlış bir fikri vardı, devlet okullarına güvenmiyordu. Bu yüzden Henry’nin anne ve babası onu Güney Almanya’da yatılı bir okula yollamaya karar verdiler.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;16. yüzyıldan kalma bir manastır olan okul binasına kestane ağaçlarıyla çevrili bir bulvar üzerinden ulaşılıyordu. Okul derneği bu binayı altmış yıl önce satın almıştı; itibarlı bir yatılı okuldu. Sanayiciler, üst düzey devlet memurları, doktorlar ve avukatlar çocuklarını bu okula yolluyordu. Yatılı okulun müdürü, fularlı ve yeşil ceketli, şişman bir adamdı. Aileyi okul kapısında karşıladı. Henry’nin anne babası yabancı adamla konuşuyorlar, Henry onların ardı sıra yürüyordu. Adamın dirseklerindeki deri yamalara ve ensesindeki kızıl saçlara baktı Henry. Babasının sesi normalden daha alçak çıkıyordu. Başka çocuklar onlara doğru geldi, biri başıyla Henry’ye selam verdi, Henry karşılık vermek istemedi ve başını duvara doğru çevirdi. Yabancı adam onlara Henry’nin yıl boyunca kalacağı odayı gösterdi. Henry odayı sekiz çocukla paylaşıyordu. Yataklar ahşap ranzalardı, her birinin önünde keten bir perde vardı. Adam Henry’ye burasının artık onun “alanı” olduğunu, duvara seloteyple posterler asabileceğini söyledi. Samimi davranır gibi konuşmuştu. Sonra Henry’nin omzunu sıvazladı. Henry onu anlamadı, yabancı adamın elleri etli ve yumuşaktı. Adam sonunda gitti.&nbsp;</span></p>

  <p><span style="text-indent: 1em;">Annesi Henry’nin dolabını yerleştirdi. Her şey yabancıydı, yatak çarşafının, nevresimin evle hiç alakası yoktu, seslerin farklı bir tınısı vardı. Her şeyin bir yanlışlıktan ibaret olduğunu umuyordu Henry hâlâ.&nbsp;</span></p>

  <p><span style="text-indent: 1em;">Babası sıkılıyordu, Henry’nin yanında yatağın üzerinde oturuyordu. İkisi de annenin üç bavulu açıp yerleştirmesini seyrediyorlardı. Annesi fasılasız konuşuyordu, kendisinin de zamanında yatılı okulda okumayı çok istediğini, gençliğindeki okul gezilerine bayıldığını anlatıyordu. Henry annesinin sesinin biteviyeliğinden yoruldu. Yatağın başına doğru yaslandı ve gözlerini kapadı. Onu uyandırdıklarında, hiçbir şey değişmemişti.&nbsp;</span></p>

  <p><span style="text-indent: 1em;">Bir öğrenci geldi, anne babaya “etrafı gezdirmekle” görevlendirildiğini söyledi. İki sınıf gezdiler, yemekhaneyi, çay ocağını gördüler; her şey yetmişli yıllardan kalmaydı, mobilyalar yuvarlak hatlıydı, lambalar portakal rengiydi, her şey rahattı, hiçbir şey bir manastıra uygun gibi görünmüyordu. Annesi her şeye bayıldı, Henry de annesinin diğer öğrencinin gözünde ne kadar salak durumuna düştüğünü biliyordu. Sonunda babası öğrenciye iki euro verdi. Yetmezdi, annesi çocuğu geri çağırıp bir kere daha para verdi. Oğlan eğilip onları selamladı, metal paraları avucunda tutuyordu, Henry’ye baktı ve Henry daha şimdiden çuvalladığını düşündü.&nbsp;</span></p>

  <p><span style="text-indent: 1em;">Bir zaman sonra babası, artık geç olduğunu, önlerinde tekrar eve kadar uzun bir yolculuk olduğunu söyledi. Anne ve babası, arabayla ağaçlıklı bulvardan inerken, annesinin bir kere daha ona doğru döndüğünü ve el salladığını gördü Henry. Camın arkasından onun yüzünü gördü, babasıyla konuşmasını gördü, annesinin kırmızı dudakları sessiz hareket ediyordu, hep hareket edeceklerdi ve Henry birden onların artık kendisi için hareket etmediğini kavradı. Elleri ceplerindeydi. Araba giderek küçülüyordu ve sonunda bulvarın gölgeleri arasında seçilmez oldu.&nbsp;</span></p>

  <p><span style="text-indent: 1em;">Henry şimdi on iki yaşındaydı ve her şeyin onun için fazlasıyla erken ve fazlasıyla ciddi olduğunu biliyordu.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Yatılı okul kendi başına bir dünyaydı, daha dar, daha yoğun ve uzlaşmasızdı. Sporcular, entelektüeller, palavracılar ve kazananlar vardı. Bir de kimsenin aldırış etmediği, göze batmayanlar vardı. Kimse kim olduğuna kendisi karar vermiyordu, diğerleri hüküm veriyordu ve bu hüküm genelde hep kesindi, değiştirilemezdi. Kızlar bunu düzeltebilirdi, ama okula alınmıyorlardı, onların oyları eksikti.&nbsp;</span></p>

  <p><span style="text-indent: 1em;">Henry göze batmayanlardandı. Yanlış şeyleri söylüyor, yanlış kıyafetleri giyiyordu, sporda kötüydü, hatta bilgisayar oyunlarında bile başarısızdı. Kimse ondan bir şey beklemiyordu, Henry diğerlerinin peşinde geziyordu, onun hakkında şaka bile yapılmıyordu. İleride, mezun olduktan sonra sınıf buluşmalarında hatırlanmayacaklardan biriydi. Henry bir arkadaş buldu: Kendi yatakhane odasından biri. Oğlan, fantastik romanlar okuyordu ve elleri hep terliydi. Birlikte yemekhanede, yemeği en son servis edilen masada oturuyorlardı ve sınıf gezilerinde diğer çocukların arasına karışmıyorlardı. Bir şekilde üstesinden geliyorlardı ama Henry geceleri uyuyamadığında, kendisi için bundan fazlasını diliyordu.&nbsp;</span></p>

  <p><span style="text-indent: 1em;">Vasat bir öğrenciydi. Kendisini zorlasa da, bu değişmiyordu. On dört yaşında yüzünde akne çıktı ve her şey daha da beter oldu. Kasabasında tatilde tanıştığı kızlar, onunla ilgilenmiyordu. Yazın, öğleden sonraları bisikletlerle gölün kenarına gittiklerinde, yanlarında oturabilmesi için dondurmaların ve içeceklerin parasını Henry vermek zorundaydı. Bunları ödeyebilmek için, annesinin cüzdanından para çalıyordu. Kızlar yine de diğer oğlanları öpüyordu ve Henry’ye geceleri kalan tek şey, gizli gizli hayalinde canlandırdığı görüntülerdi.&nbsp;</span></p>

  <p><span style="text-indent: 1em;">Sadece bir kez, her şey farklıydı. Kız grubun en güzeliydi. Yaz tatilindeydiler, Henry daha yeni on beş olmuştu. Kız Henry’ye onunla gelmesini söylemişti, öylesine söyleyivermişti. Henry kızın peşinden daracık soyunma kabinine gitmişti. Soyunma kabini gölün kenarında tahtadan, penceresiz bir depoydu, içinde ıvır zıvır ve dar bir bank duruyordu. Kız Henry’nin önünde, yarı karanlıkta soyunmuş ve ona oturup pantolonunu açmasını söylemişti. Tahta duvarlardan sızan ışıkta kızın vücudu kesik kesik görünüyordu. Henry onun sadece ağzını, göğüslerini, apış arasını görüyordu, havadaki tozu görüyor ve bankın altındaki eski deniz yataklarının kokusunu alıyordu. Ve göl kıyısından diğerlerinin sesini duyuyordu. Kız Henry’nin önünde dizlerinin üzerine çöktü ve ona dokundu. Elleri soğuktu, ışık dudaklarına ve fazlasıyla beyaz dişlerine düşüyordu. Henry kızın nefesini yüzünde hissetti ve birden korkuya kapıldı. Karanlık odada terliyordu, kızın penisini tutan ellerine, ellerinin üzerindeki damarlara baktı. Aklına biyoloji kitabından bir bölüm geldi; “bir elin parmakları bir hayat boyunca 22 milyon kez açılıp kapanır” yazıyordu orada. Henry kızın göğüslerini ellemek istedi ama cesaret edemedi. Sonra baldırına kramp girdi. Geldiğinde de, bir şey söylemesi gerektiğinden, “Seni seviyorum” dedi. Kız çabucak ayağa kalktı ve döndü. Henry’nin karnı sperm içindeydi. Kız, eğilmiş halde ve aceleyle, bikinisini tekrar giydi, kapıyı açtı ve eşikte Henry’ye doğru döndü. Henry şimdi onun gözlerini görebiliyordu. Kızın gözlerinde acıma, tiksinti ve Henry’nin henüz tanımadığı bir şey daha vardı. Sonra da kız alçak sesle, “Üzgünüm” dedi ve kapıyı çarpıp çıktı, diğerlerinin yanına koştu, kayboldu. Henry uzun süre karanlıkta oturmaya devam etti. Ertesi sabah karşılaştıklarında, kız arkadaşlarının yanında duruyordu. Yüksek sesle, herkesin duyabileceği şekilde, öyle salak salak bakmamasını, bir iddiayı kaybettiğini, “dün yaptığının” da iddiayı kaybedenin cezası olduğunu söyledi. Ve Henry genç ve yaralanabilir olduğu için, hayatının dengesi büsbütün bozuldu.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Dokuzuncu sınıfta yatılı okula yeni bir kadın öğretmen geldi. Kadın sanat öğretmeniydi ve Henry’nin hayatı birdenbire değişti. O zamana kadar okul umurunda değildi, başka bir şey yapmayı tercih ederdi. Bir keresinde, tatilde, anne babasının kasabasındaki bir vida fabrikasında okul stajı yapmıştı. Orada kalmak istemişti. Her şeyin düzenli akışı, makinelerin hep aynı ritimde çalışması, kantinde hep aynı sohbetlerin edilmesi hoşuna gitmişti. Yanında çalıştığı ustayı sevmişti; adam her şeye kısa cevaplar veriyordu.&nbsp;</span></p>

  <p><span style="text-indent: 1em;">Yeni öğretmen ile her şey değişti. Henry daha önce sanata hiç ilgi duymamıştı. Anne babasının evinde duvarlarda birkaç çizim asılıydı. Bunlar anne babası Paris’te balayı gezisindeyken, babasının seyyar satıcılardan satın aldığı, turistler için çarçabuk çizilmiş resimlerdi. Tek orijinal resim Henry’nin büyükbabasından kalmaydı ve Henry’nin çocukluk odasında, yatağın üzerinde asılıydı. Resimde Doğu Prusya’dan bir yaz manzarası vardı. Henry resimdeki sıcağı ve yalnızlığı hissediyordu ve bunun iyi bir resim olduğundan kesinkes emindi, oysa bundan kesinkes emin olabilecek hiçbir birikime sahip değildi. Okulda, fantastik romanlardaki karakterlerin, cücelerin, orkların ve elflerin</span><a href="../Text/DiPNOTLAR.xhtml#a6" id="k6"><sup>[6]</sup></a><span style="text-indent: 1em;">&nbsp;olduğu bölümlere arkadaşı için çizimler yapmıştı ve Henry’nin çizimlerinde her şey kitabın dilindekinden de canlıydı.&nbsp;</span></p>

  <p><span style="text-indent: 1em;">Öğretmen neredeyse 65 yaşındaydı ve Alzas’lıydı, siyah beyaz döpiyesler giyiyordu. Sanattan bahsettiği zaman üst dudağı hafifçe titriyordu ve o zaman Fransız aksanı az da olsa belli oluyordu.&nbsp;</span></p>

  <p><span style="text-indent: 1em;">Okul yılının başında, hep yaptığı gibi, çocuklardan tatilde yaşadıklarını konu alan resimler yapmalarını istemişti. Öğleden sonra, ödevleri gözden geçiriyordu, çocukların ne seviyede olduğunu görmek istiyordu. Resimleri tek tek dosyadan çıkarıyor, bir yandan da sigara içiyordu. Yalnızca evde sigara içerdi. Bazı resimlere notlar alıyordu. Sonra Henry’nin resmini eline aldı; bir çizimdi, kurşun kalemle birkaç çizgiden ibaretti: Annesi onu tren istasyonundan alıyordu. Bu oğlan sınıfta öğretmenin dikkatini bile çekmemişti. Ama şimdi öğretmenin elleri titremeye başlamıştı. Resmi anlıyordu, her şey apaçık önünde duruyordu. Oğlanın verdiği savaşları, yaralarını ve korkusunu görüyordu ve birden oğlanın kendisini gördü. Akşam günlüğüne o gün için iki cümle yazdı: “Henry P. şimdiye kadar gördüğüm en büyük yetenek. Yaşamımın ödülü.”</span></p>

  <p style="text-align: center;"><span style="text-indent: 1em;">&nbsp;* * *&nbsp;</span></p>

  <p><span style="text-indent: 1em;">Noel tatilinden kısa süre sonra onu yakaladılar.&nbsp;</span></p>

  <p><span style="text-indent: 1em;">Yetmişli yıllarda, manastıra ek olarak bir yüzme havuzu inşa edilmişti. Havuzun olduğu yapı nemliydi, klor ve plastik kokardı. Öğrenciler girişteki alanda soyunup giyinirlerdi. Henry elini havuz kenarına çarpmıştı ve diğerlerinden önce çıkmasına izin verildi. Birkaç dakika sonra, başka bir oğlan saatini almaya geldi; ne kadar süre su altında kaldıklarını bulmak için saat tutacaklardı. Girişteki alana geldiğinde, Henry’nin diğerlerinin pantolonlarından para aldığını, paraları sayıp cebine koyduğunu gördü. Henry’yi dakikalarca seyretti, üzerinden süzülen sular fayans kaplı zemine damlıyordu. Bir zaman sonra Henry oğlanı fark etti ve onun şöyle dediğini duydu: “Seni domuz.” Henry oğlanın altındaki su birikintisini, oğlanın yeşil-beyaz mayosunu, yüzüne yapışan ıslak saçlarını gördü. Birden dünya yavaşladı, Henry tek bir damlanın ağır çekimle yere düşmesini gördü. Su damlasının yüzeyi kusursuzdu, tavandaki neon ışık damlanın içinde kırılıyordu. Damla yere düştüğünde, Henry yapmaması gereken ve sonradan da kimseye açıklayamayacağı bir şey yaptı: Diz çöktü. Diğer oğlan yukarıdan sırıttı ve tekrar şöyle dedi: “Seni domuz, bunu ödeyeceksin.” Sonra oğlan havuza döndü.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Oğlan, kendilerine gizli gizli İlluminati adını veren küçük bir gruba dahildi. Yaz tatilinde, kaybolan gizli topluluklar, Tapınak Şövalyeleri ve İlluminati hakkında bir kitap okumuştu. On altı yaşındaydı ve dünya için manalar arayışındaydı. Kitabı diğerlerine verdi ve birkaç ay içinde hepsi bütün teorileri bilir hale geldi. Üç kişiydiler, kutsal kâse ve komplo teorileri hakkında konuşuyorlardı, geceleri buluşuyor, manastırda işaretler arıyorlardı. Sonunda, bazı işaretler bulmak niyetinde olduklarından, bunları buldular da. Pencere kemerlerinin gölgeleri öğle vaktinde beş köşeli yıldızlara benziyordu. Manastırı kuran başrahibin koyu renk tablosunda, İlluminati’nin sembolü baykuşu buldular ve saat kulesinde bir piramit gördüklerine inandılar. Her şeyi ciddiye aldılar ve başka kimseyle bu konuda konuşmadıkları için, işaretler aslında hak etmedikleri bir önem kazandı. Oğlanlar internet üzerinden kitaplar ısmarladılar, sayısız toplantılarda bunları okudular ve giderek söylediklerine kendileri de inandılar.&nbsp;</span></p>

  <p><span style="text-indent: 1em;">Şeytan çıkarma konusuna geldiklerinde, bir kurban aramaya karar verdiler; günahlarından arındıracakları ve kendilerine mürit yapabilecekleri biri olmalıydı bu. Çok sonra, her şey olup bittikten sonra, dolaplarında ve yatak bazalarında, engizisyon davaları, satanik ritüeller, gizli topluluklar, kendini cezalandırma hakkında dört yüzden fazla kitap bulundu, bilgisayarları cadı işkenceleri ve sadist pornografiyi konu alan resimlerle doluydu. Kurbanın kız olmasının ideal olduğunu düşünüyorlardı, ona neler yapacaklarını konuşuyorlardı. Ama havuzda Henry’yle o mesele yaşandığında, kurbanın kim olacağına karar verilmişti.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Öğretmen Henry’ye karşı dikkatli davranıyordu. Onun istediğini çizmesine izin veriyordu. Sonra ona resimler gösterdi, anatomiyi, perspektifi ve kompozisyonu açıkladı. Henry ona sunulan her şeyi yutarcasına öğreniyordu, hiçbir şey ona zor gelmiyordu. Her hafta o iki saatlik sanat dersini iple çekiyordu. Biraz daha ilerlediğinde, çizim defteriyle dışarı çıkmaya başladı. Gördüklerini çiziyordu ve diğerlerinden fazla şey görüyordu. Öğretmen bu konuda sadece okul müdürüyle konuştu. Henry’nin, okulun koruması altında gelişmesine süre tanımaya karar verdiler, henüz çok kırılgan görünüyordu. Henry sanat kitaplarındaki resimleri kavramaya başladı, giderek, tek başına olmadığını seziyordu.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;İlk haftalar onu plansız programsız aşağılıyorlardı. Onların ayakkabılarını temizlemesi ya da gidip köyden onlar için şekerleme alması gerekiyordu. Henry, onlar ne emir verirse, yerine getiriyordu. Sonra Faşing zamanı geldi. Öğrenciler her yılki gibi üç gün tatildi, ama çoğu evleri çok uzakta olduğu için okulda kalıyordu. Canları sıkılıyordu ve Henry için durum daha da beter hale geldi. Manastırın bir ek binası daha vardı. Rahipler zamanında burası mezbaha olarak kullanılmıştı. Binanın içinde iki oda vardı, duvarlar tavana kadar sarı fayansla kaplıydı. Bina uzun zamandır boştu, ama eski et kıyma kütükleri ve kanın toplanması için yerlere açılan oluklar duruyordu.&nbsp;</span></p>

  <p><span style="text-indent: 1em;">Henry’yi çırılçıplak halde bir sandalyenin üzerine oturttular. Üç oğlan etrafında dolaşıp ona, domuzun teki olduğunu, hırsız olduğunu ve topluluğun haini olduğunu, pislikten ibaret ve çirkin olduğunu haykırdılar. Yüzündeki akneyle ve penisiyle alay ettiler. Islak havlularla ona vurdular, sadece diz çökmüş halde ya da karın üstü sürünerek hareket etmesine izin verdiler. Ve sürekli şunu tekrar ettirdiler: “Ben büyük suç işledim.” Onu demirden bir kasap fıçısının içine zorla soktular ve kulakları neredeyse sağır olana dek metale vurdular. Böylesi bir zavallı hayvanla ne yapılır ki, diye konuşuyorlardı sürekli. Akşam yemeğine az bir zaman kala, durdular. Ondan sonra Henry’ye dostça davranmaya başlayıp giyinmesini, gelecek haftasonu devam edeceklerini ama şimdi akşam yemeğine geç kalmamaları gerektiğini söylediler.&nbsp;</span></p>

  <p><span style="text-indent: 1em;">O akşam üç oğlandan biri eve mektup yazdı, haftasının nasıl geçtiğini, tatili iple çektiğini, İngilizce ve matematik sınavlarından aldığı notları yazdı. Diğer iki oğlan futbol oynadı.&nbsp;</span></p>

  <p><span style="text-indent: 1em;">Henry akşam yemeğinden sonra tekrar mezbahaya gitti. Yarı karanlıkta durup bekledi, ama ne beklediğini bilmiyordu. Pencereden sokak lambasını gördü, annesini ve bir keresinde arabada çikolata yiyip de nasıl koltuklara bulaştırdığını düşündü. Annesi çikolatayı bulduğunda onu azarlamıştı. Bunun üzerine Henry bütün öğleden sonrayı arabayı temizleyerek geçirmişti; araba pırıl pırıl olup da babası onu övene dek, sadece koltukları değil, arabanın dışını da temizlemiş, lastikleri bile fırçalamıştı. Ve Henry birden soyundu, yere uzandı ve kollarını iki yana açtı. Taş zeminin soğuğunun kemiklerine işlediğini hissediyordu. Gözlerini kapattı, sadece kendi nefesini dinledi. Henry mutluydu.</span></p>

  <p style="text-align: center;"><span style="text-indent: 1em;">&nbsp;* * *&nbsp;</span></p>

  <p><span style="text-indent: 1em;">“</span><span style="text-indent: 1em;">…ve göklere yükseldi, şimdi Baba’nın sağında oturuyor, bir gün görkemle geri gelip, dirilerle ölüleri yargılayacak…” İsa’nın çarmıha gerildiği günün yıldönümü kabul edilen, Paskalya öncesi Kutsal Cuma ayiniydi. Yatılı okulun öğrencileri ayine katılmak için köy kilisesine gitmek zorunda kalmışlardı. Kilise aslında Meryem Ana’ya adanmış bir şapeldi, bugün ise Barok bir kiliseye dönüşmüştü; altın, sahte mermer, melekler ve Meryem Ana tasvirleriyle doluydu.&nbsp;</span></p>

  <p><span style="text-indent: 1em;">Henry buradaki her şeyin çoktan resmini yapmıştı ama bugün hiçbir şey görmüyordu. Pantolonunun cebindeki kâğıdı yokladı. “Hodie te illuminatum inauguramus” yazıyordu orada, “bugün seni İlluminati’ye adayacağız”. Bunu bekliyordu Henry, o kâğıt onun için her şey demekti, bu sabah komodininin üzerinde bulmuştu onu. Latince metnin altında şu yazıyordu: “Saat 20’de. Eski mezbahada.”&nbsp;</span></p>

  <p><span style="text-indent: 1em;">“… ve günahlarımızı bağışla…”&nbsp;</span></p>

  <p><span style="text-indent: 1em;">“Evet” diye düşündü Henry, “günahlarım bugün bağışlanacak”. O kadar yüksek sesle nefes verdi ki, oğlanlardan birkaçı dönüp baktı. Son duaya geçilmişti, ayin birazdan bitecekti. “Günahlarım bağışlanacak” dedi Henry kısık sesle ve gözlerini kapattı.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;Henry çıplaktı ve ilmiği kendisi boynuna geçirmek zorundaydı. Diğerleri siyah, kukuletalı rahip elbiseleri giymişti. Elbiseleri ardiyede, unutulmuş bir dolabın içinde bulmuşlardı: Kimsenin artık giymediği rahip kıyafetleri ve tövbekârların kıyafeti kıldan gömlekler. Mumlar yakmışlardı, ışık körpencerelere aksediyordu. Henry oğlanların yüzlerini artık tanıyamıyordu, ama bütün detayları görüyordu: Kıyafetlerinin kumaşını, düğmelerin dikili olduğu iplikleri görüyordu, pencerelerin kırmızı tuğla örülü çerçevelerini, kapının kırık kilidini, basamakların tozunu, tırabzanın pasını görüyordu.&nbsp;</span></p>

  <p><span style="text-indent: 1em;">Henry’nin ellerini arkasından bağladılar. Oğlanlardan biri, sanat dersinden aldıkları sulu boyayla Henry’nin göğsüne kırmızı beş köşeli bir yıldız çizdi. Beş köşeli yıldız, pentagram, kötülüğü bertaraf etmek için kullanılan işaretti, bunu gravürlerden birinde görmüşlerdi. Boynundaki ipi, tavan kancasına asılı olan eski bir bocurgatı kullanarak yukarı çektiler. Henry ayak parmaklarıyla zar zor yere değebiliyordu. Oğlanlardan biri Katolik Kilisesi’nin Rituale Romanum adlı ayin kitabından “Büyük Şeytan Çıkarma”yı yüksek sesle okudu; bunlar Papa’nın Latince talimatlarıydı, 1614’de yazılmıştı. Kelimeler odanın içinde yankılanıyordu, hiçbiri kelimeleri anlamıyordu. Oğlanın sesi çatallaştı, kendinden etkilenmişti. Henry’yi gerçekten günahlarından arındırdıklarına inanıyorlardı.&nbsp;</span></p>

  <p><span style="text-indent: 1em;">Henry üşümüyordu. Bu kez, işte bu kez, her şeyi doğru yapmıştı, artık onu dışlayamazlardı. Oğlanlardan biri vurdu; kırbacı kendisi yapmıştı, derinin üzerine düğümler atmıştı. Sert bir darbe değildi ama Henry dengesini kaybetti. İp kenevirden yapılmıştı, boğazını kesiyordu. Henry nefes alamadı, sendeledi, ayak parmakları artık zemine değemiyordu. Ve sonra Henry ereksiyon oldu.&nbsp;</span></p>

  <p><span style="text-indent: 1em;">Yavaş yavaş asılan bir insan, boğulur. İlk safhada ip deriyi keser, boyun toplardamarları ve atardamarları kapanır, insanın yüzü mavi-mor bir renk alır. Beyin artık oksijenle beslenmiyordur. Yaklaşık on saniye sonra insan bilincini yitirir. Ancak hava akışı tamamen kesilmediyse bu daha uzun sürer. Bir sonraki safhada, ki bu yaklaşık bir dakika sürer, solunum kasları büzülür, dil dışarı sarkar, dil kemiği</span><a href="../Text/DiPNOTLAR.xhtml#a7" id="k7"><sup>[7]</sup></a><span style="text-indent: 1em;">&nbsp;ve gırtlak zarar görür. Sonra kramplar başlar; kramplar şiddetlidir ve kontrol altına almak mümkün değildir. Bacaklar ve kollar sekiz ila on kez titrer, çoğu durumda boğaz kasları yırtılır. Birden asılan kişi sakin görünür, artık nefes almıyordur ve bir-iki dakika sonra son safha başlar, artık ölüm neredeyse kaçınılmazdır. Ağız açılır, vücut hava almaya çabalar. Kesik kesik nefes alma çabalarıdır bunlar, dakikada on seferi geçmez. Ağızdan ve kulaklardan kan gelebilir, yüz artık şişmiştir, sağ kalp karıncığı genişlemiştir. Yaklaşık on dakika sonra ölüm gerçekleşir. Asılma sırasında ereksiyonlar ender değildir: 15. yüzyılda, patlıcangillerden bir bitki olan ve kankurutan olarak da bilinen adamotunun asılan insanların sperminden ortaya çıktığına inanılırdı.&nbsp;</span></p>

  <p><span style="text-indent: 1em;">Ama delikanlılar insan vücudu hakkında hiçbir şey bilmiyorlardı. Henry’nin o an ölmekte olduğunu anlamadılar, kırbaç darbelerinin onu tahrik ettiğini düşündüler. Kırbacı tutan oğlan öfkelendi, daha da şiddetli vurmaya başladı ve Henry’nin anlamadığı bir şey haykırdı. Henry’nin canı yanmıyordu. Çocukken bir patikanın yanında araba çarpmış bir ceylan bulduğunu hatırladı. Ceylan kar ve kan içinde yatıyordu, ona dokunmak istediğinde başını aniden çevirmiş ve gözlerini Henry’ye dikmişti. Şimdi Henry de onlardan biriydi. Suçu silinmişti, artık hiçbir zaman bir daha yalnız olmayacaktı, arınmıştı ve nihayet özgürdü.&nbsp;</span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;">&nbsp;Öğretmenin evi ile köyün tek benzin istasyonu arasındaki yol, manastır ile eski mezbahanın önünden geçiyordu. Öğretmen benzin istasyonundan sigara alacaktı, bisikletle yoldaydı. Mezbahadaki mumların ışığını gördü. Oraya kimsenin girmesine izin verilmediğini biliyordu. Ömrü boyunca öğretmenlik yapmıştı, çocuklara göz kulak olmuş, onları eğitmişti ve onun durup da mezbahanın eski beş basamağını çıkmasına neden olan şey de büyük ihtimalle bu sorumluluk duygusuydu. Kapıyı açtı. Mumları gördü, Henry’yi gördü. Henry çıplaktı, penisi sertleşmişti, boynunda ip, ölmek üzereydi. Ve öğretmen rahip kıyafetindeki üç oğlanı gördü. Birinin elinde kırbaç vardı. Öğretmen çığlık attı, bir adım geriledi, basamağı kaçırdı, dengesini kaybetti ve ensesini son basamağın kenarına çarptı. Boynu kırıldı; hemen öldü.&nbsp;</span></p>

  <p><span style="text-indent: 1em;">Henry’nin boynundaki ip bir demir zincire bağlıydı, zincir bir makara üzerinden tavandaki bocurgata uzanıyordu. Öğretmenin çığlığını duyan oğlan zincirin ucunu bırakıverdi, ip esnedi, Henry yere düştü. Ağır zincir hızla makaranın üzerine dolandı, tavandaki sıvayı indirdi, Henry’nin kafasının hemen yanı başındaki taş plakayı kırdı. Oğlanlar okul binasına koşup yardım çağırırken, Henry yattığı yerde kaldı, sonra yavaşça bacaklarını karnına çekti, nefes aldı ve gözlerini açtığında, girişte öğretmenin yere düşmüş çantasını gördü.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;Okulun müdürü beni okulun avukatı aracılığıyla aradı. Avukat medeni hukukta uzmanlaşmıştı. Müdür bana neler olduğunu anlattı, benden okulu temsil etmemi istedi. Öğretmenin Henry ile, diğer öğrencilerden daha yakın, özel bir ilişkisi olduğunu biliyordu. Ve öğretmene hep güvenmiş olsa da, ölümünün bununla bir şekilde bağlantılı olabileceğinden korkuyordu.&nbsp;</span></p>

  <p><span style="text-indent: 1em;">Olaylardan beş gün sonra okula geldiğimde, eski mezbaha hâlâ beyaz-kırmızı şeritlerle olay yeri olarak kapatılmıştı. Savcı, soruşturma makamlarının öğretmeni suçlamak için herhangi bir sebep görmediklerini söyledi. Polis memurları kadının günlüğünü bulmuşlardı. Dosyayı incelemek istedim ve günlüğü otel odamda okudum.&nbsp;</span></p>

  <p><span style="text-indent: 1em;">Ayrıca resimler de vardı. Polis bunları Henry’nin dolabında bulmuştu. Henry her şeyi çizmişti. Yüzlerce sayfa, mürekkeple hızlı hızlı çizilmiş resim vardı. Her türlü aşağılanma görülüyordu; her türlü aşağılanma ve haz. Davada ana delil bu resimler olacaktı, kimse bir şeyi inkâr edemeyecekti. Öğretmen hiçbir resimde yoktu, ölümü gerçekten bir kazaydı. Henry ile konuşamadım, onu evine yollamışlardı ama neredeyse 50 sayfa sorgu tutanağı vardı. Henry’nin arkadaşı ile ise saatlerce konuştum.&nbsp;</span></p>

  <p><span style="text-indent: 1em;">Haftanın sonunda okul müdürünü sakinleştirebilecek durumdaydım. Henry’nin ailesi okula dava açmayacaktı, oğullarının davasının kamuya yansımasını istemiyorlardı. Savcı okul idaresini yargıç huzuruna çıkarmaya niyetli değildi, oğlanlara karşı açılan dava kamuya açık görülmeyecekti: Oğlanlar henüz on yedi yaşındaydılar, söz konusu olan onların suçlu olup olmadığıydı. Kısa görevim böylece sona erdi.&nbsp;</span></p>

  <p><span style="text-indent: 1em;">Oğlanlardan birini savunan bir avukat arkadaşım, bana daha sonra oğlanların itiraf ettiğini, üçünün de üçer yıl ıslahevi cezasına çarptırıldığını anlattı. Öğretmen kadının ölümüne sebep olmakla suçlanmamışlardı.</span></p>

  <p style="text-align: center;"><span style="text-indent: 1em;">&nbsp;* * *</span></p>

  <p><span style="text-indent: 1em;">&nbsp;Olaylardan birkaç yıl sonra, o bölgeye gittiğimde okul müdürünü telefonla aradım. Beni manastırda bir kahve içmeye davet etti. Eski mezbaha yıkılmıştı, orası artık park yeriydi. Henry okula geri dönmemişti. Uzun süre hasta yatmıştı, şimdi ise bir zamanlar okul stajı yaptığı vida fabrikasında çalışıyordu. Henry bir daha hiç resim yapmamıştı.&nbsp;</span></p>

  <p><span style="text-indent: 1em;">Akşam, yıllar önce Henry’nin anne babasının onu yatılı okula getirdiği o bulvarı geçtim arabayla. Köpeği çok geç fark ettim. Frene bastığımda, araba mıcırlı yolda yan dönüp durdu. Köpek kocamandı, simsiyahtı, karşıdan karşıya geçiyordu ve hiç acelesi yoktu, bana dönüp bakmadı bile. Ortaçağ’da bu tür köpekler adamotlarının köklerini yerden sökmek için kullanılırdı. Bitkilerin kökleri çıkarıldığında çığlık attıklarına ve bu çığlıkların insanları öldürdüğüne inanılırdı. Bu köpeklerin pek umurunda değildi belli ki. Köpek ağaçların arasında gözden kaybolana dek bekledim.</span></p>
</body>
</html>
