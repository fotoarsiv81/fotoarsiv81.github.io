<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div style="text-align: left;">
    <h2 style="text-align: justify; text-indent: 13px;"><span style="text-indent: 1em; font-size: 1.5em; text-align: center;">Sırlar</span><br /></h2>
  </div>

  <p style="text-align: justify; text-indent: 13px;"><span style="text-indent: 1em;">Adam iki hafta boyunca her sabah avukatlık büroma geldi. Büyük toplantı odasında hep aynı yerde otururdu. Genellikle sol gözünü eliyle kapatırdı. Adı Fabian Kalkman idi. Ve deliydi.&nbsp;</span></p>

  <p style="text-align: justify; text-indent: 13px;"><span style="text-indent: 1em;">Daha ilk konuşmamızda, gizli istihbarat servisinin onun peşinde olduğunu söyledi. CIA ve Almanya Federal Haber Alma Servisi BND. Onların elde etmeye çalıştıkları sırrı bildiğini iddia etti. Böyleymiş işte.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Peşimdeler, anlıyor musunuz?”&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Henüz tam değil” dedim.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Futbol maçına stadyuma gittiniz mi hiç?”&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Hayır.”&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Gitmeniz lazım. Herkes benim adımı sesleniyor, durmadan benim adımı sesleniyorlar. Mohatit, Mohatit diye bağırıyorlar.”</span></p>

  <p style="text-align: justify; text-indent: 13px;"><span style="text-indent: 1em;">&nbsp;“Ama sizin adınız Kalkmann” dedim.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Evet ama gizli servislerde adım Mohatit. Stasi dosyalarında da adım böyle. Bunu herkes bilir. Herkes benim sırrımı istiyor; büyük sırrı.”&nbsp;</span></p>

  <p style="text-align: justify; text-indent: 13px;"><span style="text-indent: 1em;">Kalkmann öne doğru eğildi.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Gözlükçüye gittim. Yeni bir gözlük için, anlıyor musunuz? Beni uyuşturdular, gözümden. Tam bir gün sonra çıktım gözlükçü dükkânından, tam 24 saat sonra.”&nbsp;</span></p>

  <p style="text-align: justify; text-indent: 13px;"><span style="text-indent: 1em;">Gözlerini bana dikti.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Bana inanmıyorsunuz. Evet, ama ispat edebilirim. İşte” dedi ve küçük bir not defteri çıkardı, “işte, bakın. Burada her şey yazılı.”&nbsp;</span></p>

  <p style="text-align: justify; text-indent: 13px;"><span style="text-indent: 1em;">Not defterinde büyük harflerle şöyle yazıyordu: 26.04. saat 15, laboratuvara giriş, 27.04. saat 16, laboratuvardan çıkış. Kalkmann not defterini tekrar kapattı ve yüzünde zafer ifadesiyle bana baktı.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“İşte, şimdi gördünüz bu kanıtı. Gözlükçü CIA ve BND’ye ait. Beni uyuşturdular ve mahzene götürdüler. Orada büyük bir laboratuvar var, paslanmaz çelikten, böyle bir tür James Bond laboratuvarı. 24 saat boyunca beni ameliyat ettiler. O zaman yaptılar o işi.” Arkasına yaslandı.&nbsp;</span></p>

  <p style="text-align: justify; text-indent: 13px;"><span style="text-indent: 1em;">“Ne yaptılar?” diye sordum.&nbsp;</span></p>

  <p style="text-align: justify; text-indent: 13px;"><span style="text-indent: 1em;">Kalkmann etrafına bakındı. Fısıldayarak anlattı. “Kamera. Sol gözüme bir kamera koydular. Göz merceğinin arkasına. Evet, şimdi ben ne görüyorsam onlar da görüyor. Kusursuz. Artık gizli servisler Mohatit’in gördüğü her şeyi görebiliyor” dedi. Sonra da yüksek sesle ekledi: “Ama sırrı alamayacaklar.”&nbsp;</span></p>

  <p style="text-align: justify; text-indent: 13px;"><span style="text-indent: 1em;">Kalkmann benden Almanya Federal Haber Alma Servisi BND’yi ihbar etmemi istiyordu. Ve elbette CIA’i de. Ayrıca Amerikan eski başkanı Reagan’ı, ki Kalkmann her şeyin onun başının altından çıktığına inanıyordu. Reagan’ın öldüğünü söylediğimde, şöyle karşılık verdi: “Siz öyle zannediyorsunuz. Aslında o Helmut Kohl’un evinde tavan arasında yaşıyor.”</span></p>

  <p style="text-align: justify; text-indent: 13px;"><span style="text-indent: 1em;">&nbsp;Kalkmann her sabah geliyor ve yaşadıklarını anlatıyordu. Bir zaman sonra canıma tak etti. Ona yardıma ihtiyacı olduğunu söyledim. Gariptir ki hemen kabul etti. Psikiyatri acil servisini aradım ve bir hastayla birlikte onlara uğrayabilir miyim diye sordum. Taksiyle gittik. Diğer odalar boyandığı için adli tıp binasına gitmemiz gerekti. Kurşun geçirmez kapılar arkamızdan kapandı, binanın içinde indikçe indik. Bir hasta bakıcı bize yol gösteriyordu. Nihayet bir bekleme odasına varıp oturduk. Tanımadığım genç bir doktor, muayene odasına girmemizi rica etti. Küçük bir çalışma masasının önünde, ziyaretçi sandalyelerinde oturuyorduk. Tam konuyu açıklayacaktım ki, Kalkmann söze girdi:&nbsp;</span></p>

  <p style="text-align: justify; text-indent: 13px;"><span style="text-indent: 1em;">“İyi günler, adım Ferdinand von Schirach, avukatım.” Beni işaret ederek devam etti: “Size bay Kalkmann’ı getirdim. Sanırım ağır bir aklî kusuru var.”</span></p>
</body>
</html>
