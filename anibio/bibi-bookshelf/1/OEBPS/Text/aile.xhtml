<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 style="text-align: left;">Aile&nbsp;</h2>

  <div>
    <div>
      <br />
    </div>

    <p>Waller liseyi bitirdiğinde Hamburg bölgesindeki en yüksek mezuniyet notu onunkiydi. Babası inşaat demiri ustasıydı; omuzları çökmüş, ufak tefek bir adamdı. Karısı kaçmıştı, o ise ne yapmış etmiş oğlunun Gymnasium’da<a href="../Text/DiPNOTLAR.xhtml#a2" id="k2"><sup>[2]</sup></a>&nbsp;okumasını sağlamıştı. Annesi oğlunu bırakıp gitmişti. Babası ise Waller’in liseden mezun olmasından on altı gün sonra öldü. Ayağı kaydı ve inşaat halindeki bir binanın yeni dökülen betonuna düştü. Elinde bira şişesi vardı. Çalışma arkadaşları makineleri yeterince çabuk durduramayınca Waller’in babası betonun içinde boğuldu.&nbsp;</p>

    <p>Waller’in dışında babasının dört arkadaşı vardı cenazede. Waller babasının tek takım elbisesini giymişti, üzerine tastamam oturuyordu. Köşeli yüzünü ve ince dudaklarını babasından almıştı. Sadece gözleri farklıydı. Ve diğer her şeyi.</p>

    <p>Alman Eğitim Vakfı Waller’e burs teklif etti. Waller reddetti. Japonya’ya bir bilet aldı, bavulunu topladı ve uçakla Kyoto’ya gitti. On iki ay bir manastırda kaldı. O yıl Japonca öğrendi. Sonra Alman bir makine üreticisinin yanında çalışmak üzere iş başvurusunda bulundu. Beş yıl sonra şube müdürüydü. Ucuz bir pansiyonda yaşıyordu. Kazandığı bütün para bir yatırım hesabına gidiyordu. Japon bir araba üreticisi kendileriyle çalışması için Waller’i ikna etti. Altı yıl sonra, bir yabancının orada şimdiye dek ulaşabildiği en üst düzey konuma geldi. Bu sırada yatırım hesabında artık yaklaşık iki milyon euro birikmişti. Hâlâ pansiyonda yaşıyordu, neredeyse hiçbir harcama yapmamıştı. Artık 31 yaşındaydı. İstifa etti ve Londra’ya taşındı. Sekiz yıl sonra borsada yaklaşık otuz milyon kazanmıştı. Londra’da da ufacık bir odada kalıyordu. 39 yaşına geldiğinde Bavyera’da göl kıyısında bir köşk satın aldı. Parasını devlet tahvillerine yatırdı. Artık çalışmayı bırakmıştı.</p>

    <p>Birkaç yaz önce bu göl kıyısında üç haftalığına küçük bir ev kiraladım. Köşk ağaçların arasından görünüyordu. Arsalar arasında çit yoktu. Waller’le ilk kez evimin önündeki iskelede karşılaştım. Kendini tanıttı ve “Oturabilir miyim?” diye sordu. Yaklaşık aynı yaştaydık. Sıcak bir gündü, ayaklarımızı suya sarkıtmış, küçük yelkenli tekneleri ve rengârenk rüzgâr sörfçülerini seyrediyorduk. Konuşmamak bizi rahatsız etmiyordu. İki saat sonra Waller tekrar evine döndü.&nbsp;</p>

    <p>Sonraki yaz, Frankfurter Hof adlı otelin lobisinde buluştuk. Ben biraz geç kaldım, Waller gelmiş bekliyordu. Kahve içtik, o günkü davalardan yorulmuştum. Göl kıyısına yakın zamanda tekrar gelmemi söyledi, her sabah balıkçıl kuşlarının kocaman bir sürü halinde gölün ve evin üzerinden uçtuğunu anlattı. Ayrılmadan az önce bana bir dosya yollayıp yollayamayacağını sordu.&nbsp;</p>

    <p>Dosya dört gün sonra ulaştı. Ailesinin hikâyesiydi, bir dedektiflik bürosu tarafından hazırlanmıştı:&nbsp;</p>

    <p>Waller’in annesi, babasından ayrıldıktan bir yıl sonra tekrar evlenmişti. Bir çocuğu daha olmuştu: Waller’in kardeşi Fritz Meinering. Fritz Meinering iki yaşındayken yeni koca aileyi terk etti. Meinering ilkokula başladığında annesi alkol zehirlenmesinden öldü. Meinering bir çocuk yurduna yerleştirildi. Marangoz olmak istiyordu. Çocuk yurdu ona çıraklık eğitimine başlayabileceği bir yer buldu. Meinering arkadaşlarıyla içki içmeye başladı. Kısa süre sonra artık o kadar çok içiyordu ki, sabahları işe gidemez oldu. Çıraklık eğitiminden atılan Meinering çocuk yurdundan ayrıldı.&nbsp;</p>

    <p>Sonra suç işlemeler başladı: Hırsızlık, darp, trafik suçları. İki kez kısa süreliğine hapse girdi. Münih’teki bira şenliği Oktoberfest’te, kanında 3,2 alkol değeri çıkacak kadar içki içti. İki kadına sataştı ve sarhoşluktan ceza aldı. Tutunamadı, evini kaybetti, geceleri evsizler yurdunda uyumaya başladı.&nbsp;</p>

    <p>Oktoberfest’teki olaydan bir yıl sonra bir marketi soymaya çalıştı. Yargıca söylediği tek şey, o paraya ihtiyacı olduğuydu. Soygun girişimi sırasında bir önceki geceden o kadar sarhoştu ki, satıcı kadın onu bir faraşla yere yıkabilmişti. İki yıl altı ay hapis cezasına çarptırıldı. Alkol bağımlılığı tedavisi gördüğü için erken tahliye edildi.&nbsp;</p>

    <p>Birkaç ay boyunca ayık kalmayı başardı. Bir sevgilisi oldu. Birlikte oturmaya başladılar, kadın tezgâhtarlık yapıyordu. Meinering kıskanıyordu. Kadın eve geç geldiğinde bir tencere kapağıyla sol kulağına vurdu. Kadının kulak zarı patladı. Yargıçlar Meinering’e bir yıl daha hapis cezası verdiler.&nbsp;</p>

    <p>Fritz Meinering hapishanede bir torbacıyla tanıştı. Birer hafta arayla tahliye oldular. Adam Meinering’i Brezilya’dan Almanya’ya kokain kuryeliği yapmaya ikna etti. Meinering’e uçak parasının yanında beş yüz euro verdiler. Polis ihbar aldı. Meinering Rio de Janeiro’da bir taksinin içinde, havaalanına giderken tutuklandı. Bavulunda on iki kilo saf kokain vardı. Şimdi Rio de Janeiro’daki hapishanede olan Meinering davasının görülmesini bekliyordu.&nbsp;</p>

    <p>Dosya burada bitiyordu. Her şeyi okuduktan sonra Waller’i aradım. Bana, Brezilya’daki kardeşinin savunmasını ayarlayabilir miyim, diye sordu. Onunla herhangi bir bağlantı kurmak istemiyordu, ama bu kadarını yapması gerektiğini düşünüyordu. Oraya gidip avukatlar bulmalı, konsoloslukla konuşmalı, her şeyle ilgilenmeliydim. Kabul ettim.</p>

    <p style="text-align: center;">&nbsp;* * *</p>

    <p>&nbsp;Rio de Janerio’daki hapishanede hücreler yerine içinde dar karyolalar olan parmaklıklı kafesler vardı. Adamlar ayaklarını toplayıp oturuyorlardı, zemin ıslaktı. Duvarlarda kakalaklar geziyordu. Meinering tamamen perişan bir haldeydi. Ona, adının açıklanmasını istemeyen bir adamın savunmasının masraflarını karşıladığını söyledim.&nbsp;</p>

    <p>Aklıbaşında bir avukat ayarladım. Meinering iki yıl hapis cezasına çarptırıldı. Sonra Almanya’daki dava için Almanya’ya yollandı. Brezilya’daki bir yıl hapis cezası, feci şartlar nedeniyle, buradaki üç yıl hapis cezasına eşit olarak hesaplandığı için Almanya’daki davası kapandı. Serbest bırakıldı.&nbsp;</p>

    <p>Üç hafta sonra bir barda Rus bir adamla kavgaya tutuştu. Mevzu, yarım şişe vermuttu. İkisi de sarhoştu, barmen onları dışarı attı. Barın önünde bir inşaat vardı. Meinering, inşaatın ışıklandırmasında kullanılan lambalardan birini eline geçirip bununla Rus adamın kafasına vurdu. Rus adam yere yıkıldı. Meinering evine gitmek niyetindeydi. Yönünü şaşırdı, inşaatın çitleri boyunca yürümeye devam etti, sonunda şantiye alanının çevresini bir kez turlamış oldu. Yaklaşık yirmi dakika sonra yine barın önündeydi. Rus adam bu sırada sürünerek biraz ilerlemişti, kanıyordu ve yardıma ihtiyacı vardı. İnşaat lambası hâlâ yerde duruyordu. Meinering lambayı aldı ve Rus adam ölene dek kafasına vurdu. Meinering hemen suç mahallinde tutuklandı.&nbsp;</p>

    <p style="text-align: center;">* * *&nbsp;</p>

    <p>Münih’e tekrar geldiğimde, Waller’in göl kıyısındaki evine gittim.&nbsp;</p>

    <p>“Şimdi ne yapmak istiyorsunuz?” diye sordum.&nbsp;</p>

    <p>“Bilmiyorum” dedi. “Onun için artık bir şey yapmak istemiyorum.”&nbsp;</p>

    <p>Pırıl pırıl güneşli, güzel bir gündü. Yeşil panjurlu sarı ev güneşin altında ışıldıyordu. Kıyıda kayıkhanede oturduk. Waller’in üzerinde krem rengi bir şort, ayaklarında beyaz keten ayakkabılar vardı.&nbsp;</p>

    <p>“Biraz bekleyin, bir şey getireceğim.” Yukarıya doğru eve yürüdü. Terasta genç bir kadın uzanmıştı. Göl neredeyse çarşaf gibiydi.&nbsp;</p>

    <p>Waller döndü ve bana bir fotoğraf uzattı.&nbsp;</p>

    <p>“Bu babam” dedi.&nbsp;</p>

    <p>Yetmişli yıllardan bir polaroitti. Renkler zaman içinde solmuştu, fotoğraf artık turuncu-kahve tonlarındaydı. Fotoğraftaki adam tıpkı Waller’e benziyordu.&nbsp;<span style="text-indent: 1em;">“Dört kere hapse girmiş” dedi Waller. “Üçü, onun başlattığı kavga, biri de hırsızlık: Kasadan para çalmış.”&nbsp;</span></p>

    <p><span style="text-indent: 1em;">Fotoğrafı tekrar Waller’e uzattım. Alıp cebine koydu.</span></p>

    <p><span style="text-indent: 1em;">“Babası Naziler tarafından idama mahkûm edilmiş. Bir kadına tecavüz etmiş” dedi.&nbsp;</span></p>

    <p><span style="text-indent: 1em;">Bir sandalyeye oturan Waller gözlerini göle çevirdi. İki küçük yelkenli yarışıyordu. Mavi tekne kazanacak gibi duruyordu. Sonra kırmızı tekne dönüp yarıştan çekildi. Ayağa kalkan Waller mangalın başına geçti.&nbsp;</span></p>

    <p><span style="text-indent: 1em;">“Birazdan yemek yeriz. Kalıyorsunuz, değil mi?”&nbsp;</span></p>

    <p><span style="text-indent: 1em;">“Evet” dedim, “memnuniyetle.”&nbsp;</span></p>

    <p><span style="text-indent: 1em;">Bir mangal çatalıyla ateşi karıştırdı.&nbsp;</span></p>

    <p><span style="text-indent: 1em;">“Bizden sonra artık bir şey gelmemesi en iyisi” dedi birden. Tek söylediği buydu.&nbsp;</span></p>

    <p><span style="text-indent: 1em;">Kız arkadaşı yukarıdan aşağı inip yanımıza geldi. Başka şeylerden bahsettik. Yemekten sonra Waller beni arabama kadar geçirdi. İnce dudaklı, yalnız bir adam.&nbsp;</span></p>

    <p><span style="text-indent: 1em;">Birkaç yıl sonra gazetede Waller’in öldüğü yazıyordu. Bir fırtınada tekneden düşüp boğulmuştu. Servetini Japonya’daki manastıra, göl kenarındaki evini Bavyera’daki belediyeye bağışlamıştı. Ben onu severdim.&nbsp;</span></p>

    <p><br /></p>
  </div>

  <div>
    <br />
  </div>
</body>
</html>
