<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 4</title>
</head>

<body>
  <h1 class="h11">BÖLÜM 4</h1>

  <p class="p4">Bayan Oliver nefes nefese, "Mösyö Poirot," dedi. "Cinayet Oyunu&rsquo;nun ipuçları ve kanıtlarını görmeniz gerek."</p>

  <p class="p4">Dedektif ayağa kalkarak onları takip etti.</p>

  <p class="p4">Üçü holden geçip büro olarak kullanılan küçük bir odaya girdiler.</p>

  <p class="p4">Yüzbaşı Warburton eliyle çuha kaplı bir oyun masasını işaret etti. "Öldürücü silahlar sol tarafta." Küçük bir tabanca, üstünde pas rengi bir leke olan bir kurşun boru parçası, etiketinde "zehir" yazılı mavi bir şişe, uzun bir kordon, bir enjektör masada duruyordu.</p>

  <p class="p4">Bayan Oliver, "Bunlar silahlar," diye açıkladı. "Şunlar da şüpheliler."</p>

  <p class="p4">Poirot, kadının uzattığı kartı merakla okudu.</p>

  <p class="p4">ŞÜPHELİLER:</p>

  <p class="p4">Estelle Glynne - Güzel ve esrarlı genç bir kadın. Kendisi kasabaya yerleşmiş bir asilzadenin yanında kalmaktadır.</p>

  <p class="p4">Albay Blunt - Kasabada yaşayan asilzade. Joan Blunt&rsquo;ın kızı.</p>

  <p class="p4">Peter Gaye - Joan&rsquo;ın kocası olan genç atom bilgini.</p>

  <p class="p4">Miss Willing - Kâhya kadın.</p>

  <p class="p4">Quiett - Bir uşak.</p>

  <p class="p4">Maya Stavisky - Yurda gelen bir öğrenci kız.</p>

  <p class="p4">Esteban Loyola - Davetsiz misafir.</p>

  <p class="p4">Poirot birkaç defa gözlerini kırpıştırdıktan sonra, şaşkın şaşkın kadına baktı. "Fevkalade şahıslar seçmişsiniz. Fakat bir şey sormama izin verin, madam? Oyuna giren yarışmacı ne yapacak?"</p>

  <p class="p4">Yüzbaşı Warburton, "Kartın arka tarafına bakın," diye atıldı.</p>

  <p class="p4">Belçikalı dedektif, kartı çevirince diğer yazıları da gördü:</p>

  <p class="p4">İsim ve adres:</p>

  <p class="p4">Cinayetin nasıl olduğu:</p>

  <p class="p4">Katilin adı:</p>

  <p class="p4">Kullanılan silah:</p>

  <p class="p4">Cinayet yeri ve zamanı:</p>

  <p class="p4">Bu sonuca varmanızın sebebi:</p>

  <p class="p4">Yüzbaşı Warburton çabucak açıkladı. "Oyuna giren herkes bu kartlardan bir tane alacak... Bundan başka onlara ipuçlarını kaydetmeleri için birer küçük defter ve kurşunkalem de vereceğiz. Altı ipucu var. Define Arama Oyunu&rsquo;nda olduğu gibi bir ipucunu bulunca diğerini arayacaklar. Silahlar da şüphelenilecek yerlere gizlenecek. İşte ilk ipucu burda. Bir fotoğraf. Herkese bu fotoğraftan birer tane verilecek."</p>

  <p class="p4">Poirot küçük fotoğrafı aldı. Kaşlarını çatarak bunu dikkatle inceledi. Sonra tersine çevirip baktı. Yine de bir şey anlamadı. Warburton bir kahkaha attı. "Fevkalade bir fotoğraf hilesi, değil mi? Ne olduğunu anladığınız takdirde iş çok kolaylaşıyor."</p>

  <p class="p4">Dedektif, "Demir parmaklıklı bir pencere mi?" diye sordu.</p>

  <p class="p4">"Biraz benzediğini itiraf etmem lazım. Hayır, bu bir tenis ağından bir parça."</p>

  <p class="p4">"Ya!" Poirot tekrar fotoğrafa baktı. "Evet, dediğiniz gibi... Ne olduğu söylendiği zaman insan hemen anlayıveriyor."</p>

  <p class="p4">Warburton, "Birçok şey görüş tarzınıza bağlıdır," diye güldü.</p>

  <p class="p4">"Bu sözde derin bir gerçek gizli."</p>

  <p class="p4">"İkinci ipucu tenis ağının tam ortasına rastlayan toprağa gömülmüş kutuda. Bu kutuya şu boş zehir şişesiyle bir de şişe mantarı koyacağız."</p>

  <p class="p4">Bayan Oliver, "Yalnız şişe kapaklı," diye açıkladı. "Onun için asıl ipucu mantar."</p>

  <p class="p4">"Sizin fevkalade zeki olduğunuzu biliyorum, madam, fakat yine de bu işi anlamadığımı..."</p>

  <p class="p4">Kadın, dedektifin sözünü kesti. "Ama bir de hikâye var tabi. Hani dergilerdeki yazı dizilerinin başına konulan cinsten bir özet." Yüzbaşı Warburton&rsquo;a döndü. "Broşürler sizde mi?"</p>

  <p class="p4">"Daha matbaadan gelmedi."</p>

  <p class="p4">"Fakat söz vermişlerdi!"</p>

  <p class="p4">"Biliyorum, biliyorum. Herkes daima söz veriyor. Broşürler akşamüstü saat on sekizde hazır olacakmış. Arabayla gidip alacağım."</p>

  <p class="p4">"Mükemmel." Bayan Oliver derin derin içini çekerek Poirot&rsquo;ya baktı. "Bu hesaba göre konuyu size anlatmam gerekecek. Yalnız ben hikâye anlatmasını pek beceremem. Her şeyi yazıyla kolayca anlatabiliyorum, ama konuştuğum zaman işi karmakarışık ediyorum. Zaten bu yüzden tasarladığım roman konularını kimseye anlatmam. Zira buna kalkacak olursam karşımdakiler yüzüme bakıp 'Şey, evet...' diyorlar. 'İyi ama ben pek bir şey anlamadım. Bundan nasıl roman olur?' İşte bu yüzden kimseye bir şey anlatmamaya alıştım. Beni dinleyenlerin sözleri daima maneviyatımı bozuyor. Halbuki düşüncelerimi yazdığım zaman mükemmel bir roman oluyor." Bayan Oliver sustu. Derin bir nefes aldıktan sonra devam etti. "İşte konu şu... Peter Gaye adında bir atom bilgini var. Adamın komünistlerden para aldığından şüphe ediyorlar. Peter, Joan Blunt adında bir kızla evlenmiş. İlk karısı da ölmüş ama aslında sağmış. Kadın çıkıp geliyor. Zira o bir gizli ajanmış veya değilmiş. Yani kadın aslında bir otostopçu ve öğrenci yurduna geliyor. Bu arada bilginin karısı Loyola denilen adamla sevişiyor. Loyola da Maya'yla buluşmak veya kadını gözetlemek için geliyor. Sonra kâhyanın veya uşağın yollamış olduğu bir şantaj mektubu var. Tabanca da kaybolmuş. Şantaj mektubunun kime gönderildiği de meçhul. Enjektör de akşam yemeğinde ortaya çıkmış ve sonra kaybolmuş... "</p>

  <p class="p4">Bayan Oliver dedektifin neler düşündüğünü hissederek, birdenbire durdu. Poirot'ya acırmış gibi bir tavırla, "Biliyorum," diye mırıldandı. "Anlattıklarımdan bir şey anlayamadınız. Fakat aslında hiç de karışık değil. Kafamda her şey yerli yerinde. Broşürdeki özeti okuyunca bana hak vereceksiniz. Hem zaten aslında hikâyenin önemi de yok, değil mi? Yani bu sizin için önemli değil. Siz sadece hediyeleri vereceksiniz. Doğrusu bunlar çok hoş. Birinciye tabanca biçiminde gümüş bir tabaka verip bu cinayeti çözdüğü için kendisini tebrik edecek ve çok zeki olduğunu söyleyeceksiniz."</p>

  <p class="p4">Poirot böyle bir cinayeti çözecek insanın çok zeki olması gerektiğini düşündü. Hatta, bu cinayeti çözebilecek birinin bulunabileceğinden bile emin değildi. Cinayet Oyunu'nun konusu sisler arasında kalmış gibi geliyordu ona.</p>

  <p class="p4">Yüzbaşı Warburton saatine bir göz atıp neşeli bir şekilde güldü. "Eh, artık ben de matbaaya gidip broşürleri alayım."</p>

  <p class="p4">Bayan Oliver içini çekti. "Ya basılmamışsa?..."</p>

  <p class="p4">"Yok, yok hepsi hazır. Matbaaya telefon ettim. Haydi hoşça kalın." Odadan çıktı.</p>

  <p class="p4">Kadın hemen Poirot'nun kolunu yakalayarak, "Ne dersiniz," diye fısıldadı.</p>

  <p class="p4">"Ne var?"</p>

  <p class="p4">"Bir şey öğrendiniz mi? Ya da birini yakaladınız mı?"</p>

  <p class="p4">Poirot sitem eder gibi, "Herkes ve her şey normal gözüktü bana," diye cevap verdi.</p>

  <p class="p4">"Normal mi?"</p>

  <p class="p4">"Belki kelimeyi yanlış seçtim. Lady Stubbs tam anlamıyla normalin altında bir yaratık. Bay Legge de bana anormalmiş gibi geldi."</p>

  <p class="p4">Bayan Oliver sabırsız bir tavırla, "Onun bir şeyi yok," diye atıldı. "Sadece bir sinir krizi geçirmiş."</p>

  <p class="p4">"Herkes biraz sinirli gözüküyor. Bu tip eğlencelerde heyecan, gene l bir yorgunluk ve sinirlilik hali normal sayılır. Siz bana bir ipucu ve..."</p>

  <p class="p4">Kadın yine dedektifin kolunu yakaladı. "Hişt!... Biri geliyor."</p>

  <p class="p4">Poirot bu tıpkı kötü bir melodrama benziyor, diye düşündü. Fena halde sinirlenmişti.</p>

  <p class="p4">Miss Brewis kapıda belirdi. Kadının nazik ifadeli yüzünde bir tebessüm belirmişti. "Nihayet sizi buldum, Mösyö Poirot. Odanızı göstermek için sizi arıyordum."</p>

  <p class="p4">Sekreter, dedektifi yukarı kata çıkarıp nehre bakan geniş bir odaya soktu. "Banyo tam karşıda, Mösyö Poirot. Sir George şatoya birkaç banyo daha ilave etmekten söz edip duruyor, fakat bunu yaptığı takdirde maalesef odalar biraz küçülecek. Burda rahatsız olmayacağınızı ümit ederim."</p>

  <p class="p4">"Teşekkür ederim, matmazel." Poirot memnuniyetle küçük kitaplığa, yatağın başucundaki lambaya ve komodin üstündeki bisküvi kutusuna baktı. "Bu evde her şey fevkalade bir şekilde düzenlenmiş. Acaba sizi mi yoksa güzel ev sahibesini mi tebrik etmeliyim?" Miss Brewis acı bir sesle, "Lady Stubbs vaktini güzel olmak için harcar," diye cevap verdi.</p>

  <p class="p4">Dedektif gülümsedi. "Etrafı süsleyen bir kadın." "Olabilir."</p>

  <p class="p4">"Fakat diğer bakımlardan belki de pek..." Durakladı. "Pardon. Galiba gevezelik ettim. Konuşulmaması gereken bir konuyu açtım galiba?"</p>

  <p class="p4">Miss Brewis sakin sakin Poirot'yu süzdü. "Lady Stubbs ne yaptığını gayet iyi biliyor. Dediğiniz gibi yalnız güzel ve süslü değil, aynı zamanda son derece zeki bir insan."</p>

  <p class="p4">Kadın, Poirot&rsquo;nun konuşmasını beklemeden dönüp odadan çıktı. Dedektif şaşırmıştı. Demek becerikli sekreter, Lady Stubbs hakkında böyle düşünüyordu. Yoksa bunu şahsi bir sebepten dolayı mı söylemişti? Sonra neden kendisi gibi buraya yeni gelmiş birine açıklamıştı bunu? Yoksa sırf o yabancı olduğu için mi böyle konuşmuştu? Belki de Poirot&rsquo;nun İngiliz olmadığını düşünmüştü. Hercule Poirot birçok İngilizin dertlerini rahatça yabancılara anlattıklarını biliyordu. Onlar yabancılara söyledikleri sözlerin önemli olduklarını düşünüyorlardı.</p>

  <p class="p4">Poirot kaşlarını çatarak dalgın dalgın Miss Brewis&rsquo;in çıktığı kapıya bir göz attı. Sonra gidip pencerenin önünde durdu ve dışarıya baktı. O sırada Lady Stubbs&rsquo;la Bayan Folliat&rsquo;ın bahçeye çıkarak büyük manolya ağacının altında durduklarını gördü. İki kadın birkaç dakika kadar konuştular. Sonra Bayan Folliat başını sallayıp sepetini ve eldivenlerini aldı, yola doğru yürüdü. Lady Stubbs da durup bir süre onu seyretti. Sonra dalgın dalgın bir manolya kopartıp kokladı.</p>

  <p class="p4">Nehre giden patikaya doğru yürüdü. Gözden kaybolmadan önce bir defa omzunun üstünden arkaya baktı. Büyük manolya ağacının arkasından çıkan Michael Weyman da bir an ne yapacağını bilemezmiş gibi durakladı ve sonra uzun boylu genç kadının peşinden gitti.</p>

  <p class="p4">Poirot, Weyman yakışıklı ve hareketli bir genç, diye düşündü. Hem Sir George Stubbs&rsquo;dan daha hoş olduğunu kabul etmek lazım... Fakat öyle de olsa ne olur ki? Hayatta böyle olaylara sık sık rastlanıyor. Orta yaşlı zengin bir koca... Genç ve güzel, zeki veya aptal bir kadın. Yakışıklı ve hassas bir genç. Bayan Oliver&rsquo;ın telefona sarılıp beni buraya çağırması için bir sebep değil ki bu. Bayan Oliver'ın çok renkli bir hayal gücü var ama..." Dedektif omuz silkti. "Fakat ben zina meseleleriyle uğraşan biri değilim ki. Veya henüz başlayacak bir macera...</p>

  <p class="p4">Acaba Bayan Oliver&rsquo;ın bu inanılmayacak iddiasında doğru olan bir taraf var mıydı? Bayan Oliver&rsquo;ın kafası çok karışıktı doğrusu. Poirot, onun anlaşılabilen cinayet romanları yazabilmesine hayret ediyordu. Fakat kadın zaman zaman gerçeği sezerek Poirot&rsquo;yu şaşırtmıştı.</p>

  <p class="p4">Belçikalı, "Çok az vakit var," diye mırıldandı. Acaba Bayan Oliver&rsquo;ın sandığı gibi bi r acayiplik var mı burda? Nedense böyle bir şey olduğuna inanıyorum. Ama ne gibi bir şey? Bana kim yardım edebilir acaba? Bu evdeki insanlar hakkında bilgiye, hem de daha fazla bilgiye ihtiyacım var. Bana bu bilgiyi kim verebilir?</p>

  <p class="p4">Biraz daha düşünen Poirot şapkasını kaptı. Zira akşamüstü başı açık dışarıya çıkamazdı. Hemen merdivenlerden indi. Uzaktan Bayan Masterton&rsquo;ın ulumaya benzeyen sesi duyuluyordu. Sir George&rsquo;unki ise daha da yakından gelmekteydi. Gitgide yükselen seste gizli bir sevgi vardı. "Bu baş örtüsü sana çok yakıştı doğrusu. Keşke seni kendi haremime soksaydım, Sally. Yarın sık sık gelip falıma baktıracağım. Bana neler söyleyeceksin bakalım?"</p>

  <p class="p4">Bir itişip kakışma oldu galiba. Sally Legge nefes nefese, "George, böyle yapman doğru değil," dedi.</p>

  <p class="p4">Poirot kaşlarını kaldırıp yan kapılardan birinden içeriye daldı. Nihayet güç bela şatonun arka kapısını bularak bahçeye çıktı. Biraz dolaştıktan sonra da Bayan Folliat&rsquo;ı gördü. Hemen ihtiyar kadına yaklaşıp nazik bir tavırla elinden bahçe sepetini aldı. "Müsaade eder misiniz, madam?"</p>

  <p class="p4">"Teşekkür ederim, Mösyö Poirot. Çok naziksiniz. Fakat sepet ağır değil."</p>

  <p class="p4">"Sepeti evinize kadar taşımama izin verin. Yakında mı oturuyorsunuz?"</p>

  <p class="p4">"Şatonun garajında oturuyorum. Sir George orayı bana kiralamak lütfun da bulundu."</p>

  <p class="p4">Eski evinin garajında... Acaba kadın bu konuda ne düşünüyordu? Poirot işte bunu merak etmişti. Kadın kendisine son derece hâkimdi. Onun için ne hissettiğini anlamaya imkân yoktu. Konuyu değiştirmeye karar vererek, "Lady Stubbs, kocasından çok genç galiba?" diye mırıldandı.</p>

  <p class="p4">"Evet, yirmi üç yaş küçük..."</p>

  <p class="p4">"Çok güzel bir kadın doğrusu."</p>

  <p class="p4">Bayan Folliat sakin bir tavırla, "Hattie iyi bir çocuktur," dedi.</p>

  <p class="p4">Poirot böyle bir cevap beklememişti. İhtiyar kadın devam etti. "Anlayacağınız onu ç ok iyi tanırım. Kısa bir süre için onu bana bırakmışlardı."</p>

  <p class="p4">"Bunu bilmiyordum."</p>

  <p class="p4">"Nerden bileceksiniz? Bir bakıma acıklı bir hikâye bu. Hattie&rsquo;nin ailesinin Karayipler&rsquo;de büyük çiftlikleri vardı. Şeker kamışı yetiştiriyorlardı. Bir deprem sonunda ev yandı. Hattie&rsquo;nin annesi, babası, erkek ve kız kardeşleri öldüler. O sırada Hattie, Paris civarında bir manastırdaydı. Böylece genç kız hayatta kimsesiz kaldı. Hattie&rsquo;nin vâsisi genç kızın bir süre Avrupa&rsquo;da kalmasını ve sosyeteye takdim edilmesini uygun bu ldu. Bu görevi üstüme almayı kabul ettim." Bayan Folliat hafifçe güldü. "Gerektiği zaman giyinip süslenirdim. Sonra önemli tanıdıklarım vardı. Müteveffa vali çok yakın bir dostumuzdu."</p>

  <p class="p4">"Anlıyorum, madam."</p>

  <p class="p4">"Doğrusunu isterseniz bu teklif işime gelmişti. Kötü bir durumdaydım. Kocam savaş çıktığı sırada ölmüştü. Donanmadaki büyük oğlum, savaşta şehit düştü. Kenya&rsquo;daki küçük oğlum hemen dönüp komandolara katıldı ve İtalya&rsquo;da öldü. Yani böylece şato üç el değiştirmiş oldu. Üç veraset vergisi ödemem gerekiyordu. Onun için şatoyu satışa çıkardım. Mali durumum da çok bozulmuştu. Onun için genç bir kızla meşgul olmak ve onunla seyahat etmek fikri hoşuma gitti. Hattie&rsquo;yi çok sevdim. Şey... Kendisini pek koruyamıyordu. Belki de bu yüzden ona daha da bağlandım. Be ni anlamanızı rica ederim, Mösyö Poirot. Hattie aptal değildi. Sadece köylülerin &lsquo;saf&rsquo; dediği bir tipti. Onu ezmek çok kolaydı. Yumuşakbaşlı, tesir altında kalan bir insan. Onun için Hattie&rsquo;nin fakir olmasına çok sevinmiştim. Büyük bir servetin vârisi olsaydı durumu daha da zorlaşırdı. Hattie erkeklerin beğendiği bir tipti. Müşfik ve iyi kalpli olduğu için de onu hemen kandırmak mümkündü. Zengin olsaydı onu göz önünden ayırmamak gerekirdi. Depremde çiftlik mahvolmuş ve ailenin kalan parasıyla ancak borçlan kapatabilmişlerdi. Sir George Stubbs gibi biri Hattie&rsquo;ye âşık olup evlendiği için ne kadar şükrettiğimi bilemezsiniz."</p>

  <p class="p4">"Evet... bu iyi bir çözüm."</p>

  <p class="p4">Bayan Folliat, "Sir George," dedi. "Kendi kendini yetiştirmiş bir adam... Açık konuşmamız gerekirse onun kaba bir tip olduğunu söyleyebiliriz. Yalnız iyi kalpli ve dürüst bir insan... Hem çok zengin. Sir George zeki kadından anlayacak bir tip değil. Hem böylesi daha iyi. Hattie&rsquo;de bütün aradıklarını buldu o. Hattie&rsquo;ye o şık elbiseler ve elmaslar çok yakışıyor. Hem yumuşakbaşlı ve şefkatli bir kadın. Sir George&rsquo;la çok mutlu oldu sanırım. Bu duruma şükrettiğimi de saklamayacağım. Zira Sir George&rsquo;la evlenmesi için Hattie&rsquo;yi epey etkiledim. Bunun sonu kötü olsaydı..." Kadının sesi titredi. "Onu kendinden çok yaşlı bir adamla evlenmeye zorladığım için kendimi suçlu hissederdim. Dediğim gibi Hattie çabuk etki altında kalır. Yanındaki insanın dediğini hemen kabul eder."</p>

  <p class="p4">Poirot gülümsedi. "Bana kalırsa siz Hattie&rsquo;nin geleceğini sağlamışsınız. Ben İngilizler gibi romantik değilim. İyi bir evlilik yapabilmek için aşktan önce diğer konulan düşünmek lazım." Ekledi. "Nasse Şatosu muhteşem bir yer. Bence şimdiye kadar gördüğüm en güzel yerlerden biri."</p>

  <p class="p4">Yaşlı kadının sesi yine titriyordu. "Şatoyu satmak zorundaydım. Onun için Sir George'un Nasse'i almasına memnun oldum. Savaş sırasında şatoya askerler yerleşmişti. Daha sonra da biri bunu satın alıp bir otel veya okul haline sokabilirdi. Tabi o zaman odaları bölüp küçültecekler ve değişiklikler yaparak şatonun güzelliğini bozacaklardı. Komşumuz Fletcherlar arazilerini satmak zorunda kaldılar. Şimdi orası öğrenci yurdu oldu. Gençlerin eğlenmeleri hoşuma gidiyor. Hem Hoodown, öyle tarihi kıymeti olan bir yer de değildir. Onun için yapılan değişikliklerin pek zararı olmadı. Yalnız gençlerden bazdan bizim araziye giriyormuş. Sir George buna çok sinirleniyor. Doğrusunu isterseniz gençler bazı ender bitkilere zarar verdiler. Farkına varmayıp bunların üstüne basıyorlar. Nehirdeki vapur iskelesine inmek için kestirme yolu tercih ed erek bizim koruya dalıyorlar."</p>

  <p class="p4">Ön kapıya yaklaşmışlardı. Ahırdan ev haline sokulmuş olan küçük bina beyaza boyanmıştı.</p>

  <p class="p4">Demir parmaklıklarla çevrilmiş bir bahçesi vardı.</p>

  <p class="p4">Bay Folliat teşekkür ederek sepetini dedektiften aldı, küçük eve bakarak gülümsedi. "Burayı çok severim. Başbahçıvanımız Merdell otuz yıl burda oturmuştu. Bunu arka taraftaki büyük villaya tercih ederim. Sir George, onu büyütüp modern bir hale getirdi, ama yine de burası daha güzel. Sir George o evi büyüttü. Zira şimdiki başbahçıvan genç bir adam. Çok genç bir karısı var. Şimdiki kadınlar kesinlikle ütü, fırın, televizyon, gibi şeyler istiyorlar. İnsanın zamana uyması gerek." İçini çekti. "Şatoda eskilerden kimse kalmadı. Hep yeni yeni insanlarla karşılaşıyorum."</p>

  <p class="p4">Poirot, "Hiç olmazsa siz kendinize göre bir cennet bulmuşsunuz, madam," dedi.</p>

  <p class="p4">"Siz Spencer'ın şu mısralarını biliyor musunuz: 'Didinmekten sonra uyku, fırtınadan sonra liman, savaştan sonra rahat, hayattan sonra ölüm, çok memnun eder...'"</p>

  <p class="p4">Susup sakince ekledi. "Çok kötü bir dünya bu, Mösyö Poirot. Dünyada çok kötü insanlar var. Bunu herhalde benim kadar bilirsiniz. Gençlerin önünde böyle şeylerden söz etmiyorum. Zira cesaretleri kırılabilir... Evet, çok kötü bir dünya..." Başıyla dedektife selam verdikten sonra eve girdi. Poirot hareketsiz durmuş kapanan kapıya bakıyordu.</p>

  <p class="p4">&nbsp;</p>
</body>
</html>
