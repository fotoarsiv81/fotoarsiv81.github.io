<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h21">II</h2>

  <p class="p4">Hercule Poirot bir an Nasse Şatosu'nun büyük bahçe kapısının önünde durdu. İleriye, kıvrılarak uzanan yola baktı. Yaz geçmişti artık. Ağaçlardan kopan sarı kahverengi yapraklar usulca yere düşüyorlardı. Yakındaki çimenlik küçük mor çiçeklerle dolmuştu. Poirot içini çekti. Nasse Şatosu'nun güzelliği, istememesine rağmen kendisini etkiliyordu. Doğaya âşık biri değildi. O, muntazam tarhlı bahçeleri tercih ederdi. Fakat sık ağaç ve fidanların yumuşak, fakat vahşi güzelliğini takdir ediyordu.</p>

  <p class="p4">Solda garajdan villa haline sokulan küçük, beyaz bir bina vardı. Güzel bir yerdi burası. Neredeyse akşam olacaktı. Belki de Bayan Folliat evde değildi. Elinde bahçe sepetiyle çıkmış olabilirdi. Veya komşularını ziyarete gitmişti. Birçok dostu vardı onun. Burası Bayan Folliat'ın eviydi. Yıllardan beri öyleydi. Rıhtımdaki adam ne demişti? "Nasse Şatosu'nda daima Folliatlar olacak."</p>

  <p class="p4">Poirot usulca villanın kapısını vurdu. Bir, iki dakika sonra içeriden ayak sesleri duyuldu. Poirot'ya ağır, hatta kararsız gibi geldi bu adımlar. Sonra kapıda Bayan Folliat belirdi. Belçikalı, onun bayağı yaşlanmış ve çökmüş olduğunu görünce çok şaşırdı. Bayan Folliat bir an ona hayretle baktı.</p>

  <p class="p4">Sonra da, "Mösyö Poirot?" dedi. "Siz..." Belçikalıya bir an kadının gözlerinde derin bir korku belirmiş gibi geldi. Hoş belki de yanılıyordu.</p>

  <p class="p4">"İçeri girebilir miyim, madam?"</p>

  <p class="p4">"Tabi," Bayan Folliat kendini toplamıştı artık. Nazik bir tavırla Belçikalıya girmesini işaret ederek onu küçük oturma odasına götürdü. Şöminenin üstündeki rafta narin Chelsea bibloları duruyordu. Ateşin önünde goblen örtülü koltuklar vardı. Küçük bir masanın üzerinde Derby çay takımı konulmuştu. Bayan Folliat, "Bir fincan daha getireyim," diye mırıldandı.</p>

  <p class="p4">Poirot yarım ağızla itiraz ederek, elini kaldırdı. Fakat kadın dinlemedi. "Canım, çay içmeden olur mu?" Çabucak odadan çıktı. Poirot tekrar etrafına bakındı. Masanın üzerinde bir gergef duruyordu. İğne de üstüne takılmıştı. Bayan Folliat'ın koltuklarından birine örtü işlediği anlaşılıyordu. Yandaki raflar kitap doluydu. Duvara minyatürler asılmıştı. Birde dik bıyıklı küçük çeneli, üniformalı bir adamın gümüş çerçeveli fotoğrafı...</p>

  <p class="p4">Bayan Folliat elinde fincan ve tabaklar içeri girdi.</p>

  <p class="p4">Poirot resmi işaret etti. "Kocanız mı, madam?"</p>

  <p class="p4">"Evet." Kadın, Belçikalının başka fotoğraflar ararmış gibi kitaplığın üzerine baktığını fark ederek, sert bir tavırla başını salladı. "Ben fotoğraflardan hiç hoşlanmam. Bunlar insanı geçmişte yaşamaya zorlarlar. Halbuki unutmasını öğrenmemiz gerek. Kurumuş dalların kesilip atılmasından başka çare yoktur."</p>

  <p class="p4">Poirot, Bayan Folliat'ı ilk gördüğü günü hatırladı. Kadın o sırada nehir kıyısındaki fidanları buduyordu. Galiba o zaman da kuru dallardan söz etmişti. Belçikalı, Bayan Folliat'ı düşünceli bakışlarla süzdü. Sanki kadını gözleriyle tartıyordu. "Onu anlamak kolay değil. Nazik ve narin bir kadın. Ama, gerektiğinde acımasız olabilir. Yalnız ağaçların değil, kendi hayatının da kuru dallarını kesebilir.</p>

  <p class="p4">Bayan Folliat koltuğa oturarak fincana çay doldurdu. "Süt? Şeker?"</p>

  <p class="p4">"Lütfen üç şeker, madam."</p>

  <p class="p4">Kadın, ona fincanı uzatırken mırıldandı. "Sizi görünce bayağı şaşırdım. Nedense sizin bu civardan bir daha geçeceğinizi sanmıyordum."</p>

  <p class="p4">Poirot, "Bu civardan geçmiyordum ki, madam." "Ya..." Kadın kaşlarını kaldırdı.</p>

  <p class="p4">"Ben buraya özellikle geldim." Bayan Folliat hâlâ merakla ona bakıyordu. "Bu yolculuğumun bir amacı da sizi görmekti, madam."</p>

  <p class="p4">"Öylemi?" v</p>

  <p class="p4">"Önce... Lady Stubbs&rsquo;dan bir haber çıkmadı, değil mi?"</p>

  <p class="p4">Bayan Folliat başını salladı. "Geçenlerde Cornwall sahiline bir ceset vurmuş. George ölüyü tanıyıp tanımayacağını anlamak için kalkıp oraya gitti. Fakat ceset Hattie&rsquo;nin değilmiş." Kısa bir sessizlikten sonra ekledi. "George&rsquo;a çok acıyo rum. Sinirleri çok bozuk."</p>

  <p class="p4">"Hâlâ karısının sağ olabileceğine inanıyor mu?"</p>

  <p class="p4">Bayan Folliat ağır ağır cevap verdi. "Sanırım bütün ümidi kırıldı. Sonuçta Hattie sağ olsaydı, böyle uzun süre kolaylıkla saklanamazdı. Zira hem polis, hem de basın peşindeydi. Hatta Hattie hafızasını kaybetseydi, polis onu şimdiye kadar muhakkak bulurdu öyle değil mi?"</p>

  <p class="p4">Poirot, "Öyle gözüküyor," dedi. "Polis, Lady Stubbs'u hâlâ yor mu?"</p>

  <p class="p4">"Herhalde, bilmiyorum."</p>

  <p class="p4">"Fakat Sir George'un ümidi yok."</p>

  <p class="p4">Bayan Folliat içini çekti. "Bunu açık açık söylediği yok. Ta kendisini son zamanlarda görmedim. Şimdi Londra&rsquo;da o."</p>

  <p class="p4">"Ya öldürülen kız? Bu konuda yeni ipuçları elde edildi mi?"</p>

  <p class="p4">"Sanmıyorum. Duymadım." Sonra ekledi. "Bence pek anla sız nedensiz bir cinayet bu. Zavallı yavrucak."</p>

  <p class="p4">"Onu düşündükçe hâlâ üzülüyorsunuz, madam."</p>

  <p class="p4">Bayan Folliat hemen cevap vermedi. Sonra da ağır, ağır, "İnsan yaşlanınca," diye mırıldandı. "Gençlerin ölümüne gereğinde fazla üzülüyor. Çok sarsılıyor. Biz ihtiyarlar, ölümü bekliyoruz. Fa kat o çocuğun önünde daha uzun bir hayat vardı."</p>

  <p class="p4">"Ama herhalde bu ilginç bir hayat olmayacaktı."</p>

  <p class="p4">"Belki bizim bakımımızdan öyle. Fakat muhakkak onun için ilgi çekici bir şey olacaktı."</p>

  <p class="p4">Poirot gülümsedi. "Dediğiniz gibi biz ihtiyarlar ölümü bekliyoruz, ama aslında hayata göz yummayı da pek istemiyoruz. Daha ben istemiyorum. Hayatı hâlâ pek ilginç buluyorum."</p>

  <p class="p4">"Ben öyle bulduğumu pek sanmıyorum." Kadın kendi kendine konuşuyordu sanki. Omuzlan iyice düşmüştü. "Çok yorgunum, Mösyö Poirot. Zamanı gelince hazırlıklı bulunmakla kalmayacak, çok da memnun öleceğim."</p>

  <p class="p4">Belçikalı çabucak ona baktı, önceden de olduğu gibi, kendi kendine, bu karşımda oturmuş benimle konuşan kadın, aslında çok mu hasta acaba, diye sordu. Ölümün yaklaştığını hisseden veya bunu kesin şekilde bilen... Bu yorgun ve bitkin halini başka türlü açıklamak mümkün değil. Aslında onun böyle uyuşuk bir insan olduğunu sanmıyorum. Bence Amy Folliat karakter sahibi, enerjik ve azimli bir kadın. Birçok üzüntüye göğüs germiş, evini, servetim, çocuklarını kaybetmiş, fakat buna rağmen yılmamış. Kendisinin de dediği gibi kuru dallan kesmiş. Ancak şimdi hayatından kesip atamadığı bir şey var. Bunu kimsenin ondan koparıp alması da imkânsız. Bu bir hastalıktan başka ne olabilir?</p>

  <p class="p4">Bayan Folliat, onun düşüncelerini okurmuş gibi birdenbire hafifçe güldü. "Artık beni hayata bağlayan fazla bir şey kalmadı, Mösyö Poirot. Birçok arkadaşım, dostum var ama yakınım yok."</p>

  <p class="p4">Poirot içinden gelen sese uydu. "Fakat eviniz var."</p>

  <p class="p4">"Nasse'yi mi kast ediyorsunuz, evet..."</p>

  <p class="p4">"Aslında şato Sir George Stubbs&rsquo;a ait ama, burası yine de sizin eviniz! Şimdi Sir George Londra&rsquo;ya gitmiş. Burayı onun yerine idare ediyorsunuz."</p>

  <p class="p4">Poirot, kadının gözlerinde yine müthiş bir korkunun belirdiğini fark etti. Bayan Folliat konuşmaya başladığı zaman, sesinde buz gibi bir ifade vardı. "Ne demek istediğinizi anlayamadım, Mösyö Poirot. Sir George&rsquo;a, bana bu villaya kiraladığı için minnettarım. Fakat ben de gerçekten kirayla oturuyorum. Ona her yıl belirli bir para ödüyorum. O da şato arazisinde istediğim gibi dolaşmama izin veriyor."</p>

  <p class="p4">Poirot ellerini açtı. "Özür dilerim, madam. Sizi kızdırmak istemedim."</p>

  <p class="p4">Bayan Folliat soğuk bir ifadeyle, "Herhalde sizi yanlış anladım," dedi.</p>

  <p class="p4">Poirot mırıldandı. "Harikulade bir yer burası. Güzel bir şato, şahane bahçeler... Nasse insanın ruhuna huzur veriyor."</p>

  <p class="p4">"Evet." Kadının yüzü aydınlandı. "Biz bunu daima hissettik. Ben buraya ilk geldiğim zaman küçücük bir kızdım. Fakat o zaman bile burda derin bir huzur duydum."</p>

  <p class="p4">"Fakat şimdi şatoda aynı hava, aynı sükûnet ve huzur var mı, madam."</p>

  <p class="p4">"Neden olmasın."</p>

  <p class="p4">Poirot, "İntikamı alınmamış bir cinayet..." diye fısıldadı. "Bir masumun dökülen kanları...</p>

  <p class="p4">Gölgeler dağılmadıkça, şato huzura kavuşamaz." Ekledi. "Sanırım bunu siz de biliyorsunuz, madam." Bayan Folliat cevap vermedi. Ne kımıldadı, ne de bir şey söyledi. Şimdi hareketsiz oturuyordu. Kafasından neler geçiyordu kim bilir? Poirot, ona doğru eğildi. "Madam, siz bu cinayet hakkında, çok şey biliyorsunuz. Belki de her şeyin farkındasınız. Kızı kimin öldürdüğünü, bunun sebebini de öğrendiniz. Hattie Stubbs'u kimin katlettiğini, hatta şimdi cesedin nerde olduğunu da biliyorsunuz."</p>

  <p class="p4">Bayan Folliat o zaman konuştu, sesi yüksek, hatta hırçındı. "Ben hiçbir şey bilmiyorum. Hiçbir şey!"</p>

  <p class="p4">"Belki yanlış kelime kullandım. Bilmiyor, fakat tahmin ediyorsunuz. Bundan eminim."</p>

  <p class="p4">"İşte bu affedersiniz çok gülünç!"</p>

  <p class="p4">"Gülünç değil, madam. Daha başka bir şey. Yani tehlikeli."</p>

  <p class="p4">"Tehlikeli mi? Kim için tehlikeli?"</p>

  <p class="p4">"Sizin için, madam. Bu bilginizi kendinize sakladığınız sürece tehlikedesiniz. Ben katilleri sizden iyi tanırım."</p>

  <p class="p4">"Size hiçbir şey bilmediğimi söyledim."</p>

  <p class="p4">"O halde bazı şüpheleriniz var..."</p>

  <p class="p4">"Hayır, Mösyö Poirot hayır."</p>

  <p class="p4">"Özür dilerim, madam. Fakat bu doğru değil."</p>

  <p class="p4">"İnsanın şüphelerini açıklaması doğru değildir. Hatta gereksiz bir kötülüktür o."</p>

  <p class="p4">Poirot tekrar öne doğru eğildi. "Burda bir ay önce olan olaydan daha mı kötü bu?"</p>

  <p class="p4">Kadın koltukta gerileyerek, büzüldü. Fısıldar gibi, "Bana bundan söz etmeyin," dedi. Sonra da titreyerek derin bir nefes aldı. "Neyse, zaten her şey bitti artık. Sona erdi."</p>

  <p class="p4">"Bunu nasıl bilebilirsiniz, madam? Size tecrübelerime dayanarak söyleyeyim. Bir katil hiçbir zaman bir olaya bitmiş gözüyle bakmaz."</p>

  <p class="p4">Bayan Folliat başını salladı. "Hayır, hayır. Olay sona erdi artık... Zaten benim yapabileceğim bir şey de yok. Hiçbir şey yok." Poirot ayağa kalkarak, kadının başına dikildi. Bayan Folliat adeta hiddetle ekledi. "Zaten polis bile soruşturmadan vazgeçti."</p>

  <p class="p4">Poirot başını salladı. "İşte bu konuda yanılıyorsunuz, madam. Polis hiçbir zaman vazgeçmez." Bir an durdu. Sonra ekledi. "Ve ben, madam ben de vazgeçmem. Bunu unutmayın, madam. Hercule Poirot yenilgiyi asla kabul etmez!"</p>

  <p class="p4">Sanki sahneden çıkıyormuş gibi bir tavırla, kapıya doğru gitti.</p>

  <p class="p4">&nbsp;</p>
</body>
</html>
