<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 3</title>
</head>

<body>
  <h1 class="h11">BÖLÜM 3</h1>

  <p class="p4">Bayan Folliat şatoya girince Poirot da peşinden gitti. İhtiyar kadın soldaki kapılardan birini açtı. Zevkle döşenmiş küçük bir oturma odasından, büyük misafir salonuna geçtiler. Misafir odasında birkaç kişi vardı ve hepsi bir ağızdan konuşuyorlardı.</p>

  <p class="p4">Bayan Folliat, "George," dedi. "Mösyö Poirot geldi. Kendisi bize yardım edecek. Ona teşekkür etmeliyiz. Mösyö Poirot... Sir George Stubbs."</p>

  <p class="p4">Yüksek sesle konuşan Sir George hemen döndü. Kırmızı yüzlü, iriyarı bir adamdı. Üstelik bir de küçük sakalı vardı. Bu yüzden de kararını verememiş bir aktöre benziyordu. Kasabaya yerleşmiş bir asilzade veya sömürgelerden birinden gelmiş bir maceraperest olabilirdi. Michael Weyman'ın sözlerine rağmen bu sakalın donanmayla ilgisi yoktu. Neşeli bir hali vardı ama, küçük gözlerindeki sinsi ifade bunu yalanlıyordu. Bu tesirli bakışlı gözler soluk maviydi.</p>

  <p class="p4">Sir George, Belçikalı dedektifi candan bir tavırla selamladı. "Arkadaşınız Bayan Oliver, sizi buraya gelmeye razı ettiği için çok sevindik. Doğrusu Bayan Oliver'ın bu fikrini çok beğendik. Herkes sizi görmeye koşacaktır." Dalgın dalgın etrafına baktı. "Hattie." Sesi biraz sertleşti. "Hattie!..."</p>

  <p class="p4">Lady Stubbs biraz ilerideki büyük bir koltuğa yerleşmişti. Odadakilere aldırış ettiği yoktu. Koltuğun kenarına dayamış olduğu eline bakarak gülümsüyordu. Elini sağa sola oynattıkça dördüncü parmağındaki iri zümrüt yüzük ışıkta yeşil yeşil parlıyordu.</p>

  <p class="p4">Şaşırmış bir çocuk gibi başını kaldırarak, "Nasılsınız?" diye mırıldandı.</p>

  <p class="p4">Poirot, genç kadının elini tutarak saygıyla eğildi.</p>

  <p class="p4">Sir George odadakileri tanıtmaya devam etti. "Bayan Masterton."</p>

  <p class="p4">Bayan Masterton iriyarı bir kadındı. Nedense Poirot onu yırtıcı bir köpeğe benzetti. Çenesi bir hayli uzun ve kemikliydi. Kanlı gözlerinde de üzüntülü bir ifade vardı. Kadın dedektife selam verdikten sonra konuşmasına devam etti. Sesi de bir köpeğin ulumasını andırıyordu. "Çay çadırları hakkındaki saçma tartışmaya bir son vermek gerek, Jim. Biraz kafamızı kullanmalıyız. Budala kadınların arasındaki kavgaları düşünecek olursan panayırın başarısızlığa uğrayacağını anlarsın."</p>

  <p class="p4">Karşısındaki adam, kısaca, "Doğru," dedi.</p>

  <p class="p4">Sir George tanıştırdı. "Yüzbaşı Warburton."</p>

  <p class="p4">Kareli spor bir ceket giymiş olan Warburton nedense insana atlan hatırlatıyordu. Adam gülümseyince, iri beyaz dişleri gözüktü. Sonra tekrar konuşmaya daldı. "Üzülme, ben onu hallederim. Gidip onlarla teker teker konuşurum... Peki, falcı cadın ne olacak? Manolya ağacının yanındaki boşluğa mı kuracağız onu? Yoksa rodedronların yanındaki çim sahaya mı?"</p>

  <p class="p4">Sir George, "Bay Legge ve eşi," dedi.</p>

  <p class="p4">Yüzü güneşten yanıp soyulmuş, uzun boylu, genç bir adam tatlı tatlı gülümsedi. Kızıl saçlı, çilli, hoş bir kadın olan Bayan Legge de dostça bir tavırla başını salladı. Sonra Bay an Masterton'la konuşmaya devam etti.</p>

  <p class="p4">"...Manolyanın yanında olmaz... Bir..."</p>

  <p class="p4">"Her şeyi ayırmak lazım... Fakat kuyruk olursa..."</p>

  <p class="p4">"...Hem orası daha serin. Yani güneş görmezse..."</p>

  <p class="p4">"...Hindistancevizi atış yeri de şatoya uzak olmalı. Çocuklar atış yaparken heyecanlanırlar ve..."</p>

  <p class="p4">Sir George, "İşte bu da Miss Brewis," diye tanıttı. "Hepimizi idare eden de o."</p>

  <p class="p4">Miss Brewis üstünde gümüş çay takımı duran masanın başında oturuyordu. Kırkını geçmiş, nazik tavırlı bir kadındı. Çok becerikli bir insan olduğu da belliydi. Gülümseyerek, dedektifi süzdü. "Nasılsınız, Mösyö Poirot? Trende rahatsız olmadığınızı ümit ederim. Yılın bu aylarında trenler çok kalabalık oluyor. Çay içersiniz sanırım. Çayınıza süt ve şeker koymamı ister misiniz?"</p>

  <p class="p4">"Biraz süt rica edeceğim, matmazel. Dört tane de şeker." Kadın çayı koyarken ekledi. "Bir hayli işiniz var galiba?"</p>

  <p class="p4">"Öyle. Son dakikada yapılması gereken bir sürü iş çıktı. Hem artık insanlara da güvenilmiyor. Çadır, iskemle, tabak gibi şeyleri temin etmekte çok zorluk çektik. Daima adamların peşinden koşmak lazım. Bugün öğleye kadar telefonun başından ayrılmadım."</p>

  <p class="p4">Sir George, "Askılar ne oldu, Amanda?" diye sordu. "Golf sopalarını temin edebildin mi?"</p>

  <p class="p4">"Her şey tamam, Sir George. Golf Kulübü&rsquo;nün müdürü Bay Bens on çok nazik bir insan."</p>

  <p class="p4">Poirot&rsquo;ya çay fincanım uzattı. "Bir sandviç almaz mısınız, Mösyö Poirot. Şunlar domatesli... Şunlar da kaz ciğerli." Miss Brewis çaya konulan dört şekeri hatırlayarak ilave etti. "Yoksa kremalı pastayı mı tercih edersiniz?"</p>

  <p class="p4">Belçikalı dedektif pastayı tercih ederdi tabi. Tabaktan en tatlı ve yapışkanını seçti.</p>

  <p class="p4">Pastayı çay tabağına koyup ev sahibesinin yanına oturdu. Genç kadın hâlâ elini oynatıp ışıkta parlayan büyük zümrüdü seyrediyordu. Başını kaldırarak bir çocuk gibi neşeli bir şekilde dedektife gülümsedi.</p>

  <p class="p4">"Bakın. Ne güzel değil mi?"</p>

  <p class="p4">Poirot dikkatle genç kadını incelemekteydi. Hattie başına morumsu kırmızı renkte parlak hasırdan bir Çinli şapkası giymişti. Şapkanın kızıllığı kadının soluk beyaz tenine vuruyordu. Hattie Stubbs bir hayli makyaj yapmıştı. İngiliz kadınlarının bu kadar boyandığı görülmemişti doğrusu. Kirpiklerine fazla miktarda rimel sürmüş, dudaklarını siklamen rengine boyamıştı. Beyaz cildiyle bir tezat oluşturuyordu bu. Şapkanın altından gözüken düz siyah saçları pırıl pırıl parlıyordu. Egzotik bir güzelliği vardı bu kadının. İngiltere&rsquo;de bir evin misafir odasına yerleştirilmiş tropik bir çiçeğe benziyordu. Fakat Poirot&rsquo;yu asıl şaşırtan Hattie&rsquo;nin gözleri oldu. Küçük bir çocuğunki gibi ifadesiz ve boş bakışlıydı bu gözler.</p>

  <p class="p4">Kadın soruyu da çocuksu bir edayla sormuştu. Belçikalı da ona aynı şekilde karşılık verdi. Sanki karşısında bir çocuk vardı. "Evet, çok güzel bir yüzük."</p>

  <p class="p4">Hattie Stubbs memnun oldu. Sanki gizli bir şey söyleyecekmiş gibi sesini alça ltarak, "Dün verdi bunu, George," diye fısıldadı. "Zaten bana çok hediye veriyor. George çok iyi bir insan."</p>

  <p class="p4">Poirot tekrar yüzüğe ve iskemlenin yanına dayanmış olan ele baktı. Tırnaklar çok uzundu ve morumsu bir kırmızıya boyanmıştı.</p>

  <p class="p4">Hattie Stubbs'un hiçbir iş yapmadığı bu tırnaklardan da belliydi. Ona nadir bir çiçek de denilemezdi. Genç kadın daha çok yapma bir çiçeğe benziyordu.</p>

  <p class="p4">Poirot hayranlıkla etrafına bakarak, "Bu oda çok güzel, madam," dedi.</p>

  <p class="p4">Lady Stubbs pek aldırmadı. "Herhalde öyledir."</p>

  <p class="p4">Kadın hâlâ parmağındaki yüzükle meşguldü. Başını bir yana eğmiş, elini oynattıkça zümrütten çıkan renkli ışıklara bakıyordu. Samimi bir tavırla mırıldandı. "Görüyor musunuz? Zümrüt bana göz kırpıyor."</p>

  <p class="p4">Hattie katıla katıla gülmeye başlayınca Poirot&rsquo;nun tüyleri ürperdi. Normal bir insanın kahkahası değildi bu.</p>

  <p class="p4">Sir George karşı taraftan, "Hattie!" diye seslendi. Adamın sesi müşfik olmakla beraber emrediciydi. Lady Stubbs hemen sustu.</p>

  <p class="p4">Poirot konuşabilmek için aklına ilk gelen konuyu açtı. "Devonshire çok güzel bir yer. Öyle değil mi?"</p>

  <p class="p4">Lady Stubbs yüzünü buruşturdu. "Gündüzleri güzel. Yağmur yağmazsa sorun yok. Fakat burda hiç gece kulübü açmamışlar."</p>

  <p class="p4">"Anlıyorum. Demek gece kulüplerinden hoşlanıyorsunuz?"</p>

  <p class="p4">Genç kadın heyecanla, "Evet," diye cevap verdi.</p>

  <p class="p4">"Peki, neden gece kulüplerini bu kadar seviyorsunuz?"</p>

  <p class="p4">"Kulüpte müzik var. Dans ediyorum. Hem en güzel elbiselerimi giyip yüzüklerimi, bileziklerimi takıyorum. Öbür kadınların da güzel elbiseleri ve elmasları var. Ama hiçbirininki benimki ler kadar mükemmel değil." Genç kadın memnuniyetle gülümsedi. Poirot, ona acıdığını hissetti.</p>

  <p class="p4">"Demek bunlardan çok hoşlanıyorsunuz?"</p>

  <p class="p4">"Evet... Kumarhaneleri de severim. Neden İngiltere&rsquo;de kumarhane yok?"</p>

  <p class="p4">Poirot, "Bunu ben de çok merak ederim," diye içini çekti. "Galiba İngilizlerin karakterine uymayan bir şey bu."</p>

  <p class="p4">Hattie Stubbs boş gözlerle dedektife baktı ve sonra ona doğru eğildi. "Bir seferinde Monte Carlo&rsquo;da altmış bin frank kaybetmiştim. Paramı yirmi yedi numaraya oynamıştım..."</p>

  <p class="p4">"Herhalde çok heyecanlanmışsınızdır, madam?"</p>

  <p class="p4">"Evet, evet. George oynamam için bana para veriyor. Fakat ben çoğu zaman kaybediyorum."</p>

  <p class="p4">Çok üzülmüşe benziyordu.</p>

  <p class="p4">Poirot, "Vah, vah," diyecek oldu.</p>

  <p class="p4">"Ziyanı yok. Nasıl olsa George&rsquo;un parası var. Çok zengin o. Zengin olmak iyi bir şey. Öyle değil mi?"</p>

  <p class="p4">Dedektif nazik bir tavırla, "Evet, çok hoş," diye cevap verdi.</p>

  <p class="p4">"Zengin olmasaydım belki Amanda&rsquo;ya benzerdim." Çay masasının başında oturan Miss Brewis&rsquo;i sakin sakin süzdü. "Çok çirkin bir kadın. Öyle değil mi?"</p>

  <p class="p4">O sırada Miss Brewis başını kaldırarak Poirot&rsquo;nun oturduğu tarafa baktı. Lady Stubbs yüksek sesle konuşmamıştı, ama dedektif sekreterin bu sözleri duymuş olabileceğini düşündü. Başını çevirince bu kez Yüzbaşı Warburton&rsquo;la göz göze geldi. Yüzbaşının bakışları alaycıydı.</p>

  <p class="p4">Dedektif güç bela konuyu değiştirdi. "Yarınki eğlence için hazırlandınız mı?"</p>

  <p class="p4">Hattie dudak büktü. "Hayır, hayır, böyle tatsızlıklardan hoşlanmam. Budalalık. Hem hizmetçilerle bahçıvanlar var. Hazırlıkları onların yapması gerekmez m i?"</p>

  <p class="p4">"Sevgili yavrum." Bayan Folliat gelip yanlarındaki divana oturmuştu. "Adadaki çiftliğinde şartlar başka tabi. Sen o şekilde büyümüşsün. Fakat artık İngiltere&rsquo;de böyle şeyler yok. Keşke yine eskisi gibi olsaydı."</p>

  <p class="p4">Lady Stubbs omuz silkti. "Budalalıktan başka bir şey değil bu. İnsan her şeyi kendisi yapacak olduktan sonra zenginliğin ne faydası var?"</p>

  <p class="p4">Bayan Folliat, genç kadına gülümsedi. "Bazı insanlar bundan zevk alır. Örneğin ben işten hoşlanırım. Her şeyi değilse bile bir kısmını kendim yapmak isterim. Örneğin bahçeyle meşgul olmasını severim. Sonra yarın yapılacak eğlenceye de katılmak isterim tabi."</p>

  <p class="p4">Lady Stubbs ümitle, "Bir parti gibi eğlenceli olacak mı?" diye sordu.</p>

  <p class="p4">"Evet, bir parti gibi kalabalık olacak. Bir sürü insan gelecek."</p>

  <p class="p4">"Ascot yarışları gibi mi? Yani kadınlar geniş kenarlı şapkalar giyecekler mi? Herkes şık olacak mı?"</p>

  <p class="p4">Bayan Folliat, "Hayır, pek Ascot'a benzemeyecek," diye mırıldandı. "Fakat böyle şeylerden zevk almaya çalışmalısın, Hattie. Örneğin çay saatine kadar yatağında yatacak yerde, bu sabah bize yardım edebilirdin."</p>

  <p class="p4">Hattie somurttu. "Başım ağrıyordu." Sonra birdenbire Bayan Folliat'a gülümsedi. Nedense kızmaktan vazgeçmişti. "Ama yarın iyi olacağım. Ne isterseniz yapacağım."</p>

  <p class="p4">"Çok teşekkür ederim, yavrum."</p>

  <p class="p4">"Hem giyecek yeni bir elbisem var. Daha bu sabah geldi. Haydi yukarıya gidip elbiseme bakalım."</p>

  <p class="p4">Bayan Folliat'ın tereddüt ettiğini görünce ayağa kalkarak ısrara başladı. "Gelmeniz gerek. Çok güzel bir elbise... Hemen gelin!"</p>

  <p class="p4">"Pekâlâ." Bayan Folliat hafifçe gülerek kalktı. Hattie'nin peşinden yürüdü. Uzun boylu genç kadının peşinden giden Bayan Folliat'ın yüzündeki ifadeyi gören Poirot şaşırmıştı. Biraz önce gülen kadının çehresinde son derece bezgin bir ifade belirmişti. Sanki Bayan Folliat, kendini müdafaadan vazgeçmiş ve maskesini çıkarmıştı. Belki de kadının büyük bir derdi vardı. Belki de bir hastalığa tutulmuştu. Birçok kadın gibi bundan söz etmek istemiyordu. Poirot merhametten veya kendisine acınmasından hoşlanacak bir kadın değil, o, diye düşündü.</p>

  <p class="p4">Yüzbaşı Warburton gelip Hattie'den boşalan koltuğa yerleşti. O da gözlerini iki kadının çıktığı kapıya dikmişti. Fakat nedense Bayan Folliat'dan söz etmedi. Hafifçe gülerek, "Nefis bir yaratık değil mi?" dedi. Sir George, Bayan Masterton ve Bayan Oliver'ın balkon kapısından çıktıklarını görmüştü. "İhtiyar George Stubbs'un başını fena halde döndürdü. Kadını çok şımartıyor. Mücevherler, vizonlar ve kadınların hoşlanacağı her şeyi alıyor. George, kadının kafadan sakat olduğunu bilmiyor mu acaba? İşte bunu bir türlü anlayamadım. Belki de George buna aldırmıyor. Zaten işadamları zeki kadınlardan pek hoşlanmazlar."</p>

  <p class="p4">Dedektif merakla sordu. "Kadının milliyeti nedir?"</p>

  <p class="p4">"Güney Amerika'dan geldiğini sanıyordum. Ama galiba Karayipliymiş. Hani şu şeker ve r om çıkan adalardan birinden... Ordaki eski ailelerden birinin kızıymış. Kendisinde zenci kanı yok tabi. Sadece o adalarda akrabalar birbirleriyle evleniyor sanırım. Kadının geri zekâlı olmasının sebebi de bu."</p>

  <p class="p4">Bayan Legge de yanlarına geldi. "Buraya bak, Jim. Bana yardım etmen gerek. Çadırı önce kararlaştırdığımız yere kurmalıyız. Yani rodedronların yanındaki çimenliğe... Başka yer olmaz."</p>

  <p class="p4">"Bayan Masterton bu fikirde değil."</p>

  <p class="p4">"O halde kendisini ikna edersin."</p>

  <p class="p4">Yüzbaşı Warburton sinsice güldü. "Bayan Masterton benim patronum."</p>

  <p class="p4">"Senin patronun Wilfred Masterton. Milletvekili olan."</p>

  <p class="p4">"Orası doğru ama aslında patron, karısı. Bundan emin olabilirsin."</p>

  <p class="p4">Sir George camlı kapıdan içeriye girdi. "Burda miydin, Sally? Sana ihtiyacımız var. Kadınlar, pastayı kimin satacağına, sandviçleri kimin yapacağına karar veremediler. Nerdeyse kavga edecekler. Yünlü kumaş kısmının yerine meyveleri kimin getirdiğini tartışıyorlar. Amy Folliat nerde? Bu kadınları ancak o yatıştırabilir."</p>

  <p class="p4">"Hattie'yle yukarıya çıktı."</p>

  <p class="p4">"Ya, öyle mi?"</p>

  <p class="p4">Sir George ne yapacağını bilemezmiş gibi etrafına bakındı. Miss Brewis biletleri doldurmaktan vazgeçip yerinden fırlayarak, "Bayan Folliat'ı şimdi çağırırım," diye atıldı.</p>

  <p class="p4">"Teşekkür ederim, Amanda."</p>

  <p class="p4">Miss Brewis odadan çıktı.</p>

  <p class="p4">Sir George mırıldandı. "Biraz daha dikenli tel almamız lazım."</p>

  <p class="p4">"Panayır için mi?"</p>

  <p class="p4">"Hayır, hayır, bizim koruyla Hoodown Park arasına germek için. Eski tel kopmuş. İşte ordan giriyorlar."</p>

  <p class="p4">"Kim giriyor?"</p>

  <p class="p4">Sir George, "Öğrenciler," diye bağırdı.</p>

  <p class="p4">Sally Legge güldü. "Sen tıpkı eşeklerle uğraşan Betsy Trotwood'a benziyorsun?"</p>

  <p class="p4">Sir George, "Betsy Trotwood mu?" dedi. "O da kim?"</p>

  <p class="p4">"Dickens'ın bir kahramanı."</p>

  <p class="p4">"Ha, Dickens. Vaktiyle Pickwick'i okumuştum. Fena değildi. Hiç fena değildi. Buna pek şaşırmıştım. Ama ciddi konuşacak olursak arazime giren insanlardan bıktım. Bu Öğrenci Yurdu münasebetsizliği başladığından beri rahatımız kalmadı. İlk fırsatta şatonun arazisine dalıyorlar. Üstelik akla hayale gelmeyecek gömlekler giyiyorlar. Bu sabah bir g encin sırtında üstü kaplumbağa ve türlü yaratıklarla dolu bir gömlek vardı. Bir an fazla içip hayal gördüğümü sandım... Üstelik yansı İngilizce de konuşamıyor. Bir şeyler mırıldanıyorlar." Yüzünü buruşturdu. '"Hemen 'lütfen... Bu yol... vapur iskelesi mi?' diyorlar. 'Hayır,' diye bağırıp serserileri korudan çıkarıyorum. Fakat yansı sözlerimi anlamayıp gözlerini kırpıştıra kırpıştıra, yüzüme bakıyor. Kızlar da kıkır kıkır gülüyorlar. İçlerinde her milletten insan var. İtalyan, Yugoslav, Hollandalı, Finlandiyalı... Belki Eskimolar bile geliyor..." Kaşlarını çattı. "Yansının komünist olduğundan da şüphem yok."</p>

  <p class="p4">Bayan Legge, "Aman George," dedi. "Yine komünistlerden başlama. Seninle gelip o kadınların arasını bulmaya çalışayım." Genç kadın camlı kapıdan çıkarken omzunun üstünden seslendi.</p>

  <p class="p4">"Haydi, Jim. Gel seni de paralasınlar."</p>

  <p class="p4">"Pekâlâ. Yalnız ben önce Mösyö Poirot'ya Cinayet Oyunu hakkında açıklama yapmak istiyorum. Zira kazananlara hediyeleri o dağıtacak."</p>

  <p class="p4">"Bunu daha sonra yapabilirsin."</p>

  <p class="p4">Belçikalı nazik bir tavırla, "Sizi burda bekleyeceğim," diye lafa karıştı.</p>

  <p class="p4">Odaya bir sessizlik çökmüştü. Alec Legge bacaklarını uzatarak koltuğa yaslandı ve içini çekti.</p>

  <p class="p4">"Ah bu kadınlar?" Başını çevirerek pencereden baktı. "Üstelik kimsenin aldırış etmediği bir eğlence için birbirlerine giriyorlar."</p>

  <p class="p4">Poirot, "Fakat bazıları için bu çok mühim," diyecek oldu.</p>

  <p class="p4">"Neden insanlar akıllarını başlarına toplamıyorlar? Neden düşünemiyorlar? Şu dünyanın girdiği çıkmaza bakın. Bu dünyada yaşayanların durmadan intihar ettiğini anlayamıyorlar mı?"</p>

  <p class="p4">Belçikalı bu soruya bir cevap beklenmediğini fark etmişti. Onun için başını sallamakla yetindi.</p>

  <p class="p4">"Vakit varken bir şey yapmadığımız takdirde..." Alec Legge birdenbire sustu. Yüzü hiddetten kırışmıştı. "Evet, evet ne düşündüğünüzü biliyorum. Diğerleri gibi benim sinirli olduğumu, çıldırdığımı sanıyorsunuz. O Tanrı'nın belası doktorlar gibi düşünüyorsunuz. Bana dinlenmemi ve hava değişikliği tavsiye ettiler. Bu yüzden Sally'yle buraya gelip üç ay için Mili Villası'nı tuttuk. Doktorların tavsiyelerini yerine getirdim. Balık tutup yüzdüm, yürüyüşe çıktım ve güneşlendim..."</p>

  <p class="p4">Poirot nazik bir tavırla, "Güneşlendiğinizi fark ettim," diye mırıldandı.</p>

  <p class="p4">Alec'in eli, derisi soyulmuş yüzüne gitti. "Binde bir rastlanan İngiliz yazının eser i bu. Fakat bunun ne faydası var? Gerçekten kaçmakla bir şey elde edemezsiniz ki."</p>

  <p class="p4">"Hayır, kaçmanın hiç faydası yoktur."</p>

  <p class="p4">"Hele böyle sakin bir yere gelince her şeyi daha iyi tahlil edebiliyorsunuz. Bu memlekette yaşayan insanların korkunç uyuşukluğu da iyice ortaya çıkıyor. Bir hayli zeki olmasına rağmen Sally de onlardan farksız. Karım, 'Aldırma,' diyor. Buna deli oluyorum. 'Neden aldırıyorsun sanki?'Aldırma."</p>

  <p class="p4">"Ben de merak ettim. Neden aldırıyorsunuz?"</p>

  <p class="p4">"Aman Tanrım! Siz de mi?"</p>

  <p class="p4">"Hayır, hayır, size nasihat etmiyorum. Sadece cevabınızı öğrenmek istedim."</p>

  <p class="p4">"Birinin bir şey yapması gerektiğini anlamıyor musunuz?"</p>

  <p class="p4">"O biri siz misiniz?"</p>

  <p class="p4">"Hayır, hayır, ben değilim. Böyle zamanlarda işi şahsiyete dökmemek lazım."</p>

  <p class="p4">"Ben bu fikirde değilim. Sizin dediğiniz gibi 'Bu zamanlarda' bile insan şahsiyetinden sıyrılamaz." "Ama olmaması gerek! Sıkıntılı anlarda, ölüm kalım sorunlarında insan önemsiz hastalıklarını veya dertlerini düşünemez."</p>

  <p class="p4">"Bu konuda tamamen yanıldığınızı söylemek isterim. İkinci Dünya Savaşı&rsquo;nda müthiş bir hava akınında ölümden ziyade ayağımın küçük parmağındaki nasırın verdiği acıyı düşünüyordum. O zaman bu duruma ben de şaştım. Kendi kendime, düşün, dedim. Şu anda ölüm gelebilir. Ama hâlâ nasırımı düşünüyordum. Ölüm korkusu arasında bir de can acısı çektiğim için adeta talihime küstüm. Bunun sebebi basit. Öleceğimi sandığım için en küçük şahsi bir sorun bile benim için mühim olmuştu. Vaktiyle bir kazada bacağı kırılmış bir kadın görmüştüm. Yerde yatan kadın çorabının kaçtığını görmüş, ağlıyordu."</p>

  <p class="p4">"Bu da, kadınların budala olduklarını gösterir."</p>

  <p class="p4">"Bu sadece insanların ne olduğunu gösterir. Belki de insanın kendisiyle ilgilenmesi nesillerin devamını sağlamıştır."</p>

  <p class="p4">Alec Legge alaycı bir tavırla güldü. "Bazen bunu düşünüp üzülüyorum. Keşke nesiller ortadan kalksaydı."</p>

  <p class="p4">Poirot devam etti. "Savaş sırasında metrolarda bir yazı vardı. &lsquo;Her şey sana dayanır.&rsquo; Bunu ileri gelen bir ruhani lider düşünmüş sanırım. Fakat bana kalırsa bu tehlikeli ve tatsız bir düşünce. Zira doğru değil, örneğin her şey A kasabasında yaşayan Bayan A&rsquo;ya bağlı değildir. Kadın böyle düşünecek olursa bu onun karakterine uymaz. Zira kadın dünya işlerinde oynayacağı rolü hayal ederken, emekleyen çocuğu ocaktaki çaydanlığı deviriverir."</p>

  <p class="p4">"Siz biraz eski fikirlisiniz sanırım. Bir de sizin sloganınızı dinleyelim."</p>

  <p class="p4">"Böyle bir şeye lüzum yok. Zira eski bir İngiliz sözü var. Bu da benim için yeterli."</p>

  <p class="p4">"Neymiş bu?"</p>

  <p class="p4">"Tanrı ya güven ve barutunu da kuru tut."</p>

  <p class="p4">"Vay, vay, vay..." Alec Legge hafifçe gülümsedi. "Sizden böyle bir şey beklemezdim. Bu memlekette ne yapılmasını isterdim biliyor musunuz?"</p>

  <p class="p4">Poirot tebessüm ederek, "Şiddete ihtiyaç gösteren tatsız bir şey herhalde," diye cevap verdi.</p>

  <p class="p4">Fakat Alec Legge çok ciddiydi. "Geri zekâlı insanların, kafaları çalışmayan mahlukların hemen ortadan kaldırılmasını isterdim. Böylece bunların çoğalmasına engel olurdum. Bir nesil bile olsa sadece zekilerin üremesinden ne sonuç alınırdı? Bunu düşünebiliyor musunuz?"</p>

  <p class="p4">Dedektif dudak büktü. "Sinir hastalıkları koğuşlarındaki hastaların sayısı bir hayli artardı sanırım. Bir bitkinin hem çiçeği, hem de kökü olmalıdır, Bay Legge. Çiçekler ne kadar iri ve güzel olurlarsa olsunlar, kökleri mahvederseniz her şey biter. Bir daha çiçek olmaz. Lady Stubbs&rsquo;u da ölüm odasına gönderir miydiniz?"</p>

  <p class="p4">"Tabi. Böyle bir kadının ne faydası var? Şimdiye kadar topluma ne vermiş o? Kürk, elmas ve elbiseden başka bir şey düşünebiliyor mu? Dediğim gibi bu kadının ne faydası var."</p>

  <p class="p4">Poirot tatlı tatlı, "Siz ve ben Lady Stubbs&rsquo;dan çok akıllıyız," diye mırıldandı. "Fakat maalesef onun gibi güzelliğimizle bir yeri süsleyemiyoruz."</p>

  <p class="p4">"Süslemek mi?..." Alec hiddetle lafa başlamıştı. Fakat Bayan Oliver&rsquo;la Yüzbaşı Warburton camlı kapıdan girince sustu.</p>

  <p class="p4">&nbsp;</p>
</body>
</html>
