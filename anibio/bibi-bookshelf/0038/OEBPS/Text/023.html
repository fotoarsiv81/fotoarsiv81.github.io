<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h21">II</h2>

  <p class="p4">Resmi soruşturma sıkıntılı geçti. Adli tabip raporuyla, kimlik tesbitinden başka ilgi çekecek hiçbir şey yoktu. Polis, hâkimden soruşturmanın uzatılmasını istedi. Bu da kabul edildi tabi. Zaten aslında bu ilk celse sadece bir formaliteden ibaretti.</p>

  <p class="p4">Fakat soruşturmadan sonra, işler kızıştı. Müfettiş Bland akşam üzerini Devon Belle adlı vapurda geçirdi. Devon Belle saat on beşte Brixwell&rsquo;den kalkarak, burnu döndü. Kıyıyı takip ederek,</p>

  <p class="p4">Helm&rsquo;in ağzından girdi ve nehirden yukarı çıkmaya başladı. Vapurda Müfettiş Bland&rsquo;den başka iki yüz otuz kişi vardı. Adam sancak tarafına oturmuştu. Gözleriyle ağaçlıklı kıyıya tarıyordu. Küçük bir burun döndüler ve Hoodown Park&rsquo;ın kurşuni taştan yapılmış olan kayıkhanesinin önünden geçtiler. Müfettiş Bland usulca saatine bir göz attı. On altı on beşti. Artık Nasse kayıkhanesine yaklaşıyorlardı. Bu küçük balkonlu, rıhtımlı bina, ağaçların arasında kaybolmuş gibiydi. Kayıkhane boştu sanki. Fakat Müfettiş Bland içeride birinin beklediğini biliyordu. Bu Hoskins idi.</p>

  <p class="p4">Kayıkhanenin merdivenlerinin biraz ilerisinde küçük bir kayık demirlenmişti. Yazlık elbiseler giymiş olan bir erkekle bir kız vardı yakınında. Gençler biraz da abartılı bir şekilde şakalaşmaktaydılar. Kız bağırıyor, delikanlı ise onu suya atacakmış gibi tavırlar takınıyordu. Aynı anda megafondan ukalaca bir ses yükseldi:</p>

  <p class="p4">"Bayanlar baylar. Artık meşhur Gitcham köyüne yaklaşıyoruz. Orda kırk beş dakika kadar bekleyeceğiz. Arzu ederseniz, yengeç veya ıstakoz çorbası içer, Devonshire kaymağı yiyebilirsiniz. Sağınızda Nasse Şatosu&rsquo;na ait arazi uzanıyor. Bir, iki dakika sonra şatonun önünden geçeceğiz. Bunu ağaçların arasından görebilirsiniz. Aslında şato Sir Frances Drake&rsquo;in çağdaşlarından olan ve onunla yeni dünyaya yelken açan Sir Graves Folliat&rsquo;a aitti. Fakat şimdi bu Sir George Stubbs&rsquo;un. Solda ise meşhur Gooseacre Kayası yükseliyor. Bayanlar ve baylar, bir zamanlar kocalarını azarlayan kadınları cezir zamanı oraya götürüp bırakırlar, sular çenelerine kadar yükseldikten sonra geri getirirlerdi."</p>

  <p class="p4">Devon Belle&rsquo;dekiler büyük bir merakla Gooseacre Kayası&rsquo;na bakıyorlardı. Nükteler yapıyor, kahkahalar birbirini kovalıyordu.</p>

  <p class="p4">Bu olay olurken, kayıttaki delikanlı arkadaşını suya itiverdi. Sonra da eğilerek kızın omzuna bastı. Gülüyor, "Hayır, hayır," diye bağırıyordu. "Doğru dürüst hareket edeceğine dair söz vermezsen, seni kayığa almam."</p>

  <p class="p4">Bu olayı Müfettiş Bland&rsquo;den başka kimse fark etmemişti. Yolcuların hepsi de megafondan yükselen sesi dinlemiş, önce ağaçların arasından Nasse Şatosu&rsquo;nu görmeye çalışmış, sonra da derin bir ilgiyle Gooseacre Kayası&rsquo;na bakmaya başlamışlardı.</p>

  <p class="p4">Delikanlı, arkadaşının omzunu bıraktı. Kız suya daldı. Bir, iki dakika sonra da kayığın diğer tarafında belirdi. Hızla yüzerek çabucak tekneye tırmandı. Kadın polislerd en Alice Jones fevkalade bir yüzücüydü.</p>

  <p class="p4">Müfettiş Bland diğer iki yüz otuz yolcuyla birlikte Gitcham'da vapurdan indi. Istakoz çorbası içerek, çörekle Devonshire kaymağı yedi. Bir taraftan da, demek bunu yapmak mümkün, diye düşünüyordu. Üstelik kimse de farkına varmıyor.</p>

  <p class="p4">&nbsp;</p>
</body>
</html>
