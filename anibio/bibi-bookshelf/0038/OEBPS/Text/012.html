<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h21">II</h2>

  <p class="p4">Hercule Poirot dikkatle tuvaletini yaptı. Bıyıklarını pomatlayıp uçlarını iyice bükerek kıvırdı. Biraz gerileyip aynaya bakınca gördüğünü kendisi de beğendi.</p>

  <p class="p4">Yemek gongunun sesi şatoda yankılanırken dedektif de merdivenlerden indi.</p>

  <p class="p4">Bir sanatkâr gibi gonktan türlü türlü sesler çıkartmış olan uşak, tokmağı çengeline astı. Kasvetli yüzünde hafif bir tebessüm belirmişti.</p>

  <p class="p4">Poirot, "Kâhya kadından gelen bir şantaj mektubu," dedi. "Uşaktan da gelmiş olabilir bu." Bu uşak da şantaj mektupları yazabilecek bir tipti doğrusu. Poirot, Bayan Oliver&rsquo;ın roman kahramanlarını hayattan alıp almadığını düşündü.</p>

  <p class="p4">Kendisine yakışmayan çiçekli bir şifon elbise giymiş olan Miss Brewis holden geçti. Dedektif, onun peşinden giderek, "Burda bir kâhya var değil mi?" diye sordu.</p>

  <p class="p4">"Hayır, Mösyö Poirot hayır. Artık kimse böyle şeyleri düşünmüyor. Aslında buraya bir kâhya ister tabi. Kâhya benim. Sekreter olmama rağmen daha çok kâhyalık yapıyorum." Acı acı güldü.</p>

  <p class="p4">"Demek kâhya sizsiniz?" Poirot düşünceli bir şekilde kadını süzdü. Miss Brewis şantaj mektubu yazabilecek birine benzemiyordu. Ama imzasız mektup gönderebilirdi. Dedektif, Miss Brewis gibi güvenilebilir kadınların kimseyi şüphelendirmeden böyle imzasız mektuplar yazdıklarını birçok defalar görmüştü. "Uşağın adı nedir?" Brewis biraz şaşırmıştı.</p>

  <p class="p4">"Henden!"</p>

  <p class="p4">Poirot kendisini toplayarak, "Uşağı bir yerde gördüğümü sanıyorum," diye mırıldandı. "Ondan sordum."</p>

  <p class="p4">Kadın başını salladı. "Olabilir. Hizmetkârlar bir yerde dört aydan fazla kalmıyorlar artık. İngiltere&rsquo;de dolaşmadık kapı bırakmıyorlar. Zaten artık herkes aşçı ve uşak tutmuyor." Birlikte oturma odasına girdiler. Sir George herkese sherry ikram ediyordu. Giydiği smokin nedense adama hiç yakışmamıştı. Koyu kurşuni saten tuvalet giymiş olan Bayan Oliver eski bir savaş gemisine benziyordu. Lady Stubbs başını önüne eğmiş Vouge dergisindeki modellere bakıyordu.</p>

  <p class="p4">Alec, Sally ve Jim Warburton yemeğe kalmışlardı.</p>

  <p class="p4">Sir George, "Bu gece çok işimiz var," diye hatırlattı. "Onun için briç oynamayacağız. Herkes çalışacak. Karton levhalar hazırlanacak. Falcının ilanını da unutmayalım. Falcıya ne isim koyacağız? Madam Zuleika mı? Yoksa Esmeralda mı? Veya Romay Leigh meşhur Çingene Kraliçesi... "</p>

  <p class="p4">Sally söze karıştı. "Şöyle Doğu'yu hatırlatan bir şey olsun. Bu tarım bölgelerind e çingenelerden nefret ederler. Zuleika fena değil. Boya kutumu da getirdim. Michael'ın levhayı süslemek için çöreklenmiş bir yılan resmi yapabileceğini düşündüm."</p>

  <p class="p4">"Yani Zuleika yerine Kleopatra mı olacaksın?"</p>

  <p class="p4">Henden kapıda belirdi. "Yemek hazır, Lady Hazretleri."</p>

  <p class="p4">Birlikte yemek salonuna geçtiler. Uzun masadaki şamdanlar yakılmıştı. Oda bir hayli loştu.</p>

  <p class="p4">Warburton ve Alec Legge, Lady Stubbs'un iki yanına oturdular. Poirot, Bayan Oliver'la Miss Brewis'in arasındaydı. Sekreter ertesi günkü eğlenceyle ilgili ayrıntılardan söz ediyordu. Bayan Oliver ise, son derece dalgındı. Ağzını bile açmıyordu.</p>

  <p class="p4">Nihayet, en beklenmedik bir anda, Poirot'ya bakarak, "Bana aldırmayın," dedi. "Sadece unuttuğum bir şey var mı, diye düşünüyorum?"</p>

  <p class="p4">Sir George neşeli bir şekilde güldü. "Demek tehlikeli bir hata olup olmadığını düşünüyorsunuz?"</p>

  <p class="p4">"Evet, öyle. Daima böyle bir şey olur. Kitap basılana kadar insan bunu fark etmez. O zaman da azap çeker tabi." Yüzünden hisleri belli oluyordu. İçini çekti. "İşin garibi birçok insan bu hataların farkına bile varmaz. Kendi kendime, 'Aşçı iki pirzolanın yenmediğini kesinlikle fark ederdi,' diye düşünürüm. Ama bu kimsenin aklına bile gelmez."</p>

  <p class="p4">Michael Weyman öne doğru eğildi. "Doğrusu beni adeta büyülediniz. Rica ederim bunu açıklamaya kalkışmayın, ikinci pirzolanın esrarı. Sabahlan banyo yaparken bunu düşünmek istiyorum."</p>

  <p class="p4">Bayan Oliver dalgın bir şekilde mimara tebessüm edip yine düşünceye daldı. Lady Stubbs'un da sesi çıkmıyordu. Arada sırada esniyordu. Warburton, Alec Legge ve Miss Brewis konuşmaya dalmışlardı.</p>

  <p class="p4">Miss Brewis dayanamadı. "Lady Stubbs çok işimiz var. Bize yardım edeceğinizi umuyorduk."</p>

  <p class="p4">Lady Stubbs, "Biliyorum," diye cevap verdi. "Ama yatacağım." Küçük bir çocuk gibi hayatından memnundu. Sir George yemek sa lonundan çıkınca hemen başını çevirdi, ona baktı. "Yorgunum, George. Yatacağım. Kızmazsın, değil mi?"</p>

  <p class="p4">Adam yaklaşıp Hattie'nin omzunu okşadı. "Haydi git güzellik uykusuna yat, Hattie. Yarın taptaze olmalısın."</p>

  <p class="p4">Genç kadını hafifçe öptü. Hattie elini salladı. "İyi geceler," diye bağırarak merdivenlerden çıktı.</p>

  <p class="p4">Sir George, karısının arkasından bakarak gülümsedi. Miss Brewis hiddetle soluyarak arkasını döndü. Yalandan neşelenmeye çalışarak seslendi. "Haydi gelin. Çalışmamız lazım."</p>

  <p class="p4">Nihayet herkes işe koyuldu. Fakat Miss Brewis hepsini kontrol edemediği için biraz sonra kaçanlar oldu. Michael Weyman karton levhanın üstüne korkunç bir yılan çizip,'MADAM ZULEIKA FALINIZA BAKACAK' sözlerini yazdıktan sonra ortadan kayboldu. Alec Legge de ufak tefek bir şeyler yaptıktan sonra güya bir çemberin ölçüsünü almak için çıktı ve bir daha dönmedi. Kadınlar her zaman olduğu gibi canla başla çalıştılar. Hercule Poirot da ev sahibesini taklit ederek erkenden odasına çekildi.</p>

  <p class="p4">Poirot ertesi sabah dokuz buçukta kahvaltıya indi. Savaştan önce olduğu gibi yiyecek gayet boldu. Bir sürü sahanı elektrik ızgaralarının üstüne dizmişlerdi. Sir George domuz pastırması, kızarmış böbrek ve yumurtadan oluşan tam bir İngiliz kahvaltısı yapıyordu. Bayan Oliver ve Bayan Brewis de aynı şeyleri tercih etmişlerdi. Michael Weyman tabağına soğuk jambon doldurmuştu. Sadece Lady Stubbs'un bu yiyeceklere aldırdığı yoktu. Sütsüz kahvesini içerken incecik bir tost yiyordu. Kadın başına geniş kenarlı açık pembe bir şapka giymişti. Kahvaltı sofrasında bu pek acayip duruyordu doğrusu.</p>

  <p class="p4">Postacı henüz gelmişti. Miss Brewis'in önünde bir yığın zarf duruyordu. Sekreter bunları ayırmaya başlamıştı bile. Sir George'un mektuplarının üstünde "Şahsi" yazılı olanları hemen adama uzatıyordu. Diğerlerini açıp konularına göre ayırıyordu.</p>

  <p class="p4">Lady Stubbs'a üç mektup gelmişti. İlk iki mektuptan faturalar çıkmıştı galiba. Genç kadın bunları bir kenara itti. Sonra üçüncü mektubu açarak, "Oh!" diye bağırdı.</p>

  <p class="p4">Kadının bağırması üzerine bütün başlar o tarafa dön dü.</p>

  <p class="p4">Hattie, "Mektup Etienne&rsquo;den," dedi. "Kuzenim Etienne... Yatla buraya gelecekmiş."</p>

  <p class="p4">Sir George elini uzattı. "Ver bakayım, Hattie." Genç kadın mektubu uzattı. Adam kâğıdı düzelterek okudu.</p>

  <p class="p4">"Bu Etienne de Sousa da kim?... Kuzenin mi?"</p>

  <p class="p4">"Öyle sanıyorum. Anne tarafından akrabam. Kendisini pek hatırlamıyorum. O... O..."</p>

  <p class="p4">"Evet, yavrum ne diyecektin?"</p>

  <p class="p4">Hattie omzunu silkti. "Bunun önemi yok. Aradan çok zaman geçti. O zaman ben küçük bir kızdım."</p>

  <p class="p4">Sir George müşfik bir tavırla, "Herhalde kendisini pek hatırlamayacaksın," diye gülümsedi. "Ama onu ağırlamamız gerek. Yazık gelişi panayıra rastladı. Ama kendisini akşam yemeğine çağırırız. Hem belki birkaç gece bizde kalır. Ona civan gezdiririz." Sir George Stubbs misafirperver bir asilzade pozundaydı.</p>

  <p class="p4">Lady Stubbs sesini çıkarmadı. Gözlerini kahve fincanına dikmişti.</p>

  <p class="p4">Herkes yine panayırdan söz ediyordu. Sadece Poirot lafa karışmamıştı. Masanın başında oturan, ince egzotik kadını seyrediyordu. Hattie&rsquo;nin neler düşündüğünü merak etmekteydi. O sırada kadın başını kaldırarak dedektifin oturduğu tarafa bir göz attı. Bu zekâ dolu bakış Poirot&rsquo;yu şaşırtmıştı. Sonra göz göze geldiler. O sinsi ifade kayboldu. Hattie yine boş boş bakıyordu. Fakat dedektif, kadının gözlerindeki o zekâ ve sinsilik dolu ifadeyi görmüştü bir kez...</p>

  <p class="p4">Yoksa Poirot&rsquo;ya mı öyle gelmişti? Hem geri zekâlı insanlarda böyle şeylere rastlanmıyor muydu? Onlar, ani bir sinsilikle en yakınlarını bile şaşırtmıyorlar mıydı?</p>

  <p class="p4">Belçikalı, Lady Stubbs gerçekten bir muamma, diye düşündü. Bu kadın hakkındaki fikirler tam anlamıyla birbirine zıttı. Miss Brewis, Lady Stubbs&rsquo;un ne yaptığını bilen bir kadın olduğunu ima etmişti. Buna karşılık Bayan Oliver, onun geri zekâlı olduğuna inanıyordu. Hattie&rsquo;yi uzun zamandan beri tanıyan Bayan Folliat ise onun pek normal olmadığını, şefkat ve bakım istediğini söylemişti.</p>

  <p class="p4">Belki de Miss Brewis yanılıyordu. Sekreter, Hattie&rsquo;nin tembelliğine ve umursamazlığına kızıyordu. Acaba Sir George evlenmeden önce de Miss Brewis, adamın sekreteri miydi? O takdirde kadın, yeni idareye sinirlenmiş olabilirdi.</p>

  <p class="p4">Poirot da bu sabaha kadar Bayan Folliat ve Bayan Oliver gibi düşünmüştü. Fakat bir bakış üzerine hemen fikir değiştirmesi doğru olur muydu?</p>

  <p class="p4">Lady Stubbs birdenbire masadan kalktı. "Başım ağrıyor. Odama gidip yatacağım."</p>

  <p class="p4">Sir George endişeyle ağaya fırladı. "Bir şeyin yok ya yavrum?"</p>

  <p class="p4">"Hayır, sadece başım ağrıyor."</p>

  <p class="p4">"Öğleden sonraya bir şeyin kalmaz, değil mi?"</p>

  <p class="p4">"Evet, öyle sanıyorum."</p>

  <p class="p4">Miss Brewis, "Aspirin alın Lady Stubbs," dedi. "Aspirininiz var mı? Yoksa getirmemi ister misiniz?"</p>

  <p class="p4">"Aspirinim var."</p>

  <p class="p4">Hattie kapıya doğru yürüdü. O sırada elinde sıkmakta olduğu mendili yere düştü. Poirot usulca ilerleyip mendili aldı.</p>

  <p class="p4">Sir George da karısının peşinden gidecekti ama sekreteri onu durdurdu. "Arabaların park edeceği yerden söz edecektim. Mitchell&rsquo;e emir vereceğim. En uygun olan..."</p>

  <p class="p4">Odadan çıkan dedektif sözün gerisini duymadı. Ev sahibesini merdivenlerde yakaladı. "Madam, bunu düşürdünüz." Nazik bir tavırla mendili uzattı.</p>

  <p class="p4">Kadın dalgın dalgın mendili aldı. "Öyle mi? Teşekkür ederim."</p>

  <p class="p4">"Acı çekmenize çok üzüldüm, madam. Bilhassa kuzeninizin geleceği sırada hastalanmanız çok fena oldu."</p>

  <p class="p4">Hattie sinirli bir şekilde, "Etienne&rsquo;i görmek istemiyorum," diye bağırdı. "Ondan hoşlanmıyorum. Kötüdür o. Daima kötüydü. Hep fena şeyler yapar."</p>

  <p class="p4">Yemek salonunun kapısı açılarak Sir George çıktı. Adam hemen karısının yanına koştu. "Hattie zavallı yavrum. Haydi gel seni odaya götüreyim." Birlikte merdivenleri çıktılar. Adam kolunu karısının omzuna atmıştı. Yüzünden endişeli olduğu belliydi.</p>

  <p class="p4">Poirot bir süre onlara baktıktan sonra döndü ve hızla holden geçen Miss Brewis'le karşılaştı.</p>

  <p class="p4">"Lady Stubbs'un başı..."</p>

  <p class="p4">Sekreter hiddetle, "Başının ağrıdığı filan yok," diye söylendi. Çalışma odasına girip kapıyı kapattı.</p>

  <p class="p4">Dedektif de içini çekerek, ön kapıdan terasa çıktı. Bayan Masterton küçük bir arabayla gelmişti. Adeta ulur gibi bağırarak emirler veriyor, çay masasının konulacağı yeri gösteriyordu. Poirot'yu görünce döndü. "Bu işler o kadar canımı sıkıyor ki... Üstelik adamlar her şeyi ters tarafa koyuyorlar. Hayır, Rogers! Masayı sola koy... Sağa değil! Havaya ne dersiniz, Mösyö Poirot? Ben pek beğenmedim. Yağmur her şeyi mahveder tabi. Halbuki bu yıl yaz o kadar güzel gitti ki... Sir George nerde? Onunla araba parkının yerini konuşacaktım."</p>

  <p class="p4">"Karısının başı ağrıyor. Yatmaya gitti sanırım."</p>

  <p class="p4">Bayan Masterton kendinden emin bir tavırla, "Öğleden sonra bir şeyi kalmaz," diye güldü. "Toplantılardan çok hoşlanır o. Hattie, süslenip bir çocuk gibi eğlenecektir. Bana şu mandalları verir misiniz? Minyatür golf sahasının numaralarını işaret etmem gerek."</p>

  <p class="p4">Bayan Masterton tarafından işe koşulan meşhur dedektif yetenekli bir çırak gibi epey çalıştı. Kadın, Belçikalıyı çalıştırırken bir taraftan da konuşuyordu. "İnsan her şeyi kendisi yapmalı. Bunu çoktan anladım... Başka çare yok... Mösyö Poirot aklıma gelmişken sorayım. Siz Elliotların ahbabısınız, değil mi?"</p>

  <p class="p4">Poirot İngiltere'de yıllardan beri oturduğu için bu sorunun bir dostluk belirtisi olduğunu anlamıştı. Bayan Masterton yabancı olmana rağmen "bizdensin" demek istiyordu. Kadın samimi bir şekilde konuşmasına devam etti. "Nasse'nin tekrar canlanması çok hoşuma gidiyor. Hepimiz burasını otel yapacaklarından korkuyorduk. Bugün vaziyeti biliyorsunuz. İnsan şehir dışında dolaşmaya çıktı mı, adım başına 'otel', 'pansiyon', 'yurt' levhalarına rastlıyor. Genç kızlığımda oturduğum evler ve gidip dans ettiğim o konaklar hep otel olmuş. Çok hazin... Nasse'e çok sevindim. Zavallı Amy Folliat da öyle tabi. Kadıncağız bütün ömrünce sıkıntı çekti, ama şimdiye kadar şikâyet ettiğini duymadım.</p>

  <p class="p4">Sir George da Nasse Şatosu'nu fevkalade bir hale getirdi doğrusu. Hem şatoyu bayağılaştırmadı da... Bu Amy Folliat'ın etkisi mi, yoksa adamın kendi zevki mi bilmiyorum? Sir George aslında çok zevkli zaten. Böyle bir adamdan beklenmeyecek bir şey."</p>

  <p class="p4">Poirot umursamaz bir tavır takınmaya gayret ederek, "Kendisi kral tarafından arazi verilmiş asillerden değil galiba?" diye mırıldandı.</p>

  <p class="p4">"Aslında kendisi 'Sir' bile değil. Bunu isim olarak almış. Herh alde Lord George Sanger'in Sirki'ni gördükten sonra aklına gelmiş bu. Ne kadar komik, değil mi? Tabi, biz durumu bilmemezlikten geliyoruz. Zengin adamların biraz züppelik etmesini doğal karşılamak lazım, işin komik tarafı George Stubbs alelade bir aileden gelmesine rağmen pekâlâ sosyeteye girebilir. Kendisi tıpkı on sekizinci yüzyıldaki şövalyelere benziyor. Bana kalırsa iyi bir kandan gelme o. Belki babası bir asilzade, annesi de bir meyhaneciydi."</p>

  <p class="p4">Bayan Masterton konuşmayı kesip bahçıvanlardan birine bağırdı. "Tam rodedronlann yanına koyma!... Kukla oyunu için yer bırak! Sağa yerleştir! Sola değil!"</p>

  <p class="p4">Yine, dedektif dönerek devam etti. "Bu adamlar sağlarıyla sollarını ayırmaktan acizler. Brewis denilen kadın çok becerikli. Fakat zavallı Hattie'den hoşlanmıyor. Hatta bazen Hattie'yi öldürecekmiş gibi süzüyor. Zaten iyi sekreterlerden çoğu patronlarına âşıktır. Jim Warburton nereye gitti? Bu adam da kendisine 'Yüzbaşı' süsü veriyor. Aslında asker değil. Hatta savaşta bir Almanın yanına kadar bile gitmemiş. Ama böyle şeylere tahammül etmemiz gerek. Zira kendisi çok çalışkan. Fakat ben, onun geçmişi karanlık bir insan olduğundan eminim. Ah, işte Leggeler de geldi!"</p>

  <p class="p4">Sally Legge pantolon ve sarı bir kazak giymişti. Neşeli bir tavırla, "Yardıma geldik," diye bağırdı.</p>

  <p class="p4">Bayan Masterton'ın sesi daha da yükseldi. "İş yok. Dur bakalım..."</p>

  <p class="p4">Poirot bu fırsattan yararlanarak oradan uzaklaştı. Tam evin köşesine geldiği zaman başka bir olayla karşılaştı. Şortlu iki genç kız ağaçların arasından çıkmış şatoya bakıyorlardı. İkisi de endişeliydi.</p>

  <p class="p4">Dedektif, onlardan birini tanır gibi oldu. Bir gün önce arabaya aldığı İtalyan kızdı bu galiba?</p>

  <p class="p4">Lady Stubbs&rsquo;un yatak odasının penceresi açıktı. Sir George başını çıkarmış hiddetle kızlara bağırıyordu. "Özel araziye girdiğinizin farkında, değil misiniz?"</p>

  <p class="p4">Başına yeşil eşarp bağlamış olan genç bir kız, "Lütfen..." dedi.</p>

  <p class="p4">"Burdan geçemezsiniz. Burası bana ait."</p>

  <p class="p4">Başına parlak mavi eşarp bağlamış olan ikinci öğrenci atıldı: "Lütfen... Nassecombe rıhtımı..." Bu kelimeleri dikkatle söylemişti. "Bu taraftan mı? Lütfen."</p>

  <p class="p4">Sir George, "Özel araziye girmişsiniz!" diye gürledi.</p>

  <p class="p4">"Lütfen..."</p>

  <p class="p4">"Burası şatonun bahçesi. Burdan yol yok. Geri gidin. GERİ! Geldiğiniz yere gidin!"</p>

  <p class="p4">Sir George elini kolunu sallıyordu. Genç kızlar hayretle onu seyretmekteydiler. Sonra yabancı bir dilde konuşmaya başladılar. Nihayet mavi eşarplısı, "Geri mi?" diye sordu. "Yurda?..."</p>

  <p class="p4">"Evet, yurda dönün. Yolu takip ederek rıhtıma inin."</p>

  <p class="p4">Öğrenciler, istemeye istemeye geri döndüler.</p>

  <p class="p4">Sir George yüzünü silerek Poirot&rsquo;ya baktı. "Bunları kovalamakla vakit geçiriyorum. Bir zamanlar üst kapıdan giriyorlardı. Oraya bir kilit astırdım. Şimdi de tellerden atlayıp korudan geçiyorlar. Böylece çabucak rıhtıma ineceklerini sanıyorlar. Aslında doğru bu. Fakat bö yle hareket etmeye haklan yok. Üstelik çoğunluğu da yabancı. Sözlerimi anlamayıp aptal aptal yüzüme bakıyorlar ve Slavca veya başka dilde cevap veriyorlar."</p>

  <p class="p4">Poirot, "Kadınlardan biri Alman," diye cevap verdi. "Öteki de İtalyan. Sanırım dün istasyondan gelirken o İtalyan&rsquo;ı görmüştüm."</p>

  <p class="p4">"Bunlar her dilden konuşuyorlar... Evet, Hattie? Ne dedin?" Sir George pencereden çekildi.</p>

  <p class="p4">Poirot da dönünce Bayan Oliver&rsquo;la izci üniforması giymiş olan on dört yaşlarında bir kız gördü. Kız küçük olmasına rağmen bir hayli gelişmişti.</p>

  <p class="p4">Bayan Oliver, "Marlene'i getirdim," dedi.</p>

  <p class="p4">Marlene sadece burnunu çekti. Poirot ise nezaketle selam verdi.</p>

  <p class="p4">Bayan Oliver devam etti. "Kurban o."</p>

  <p class="p4">Marlene bu sefer kıkır kıkır güldü. "Korkunç ceset benim. Fakat üstümde başımda kan olmayacak." Sesinden buna üzüldüğü anlaşılıyordu.</p>

  <p class="p4">"Ya, öyle mi?"</p>

  <p class="p4">"Hayır, kordonla boğulacağım. Hepsi o kadar. Halbuki ben bıçaklanmayı ve üstümde kırmızı boya olmasını isterdim."</p>

  <p class="p4">Bayan Oliver atıldı. "Yüzbaşı Warburton bunun gereğinden fazla gerçeğe uyacağını düşündü..."</p>

  <p class="p4">Marlene somurtkan bir tavırla, "Cinayette kan olmalıdır," diye mırıldandı. Sonra ilgiyle Poirot&rsquo;yu süzdü. "Siz çok cinayet görmüşsünüz, öyle mi? Bayan Oliver öyle söyledi."</p>

  <p class="p4">Poirot mütevazı bir tavır takındı. "Eh, bir, iki tane gördüm." Sonra Bayan Oliver&rsquo;ın yanlarından ayrıldığını görerek telaşlandı.</p>

  <p class="p4">Marlene heyecanlanmıştı. "Hiç seks delisi katile rastladınız mı?"</p>

  <p class="p4">"Ne münasebet?"</p>

  <p class="p4">Marlene zevkle, "Cinsi sapıklara bayılıyorum," diye devam etti. "Yani onlara dair yazıla n okumaya bayılıyorum."</p>

  <p class="p4">"Ama onlardan biriyle karşılaşmak hoşunuza gitmez sanırım."</p>

  <p class="p4">"Orasını bilmiyorum. Aklıma bir şey geldi. Bana kalırsa buralarda böyle bir cinsi sapık var. Büyükbabam bir kere koruda bir ceset görmüş. Korkup kaçmış tabi. Geri döndüğü zaman ceset orda yokmuş. Hem bir kadın cesediymiş o. Ama büyükbabam bunamış. Onun için kimse sözlerini dinlemiyor."</p>

  <p class="p4">Poirot güç bela kızın elinden kurtulup arka taraftan şatoya girdi. Doğru yatak odasına çıktı. Biraz yalnız kalıp dinlenmeye ihtiyacı vardı.</p>

  <p class="p4">&nbsp;</p>
</body>
</html>
