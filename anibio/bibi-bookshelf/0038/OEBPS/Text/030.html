<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 19</title>
</head>

<body>
  <h1 class="h11">BÖLÜM 19</h1>

  <p class="p4">Hercule Poirot içeri girerken polis müdürüyle, Müfettiş Bland kaşlarını kaldırıp büyük bir merakla ona baktılar. Polis müdürünün keyfi hiç de yerinde değildi. Adam, sırf Bland&rsquo;ın ısrarı yüzünden o geceki ziyafete gitmekten vazgeçmişti.</p>

  <p class="p4">"Biliyorum, Bland. Biliyorum... Belki bir zamanlar herkes ondan, &lsquo;Belçikalı Sihirbaz&rsquo; diye söz ediyordu. Fakat o günler geçti artık. Şimdi kaç yaşında o?"</p>

  <p class="p4">Bland büyük bir ustalıkla söze karıştırdı. Bu sorunun cevabını bilmiyordu zaten. Poirot da yaşından bahsedilmesini hiç sevmezdi. "Olay şu, efendim. Cinayet sırasında şatodaydı. Zaten soruşturma bir türlü ilerlemiyor. Çıkmaza girdik."</p>

  <p class="p4">Polis müdürü hiddetle burnunu sildi. "Malum, malum. Nerdeyse bu y üzden Bayan Masterton&rsquo;ın cinsi sapık bile olduğuna inanacağım. Eğer civarda av köpeği olsa, onları dahi kullanacağım."</p>

  <p class="p4">"Av köpekleri suyun üzerinde kokuyu takip edemezler."</p>

  <p class="p4">"Öyle. Senin ne düşündüğünü biliyorum. Ben de seninle aynı fikirdeyim. Fakat ortada bir sebep yok. Bir tek sebep bile yok."</p>

  <p class="p4">"Belki o sebebi o adalarda buluruz."</p>

  <p class="p4">"Yani Hattie Stubbs&rsquo;un ordayken De Sousa hakkında bazı şeyler öğrenmiş olabileceğini mi kast ediyorsun? Kadının zekâ seviyesini göz önüne alırsak, bu pekâlâ mümkün. H erkes onun biraz aptalca olduğunu söylüyor. Aklına estiği takdirde bildiklerini açıklayıverirdi. Böyle düşünüyorsun değil mi?"</p>

  <p class="p4">"Evet, hemen hemen."</p>

  <p class="p4">"Eğer öyleyse adam, Okyanus&rsquo;u aşıp bu meseleyi halletmek için çok bekledi."</p>

  <p class="p4">"Belki de kadının ne olduğunu pek bilmiyordu. De Sousa bir sosyete dergisinde Nasse Şatosu&rsquo;yla, oranın güzel Şatöleni yani ev sahibesi hakkında bir şey okuduğunu iddia etti. Biliyor musunuz, ben &lsquo;Şatölen&rsquo;in büyük annelerimizin kemerlerine iliştirdikleri o zincirli gümüş şey olduğunu sanırdım. Bu zincirlere bazı şeyler takılırdı. Doğrusu bunu şimdi kullansalar iyi ederler. O zaman kadınlar. Neyse... Fakat sosyete dilinde &lsquo;Şatölen&rsquo; ev sahibesi anlamına geliyormuş. Her neyse, De Sousa&rsquo;nın hikâyesi doğru olabilir. Belki adam kuzeninin nerde olduğunu, kiminle evlendiğini o zamana kadar bilmiyordu."</p>

  <p class="p4">"Fakat olabilir."</p>

  <p class="p4">"Peki ama kadın ne biliyordu?"</p>

  <p class="p4">"Kocasının söylediklerini unutmayın. &lsquo;O insanları öldürüyor.&rsquo;</p>

  <p class="p4">"Yani kadın bir cinayeti hatırlıyordu. O, henüz on beş yaşındayken işlenmişti bu. Galiba durumu ondan başka bilen de yoktu. Herhalde De Sousa bir, iki sözle durumu idare eder, hatta gülüp geçerdi."</p>

  <p class="p4">Bland inatla, "Olayın iç yüzünü bilmiyoruz," diye cevap verdi. "Siz de bir cinayeti kimin işlediğini öğrendikten sonra kanıtların çabucak ve kolaylıkla bulunduğunu bilirsiniz."</p>

  <p class="p4">"Hım... De Sousa hakkında... Malum kanallardan araştırmalar yaptık. Fakat hiçbir şey öğrenemedik."</p>

  <p class="p4">"İşte ben de bu yüzden o acayip Belçikalının bir şey keşfetmiş olabileceğini düşünüyorum. Cinayet sırasında o da Nasse Şatosu&rsquo;ndaydı. Bu da çok önemli. Lady Stubbs, onunla konuştu. Belki adam, kadının sözlerini birleştirmiş ve bunlardan yani bir anlam çıkarmıştır. Herneyse... Poirot bugün Nassecombe&rsquo;daydı."</p>

  <p class="p4">"Ve sana telefon edip De Sousa&rsquo;nın yatının nasıl bir şey olduğunu sordu."</p>

  <p class="p4">"Evet. İlk telefon ettiği zaman bunu sordu. İkinci sefer ise bur-da buluşmamızı söyledi."</p>

  <p class="p4">Polis müdürü saatine baktı. "Beş dakika daha beklerim. Eğer gelmezse..."</p>

  <p class="p4">Aynı anda kapı açıldı, Hercule Poirot içeri girdi. Belçikalının kılığı her zamanki gibi şık ve bakımlı değildi. Rutubetli Devon havası bıyığının sarkmasına neden olmuştu. Rugan ayakkabıları çamur içindeydi. Saçları karışmıştı. Üstelik topallayarak yürüyordu.</p>

  <p class="p4">"Hoş geldiniz, Mösyö Poirot." Polis müdürü, Belçikalının elini sıktı. "Heyecan içindeyiz.</p>

  <p class="p4">Merakla bekliyoruz."</p>

  <p class="p4">Sesinde hafif bir alay vardı. Fakat, üstünün başının ıslak ve çamurlu olmasına rağmen Poirot'nun keyfi yerindeydi. Şimdi, "Bilmem gerçeği daha önce neden göremedim."</p>

  <p class="p4">Polis müdürü, bu sözleri soğuk bir tavırla karşıladı. "Yani şimdi gerçeği anladığınızı mı iddia ediyorsunuz?... "</p>

  <p class="p4">"Evet. Bilmediğim bir, iki küçük ayrıntı var ama konu ortada?"</p>

  <p class="p4">Polis müdürü, alaycı bir ifadeyle cevap verdi. "Bu bize yetişmez, mösyö. Bize kanıt lazım... Elinizde kanıt var mı?"</p>

  <p class="p4">"Size aradığınız kanıtlan nerde bulacağınızı söyleyebilirim."</p>

  <p class="p4">Müfettiş Bland söze karıştı. "Örneğin?"</p>

  <p class="p4">Poirot, ona dönerek bir soru sordu. "Etienne de Sousa İngiltere'den ayrıldı, değil mi?"</p>

  <p class="p4">Müfettiş acı acı, "Hem de iki hafta önce," diye cevap verdi. "Onu geri getirmek kolay olmayacak."</p>

  <p class="p4">"Belki kendisini ikna ederiz..."</p>

  <p class="p4">"İkna mı dediniz? Adamın iadesini talep etmemiz için yeterli kanıt yok ki!"</p>

  <p class="p4">"Ben, De Sousa'nın iadesinden söz etmiyorum. Eğer adam gerçeği açıklar..."</p>

  <p class="p4">"Hangi gerçeği Mösyö Poirot?" Polis müdürü sinirlenmişti. "Böyle tatlı tatlı söz ettiğiniz gerçek nedir?"</p>

  <p class="p4">"Şu efendim. Etienne de Sousa'nın buraya, gayet güzel, lüks bir yatla gelmesi. Bundan ailesinin zengin olduğunun anlaşılması. İhtiyar Merdell'in Marlene Tucker'ın büyükbabası olması. (Ben bunu ancak bugün öğrendim.) Lady Stubbs'un geniş kenarlı Çinli şapkaları giyme merakı. Bayan Oliver&rsquo;ın hayal gücünün çok geniş olmasına rağmen, insanları çok iyi anlaması. Marlene Tucker'ın çekmecesinin arkasına ruj ve parfüm şişesi saklaması. Miss Brewis'in Marlene'a pasta ve meyve suyu götürmesini istediğini iddia etmesi."</p>

  <p class="p4">"Gerçek?" Polis müdürü hayretle ona baktı. "Gerçek dediğiniz bu mu? Azizim, bütün bunlar yeni şeyler değil ki."</p>

  <p class="p4">"Elimizde kesin kanıt delil olmasını mı istiyorsunuz? Lady Stubbs'un cesedi işinize yarar mı?"</p>

  <p class="p4">Hayretle bakma sırası Bland'a gelmişti. "Lady Stubbs'un cesedini buldunuz mu?"</p>

  <p class="p4">"Bulamadım. Fakat cesedin nerde olduğunu biliyorum. Oraya gideceksiniz. Cesedi bulduğunuz zaman deliller de istediğiniz bütün deliller de elinize geçmiş olacak. Zira cesedi oraya ancak bir kişi saklayabilirdi."</p>

  <p class="p4">"Kimmiş o?"</p>

  <p class="p4">Hercule Poirot güldü. Şimdi onda bir tabak sütü içip bitirmiş, hayatından memnun bir kedi hali vardı. "Böyle durumlarda katil genellikle kocadır. Hattie'yi Sir George Stubbs öldürdü."</p>

  <p class="p4">"Fakat bu imkânsız, Mösyö Poirot. Bunun imkânsız olduğunu biliyoruz."</p>

  <p class="p4">Poirot başını salladı. "Hayır, hiç de imkânsız değil, dinleyin. Her şeyi anlatacağım."</p>

  <p class="p4">&nbsp;</p>
</body>
</html>
