<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="p4">Hercule Poirot ertesi sabah kahvaltıya indiği zaman masasının bir hayli tenhalaşmış olduğunu gördü. Bir gün önceki olayın hâlâ tesirinden kurtulamamış olan Bayan Oliver yatağında kahvaltı ediyordu. Michael Weyman bir fincan kahve içerek erkenden dışarı çıkmıştı. Sofrada Sir George'la sadık Miss Brewis'den başka kimse yoktu. Sir George'un bir hayli endişeli olduğu hiçbir şey yiyememesinden belliydi. Önündeki tabakta duran reçel ve yağa hemen hemen elini bile sürmemişti. Miss Brewis'in açtıktan sonra yanına koymuş olduğu zarflan ileri doğru itmişti. Ne yaptığım bilmeyen bir adam tavrıyla kahve içmekteydi.</p>

  <p class="p4">Kısaca, "Günaydın, Mösyö Poirot," dedikten sonra yine derin derin düşünmeye başladı. Arada sırada kendi kendine mırıldanıyordu. "İnanılacak gibi değil! Nerde bu kadın?"</p>

  <p class="p4">Miss Brewis, ona döndü. "Resmi soruşturma perşembe günü Enstitü'de yapılacak. Telefonla haber verdiler."</p>

  <p class="p4">Sir George, sekreterinin ne dediğini anlamamış gibi ona baktı. "Resmi soruşturma mı? Ha... Evet..." İyice sersemlemiş gibiydi. Hiçbir şeyin onu ilgilendirmediği anlaşılıyordu. Kahvesinden bir, iki yudum aldıktan sonra içini çekti. "Kadınlar anlaşılmaz yaratıklar. Hattie ne yaptığını sanıyor."</p>

  <p class="p4">Miss Brewis dudaklarını büzdü. Poirot, kadının sinirlerinin iyice gerilmiş olduğunu sezdi. "Hopkins, bu sabah gelip sizi görecek. Sizinle çiftlikteki süt sağma yerlerine elektrik verilmesi hakkında konuşmak istiyor. Saat on ikid e ise..."</p>

  <p class="p4">Sir George, onun sözünü kesti. "Kimseyi görecek halde değilim. Onlara başka zaman gelmelerini söyle. Karısı için endişelene endişelene çıldırma noktasına gelen bir adam, işle nasıl meşgul olur."</p>

  <p class="p4">"Madem öyle istiyorsunuz, Sir George." Miss Brewis, "Siz bilirsiniz hakim bey," diyen bir avukattan farksızdı. Kadının bu durumdan hoşlanmadığı o kadar belliydi ki.</p>

  <p class="p4">Sir George devam etti: "İnsan bir kadının ne düşüneceğini, ne çılgınlıklar yapacağını kesinlikle önceden kestiremiyor. Siz de bu fikirde değil misiniz?" Bu son soruyu Poirot'ya sormuştu.</p>

  <p class="p4">"Les Femmes?" Poirot Fransızlara yakışacak bir heyecanla ellerini ve kaşlarını kaldırdı. "Onları anlamak imkânsızdır." Miss Brewis hiddetle burnunu çekti.</p>

  <p class="p4">Sir George, "Hattie'nin keyfi yerindeydi," dedi. "Yeni yüzüğü pek hoşuna gitmişti. İyice giyinip süslenmişti, panayırda eğlenmeye hazırlanıyordu... Her zamanki gibiydi... Tartışmış veya kavga etmiş olsaydı, bu kadar şaşırmazdım. Sen tek kelime söylemeden çık git."</p>

  <p class="p4">Miss Brewis, "Sir George, o mektuplar..." diye başladı.</p>

  <p class="p4">Sir George, "Tanrı belasını versin o mektupların!" diye kükreyerek, fincanını yana itti. Zarflan alarak, sekreterine doğru fırlattı. Neredeyse bunları kadının kafasına atacaktı. "Bunlara istediğin cevabı ver. Böyle şeylerle uğraşacak halim yok." Sonra kendi kendine konuşurmuş gibi ekledi. "Benim yapabileceğim bir şey de yok...</p>

  <p class="p4">O polisin işinin ehli olup olmadığını da bilmiyorum. Gayet sakin bir adam."</p>

  <p class="p4">Miss Brewis, "Sanırım," diye cevap verdi. "Polisler bu işlerden gerçekten anlıyorlar. Kayıp insanları bulmak için de ellerinde türlü imkânlar var."</p>

  <p class="p4">Sir George başını salladı. "Bazen evden kaçıp bir saman yığınının arkasına saklanan bir çocuğu bile neden sonra buluyorlar."</p>

  <p class="p4">"Lady Stubbs'un bir saman yığınının arkasına saklanacağını sanmıyorum, Sir George."</p>

  <p class="p4">Bedbaht koca, "Ah... Bir şeyler yapabilseydim," diye içini çekti. "En iyisi gazetelere ilan vermek. Amanda, şunu yazıver." Bir an düşünceli düşünceli durdu. "&nbsp;'Hattie, lütfen eve dön! Senin için çok üzülüyorum, George.' Bu ilanı bütün gazetelere ver, Amanda."</p>

  <p class="p4">Miss Brewis kindar bir tavırla cevap verdi. "Lady Stubbs gazeteleri pek okumaz, Sir George son haberler ve dünyada olup bitenler onu hiç ilgilendirmez." Sinsi sinsi, "Tabi, bu ilam bir moda dergisine... örneğin, Voque'a verebiliriz. Belki o zaman bunu görür," diye ekledi. Fakat George, kadının alaycı tavrının farkına varacak halde değildi.</p>

  <p class="p4">Sadece, "İstediğin yere ver," dedi. "Ama elini çabuk tut." Ayağa kalkarak kapıya doğru yürüdü. Elini tokmağa atmışken, duraklayarak geri döndü. "Buraya bakın. Onun öldüğünü sanmıyorsunuz ya?" Poirot'ya söylüyordu.</p>

  <p class="p4">Belçikalı gözlerini kahve fincanına dikti. "Böyle bir şeyi düşünmek için henüz çok erken, Sir George. Buna inanmak için ortada bir sebep yok."</p>

  <p class="p4">Sir George içini çekti. "Demek gerçekten öyle düşünüyorsunuz." Meydan okurmuş gibi bağırdı. "Ama ben o fikirde değilim. Bence o hayatta!" Gitgide artan hiddetle başını sallayarak dışarı çıktı. Kapıyı da arkasından çarparak kapattı.</p>

  <p class="p4">Poirot düşünceli bir tavırla, kızarmış ekmeğine yağ sürdü. Bir kadın cinayete kurban gittiği zaman onun kocasından şüphe ederdi. (Aynı şekilde bir erkeğin ölümü, adamın karısından şüphelenmesine sebep olurdu.) Fakat bu olayda Sir George&rsquo;un Lady Stubbs&rsquo;u öldürdüğünü sanmıyordu. Zira Sir George&rsquo;u görür görmez, adamın karısına çok bağlı olduğunu anlamıştı. Üstelik o fevkalade hafıza kendisini yanıltmıyorsa Sir George, kendisi Bayan Oliver&rsquo;la cesedi bulmaya gidinceye kadar çim sahadan ayrılmamıştı. Felaketi haber vermek için geri döndükleri zama n da adam yine oradaydı. Hayır, Hattie&rsquo;nin ölümüne sebep olan Sir George değildi. Zaten henüz kadının ölüp ölmediğini de bilmiyorlardı. Poirot kendi kendine, zaten, dedi. Buna inanmamız için bir sebep yok. Sir George&rsquo;a söylediklerim bir bakıma doğruydu." Fakat buna rağmen Poirot, kadının öldürülmediğinden yine de emin değildi. Çifte cinayetle karşı karşıya olduklarına inanıyordu.</p>

  <p class="p4">Miss Brewis&rsquo;in adeta ağlarcasına fakat yine de müthiş bir kinle konuşması üzerine daldığı düşüncelerden uyandı. Kadın, "Erkekler ne kadar aptal oluyor," diye homurdanıyordu. "Ne kadar aptal! Bazı konularda çok zekiler ama sonra kalkıp olmayacak biriyle evleniyorlar."</p>

  <p class="p4">Poirot başkalarını dinlemeye daima hazırdı. Herkes ne kadar açık konuşursa, o kadar iyi olurdu. Zira incir çekirdeğini doldurmayacak bir sürü laf arasında işe yarayacak bazı şeyler olurdu.</p>

  <p class="p4">"Bunun uygunsuz bir evlenme olduğuna mı inanıyorsunuz?" diye sordu.</p>

  <p class="p4">"Feci bir şey bu! Feci!"</p>

  <p class="p4">"Yani karıkoca mutlu değiller miydi?"</p>

  <p class="p4">"Karısının Sir George üzerinde her bakımdan kötü bir etkisi vardı."</p>

  <p class="p4">"İşte bu çok ilginç. Nasıl kötü bir etki?"</p>

  <p class="p4">"Adamcağıza türlü emirler verip onu sağa sola koştururdu. Ona zorla pahalı hediyeler aldırırdı.</p>

  <p class="p4">Bir kadının takamayacağı kadar çok mücevheri vardı, Lady Stubbs&rsquo;un. Ya kürkleri? İki vizon manto. Bir Rus Ermini. Bir kadın iki vizyonu birden ne yapacak?"</p>

  <p class="p4">Poirot başını salladı. "Doğrusu bunu bilmem."</p>

  <p class="p4">Miss Brewis devam etti. "Çok da sinsi! Yalancı! Aptal rolü yapıyor. Özellikle de misafir varken. Belki de Sir George'un bu halinden hoşlandığını sanıyor."</p>

  <p class="p4">"Sir George, Lady Stubbs&rsquo;un bu halinden gerçekten hoşlanıyor mu?"</p>

  <p class="p4">"Erkekler!" Miss Brewis&rsquo;in sesi titriyordu. Galiba kadın kendisini tutmasaydı, ciyak ciyak bağıracaktı. "Çalışkanlığı, sadakati, fedakârlığı takdir edemezler. Eğer Sir George&rsquo;un zeki ve becerikli bir karısı olsaydı, adam çabucak ilerlerdi."</p>

  <p class="p4">Poirot kaşlarını kaldırdı. "İlerleyip ne yapacaktı."</p>

  <p class="p4">"Yani... Mahalli işlerde söz sahibi olurdu. Veya Parlamento&rsquo;ya seçilirdi. Sir George zavallı Bay Masterton'dan daha yetenekli bir adamdır. Bilmiyorum Bay Masterton&rsquo;ı, konuşma yaparken hiç dinlediniz mi? Daima duraklıyor. Kendisini dinleyenleri heyecanlandıramıyor. Adam bugünkü yerini karısına borçlu. Her şeyi perdenin arkasından idare eden Bayan Masterton. Siyasett en anlıyor... Gayet faal ve atılgan bir kadın o."</p>

  <p class="p4">Poirot, bir an Bayan Masterton&rsquo;la evli olduğunu düşünerek titredi. Fakat Miss Brewis&rsquo;in sözlerinin doğru olduğunu da kabul ediyordu. "Evet. Bayan Masterton gerçekten öyle..." İçinden ekledi. "Bir Femme Formidable."</p>

  <p class="p4">Miss Brewis, "Sir George hırslı biri değil," diye devam etti. "Burda yaşamak, biraz araziyle meşgul olmak, arada sırada şehre gidip idare meclislerinin toplantılarına katılmak ona yetiyor. Halbuki çok yetenekli. Hemen yükselebilir. Sir George gerçekten hayran olunacak bir insan,</p>

  <p class="p4">Mösyö Poirot. Fakat o kadın kendisini hiçbir zaman anlamıyor. Onu, düğmesine basınca kürk mantolar, mücevherler ve pahalı elbiseler çıkaran bir makine gibi görüyor. Eğer Sir George yeteneklerini takdir eden bir kadınla evlenmiş olsaydı..." Sesi titremeye başlamıştı. Şaşkın şaşkın sustu.</p>

  <p class="p4">Poirot, ona merhametle baktı. Miss Brewis, patronuna âşıktı. Kadın, ona derin bir sadakat, ihtiras ve sevgiyle bağlıydı. Sir George herhalde işin farkında değildi. Herhalde farkında olsaydı, sekreterinin hisleri kendisini yine ilgilendirmeyecekti. Sir George için Amanda Brewis günlük hayatının yükünü hafifleten, telefonlara cevap veren, mektup yazan, uşak ve hizmetçi tutan, aşçıya talimat veren, yani hayatı yaşanır hale sokan mükemmel bir makineydi. Poirot, adamın bir defa olsun Miss Brewis'e kadın gözüyle baktığını sanmıyordu. Belçikalı, işte bu da tehlikeli olabilir, diye düşündü. Kadınlar, kurar kurar ve ondan sonra adeta sinir nöbetleri geçirirler. Fakat sevdikleri erkek bunun farkına varmaz bile.</p>

  <p class="p4">Miss Brewis gözyaşları arasında inledi. "O kadar sinsi, zeki, çıkarcı bir yaratık."</p>

  <p class="p4">Poirot mırıldandı. "'Yaratıktı' değil, 'yaratık' dediniz.</p>

  <p class="p4">Miss Brewis hoşnutsuzlukla bağırdı. "Onun ölmediği muhakkak. Bence o adi yaratık bir erk ekle kaçtı. Bu tam onun yapabileceği bir şey."</p>

  <p class="p4">"Bu mümkün. Daima mümkün." Poirot bir dilim kızarmış ekmek aldı. Sıkıntılı bakışlarla marmelat kavanozunu süzdükten sonra, masada reçel olup olmadığını anlamak için ileri doğru baktı. Fakat görünürde reçel yoktu. Belçikalı tereyağlı ekmek yemekten başka çare olmadığını anladı.</p>

  <p class="p4">Miss Brewis homurdandı. "Tek açıklama bu. Tabi bu Sir George'un aklına bile gelmedi."</p>

  <p class="p4">Poirot açık açık konuşmayarak nezaketle sordu. "Şimdiye kadar erkeklerden dolayı hiç mesele çıktı mı?"</p>

  <p class="p4">Miss Brewis dudak büktü. "Çok zeki o."</p>

  <p class="p4">"Yani siz böyle bir şeyin farkına vardınız."</p>

  <p class="p4">Miss Brewis, "Herhalde varmamam için gayet dikkatli davrandı," dedi.</p>

  <p class="p4">"Fakat nasıl söyleyeyim bilmem ki? Gizli maceralara atıldığına inanıyorsunuz?"</p>

  <p class="p4">Miss Brewis bağırdı. "Michael Weyman'ı delirtmek için elinden geleni yaptı. Ona bu mevsimde kamelya bahçesini göstermeye kalktı. Tenis pavyonu kendisini çok ilgilendiriyormuş gibi tavırlar takındı."</p>

  <p class="p4">"Sonuçta, Bay Weyman buraya sırf o iş için gelmiş. Zaten Sir George pavyonu karısını memnun etmek için yaptırıyormuş."</p>

  <p class="p4">Miss Brewis, "Lady Hazretleri doğru dürüst tenis oynamasını bile bilmiyor," diye cevap verdi. "Zaten hiçbir oyundan anlamıyor. Bütün merakı başkaları koşup terlerken, poz alıp oturmak. E vet. Kadın Michael Weyman'ı deli etmek için elinden geleni yaptı. Eğer adam başka birinden hoşlanmasaydı, bu arzusuna da kavuşacaktı."</p>

  <p class="p4">"Ah..." Poirot bir lokma marmelat alarak bunu kızarmış ekmeğin tam köşesine sürdü. Sonra da o kısmı tereddütle ısırdı. "Demek Bay Weyman başka birinden hoşlanıyor."</p>

  <p class="p4">Miss Brewis başını salladı. "Weyman'ı Sir George'a Bayan Legge tavsiye etti. Sally Legge, mimarı daha Alec'le evlenmeden önce tanıyormuş. Chelsea'dan sanırım. Bayan Legge vaktiyle ressammış."</p>

  <p class="p4">Poirot mahsus, "Bence Sally Legge çok hoş ve zeki bir kadın," diye mırıldandı.</p>

  <p class="p4">Miss Brewis de o fikirdeydi. "Gerçekten Sally Legge çok zekidir. Üniversite mezunu o. Eğer evlenmeseydi herhalde seçtiği meslekte çabucak yükselirdi."</p>

  <p class="p4">"Evleneli çok mu olmuş?"</p>

  <p class="p4">"Üç yıl önce evlenmiş sanırım. Fakat bu evliliğin pek de iyi gittiğini sanmıyorum."</p>

  <p class="p4">"Birbirlerine uygun değiller mi?"</p>

  <p class="p4">"Genç adam çok acayip. Kabuğuna çekilmiş bir insan o. Sık sık yalnız başına dolaşmaya çıkıyor. Sally Legge'e bağırıp çattığını da duydum."</p>

  <p class="p4">Poirot, "Ah," dedi. "Evliliğin ilk yıllarında böyle şeyler olur. Kavgalar... Barışmalar... Herhalde bunlar olmazsa, evlilik çekilmeyecek bir hal alır."</p>

  <p class="p4">Miss Brewis içini çekti. "Michael Weyman buraya geldiği günden beri Sally Legge&rsquo;i sık sık görüyor. Sanırım Sally, Alec Legge ile evlenmeden önce Michael&rsquo;a aşıkmış. Genç kadının kötü bir şey yaptığını sanmıyorum. Herhalde onunki zararsız bir flört."</p>

  <p class="p4">"Herhalde bu Alec Legge&rsquo;nin hoşuna gitmiyor."</p>

  <p class="p4">"İnsan onun ne düşündüğünü anlamıyor ki. Adam daima üstü kapalı birtakım şeyler söylüyor. Yalnız Alec Legge son zamanlarda her zamankinden daha somurtkan."</p>

  <p class="p4">"Acaba o da Lady Stubbs&rsquo;a mı hayrandı?"</p>

  <p class="p4">"Herhalde Lady Hazretleri öyle sanıyordu. O kadın, &lsquo;Erkeklere bir bakman kâfi,&rsquo; diye düşünür. 'Hemen bana âşık olurlar.&rsquo;"</p>

  <p class="p4">"Belki Lady Stubbs söylediğiniz gibi bir erkekle kaçtı. Ama bu adam herhalde Weyman değil. Zira mimar hâlâ burda."</p>

  <p class="p4">Sekreter homurdandı. "Onun gizlice buluştuğu bir adamla kaçtığından hiç şüphe yok. Zaten Lady Stubbs sık sık şatodan çıkıp usulca koruda dolaşmaya giderdi. Önceki gece de yine dışardaydı. Esneyerek, &lsquo;Ben yatmaya gidiyorum,&rsquo; dedi. Fakat yarım saat sonra onun yan kapıdan dışarı çıktığını gördüm. Başına bir şal örtmüştü."</p>

  <p class="p4">Poirot düşünceli bakışlarla karşısında oturan kadına baktı. Acaba Miss Brewis&rsquo;in Lady Stubbs hakkındaki sözlerine inanabilir miydi? Yoksa sekreter ona hayallerini mi anlatmaktaydı? Belçikalı, Bayan Folliat&rsquo;ın Miss Brewis&rsquo;le aynı fikirde olmadığından emindi. Halbuki Bayan Folliat, Hattie&rsquo;yi sekreterden çok daha iyi tanıyordu. Lady Stubbs&rsquo;un âşığıyla kaçması Miss Brewis&rsquo;in işine gelirdi tabi. Zavallı kocayı teselli işi ona düşer, kadın da Sir George adına boşanma meselesini ustalıkla hallederdi. Fakat bu, sekreterin sözlerinin doğru veya mümkün olduğu anlamına gelmiyordu.</p>

  <p class="p4">Poirot, Hattie Stubbs, âşığıyla kaçtıysa, diye düşündü. Bu işi yapmak için pek acayip bir zaman geçti... Fakat Belçikalı onun böyle bir şey yaptığına inanamıyordu.</p>

  <p class="p4">Miss Brewis burnunu çekerek dağılmış olan mektupları topladı. "Eğer Sir George gazetelere ilan verilmesini gerçekten istiyorsa, gidip meseleyi halletmeli... Gereksiz bir şey bu. Boş yere vakit kaybedeceğiz. A, günaydın, Bayan Masterton." Kapı şiddetle açılmış ve Bayan Masterton otoriter bir tavırla içeri girmişti.</p>

  <p class="p4">Olanca sesiyle, "Duyduğuma göre resmi soruşturma perşembe günü yapılacakmış," diye bağırdı. "Günaydın, Mösyö Poirot."</p>

  <p class="p4">Miss Brewis elinde mektuplarla durakladı. "Yapmamı istediğiniz bir şey mi var?"</p>

  <p class="p4">"Hayır, teşekkür ederim, Miss Brewis. Herhalde bu sabah bir sürü işiniz var. Fakat size dünkü fevkalade yardımınızdan dolayı teşekkürü bir borç biliyorum. İyi bir organizatörsünüz. Çok da çalışkansınız tabi. Hepimiz de size minnettarız."</p>

  <p class="p4">"Teşekkür ederim, Bayan Masterton."</p>

  <p class="p4">"Sizi lafa tutmayayım. Şuraya oturup Mösyö Poirot&rsquo;yla biraz konuşacağım."</p>

  <p class="p4">Poirot ayağa kalkmıştı. Kadını selamladı. "Şeref verdiniz," dedi.</p>

  <p class="p4">Bayan Masterton bir sandalye çekerek oturdu. Eski sakin tavrını takınmış olan Miss Brewis de odadan çıktı. Bayan Masterton, "O olmasaydı Stubbslar ne yapardı bilmem?" dedi. "Son zamanlarda ev idare etmek çok güçleşti. Zavallı Hattie bu işle başa çıkamazdı. Ne acayip bir olay bu, Mösyö Poirot... Size bu konuda ne düşündüğünüzü sormaya geldim."</p>

  <p class="p4">"Siz ne düşünüyorsunuz, madam?"</p>

  <p class="p4">"Doğrusu itiraf etmek pek kolay değil, ama bana bu bölgede bir manyak varmış gibi geliyor. Onun buranın yerlisi olmadığım umarım. Belki de adam tımarhaneden çıkmıştı. Son zamanlarda deliler tamamıyla iyileşmeden salıveriliyor. Ben şunu demek istiyorum, Mösyö Poirot; Marlene Tucker&rsquo;ı kimse öldürmek istemezdi. Bunun normal bir sebebi yoktu. Ancak anormal bir sebebi olabilirdi. Şimdi bu katil iyice anormalse, o halde zavallı Hattie Stubbs&rsquo;u da öldürdü. Biçare yavrucuğun kafası pek çalışmazdı. Herhalde karşısına şöyle alelade bir adam çıktı, ona, &lsquo;Koruda bir şey var. Gelin de bakın,&rsquo; dedi. Zavallı Hattie de hiç şüphelenmeden, kuzu kuzu onun peşine takıldı."</p>

  <p class="p4">"Sizce Lady Stubbs&rsquo;un cesedi şatonun arazisinde mi?"</p>

  <p class="p4">"Evet, Mösyö Poirot. Etrafı ararlarsa cesedi de bulurlar tabi. Şato nun arazisi büyük. Koru adeta uçsuz bucaksız. Onun için bir hayli uğraşmaları gerek. Örneğin, cesedi çalıların altına sürüklemiş veya tepeden ağaçların arasına yuvarlamış olabilirler. Polise gerekli olan av köpekleri." Bayan Masterton da o ara iri ve vahşi bir köpeğe benziyordu. "Av köpekleri... Polis müdürüne telefon edip bunu söyleyeyim."</p>

  <p class="p4">Poirot mırıldandı. "Herhalde haklısınız, madam." Bayan Masterton'a başka bir şey söylemek imkânsızdı.</p>

  <p class="p4">Bayan Masterton kükredi. "Tabi haklıyım. Fakat adamın civarda bir yerde olduğunu düşününce endişeleniyorum. Şatodan ayrıldıktan sonra kasabaya gidicem bütün annelere, kızlarına dikkat etmelerini onları yalnız başlarına sokağa göndermemelerini söyleyeceğim. İçimizde bir katil olduğunu bilmek hiç de hoş bir şey değil."</p>

  <p class="p4">"Yalnız bir şey var, madam. Bir yabancı kayıkhaneye nasıl girebilirdi? Bunu yapabilmek için anahtar gerekliydi."</p>

  <p class="p4">Bayan Masterton dudak büktü. "A, o mu? Basit bir olay bu. Marlene dışarı çıktı tabi."</p>

  <p class="p4">"Kayıkhaneden dışarı mı çıktı?"</p>

  <p class="p4">"Evet. Herhalde canı sıkıldı. Kızlar böyledir zaten. Marlene kayıkhaneden çıkarak etrafta biraz dolaştı. Bana kalırsa kız, Hattie Stubbs'un öldürüldüğünü de gördü. Bir gürültü duyarak birilerinin boğuştuğunu anladı. Ne olduğunu anlamak için koştu. Tabi Lady Stubbs'u öldürmüş olan adam, onu da ortadan kaldırmak zorunda kaldı. Marlene'in cesedini kayıkhaneye götürüp bırakmak ve kapıyı da arkasından çekmek, onun için gayet basit bir işti. Sonuçta kapıda Yale kilidi var, çektin mi kapanır."</p>

  <p class="p4">Poirot usulca başını salladı. Bayan Masterton'la tartışmak ve ona unuttuğu bir noktayı belirtmek niyetinde değildi. Bu yüzden kadına... Marlene Tucker'ın dışarda öldürüldüğünü kabul edelim, ama o zaman da katilin 'Cinayet Oyunu'nu çok iyi bilmesi lazım. Zira kızı, uydurma kurbanını y ere yatırmış. Ona aynı vaziyeti vermiş... Bütün bunları söylemedi. Poirot, onun yerine, "Sir George Stubbs hâlâ karısının sağ olduğuna inanıyor," diye cevap verdi.</p>

  <p class="p4">"Sir George öyle söylüyor. Zira buna inanmak istiyor. Bildiğiniz gibi Hattie'yi çok sever di." Bir an durdu. Sonra da birdenbire ekledi. "Her şeye rağmen George Stubbs'u severim ben. Tanınmış bir aileden değil. Şehirde büyümüş. Ama buna rağmen bu şatoya yakışıyor. Bir tek kusuru varsa, o da bir bakıma bayağı züppe oluşu. Gerçi bu da öyle zararlı bir şey sayılmaz."</p>

  <p class="p4">Poirot alaycı bir tavırla güldü. "Son zamanlarda paralılar iyi bir aileye mensupmuş gibi itibar görüyorlar."</p>

  <p class="p4">"Dostum, çok doğru... Sir George'un züppelik etmesine hiç gerek yok. Burayı satın alıp para saçması yeterdi. Hepimiz koşarak onu ziyarete gelirdik... Fakat gerçekten onu çok seviyorlar.</p>

  <p class="p4">Bunun sebebi yalnız para değil. Tabi Sir George'un bu kadar sayılmasında Amy Folliat'ın rolü de var. Karıkocayı o destekledi. Tabi bu civarda Amy Folliat'ın sözü çok dinlenir. Folliatlar bu bölgede Tudor zamanından beri yaşıyorlar."</p>

  <p class="p4">Poirot kendi kendine mırıldandı. "Nasse Şatosu'nda daima Folliatlar otururdu."</p>

  <p class="p4">"Evet." Bayan Masterton içini çekti. "Ne acı! Savaş nelere sebep olmuyor ki... Savaşta ölen gençler... veraset vergileri. Ondan sonra kendilerine şato kalmış olanlar, masrafa dayanamıyorlar ve mecburen binayı satıyorlar."</p>

  <p class="p4">"Evet. Eski garajı da çok şirin bir villa haline sokmuşlar. İçeri girdiniz mi hiç?"</p>

  <p class="p4">"Hayır. Kapıda ayrıldık."</p>

  <p class="p4">Bayan Masterton başını salladı. "Herkesin yapabileceği bir iş değil. Malikânenin bir köşesine çekilmek ve yabancıların evinize iyice yerleştiklerini görmek. Fakat Amy Folliat bu yüzden dünyaya küsmüş değil. Hatta bütün bu işi o düzenledi. Hattie'ye burda yaşama fikrini iyice aşıladı. Böylece onun, Sir Georgo'u ikna etmesini sağlamış oldu. Bence Amy Folliat burasının bir öğrenci yurdu veya müessese haline sokulmasına veya yerine yeni binalar yapılması için yıkılmasına dayanamıyordu." Ayağa kalktı. "Eh, artık gitmeli. Bir hayli işim var."</p>

  <p class="p4">"Tabi. Av köpekleri için polis müdürüne telefon edeceksiniz." Bayan Masterton birden havlar gibi gülmeye başladı. "Bir zamanlar av köpeği yetiştirirdim. Bazıları bana onlara benzediğimi söylerdi." Belçikalı dedektif irkildi. Kadın hemen bunu fark etti tabi. "Galiba siz de aynı şeyi düşünüyordunuz, Mösyö Poirot."</p>

  <p class="p4">&nbsp;</p>
</body>
</html>
