<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM9</title>
</head>

<body>
  <h1 class="h11">BÖLÜM9</h1>

  <h2 class="h21"><a id="ncx935"></a>I</h2>

  <p class="p4">Müfettiş Bland, Hoskins gibi yabancılara sinirlenen bir tip değildi ama Etienne de Sousa&rsquo;yı görür görmez rahatsız oldu. Genç adamın abartılı nezaketi, şıklığı, briyantinli saçlarından yükselen çiçek kokusu, müfettişin fena halde sinirine dokundu.</p>

  <p class="p4">De Sousa kendisinden çok emin ve rahattı. Üstelik gizlenmesine rağmen durumla alay ettiği de belli oluyordu. Genç adam, "Hayatın sürprizlerle dolu olduğunu itiraf etmeliyim," diye söze başladı. "Tatil yapmak için yatımla dolaşmaya çıktım. Bu güzel manzaraya hayran kaldım. Yıllardan beri görmediğim küçük kuzenimle birkaç saat geçirmek istedim. Başıma türlü şeyler geldi. Önce bir karnavalla karşılaştım. Bir hindistancevizi kafamın biraz üstünden hızla geçti. Bunun arkasından da komedi bir faciaya dönüştü. Şimdi de cinayete karıştım." Bir sigara yakıp derin bir nefes çekti. "Aslında bu cinayet beni hiç ilgilendirmiyor tabi. Hatta benimle konuşmak istemenize şaştığımı da saklamayacağım."</p>

  <p class="p4">"Siz bir yabancısınız, Bay De Sousa..."</p>

  <p class="p4">De Sousa, müfettişin sözünü kesti. "Yani yabancılardan şüphelenmek gerekir, öyle mi?"</p>

  <p class="p4">"Hayır, hayır onu dernek istemedim. Ne demek istediğimi anlatamadım galiba. Yatınızı Helmmouth&rsquo;da demirlemiştiniz sanırım."</p>

  <p class="p4">"Evet."</p>

  <p class="p4">"Bugün öğleden sonra buraya motorunuzla geldiniz, değil mi?</p>

  <p class="p4">"Peki, motorla gelirken sağ tarafta kalan kayıkhaneyi fark ettiniz mi? Sazdan damı olan, bir de küçük tahta iskelesi bulunan tahta bir kayıkhane?"</p>

  <p class="p4">De Sousa başını arkaya atarak düşünmeye başladı. "Bir dere ve gri taştan yapılmış küçük bir ev gördüm."</p>

  <p class="p4">"Hayır, nehrin daha ilersinde, Bay De Sousa. Ağaçların arasında..."</p>

  <p class="p4">"Ah, şimdi hatırladım. Çok şirin bir yerdi. O kayıkhanenin şatoya ait olduğunu bilmiyordum. Yoksa motorumu iskeleye bağlayıp oraya çıkardım. Şatoya nasıl gireceğimi sorduğum zaman ban a rıhtımı tarif ettiler?"</p>

  <p class="p4">"Anlıyorum. Siz de öyle mi yaptınız?"</p>

  <p class="p4">"Evet, rıhtıma çıktım."</p>

  <p class="p4">"Kayıkhanenin civarına demir atmadığınızdan emin misiniz?"</p>

  <p class="p4">De Sousa dudak büktü. "Hayır."</p>

  <p class="p4">"Peki, motorla geçerken kayıkhanede kimseyi görmediniz mi?"</p>

  <p class="p4">"Birini görmem mi lazımdı? Hayır, kimseyi görmedim."</p>

  <p class="p4">"Bu da bir olasılık. Bay De Sousa öldürülen kız öğleden sonra kayıkhanedeydi. Kendisini orda öldürdüler. Üstelik sizin ordan geçtiğiniz sıralarda olmuş bu."</p>

  <p class="p4">De Sousa kaşlarını kaldırdı. "Yani cinayete şahit olduğumu mu zannediyorsunuz?"</p>

  <p class="p4">"Cinayet içerde işlenmiş ama pencereden bakan kızı görmüş olabilirsiniz. Veya o balkona çıkmış olabilir. Onu gördünüzse cinayet saatini daha kolaylıkla tespit edebileceğiz... Siz geçerken sağ olduğu takdirde... "</p>

  <p class="p4">"Ah, anlıyorum. Fakat neden özellikle bana soruyorsunuz? Helmmouth&rsquo;dan gelen bir sürü gezi vapuru var. Onlar burdan geçiyorlar. Neden onlara sormuyorsunuz?"</p>

  <p class="p4">Müfettiş, "Onlara da soracağız," diye cevap verdi. "Üzülmeyin, onlara da soracağız. Demek kayıkhanede bir gariplik fark etmediniz?"</p>

  <p class="p4">"Hayır. Zaten orda insan olduğunu gösteren bir şey de yoktu. Ama pek de dikkatli bakmadım. Zaten fazla yakından da geçmedim. Belki de dediğiniz gibi biri pencereden bakıyordu ama, ben böyle birini görmedim."</p>

  <p class="p4">Daha nazik ilave etti. "Size yardım edemediğim için üzgünüm."</p>

  <p class="p4">Müfettiş de gülümsedi. "Zaten fazla ümidimiz yoktu. Yalnız size birkaç şey daha soracağım, Bay De Sousa."</p>

  <p class="p4">"Evet."</p>

  <p class="p4">"Buraya yalnız mı geldiniz, yoksa yatta arkadaşlarınız var mı?"</p>

  <p class="p4">"Arkadaşlarımla beraber seyahate çıkmıştık ama üç günden beri yalnızım. Yatta mürettebat var tabi."</p>

  <p class="p4">"Yatınızın adı nedir, Bay De Sousa?"</p>

  <p class="p4">"Esperance."</p>

  <p class="p4">"Lady Stubbs, kuzininiz oluyormuş değil mi?"</p>

  <p class="p4">Genç adam omuz silkti. "Pek yakın bir akraba değil. Adalarda aile arasında evlenmeler çok oluyor. Onun için hepimiz aşağı yukarı akraba sayılırız. Hattie'yle kardeş torunu oluyoruz sanırım. Onu en son gördüğümde on dört, on beş yaşlarında bir kızdı."</p>

  <p class="p4">"Demek onu ziyaret edip bir sürpriz yapmaya karar vermiştin iz?"</p>

  <p class="p4">"Bunun sürprizle alakası yok, müfettiş bey. Ona daha önce de yazmıştım."</p>

  <p class="p4">"Lady Stubbs'un bu sabah sizden bir mektup aldığını biliyorum. Fakat İngiltere'de olduğunuzu öğrenmek onu şaşırtmış."</p>

  <p class="p4">"Yanlışınız var, müfettiş bey. Kuzinime bundan... bundan üç hafta önce yazdım. Fransa'dan buraya gelmeden önce bir mektup yolladım."</p>

  <p class="p4">Bland şaşırdı. "Lady Stubbs'a Fransa'dan mektup yazıp İngiltere'ye geleceğinizi mi bildirdiniz?"</p>

  <p class="p4">"Yatla seyahate çıktığımı ve bugünlerde Torquap veya Helmmouth'a geleceğimi bildirdim. Daha sonra kesin tarihi yazacağımı da ekledim."</p>

  <p class="p4">Müfettiş Bland, adama bakakaldı. Lady Stubbs, Etienne'in mektubunu kahvaltı ederken almış ve korkmuştu. Genç adamın sözleriyle müfettişe anlatılanlar arasında çelişki vardı. Birden fazla şa hit Lady Stubbs'un mektuba çok şaşırdığını ve ondan sonra dehşete kapıldığını söylemişti. De Sousa da sakin sakin müfettişi süzüyordu. Tebessüm ederek dizindeki hayali tozu silkti.</p>

  <p class="p4">Bland, "Lady Stubbs, ilk mektubunuza cevap verdi mi?" diye sordu.</p>

  <p class="p4">De Sousa durakladı. "Şey... Bunu hatırlamak çok güç... Hayır, cevap verdiğini sanmıyorum. Bu imkânsız... Seyahat ettiğim için belirli bir adresim yok. Hem kuzinim Hattie pek mektup yazmaz." Ekledi. "Kendisi pek zeki değildir... Ama duyduğuma göre çok güzelleşmiş."</p>

  <p class="p4">Bland, "Kendisini görmediniz mi?" dedi.</p>

  <p class="p4">De Sousa beyaz dişlerini göstererek güldü. "Kuzinim ortadan kaybolmuş. Bu tip eğlencelerden sıkıldığı anlaşılıyor."</p>

  <p class="p4">Müfettiş kelimelerini dikkatle seçiyordu. "Bay De Sousa, Lady Stubbs'un sizden kaçması için bir sebep var mı?"</p>

  <p class="p4">"Hattie'nin benden kaçması için mi?... Doğrusunu isterseniz buna imkân yok. Ne sebep olabilir ki?"</p>

  <p class="p4">"Ben de bunu sordum zaten, Bay De Sousa." "Yani sırf benden kaçmak için Hattie'nin panayır yerinden uzaklaştığını mı sanıyorsunuz? Ne saçma fikir."</p>

  <p class="p4">"Şey... Sizden korkması için bir sebep var mı?" "Benden korkması için mi?..." De Sousa'nın sesi bir hayli alaycıydı. "Müfettiş bey hayatımda bu kadar saçma bir şey duymadığımı söylemem lazım."</p>

  <p class="p4">"Kuzininizle dostluğunuz devam ediyordu, değil mi?" "Bunu size açıkladım sanırım. Onunla bir dostluğumuz olmadı. Hattie'yi on dört yaşından beri görmedim."</p>

  <p class="p4">"Buna rağmen İngiltere'ye gelince onu aradınız." "Evet, doğru. Sizin gazetelerinizdeki sosyete sütunlarından birinde Hattie'ye dair bir haber okudum. Kuzinimin kızlık adından söz ediliyordu. Böylece Hattie'nin zengin bir İngilizle evlendiğini öğrendim. Kendi kendime, 'Bakalım bizim küçük Hattie nasıl olmuş?" dedim. 'Acaba kafası çalışıyor mu?'" Yine omuz silkti. "Bunun bir nezaket ziyareti olduğunu da söylemeliyim. Biraz da Hattie'yi merak ettim. Hepsi bu kadar."</p>

  <p class="p4">Müfettiş yine gözlerini De Sousa'ya dikti. Alaylı alaylı gülen bu genç adamın kafasından neler geçiyordu acaba? Bland daha samimi bir tavır takınmaya karar verdi. "Bana bir az kuzininizden bahseder misiniz? Yani karakteri, hareketleri hakkında biraz bilgi istiyorum." De Sousa biraz şaşırır gibi oldu. "Bunun kayıkhanede öldürülen kızla bir ilgisi var mı? Anladığıma göre siz, asıl o cinayetle ilgileniyor muşsunuz?"</p>

  <p class="p4">Müfettiş Bland, "İlgisi olabilir," diye kestirip attı.</p>

  <p class="p4">De Sousa birkaç saniye müfettişi süzdükten sonra dudak büktü. "Kuzinimi pek tanımadığımı söylemeliyim. Biz büyük bir aileyiz. Hattie de uzak bir akrabam. Kendisiyle pek ilgili değilim.</p>

  <p class="p4">Ama sorunuzu cevaplandırmak için şunu söyleyebilirim... Hattie geri zekâlı olmasına rağmen deli sayılmaz. Yani adam öldürecek bir tip değil o."</p>

  <p class="p4">"Rica ederim, Bay De Sousa, ben böyle bir şey ima etmedim!"</p>

  <p class="p4">"Hayret! Demek öyle? Sorunuzun başka bir sebebi olamazdı. Hattie&rsquo;nin çok fazla değişmiş olması lazım. Deli değildi o." Ayağa kalktı. "Herhalde bana başka bir soru sormayacaksınız, değil mi, müfettiş bey? Katili yakalamanız için size başarılar dilerim."</p>

  <p class="p4">"Daha birkaç gün Helmmouth&rsquo;dan ayrılmayacağınızı ümit ederim, Bay De Sousa."</p>

  <p class="p4">"Çok nazik konuşuyorsunuz, müfettiş bey. Bu bir emir mi?"</p>

  <p class="p4">"Sadece bir rica."</p>

  <p class="p4">"Teşekkür ederim. Daha iki gün Helmmouth&rsquo;da kalmak niyetindeyim. Sir George büyük nezaket gösterip beni şatoya davet etti ama, ben Esperance&rsquo;da kalmayı tercih ed erim. Soru sormak istediğiniz takdirde beni yatta bulabilirsiniz."</p>

  <p class="p4">Kibar bir tavırla müfettişi selamladı.</p>

  <p class="p4">Hoskins, genç adamın çıkması için kapıyı açtı. De Sousa hızlı adımlarla uzaklaştı.</p>

  <p class="p4">Müfettiş kendi kendine, "Şımarık bir adam," diye söylendi.</p>

  <p class="p4">Hoskins heyecanla onayladı. "Ah, ah!"</p>

  <p class="p4">Müfettiş hâlâ kendi kendine konuşuyordu. "Lady Stubbs&rsquo;un tehlikeli bir deli olduğunu kabul etsek bile neden durup dururken silik bir kızı boğsun? Bunun anlamı yok."</p>

  <p class="p4">Hoskins, "Delilerin ne yapacağı belli olmaz," diye fikir yürüttü. "Bütün mesele kadının ne kadar deli olduğunu anlamakta." Hoskins, anlamlı anlamlı başını salladı. "Geri zekâlıymış." "Papağan gibi tekrarlayıp durma. Zekâsı geri de olsa ileri de olsa umurumda değil. Ben sadece onun ne tip bir insan olduğunu anlamaya çalışıyorum. Acaba Lady Stubbs bir kızın boynuna kor-dunu takıp onu boğmaktan zevk alan bir tip mi? Belki de bunu komik bulmuştur veya mecbur kalmıştır. Hem o Tanrı&rsquo;nın cezası kadın nerde? Haydi git bak, Frank bir şey bulmuş mu?"</p>

  <p class="p4">Hoskins hemen odadan çıktı ve biraz sonra yanında memur Cottrell&rsquo;le döndü. Bir hayli hareketli olan genç polis kendisini pek beğenir ve daima amirlerini sinirlendirirdi. Müfettiş Bland, Hoskins gibi taşralı bir memuru Frank Cottrell&rsquo;e tercih ederdi. Genç adamın her şeyi bilirmiş gibi kendinden emin tavırlar takınması müfettişin sinirine giderdi...</p>

  <p class="p4">Cottrell, "Hâlâ bahçeyi arıyoruz, efendim," diye açıkladı. "Lady Hazretleri kapıdan çıkmamış. Bundan eminiz. Giriş ücretlerini alıp halkı içeriye sokan ikinci bahçıvanmış efendim. Adam, Lady Hazretleri&rsquo;nin kapıdan çıkmadığına yemin ediyor."</p>

  <p class="p4">"Herhalde ana kapıdan başka çıkış yerleri de vardır." "Tabi, Müfettiş Bey. Örneğin, rıhtıma inen yol var. Fakat ordaki ihtiyar adam, kadını görmemiş. Merdell adındaki bu ihtiyar, Lady'nin ordan geçmediğine emin. Kendisi belki yüz yaşında var, ama ona güvenebiliriz sanırım. Adam, yabancının motorla rıhtıma yanaşıp Nasse Şatosu&rsquo;nun yolunu sorduğunu da anlattı. Merdell, ona yola çıkıp ana kapıya gitmesini ve giriş ücreti verip girmesini tavsiye etmiş. Fakat anlaşılan yabancının panayırdan haberi yokmuş... Hem Lady Stubbs&rsquo;un akrabası olduğunu söylemiş. Bunun üzerine ihtiyar, ona rıhtımdan şatoya giden yolu göstermiş. Merdell bütün gün rıhtımdaymış. Onun için Lady Stubbs&rsquo;u görse tanırdı tabi. Adam, onu görmediğine yemin ediyor. Sonra Hoodown Parkı&rsquo;na çıkılan üstteki kapı var. Fakat buna da kilit asmışlar. Zira yabancılar şatonun arazisine giriyorlarmış. Yani kadın, ordan da çıkmamış. Bu hesaba göre hâlâ bahçede olması gerekiyor, değil mi?"</p>

  <p class="p4">Müfettiş, "Olabilir," diye cevap verdi. "Fakat kadının telden atlayıp yurdun bahçesine geçmesine kimse engel olamaz, değil mi? Ordan geçip kaçmış olabilir. Sir George hâlâ yan taraftaki yurtta kalanların telden atlayıp şato arazisine girdiklerinden şikâyet ediyor. Yabancılar yurt bahçesinden bu tarafa geçebildiklerine göre, Lady Stubbs da burdan o bahçeye geçmiştir belki."</p>

  <p class="p4">"Evet, efendim. Şüphesiz, efendim. Fakat ben Lady Stubbs&rsquo;un oda hizmetçisiyle konuştum. Lady Stubbs..." Elindeki kâğıda baktı, "...siklamen rengi ipek jorjet denilen şeyden bir elbise giyiyormuş.</p>

  <p class="p4">Başında geniş kenarlı siyah şapka varmış. Siyah ayakkabılarının topukları da on santim yüksekliğindeymiş. Bu kılıkta bir yere kaçmasına imkân yok."</p>

  <p class="p4">"Elbiselerini değiştirmemiş mi?"</p>

  <p class="p4">"Hayır, hizmetçiyle Lady Stubbs'un odasına girdim. Her şeyi yerli yerinde. Kadın bir valiz bile almamış. Hatta ayakkabılarını bile değiştirmemiş. Bütün ayakkabılarını saydık. Hepsi tamam..."</p>

  <p class="p4">Bland'ın kaşları çatıldı. Aklına kötü şeyler geliyordu. "Bana o kadını çağırın," diye emretti. "Sekreteri istiyorum."</p>

  <p class="p4">&nbsp;</p>
</body>
</html>
