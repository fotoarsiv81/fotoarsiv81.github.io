<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 16</title>
</head>

<body>
  <h1 class="h11">BÖLÜM 16</h1>

  <h2 class="h21"><a id="ncx1561"></a>I</h2>

  <p class="p4">Hercule Poirot Londra'daki apartmanında kare şeklindeki odanın kare şeklindeki şöminesinin önüne konulmuş olan kare şeklindeki koltukta oturuyordu. Önündeki masada hiç de kare şeklinde olmayan birtakım küçük tahta parçalan vardı. İnanılmayacak kadar kıvamlı biçimsiz parçalar. Bunları gören bir insan, "Bu tahtaların normal bir dünyada yeri yok," diye düşünürdü. "Galiba bunlar imkânsız, lüzumsuz ve saçma sapan şeyler." Halbuki aslında hiç de öyle değildi.</p>

  <p class="p4">Dikkatle incelendiğinde her belirli parçanın yine belirli bir anlamı vardı. Bunlar yerlerini aldıkları takdirde bir anlam kazanıyor, hatta bir resim meydana getiriyorlardı. Kısacası, Hercule Poirot şu meşhur tahtadan yapılmış bilmecelerden birini halletmekle meşguldü.</p>

  <p class="p4">Belçikalı hâlâ acayip biçimlerde başlıkları olan dikdörtgen çerçeveye baktı. Bu oyun sinirlerini yatıştırıyor, ona zevk veriyordu. Bu sayede karışıklık "düzene" kavuşmaktaydı. Poirot kendi kendine, bu biraz da benim mesleğime benziyor, dedi. "Soruşturma sırasında insan acayip olmayacak olaylarla karşılaşıyor. İlk bakışta bunların arasında hiçbir bağ olmadığını sanıyor. Halbuki bütün meselede bunların da yeri var. Garip biçimli, kurşuni bir parça alarak bunu ustalıkla mavi semaya yerleştirdi. Bunun uçağın bir kısmı olduğu anlaşılıyordu. "Evet," diye mırıldandı. "İnsanı böyle yapmak... Şuraya olmayacak bir parça... Buraya inanılmayacak bir parça... Köşeye hiç de sanıldığı gibi olmayan düzgün bir parça... Bunlar bir araya geldiler mi, tamam. O zaman mesele de kalmaz. Durum anlaşılır. Son zamanlarda dedikleri gibi, her şey suyun yüzüne çıkar!</p>

  <p class="p4">Resme bir kule parçasıyla çizgili bir kuleye benzeyen, fakat aslında bir kedinin sırtı olan kısmı yerleştirdi. Sonra Turner'ca bir çabukluk turuncuyken pembemsi bir hal alıveren ufka ilaveler yaptı.</p>

  <p class="p4">Hercule Poirot insan ne aradığını bilse, diye içini çekti. "İş çok kolaylaşırdı. Fakat neyi aradığınızı bilmeniz imkânsız. Bu yüzden ters yerlere veya yanlış şeylere bakıyorsunuz."</p>

  <p class="p4">Hiddetle içini çekti. Bakışları bilmeceden şöminenin diğer tarafındaki koltuğa kaydı. Yarım saatten daha kısa bir zaman önce Müfettiş Bland orada oturmuş, çay içip dört köşe çöreklerden yerken, üzüntülü üzüntülü konuşmuştu. Mesleğiyle ilgili bir iş için Londra'ya gelmişti. O olayı hallettikten sonra da Mösyö Poirot'yu ziyaret etmeye karar vermişti. "Sizin, Nasse Şatosu'nda işlenen cinayetler hakkında yeni sonuçlara varıp varmadığınızı öğrenmek istiyordum." Müfettiş Bland kendi fikirlerini de açıklamıştı. Poirot, onun ileri sürdüğü her iddiayı kabul etmişti. Müfettişin, cinayetleri dikkatle ve tarafsız bir şekilde analiz ettiği ortadaydı.</p>

  <p class="p4">Nasse Şatosu'nda cinayet işleneli bir ay, hatta beş hafta olmuştu. Bu süre boyunca soruşturmada hiçbir ilerleme kaydedilmemişti, ne yazık ki. Lady Stubbs'un cesedi bulunmamıştı. Lady Stubbs belki de sağdı. Fakat kadının izini de bulamamışlardı. Müfettiş Bland, Lady Stubbs'un hayatta olduğunu pek sanmıyordu. Poirot da aynı fikirdeydi.</p>

  <p class="p4">Bland, "Tabi," diye içini çekti. "Ceset karaya vurmuş olabilir. Bir ceset suya düştü mü, ne hal alacağı belli olmaz... Belki ilerde kıyılardan birine vurur. Ama o zaman da kimlik tesbiti çok güçleşir."</p>

  <p class="p4">Poirot atıldı. "Üçüncü bir olasılık daha var."</p>

  <p class="p4">Bland başını salladı. "Evet. Onu ben de düşündüm. Daha doğrusu düşünüp duruyorum. Cesedin Nasse Şatosu'nda olduğunu, onu aramaya akıl edemediğimiz bir yere sakladıklarını kast ediyorsunuz, değil mi? Bu mümkün. Pekâlâ da mümkün. Öyle eski şatolarda ve civarında aklınıza bile gelmeyecek bir sürü gizli yer vardır." Bir an düşünceli düşünceli durdu. "Geçen gün bir eve gittim. Savaşta bahçeye bir sığınak yapmışlardı. Şöyle dayanıksız, biraz uydurmaca bir şey. Evin yan duvarına dayanıyordu. Ordan, bodruma da geçilebilmekteydi. Savaş bitince, sığınak yıkılmıştı. Onlarda taşlan şöyle üst üste yığarak, küçük tepecikler meydana getirmişler. Ve aralara da dağlık arazide yetişen çiçeklerden dikmişlerdi. Orda dolaşırken, o güzel çiçekli yerin önceden bir sığınak olduğu, altta bir oda bulunduğu aklınıza bile gelmezdi. Sanki orası ta başından dağ çiçekleri için yapılmıştı. Halbuki bodrumdaki şarap fıçısının arkasındaki geçitten, çiçeklerin altındaki odaya girmek mümkündü. İşte böyle bir yer kastediyorum... Yabancıların bilmediği bir geçit ve gizli bir oda. Herhalde Nasse Şatosu&rsquo;nda gizli bir bölme yok, değil mi? Hani şu vaktiyle papazların yaptığını düşündükleri cinsten bir yer."</p>

  <p class="p4">"O devirde böyle bir yer inşa etmeleri gereksizdi."</p>

  <p class="p4">"Bay Weyman da öyle söyledi. Şatonun 1700 yılında tamir edildiğini anlattı. O sırada papazların saklanmalarına gerek yoktu.</p>

  <p class="p4">Fakat öyle de olsa, şatoda yine gizli bir oda bulunabilir. Örneğin, bir bölümün biçimi değiştirilmiştir. Belki aileden biri böyle bir şey olduğunu biliyordu. Ne dersiniz... Mösyö Poirot?"</p>

  <p class="p4">Belçikalı mırıldandı. "Evet. Bu mümkün. Mais Oui. Fevkalade bir fikir bu. Bunu kabul edersek yine bir soruyla karşılaşıyoruz. Bu gizli odayı kim bilebilir?... Herhalde şatoda kalan herkes bunu öğrenir, değil mi?"</p>

  <p class="p4">"Evet. O zaman De Sousa&rsquo;nın suçsuz olduğu ortaya çıkar." Müfettiş buna memnun olmamıştı. Zira şimdilik listesinin başında hâlâ De Sousa&rsquo;nın ismi vardı. "Dediğiniz gibi şatoda oturan herkes, aileden bir veya iki hizmetçi böyle gizli b ir yer olduğunu öğrenebilir. Ama evde kısa bir süre kalanların bunu duyacaklarını pek sanmıyorum. Hele Legge gibi başka yerden gelenler, hiçbir şeyin farkında olmazlar."</p>

  <p class="p4">Poirot, "Böyle bir yer olup olmadığını," diye cevap verdi. "Ancak bir tek kişi bile bilir. Belki ona sorarsanız size bilgi verebilir. Bayan Folliat&rsquo;ı kast ediyorum." Sonra içinden ekledi. "Bayan Folliat&rsquo;ın Nasse Şatosu hakkında bilmediği yer yok herhalde. Zaten kadın çok şeyin farkında. Ta başında Hattie Stubbs&rsquo;un ölmüş olduğunu anladı. Bayan Folliat daha Hattie'yle Marlene cinayete kurban gitmeden dünyanın çok kötü bir yer olduğunu düşünmeye başladı. İnsanların da çok kötü yaratıklar olduğunu söyledi. Poirot hiddetle, bilmecenin yanıtı Bayan Folliat&rsquo;da, diye düşündü. Fakat bunu ondan öğrenmek hiç de kolay değil."</p>

  <p class="p4">Müfettiş içini çekti. "Bayan Folliat&rsquo;la birkaç defa konuştum. Bu konuda gayet kibar ve nazik davrandı. İşimize yarayacak bir fikir ileri süremediği için bayağı üzüldü."</p>

  <p class="p4">Poirot kendi kendine, sürmediği için mi? dedi. Yoksa süremediği için mi? Belki Bland da aynı şeyi düşünüyordu.</p>

  <p class="p4">Müfettiş mırıldandı. "İnsan bazı kadınları zorlayamaz. Onları korkutamazsınız. Konuşmaya da ikna edemezsiniz. Yani elinizden hiçbir şey gelmez."</p>

  <p class="p4">Poirot, öyle, diye düşündü. Bayan Folliat&rsquo;ı korkutmak da ikna etmek de mümkün değil.</p>

  <p class="p4">Müfettiş Bland çayını bitirdi. İçini çekerek çıktı, gitti. Poirot da gitgide artan hiddetini unutmak için bilmeceyle uğraşmaya başladı. Belçikalı gerçekten fena halde sinirlenmişti. Hem öfkelenmiş, hem de gururu kırılmıştı. Bayan Ariadne Oliver bu esrarı çözmesi için onu, Hercule Poirot&rsquo;yu çağırmıştı. Kadın ortada acayip bir şeylerin döndüğünü hissetmişti. Çok haklı olduğu da çok geçmeden anlaşılmış tabi. Bayan Oliver önce Hercule Poirot&rsquo;nun cinayete engel olacağına in anmıştı. O bunu yapamayınca, bu sefer de katili bulacağını sanmıştı. Bunu da becerememişti Poirot. Adeta kalın bir sis içindeydi bu. Zaman zaman uzaklarda kendisini şaşırtan birtakım ışıklar belirip kayboluyordu. Arada sırada bu ışıklan fark ediyor, fakat yine de durumu anlayamıyordu.</p>

  <p class="p4">Poirot ayağa kalkarak, şöminenin diğer tarafına gitti. Oradaki dört köşe koltuğun yerini ocakla dik bir acı meydana getirecek şekilde düzelttikten sonra içini çekerek oturdu. Boyalı tahta ve mukavvadan meydana gelmiş olan bilmeceden, cinayet bilmecesine geçmişti. Cebinden küçük bir defter çıkararak dikkatle yazdı.</p>

  <p class="p4">"Etienne de Sousa. Amanda Brewis, Alec Legge, Sally Legge, Michael Weyman."</p>

  <p class="p4">Yazısı küçük, fakat çok düzgündü.</p>

  <p class="p4">Düşünmeye başladı. Sir George&rsquo;la Jim Warburton&rsquo;un Marlene Tucker&rsquo;ı öldürmeleri imkânsızdı. Bayan Oliver için böyle bir imkânsızlık yoktu tabi. Bu yüzden Poirot, onun adını da listeye geçirdi. Daha alta Bayan Masterton&rsquo;ı da ekledi. Zira kadının on altı ile on altı kırk beş arası sürekli çim sahada çalıştığını görmemişti. En alta uşak Henden&rsquo;in adını yazdı. Bunun gerçek sebebi Bayan Oliver Cinayet Oyunu&rsquo;nda esrarengiz bir uşağın bulunmasıydı. Yoksa aslında bu gong çalmaya meraklı esmer adamdan şüphe ettiği yoktu. Poirot listeye, "Kaplumbağa resimli gömlek giymiş olan genç," diye bir satır ekledi. Bunun sonuna bir soru işareti koymayı da unutmadı. Sonra gülerek başını salladı. Gözlerini kapayarak, ceketinin yakasından çıkardığı iğneyi kâğıda batırdı. Bu da diğerleri kadar mükemmel, diye düşünüyordu. İğnenin son ismin altına saplanmış olduğunu görünce, fena halde kızdı.</p>

  <p class="p4">Ben budalanın biriyim? Kaplumbağa resimli gömleği giyen gencin bu işle ne ilgisi var?</p>

  <p class="p4">Fakat Belçikalı, o esrarengiz yabancıyı listesine almasının bir sebebi olduğunu da seziyordu. Pavyondan döndüğü günü hatırladı. Yabancı, genç ve yakışıklıydı ama yüzünde yine de insanın hoşuna gitmeyen bir şeyler vardı. Küstah ve merhametsiz bir insan yüzüydü bu.</p>

  <p class="p4">Delikanlının oraya gelmesinin bir amacı vardı Yabancının pavyonda biriyle konuşmak niy etinde olduğu belliydi. O halde o kimse normal bir şekilde buluşup konuşamayacağı veya konuşmak istemeyeceği biriydi. Yani bu buluşmanın dikkati çekmemesi gerekti. Gizli bir randevuydu bu. Acaba cinayetle mi ilgiliydi?"</p>

  <p class="p4">Poirot düşünmeye devam etti. Yurtta yatan bir genç... Yani o civarda ancak iki gün kalabilecek bir delikanlı. Yabancı oraya tesadüfen mi gelmişti. İngiltere&rsquo;yi dolaşan yüzlerce öğrenciden biri miydi o? Yoksa Nasse Şatosu&rsquo;na özellikle biriyle buluşmak için mi uğramıştı? Belki de panayır günü biriyle tesadüfen karşılaşmıştı.</p>

  <p class="p4">Hercule Poirot kendi kendine, bir hayli şey biliyorum, dedi. Elimde bilmeceye ait bir sürü parça var. Bir sürü parça... Bu cinayetin nasıl bir şey olduğunu seziyorum. Fakat galiba meseleye uygun açıdan bakmamaktayım.</p>

  <p class="p4">Sayfayı çevirerek, "Lady Stubbs, Miss Brewis&rsquo;den Madene&rsquo;e pasta götürmesini istedi mi?" diye yazdı. "Eğer istemediyse, Miss Brewis neden bunu iddia etti?"</p>

  <p class="p4">Bu meseleyi düşündü. Miss Brewis kendisi de kıza pasta ve meyve suyu götürmeyi akıl etmiş olabilir. Fakat öyleyse neden bunu açıkça söylemedi? Niçin yalan söyledi? Bunu Lady Stubbs&rsquo;un istediğini iddia etti. Bunun sebebi kayıkhaneye gittiği zaman Marlene&rsquo;in cesediyle karşılaşmış olması? Saçma! Miss Brewis ancak suçlu olduğu takdirde böyle bir yalana başvurabilirdi. Fakat onun katil olduğunu sanmıyorum. Miss Brewis sinirli veya hayali geniş bir kadın değil. Kızın cesediyle karşılaşsaydı, hemen koşup haber verirdi.</p>

  <p class="p4">Uzun süre yazdığı bu iki soruya baktı. Bu kelimelerin, gerçekten yolunu gösteren bir işareti gizledikleri kanısına kapılmıştı. Dört, beş dakika düşündükten sonra, defterine bir şeyler daha karaladı.</p>

  <p class="p4">"Etienne de Sousa, kuzenine, Nasse Şatosu&rsquo;na gelmeden önce mektup yazdığını söyledi. Bu doğru mu? Yoksa yanlış mı?"</p>

  <p class="p4">Poirot bu sözün yalan olduğundan hemen hemen emindi. Kahvaltı masasının başında meydana gelen olayı hatırladı. "Sir George veya Lady Stubbs&rsquo;un öyle çok şaşırmış gibi davranmalarına, özellikle de genç kadının üzüntülü bir tavır takınmasına hiç gerek yoktu. Bu şekilde hareket etmekle ellerine bir şey geçemeyecekti. Pekâlâ, diyelim ki Etienne de Sousa yalan söylemişti. Bunun sebebi neydi? Kendisini bekledikleri ve bu ziyaretten çok memnun kalacakları etkisini bırakmak için mi? Öyle olabilir. Fakat hiç sanmıyorum. Böyle bir mektup yazıldığını veya bunun alındığını gösterecek hiçbir kanıt yok. Yoksa De Sousa şüpheleri gidermek, ziyaretine doğal bir görüntü vermek, herkeste beklenilen bir misafir izlenimini uyandırmak için mi bu yalanı söyledi? Gerçekten Sir George da onu tanımamasına rağmen dostça karşıladı. Poirot birdenbire durakladı.</p>

  <p class="p4">Sir George, De Sousa&rsquo;yı tanımıyordu. De Sousa&rsquo;yı tanıyan karısı ise adamı görmemişti. Acaba panayır günü şatoya gelen Etienne de Sousa asıl De Sousa, değil miydi? Bir sahtekâr mıydı o? Belçikalı bu konuyu uzun uzun düşündü. Fakat bunun ne anlamı var? Ziyaretçi bir sahtekârdı diyelim. Şatoya gelip De Sousa olduğunu iddia etmekle eline ne geçecekti. Zaten, De Sousa&rsquo;nın Hattie&rsquo;nin ölümünden faydalanması imkânsızdı. Polis, kadının parası olmadığını, kocasının, ona harçlık verdiğini tesbit etti." Poirot, Lady Stubbs&rsquo;un o sabah kendisine ne dediğini hatırlamaya çalıştı. "Kötü bir adam o. Fena şeyler yazıyor..." Bland&rsquo;a göre, kadın kocasına, "O insanları öldürüyor," demişti. Olayları gözden geçirirken, bu sözler yeni bir anlam kazanıyordu. "O insanları öldürüyor."</p>

  <p class="p4">Etienne de Sousa'nın Nasse Şatosu'na geldiği gün bir, hatta belki de iki kişi öldürülmüştü. Bayan Folliat, Hattie'nin o melodrama kaçan sözlerine aldırmamaları gerektiğini söylemişti. Bu konuda ısrar etmişti Bayan Folliat...</p>

  <p class="p4">Hercule Poirot kaşlarını çattı. Sonra da elini hiddetle koltuğun yanına vurdu. Daima, daima Bayan Folliat'a dönüyorum. Bütün esrarın anahtarı onda. Onun bildiklerini öğrenebilseydim... Artık bir köşede oturup düşünmekle olamayacak... Hayır, hayır, trene binip tekrar Devon'a gitmem ve Bayan Folliat'ı görmem gerek."</p>

  <p class="p4">&nbsp;</p>
</body>
</html>
