<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 2</title>
</head>

<body>
  <h1 class="h11">BÖLÜM 2</h1>

  <p class="p4">Poirot, kadını süzerken derin bir sessizlik oldu. Nihayet Belçikalı dedektif sert bir sesle, "Acayiplik mi?" diye sordu. "Ne demek istiyorsunuz?"</p>

  <p class="p4">"Bilmiyorum... İşte bunu ortaya çıkarmanızı istiyorum... Yalnız... Şey... Beni bir yola sevk etmeye çalıştıklarını hissettim... Yani düşüncelerimi yönlendirmeye çalıştılar. İsterseniz bana budala diyebilirsiniz. Fakat yarın uydurma cinayet yerine gerçeğiyle karşılaşırsak hiç şaşmayacağım!"</p>

  <p class="p4">Poirot'nun kendisine bakt ığını görünce başını arkaya attı. Kafa tutar gibi dedektifi süzdü.</p>

  <p class="p4">Poirot, "Çok ilginç," diye mırıldandı.</p>

  <p class="p4">Bayan Oliver, kendisini savunmak istercesine atıldı. "Herhalde aptal olduğumu sanıyorsunuz?"</p>

  <p class="p4">Poirot, "Aptal olmadığınızı biliyorum," dedi.</p>

  <p class="p4">"Ben de sizin önsezi hakkında ne düşündüğünüzü biliyorum."</p>

  <p class="p4">Dedektif gülümsedi. "Bir şeye başka başka isimler verilebilir. Bazı olayların farkına varmış olabileceğinize inanıyorum. Veya bir şey görmüş de olabilirsiniz. İşte bu gördüğünüz veya duyduğunuz şey, telaşlanmanıza neden olmuştur. Hatta siz görmüş, işitmiş veya hissetmiş olduğunuz şeyi bilmeyebilirsiniz de. Siz sadece sonucun farkındasınız. Yani bildiğiniz şeyin ne olduğunun pek farkında değilsiniz. İsterseniz buna önsezi adını verebilirsiniz tab i."</p>

  <p class="p4">Bayan Oliver üzgün bir şekilde, "İnsanın kesin karar vermemesi ne kadar kötü," diye içini çekti.</p>

  <p class="p4">Dedektif cesaret vermek ister gibi devam etti. "Nasıl olsa karara varacağız. Ne demiştiniz?... Sizi bir yola sevk etmeye çalışmışlardı değil mi?... Ne demek istediğinizi biraz daha açık anlatabilir misiniz?"</p>

  <p class="p4">"Şey... Çok zor bu... Anlayacağınız bu cinayeti ben tasarladım. Bunu düşünüp planladım ve kusursuz bir hale getirdim. Bilmem yazarlar hakkında ne düşünüyorsunuz? Bizler tavsiyelere tahammül edemeyiz. Kitaplarımızı okuyanlar, &lsquo;fevkalade,&rsquo; diyorlar. &lsquo;Ama A... B&rsquo;yi öldürseydi daha iyi olmaz mıydı?&rsquo; Veya &lsquo;Kurban A yerine B olsaydı?... Bu daha hoş değil mi?&rsquo; Veya &lsquo;Neden katil D değil de E çıktı?&rsquo; İşte o zaman, içimden, &lsquo;Madem böyle düşünüyorsunuz, romanı oturup kendiniz yazsaydınız,&rsquo; demek geliyor!"</p>

  <p class="p4">Poirot başını salladı. "Burda da aynı şey mi oldu?"</p>

  <p class="p4">"Şey... Onun gibi bir şey... Bana böyle saçma sapan bir şey teklif ettiler. Onun üzerine sinirlendim tabi. Çaresiz dediğime razı oldular. Fakat biri küçük bir ayrıntının üstünde durdu. Ben de farkına varmadan bunu kabul ettim."</p>

  <p class="p4">Dedektif, "Anlıyorum," diye mırıldandı. "Evet... Bu metodu bilirim... Önce olmayacak bir şeyi öne sürersiniz. Fakat asıl sorun bu değildir tabi. Asıl amaç küçük bir değişiklik yaptırmaktır. Herhalde bunu demek istiyorsunuz?"</p>

  <p class="p4">Bayan Oliver, "Tamam," diye cevap verdi. "Belki de bana öyle geliyor. Fakat ben hayale kapılan bir kadın değilim. Hem ortada önemli bir şey de yok. Fakat ben endişelendim... Hem bu atmosfer... "</p>

  <p class="p4">"Oyunda değişiklik yapmanızı size kim teklif etti?"</p>

  <p class="p4">Kadın, "Çeşitli şahıslar," diye cevap verdi. Bunu bir kişi yapsaydı, o zaman bu kadar tereddüde kapılmazdım. Fakat ortada tek kişi yok. Buna rağmen yine de bana aslında teklifi sadece bir kişi yapmış gibi geliyor. Yani biri, bu işten şüphelenmeyen diğer şahıslardan istifade ederek bana o teklifi yaptırdı."</p>

  <p class="p4">"Peki, o kişinin kim olduğunu biliyor musunuz?"</p>

  <p class="p4">Bayan Oliver, "Hayır," dedi. "Fakat çok zeki ve dikkatli bir insan olduğundan eminim. Evden herhangi bir şahıs olabilir bu."</p>

  <p class="p4">Belçikalı dedektif sordu. "Evde kimler var? Herhalde şatoda-kilerin sayısı belirli."</p>

  <p class="p4">Kadın, "Şey..." diye başladı. "Şatonun sahibi Sir George Stubbs. Çok zengin ve bayağı bir adam. Üstelik sersemin biri. Fakat işinde çok başarılı olduğundan eminim. Tam bir işadamı sanırım. Sonra Lady Stubbs var. Hattie Stubbs, kocasından yirmi yaş küçük. Güzel bir kadın sayılır, fakat çok aptal. Hatta geri zekâlı... Adamla parası için evlenmiş tabi. Elbise ve mücevherden başka bir şey düşünemiyor. Sonra Michael Weyman var. Kendisi mimar. Bir hayli genç... Yakışıklı da sayılır. Weyman bir tenis pavyonu inşa ediyor. Bir de bahçedeki süslü pavyonu onarıyor. "Süslü pavyon mu?"</p>

  <p class="p4">"Bu ne demek?"</p>

  <p class="p4">Bu pavyon tıpkı küçük bir mabede benziyor. Sütunlu beyaz bir bina. Herhalde bu tip pavyonları Kew&rsquo;de de görmüşsünüzdür. Şatoda saydıklarımdan başka Miss Brewis de kalıyor. Kadın hem sekreterlik, hem kâhyalık yapıyor. Evi idare etmekle kalmayıp mektupları filan da yazıyor. Çok ciddi ve çalışkan bir kadın. Ondan başka şatoya gelip çalışan insanlar da var. Ha, nehrin yanındaki villayı da genç bir çift tutmuş. Alec Legge ve karısı Sally... Sonra Mastertonların sekreteri Yüzbaşı Warburton var. Mastertonlar da burda tabî. İhtiyar Bayan Folliat da eski garajda yaşıyor. Şimdi orasını küçük bir ev haline sokmuşlar. Vaktiyle Nasse, onun kocasının ailesine aitmiş. Fakat adamların bir kısmı savaşta ölmüş, sonra veraset vergileri de bir hayli ağır olduğu için son vâris şatoyu satmış."</p>

  <p class="p4">Poirot dikkatle kadını dinliyordu. Fakat o sırada Bayan Oliver'ın söz ettiği insanlar kendisi için birer isimden ibaretti. Nihayet asıl konuya döndü. "Bu Cinayet Oyunu'nu kim düşünmüş?"</p>

  <p class="p4">"Bayan Masterton sanırım. Kadının kocası milletvekili. Onu bu bölgeden seçmişler. Zaten Sir George'u kandırıp panayırın burda kurulmasını sağlayan da o. Anlayacağınız burası yıllardır boşmuş. Kadın herkesin burayı görmek için para vererek geleceklerini sanıyor."</p>

  <p class="p4">"Bayan Masterton'ın hareketlerinde şüpheli bir şey göremedim."</p>

  <p class="p4">Bayan Oliver inatçı bir tavırla, "Kimsenin hareketinden şüphelenmeye imkân yok," dedi. "Fakat yine de şüpheleniyorum, Bay Poirot, beni endişelendiren bir şey var."</p>

  <p class="p4">Poirot, kadına baktı. Bayan Oliver da gözlerini dedektife dikmişti zaten. Nihayet Belçikalı, "Buraya gelişimi onlara nasıl açıkladınız?" diye sordu.</p>

  <p class="p4">Bayan Oliver gülümsedi. "Çok kolay oldu bu. Siz Cinayet Oyunu'nu kazananların ödüllerini vereceksiniz. Herkes çok heyecanlandı. Sizi tanıdığımı ve buraya gelmenizi sağlayabileceğimi söyledim. Hem isminizin birçok insanı buraya çekeceğinden emin olduğumu da ekledim." Kadın telaşla atıldı. "Zaten bu kesin ya."</p>

  <p class="p4">"Peki bu teklifinizi tereddütsüz kabul ettiler mi?"</p>

  <p class="p4">"Söylediğim gibi herkes heyecanlandı."</p>

  <p class="p4">Bayan Oliver bu arada gençlerden bir ikisinin, "Hercule Poirot da kim?" diye sorduklarını söylemeye gerek görmedi tabi.</p>

  <p class="p4">"Herkes ha? İtiraz eden çıkmadı mı?"</p>

  <p class="p4">"Hayır."</p>

  <p class="p4">Hercule Poirot, "Yazık," diye mırıldandı.</p>

  <p class="p4">"Yani böylece bir ipucu elde edebileceğimizi mi kast ediyorsunuz?"</p>

  <p class="p4">"Cinayet işlemeye hazırlanan biri beni göreceğine sevinmez tabi."</p>

  <p class="p4">Bayan Oliver, "Herhalde boşuna endişelendiğimi sanıyorsunuz," dedi. "Durumu size anlatana kadar elimde en küçük bir kanıt bile olmadığının farkında değildim. Bunu itiraf etmem lazım."</p>

  <p class="p4">Belçikalı dedektif gülümsedi. "Üzülmeyin. Bu olay ilgimi çekti. Şimdi işe nerden başlayacağız?" diye sordu.</p>

  <p class="p4">Kadın saatine baktı. "Çay vakti olmuş. Şatoya gideriz ve böylece herkesle tanışırsınız."</p>

  <p class="p4">Poirot'nun geldiği yoldan dönmediler. Bayan Oliver aksi istikamete doğru yürüdü. "Burdan gidersek kayıkhanenin yanından geçeriz." Kadın anlatırken kayıkhaneye yaklaştılar. Tahtadan yapılmış olan küçük bina, adeta suyun üstünde gibi duruyordu. Bayan Oliver, "Ceset burda olacak," diye açıkladı. "Yani Cinayet Oyunu'ndaki cesedi kastediyorum."</p>

  <p class="p4">"Peki, kim öldürülecek?"</p>

  <p class="p4">"Bu civardan bir kız. Ama kendisi genç bir atom bilgininin Yugoslav asıllı ilk karısı."</p>

  <p class="p4">Poirot hayretle gözlerini kırpıştırdı.</p>

  <p class="p4">"Herkes kadını atom bilgininin öldürdüğünü sanacak tabi. Ama iş o kadar basit değil..."</p>

  <p class="p4">"İşin içinde siz olduğunuza göre bunu tahmin edebiliyorum."</p>

  <p class="p4">Bayan Oliver bu iltifatı doğal karşıladı. "Aslında kadını kasaba eşrafından biri öldürüyor. Hem sebebi de kimsenin aklına gelecek gibi değil. Bunu kolay kolay bulabileceklerini sanmıyorum. Ancak beşinci ipucunu ele geçiren gerçeği anlayabilir."</p>

  <p class="p4">Dedektif, Bayan Oliver'ın anlattıklarını dinledikten sonra bir soru sordu. "Peki ceset rolünü kim yapacak?"</p>

  <p class="p4">Bayan Oliver, "Küçük bir izci kız," diye cevap verdi. "Önce Sally Legge'i seçmiştik. Fakat şimdi genç kadının başına bir eşarp sarıp fal bakmasını istiyorlar. Onun için Marlene Tucker adındaki izci kızı seçtim. Biraz aptalca ama ziyanı yok. Başına bir eşarp sırtına da bir çanta takacak ve birinin geldiğini duyunca da yere yatıp boynuna kordonu geçirecek. Kızcağız için sıkıntılı bir iş tabi.</p>

  <p class="p4">Bulunana kadar kayıkhanede böyle bekleyecek. Neyse okuması için oraya bir sürü dergi koyduracağım. Zaten dergilerden birinin üstünde bir ipucu yazılı."</p>

  <p class="p4">"Doğrusu zekânız hakkında söyleyecek söz bulamıyorum. Fevkalade şeyler düşünüyorsunuz."</p>

  <p class="p4">Bayan Oliver, "Düşünmek hiç de zor değil," diye mırıldandı. "İşin kötüsü gereğinden fazla düşünüyorum. Aklıma bir sürü şey geliyor. O zaman da her şey altüst oluyor. Bazı fikirlerden vazgeçmek gerekiyor. İşte bunun bana ne kadar azap verdiğini bilemezsiniz. Şimdi şu tarafa gideceğiz."</p>

  <p class="p4">Birlikte zikzaklı patikayı tırmandılar. Artık nehri daha yukarıdan görebiliyorlardı. Biraz sonra ağaçların arasından geçerek, tam ortasında beyaz bir tapınağa benzeyen küçük bir binanın yükseldiği açıklığa çıktılar. Genç bir adam kaşlarını çatmış bu binaya bakıyordu. Eski bir flanel pantolon, açık yeşil bir gömlek giymişti. Ayak seslerini duyunca döndü.</p>

  <p class="p4">Bayan Oliver, "Bay Michael Weyman, Mösyö Hercule Poirot," diye onları tanıştırdı.</p>

  <p class="p4">Genç adam sadece başını sallamakla yetindi. Sonra acı acı, şikâyete başladı. "İnsanlar neyi nereye koyacaklarını bilmiyorlar! Örneğin bu pavyonu ele alalım. Bir yıl önce yapmışlar bunu. Hem şatoya uyması için aynı stilde inşa etmişler. Çirkin de sayılmaz. Ama neden burayı seçmişler. Ağaçların arasında kalan pavyonun hiçbir manzarası yok. Nehrin burdan görülebilmesi için en az yirmi ağacı kesmek gerekiyor."</p>

  <p class="p4">Bayan Oliver dudak büktü. "Belki başka yer bulamamışlardır."</p>

  <p class="p4">Michael Weyman kaşlarım çattı. "Şatonun yanındaki tepe tam bu işe uygun. Fakat bütün bu işadamları böyle oluyor. Hiçbirinin sanat zevki yok. Canı bir pavyon yaptırmak istemiş. Hemen bir tane ısmarlamış. Sonra pavyonu nereye yaptıracağını düşünmüş. Anladığıma göre o arada bir fırtına olmuş ve kocaman bir meşe ağacı devrilmiş. Kökü orda kalmış. Bu budala da, &lsquo;Bu çirkin manzarayı kapamak için pavyonu oraya yapalım,&rsquo; demiş. Zaten bu zengin şehirliler sadece çirkin manzaraları örtmeyi düşünürler. Şatonun dörtbir yanına neden kırmızı sardunya ve nergis diktirmediğine şaşıyorum zaten. Böyle adamların şato sahibi olmalarına izin verilmemeli." Weyman fena halde sinirlenmişti.</p>

  <p class="p4">Poirot kendi kendine, bu genç adam Sir George Stubbs&rsquo;dan hiç hoşlanmıyor, dedi.</p>

  <p class="p4">Weyman hâlâ anlatıyordu. "Temel betondan... Üstelik çöküntüler de olmuş. Duvarlar çatlak içinde. Yakında tehlikeli bir hal alacak... En iyisi bunu yıkmalı. Sonra şatonun yakınındaki tepenin üstüne yeni bir pavyon inşa etmeli. Ben bu fikirdeyim. Fakat o inatçı budala kesinlikle söz dinlemiyor."</p>

  <p class="p4">Bayan Oliver, "Ya tenis pavyonu ne olacak?" diye sordu.</p>

  <p class="p4">Mimar inler gibi bir ses çıkardı. "Çin pagodası tipinde bir şey istiyor. Duvarlarında da ejderhalar olacak! Zira Lady Stubbs, kendisine Çinli şapkalarının yakıştığına inanıyor. Mimarlık ne güçmüş meğer? Zevkli bir şey yaptırmak isteyen insanın parası yok. Parası olanlar ise akla hayale gelmeyecek kadar korkunç şeyleri arzu ediyorlar!"</p>

  <p class="p4">Poirot ciddi ciddi, "Sizin hesabınıza üzüldüm," diye mırıldandı.</p>

  <p class="p4">Genç adam kaşlarını çattı. "George Stubbs, kendisini ne sanıyor acaba? Savaş sırasında kendisine Galler Bölgesi&rsquo;nin güvenli bir yerinde donanmada rahat bir iş bulmuş. Sonra da konvoylarda çalışmış gibi bir de sakal bırakmış. Daha doğrusu herkes böyle söylüyor. Para içinde yüzüyor... Karun kadar zengin..."</p>

  <p class="p4">Bayan Oliver dayanamadı. "Sizin gibi mimarların paralı müşteri bulmaları gerekir. Yoksa işsiz kalırsınız." Kadın şatoya doğru yürüyünce, Poirot ve üzgün mimar onu takip ettiler.</p>

  <p class="p4">Weyman acı acı, "Bu işadamları bir şey anlamıyorlar," diye şikâyet etti ve geçerken pavyona bir tekme de attı. "Temel çürükse her şey çürük demektir."</p>

  <p class="p4">Poirot başını salladı. "Çok doğru söylediniz. Evet, çok doğru söylediniz."</p>

  <p class="p4">Biraz ilerleyince şato karşıdan gözüktü. Koyu yeşil ağaçların çevrelediği beyaz bina, bir bakıma güzel sayılırdı. Poirot da bunu belirtecek oldu, fakat mimar hiddetle bağırdı. "Sir George buraya bir bilardo odası ilave etmek istiyor."</p>

  <p class="p4">Biraz ileride ufak tefek yaşlı bir kadın, bodur bir ağacı budu -yordu. Onları görünce dönüp nefes nefese yaklaştı. Yorulmuştu. Gülümseyerek, "Yıllardır her şey ihmal edilmiş," dedi. "Hem artık ağaçlardan anlayan birini bulmak o kadar zor ki... Bu tepe mart ve nisanda renk renk çiçeklerle bezenirdi. Fakat bu yıl hiç de öyle olmadı... Kuruyan dalları kesmek..."</p>

  <p class="p4">Bayan Oliver fırsatı kaçırmadı. "Sizi tanıştırayım. Mösyö Hercule Poirot. Bayan Folliat."</p>

  <p class="p4">Yaşlı kadın gülümsedi. "Demek meşhur Mösyö Poirot sizsiniz? Buraya kadar gelip bize yardım edeceğiniz için size müteşekkiriz. Bayan Oliver fevkalade bir oyun düşündü. Bu bizim için yenilik olacak."</p>

  <p class="p4">Poirot, kadının son derece nazik tavrını fark ederek şaşırmıştı. Sanki karşısında şatonun sahibesi vardı. Saygılı bir şekilde, "Bayan Oliver eski bir dostumdur," diye mırıldandı. "Onun arzusunu yerine getirebildiğim için çok memnunum. Burası çok güzel. Şato da fevkalade doğrusu."</p>

  <p class="p4">Bayan Folliat kaygısız bir tavırla başını salladı. "Evet, ailem 1598'den beri burda yaşamış. Şato 1700'de kısmen yıkılmış ve tamir edilmiş..."</p>

  <p class="p4">İhtiyar kadın çok sakin ve umursamazdı. Poirot, onu daha dikkatle süzdü. Karşısında eski bir tüvit tayyör giymiş olan ufak tefek bir kadın vardı. En fazla ilgiyi çeken de onun parlak mavi gözleriydi. Kır saçlarına file takmıştı. Üstüne başına dikkat etmemişti, ama yine de onda tarifi güç bir şeyler vardı. Onu gören önemli biri sanırdı.</p>

  <p class="p4">Birlikte şatoya giderlerken Poirot saygıyla, "Burda yabancıların oturması size ağır geliyor herhalde," diyecek oldu.</p>

  <p class="p4">Bayan Folliat cevap verene kadar derin bir sessizlik oldu. Kadının sesi sakin ve ifadesizdi. "Ağır gelen birçok şey var, Bay Poirot."</p>

  <p class="p4">&nbsp;</p>
</body>
</html>
