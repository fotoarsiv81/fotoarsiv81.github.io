<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 8</title>
</head>

<body>
  <h1 class="h11">BÖLÜM 8</h1>

  <p class="p4">Hoskins geri dönünce, "Pek sivridilli bir kadındır," diye açıklamada bulundu. "Durmadan kocasının başının etini yer, ihtiyar babasına çıkışır. Bana kalırsa kızını da birkaç kere fena halde azarlamış olacak. Şimdi vicdan azabı çekiyor. Halbuki kızların artık annelerinin sözlerine aldırdıkları bile yok. Bunlar bir kulaklarından girip bir kulaklarından çıkıyor."</p>

  <p class="p4">Müfettiş Bland, Hoskins&rsquo;in sözünü keserek ondan gidip Bayan Oliver&rsquo;ı bulmasını istedi.</p>

  <p class="p4">Müfettiş, Bayan Oliver&rsquo;ı görünce irkildi. Böyle büzgülü mor elbise giymiş iriyarı bir kadınla karşılaşacağını tahmin etmemişti. Üstelik Bayan Oliver bir hayli sinirliydi. Bland&rsquo;ın karşısındaki koltuğa çökerek, "Çok fenayım," diye inledi. "Çok... Çok fena."</p>

  <p class="p4">Müfettiş ağzının içinde bir şeyler mırıldandı. Kadın atıldı. "Çünkü, bu benim cinayetim. Ben yaptım bunu!"</p>

  <p class="p4">Bland bir an kadının kendi kendisini suçladığını sandı.</p>

  <p class="p4">Bayan Oliver elini tepeye topladığı bukleli saçlarının arasına soktu. Saçları dağılınca da yüzüne sanki sarhoşmuş gibi bir ifade geldi. "Neden atom bilgininin Yugoslav karısını öldürmek istedim bilmem ki? Bu budalalıktan başka bir şey değil. Örneğin aslında namussuz olan ikinci bahçıvanı seçebilirdim. O zaman da mesele kalmazdı tabi. Erkekler kendilerini korumasını iyi bilirler.</p>

  <p class="p4">Erkekler ölünce kimse oralı bile olmuyor. Yani karılan, sevgilileri ve çocuklarından başka aldıran yok."</p>

  <p class="p4">Müfettiş Bland zavallı kadının sarhoş olduğundan şüphelendi. Zaten Bayan Oliver konuşurken hafif bir konyak kokusu etrafa yayılıyordu. Şatoya dönünce Hercule Poirot, kendine gelmesi için ona zorla biraz konyak içilmişti.</p>

  <p class="p4">Bland'ın ne düşündüğünü anlayan kadın, "Deli veya sarhoş değilim," dedi. Ama herhalde küp gibi içtiğimi söyleyen ve herkesin bunu bildiğini iddia eden adam gibi siz de beni sarhoş sanıyorsunuz!"</p>

  <p class="p4">Bayan Oliver'ın karmakarışık laflarından sersemlemiş olan müfettiş dayanamadı. "Hangi adam?" Zira cinayetten sonra ikinci bahçıvan ve onun arkasından bu meçhul adam kafasını altüst etmişti.</p>

  <p class="p4">Bayan Oliver arkasına dayandı. "Yorkshire aksanıyla konuşuyor... Yüzü çilli. Ama dediğim gibi deli değilim. Hem içki de içmedim. Sadece üzüldüm." Yüksek sesle tekrarladı. "ÇOK ÜZÜLDÜM."</p>

  <p class="p4">Müfettiş başını salladı. "Haklısınız, madam. Üzücü bir olay."</p>

  <p class="p4">Bayan Oliver, "İşin kötüsü," dedi. "Kız bir seks delisinin kurbanı olmak istiyordu. Sanırım öyle olacak... yani oldu."</p>

  <p class="p4">"Bu işin bir seks delisiyle ilgisi yok."</p>

  <p class="p4">Kadın, "Yok mu?" diye sordu. "Tanrı'ya şükür! Yani... Daha doğrusu bilemiyorum. Belki de Marlene bir seks delisinin elinde ölmek isterdi. Peki katil seks delisi değilse, neden kızı öldürdü, müfettiş bey?"</p>

  <p class="p4">Bland yutkundu. "Bu konuda bana yardım edeceğinizi umuyordum." Kadının önemli bir noktaya parmak bastığına inanıyordu. Marlene'i neden öldürmüşlerdi?</p>

  <p class="p4">Bayan Oliver, "Size yardım edemeyeceğim," diye içini çekti. "Bunu kimin yaptığını bilemiyorum. Daha doğrusu sadece hayal edebiliyorum. Zira ben her şeyi düşünebilirim. İşte bu tarafım çok kötü. Bir dakikada birçok şeyi düşünebilirim. Hatta bunları mantıki bir hale de sokabilirim ama aslında hiçbiri doğru olmaz tabi. Örneğin Marlene'i kızları öldürmekten zevk alan biri boğmuş olabilir. Ama bu çok basit bir açıklama tarzı. Hem böyle bir adamın panayıra gelmesi büyük bir tesadüf olur. Zaten adam Marlene'in kayıkhanede olduğunu nerden bilebilirdi? Belki de Marlene birinin aşk macerasına ait bir sır biliyordu. Veya birinin gece bir cesedi gömdüğünü görmüştü. Ya da kimliğini gizleyen birini tanımıştı. Veya savaş zamanında bir yere gömülen bir hazineyi haber almıştı. Belki de motorla geçen bir adam nehre bir ceset atmıştı. Marlene de bunu kayıkhanenin penceresinden görmüştü. Belki de mühim bir şifre ele geçirmişti ama bunun ne anlama geldiğini bilemiyordu."</p>

  <p class="p4">Müfettiş elini havaya kaldırdı. "Rica ederim!" Adamcağızın başı dönüyordu.</p>

  <p class="p4">Bayan Oliver hemen sustu. Kadının bu şekilde uzun uzun konuşabileceği belliydi. Halbuki müfettiş, onun bütün olasılıkları sıralayıp bitirmiş olduğunu düşünüyordu. Bir sürü olasılıktan bir tanesini yakaladı." "Bayan Oliver, 'Motorla geçen adamdan' kastınız nedir? Yoksa motorda bir adam mı hayal ettiniz?"</p>

  <p class="p4">Kadın, "Onun motorla geldiğini söylediler," diye cevap verdi. "Yalnız kimin söylediğini unuttum. Sabah kahvaltısında söz ettiğimiz adam işte..."</p>

  <p class="p4">"Rica ederim." Müfettiş adeta yalvarıyordu. Şimdiye kadar bir cinayet romanı yazarıyla karşılaşmamıştı. Onların nasıl insanlar olduğunu bilmiyordu. Sadece Bayan Oliver'ın kırktan fazla roman yazmış olduğunu duymuştu. Artık kadının yüz kırk roman yazmamış olmasına şaşıyordu. Güç bela kendisini toplayarak sordu. "Sabah kahvaltısında motorla gelen adam da kim?"</p>

  <p class="p4">Bayan Oliver sakindi. "Adam motorla sabah kahvaltısında gelmedi. Yani daha doğrusu böyle demek istiyorum. Bir mektup geldi."</p>

  <p class="p4">Bland, "Karar verin," diye çıkıştı. "Motor mu, mektup mu?"</p>

  <p class="p4">"Lady Stubbs'a bir mektup geldi. Yatı olan kuzeni yollamış bunu. Kadın da korktu..."</p>

  <p class="p4">"Korktu mu?... Neden korktu?"</p>

  <p class="p4">Bayan Oliver, "Herhalde kuzeninden korktu," dedi. "Kim görse anlardı bunu. Lady Stubbs dehşete kapılmıştı ve adamın gelmesini de istemiyordu. Sanırım bu yüzden bir yere saklandı."</p>

  <p class="p4">Bland kaşlarını çattı. "Saklandı mı?"</p>

  <p class="p4">Yazar başını salladı. "Kadın ortalarda yok. Herkes onu arıyor. Bana kalırsa Hattie, kuzeninden korktuğu için saklandı. Onunla karşılaşmak istemiyor."</p>

  <p class="p4">Müfettiş, "Kim o adam?" diye diretti.</p>

  <p class="p4">Bayan Oliver dudak büktü. "En iyisi bunu Mösyö Poirot&rsquo;ya sorun. Zira o adamla konuşmuş... Ben kendisini görmedim. İsmi Este-ban... Hayır, hayır değil... Bu benim oyunumdaki isim. Adı Sousa... Tamam Etienne de Sousa."</p>

  <p class="p4">Ama bu arada başka bir isim müfettişin dikkatini çekmişti. "Ne dediniz?... Mösyö Poirot mu?"</p>

  <p class="p4">"Evet, Hercule Poirot. Cesedi bulduğum zaman kendisi yanımdaydı."</p>

  <p class="p4">"Hercule Poirot ha?... Acaba aynı kişiden mi söz ediyoruz? Kendisi kocaman bıyıklı, ufak tefek bir Belçikalı mı?"</p>

  <p class="p4">Bayan Oliver, "Çok kocaman bir bıyık," diye onayladı. "Evet, ta kendisi. Mösyö Poirot&rsquo;yu tanıyor musunuz?"</p>

  <p class="p4">"Yıllar önce onunla karşılaşmıştım. O zaman genç bir komiser yardımcısıydım."</p>

  <p class="p4">"Bir cinayet yüzünden mi karşılaşmıştınız?"</p>

  <p class="p4">"Evet. Kendisi ne yapıyor burda?"</p>

  <p class="p4">Bayan Oliver bir an tereddüt etti. "Hediyeleri dağıtacaktı o." Fakat bu tereddüdünü müfettiş fark etmedi.</p>

  <p class="p4">"Demek cesedi bulduğunuz zaman Mösyö Poirot yanınızdaydı?... Hımm... Kendisiyle konuşmak isterim."</p>

  <p class="p4">Bayan Oliver ümitlenerek doğruldu. "Gidip onu çağırayım mı?"</p>

  <p class="p4">"Bize başka söyleyeceğiniz yok mu? Faydası dokunabilecek herhangi bir şey..."</p>

  <p class="p4">Bland hemen onun sözünü kesti. Zira Bayan Oliver&rsquo;ın varsayımlarını duymak istemiyordu artık. Bunlar insanın aklını karıştırmaktan başka işe yaramıyordu. "Çok teşekkür ederim, madam, Bay Poirot'dan buraya gelmesini rica ederseniz çok memnun olurum."</p>

  <p class="p4">Bayan Oliver odadan çıkınca Hoskins, merakla sordu. "Mösyö Poirot kim, efendim?"</p>

  <p class="p4">"Kendisini tarif etsem gülersin. Daha ziyade müzikhollerdeki Fransız taklitçilerine benziyor. Halbuki aslında kendisi Belçikalı. Ama bütün acayipliklerine rağmen çok akıllı bir insan. Epey yaşlanmıştır sanırım."</p>

  <p class="p4">"De Sousa&rsquo;ya ne dersiniz? Acaba onun bu işle bir ilgisi var mı?"</p>

  <p class="p4">Müfettiş Bland bu soruyu duymadı. Zira birkaç defadır tekrarlanan bir şeyi ancak anlayabilmişti. Önce Sir George telaşlı telaşlı, "Karım ortadan kayboldu," demişti. "Nerde olduğunu bilemiyorum." Daha sonra, Miss Brewis sinirlenerek, "Lady Stubbs&rsquo;un nerde olduğunu bilemiyorum," diye mırıldanmıştı. "Sanırım panayırdan sıkılıp bir yere gitti." Nihayet Bayan Oliver, Lady Stubbs&rsquo;un saklandığını iddiaya kalkmıştı. Dalgın, dalgın, "Ne dedin?" diye sordu.</p>

  <p class="p4">Hoskins öksürdü. "Acaba De Sousa denilen adamın bu işle bir ilgisi var mı? Onu merak ediyordum."</p>

  <p class="p4">Hoskins işin içine belirli bir yabancı karıştığı için pek memnun olmuştu anlaşılan. Ama Müfettiş Bland bambaşka bir şey düşünüyordu. Hemen, "Lady Stubbs&rsquo;u istiyorum," diye emretti. "Kadın ortada yoksa, arayı ver."</p>

  <p class="p4">Hoskins şaşırmasına rağmen bir şey söylemeden ayağa kalktı. Kapıda karşılaştığı Hercule Poirot&rsquo;nun geçmesi için geriye çekildi. Sonra dönüp merakla Belçikalı dedektifi süzerek kapıyı kapadı.</p>

  <p class="p4">Bland ayağa kalkıp elini uzatarak, "Bilmem beni hatırlayacak mısınız, Bay Poirot?" dedi.</p>

  <p class="p4">Dedektif gülümsedi. "Hatırlamaz olur muyum? Bir dakika izin verin... Tamam on dört, hayır on beş yıl önce karşılaştığım genç komiser yardımcısı Bland&rsquo;sınız, değil mi?"</p>

  <p class="p4">"Doğru. Hafızanıza hayran olduğumu söylemeliyim."</p>

  <p class="p4">"Ne münasebet? Siz beni hatırlıyorsunuz, değil mi?</p>

  <p class="p4">"Neden ben sizi unutayım?"</p>

  <p class="p4">Bland, Hercule Poirot'yu unutmaya imkân olmadığını düşünüyordu. Bu adamı kim görse hatırlardı. "Demek burdasınız, Mösyö Poirot? Hem yine bir cinayeti çözmekte yardımınız dokunacak."</p>

  <p class="p4">Poirot, "Doğru," diye tasdik etti. "Beni buraya yardım etmem için çağırdılar."</p>

  <p class="p4">Bland şaşırmıştı. "Yardım için mi çağrıldınız?"</p>

  <p class="p4">Poirot hemen düzeltti. "Yani bu Cinayet Oyunu'nu kazananlara hediyelerini vermem için Bayan Oliver tarafından davet edildim."</p>

  <p class="p4">"Bayan Oliver da öyle söyledi."</p>

  <p class="p4">Belçikalı umarsız bir tavır takınarak, "Kendisi başka bir şey söylemedi mi?" diye sordu. Bayan Oliver acaba polise başka bir şey anlatmamış mıydı? Kendisini neden buraya çağırdığım açıklamamış mıydı?"</p>

  <p class="p4">"Söylemez olur mu hiç? Hiç durmadan konuştu. Kızın ölümüyle ilgili türlü varsayımlar ileri sürdü. Sonunda başım dönmeye başladı. Kadının müthiş bir hayal gücü var."</p>

  <p class="p4">Poirot gülümsedi. "Bayan Oliver hayatını hayal gücü sayesinde kazanıyor, mon ami.''''</p>

  <p class="p4">"De Sousa adında birinden söz etti. Acaba o da hayal ürünü mü?"</p>

  <p class="p4">"Hayır, hayır, o doğru."</p>

  <p class="p4">"Sabah kahvaltısında gelen bir mektuptan, bir yattan ve motorla nehirden gelen birinden söz etti. Bundan bir şey anlayamadım."</p>

  <p class="p4">Poirot kısaca durumu açıklayarak kahvaltıda olanları, mektubu ve Lady Stubbs'un hastalanmasını anlattı.</p>

  <p class="p4">"Bayan Oliver, Lady Stubbs'un korktuğunu söyledi. Siz de bu görüşte misiniz?"</p>

  <p class="p4">"Evet, kadın bende de böyle bir izlenim bıraktı."</p>

  <p class="p4">"Peki neden kuzeninden korkuyordu acaba?"</p>

  <p class="p4">Dedektif omzunu silkti. "Bilemiyorum. Sadece bana adamın kötü, çok kötü bir insan olduğunu söyledi. Anlayacağınız kadın son derece basit bir yaratık... Geri zekâlı sanırım."</p>

  <p class="p4">"Duydum bunu. Kasabalılar da biliyorlarmış... Peki, De Sousa'dan neden korktuğunu anlatmadı mı?"</p>

  <p class="p4">"Hayır."</p>

  <p class="p4">"Gerçekten korktuğundan emin misiniz?"</p>

  <p class="p4">Poirot soğuk bir tavırla, "Gerçekten korkmadıysa fevkalade bir aktris olması gerek ir," diye mırıldandı.</p>

  <p class="p4">Bland ayağa kalkarak odada dolaşmaya başladı. "Bu cinayetle ilgili birtakım acayip fikirler edindim. Hep o kadının kabahati."</p>

  <p class="p4">"Bayan Oliver'ı mı kast ediyorsunuz?"</p>

  <p class="p4">"Evet, kafama bir sürü olmayacak fikir soktu."</p>

  <p class="p4">"Peki, bunların doğru olabileceğini mi sanıyorsunuz?"</p>

  <p class="p4">"Hepsinin doğru olmasına imkân yok tabi. Fakat bir, iki tanesi göründüğü kadar saçma olmayabilir. Duruma bağlı..." Kapı açılarak Hoskins içeriye girince, sustu.</p>

  <p class="p4">Polis memuru, "Lady Hazretleri'ni bulamadım," diye haber verdi. "Kendisi ortalarda yok."</p>

  <p class="p4">Bland sinirleniverdi. "Bunu ben de biliyorum. Sana kadını bulmanı söyledim."</p>

  <p class="p4">"Farrel'le Lorimer şatonun bahçesini arıyorlar. Lady Hazretleri şatoda yok."</p>

  <p class="p4">"Git şato kapısında biletleri alan adamı bul. Bakalım Lady Stubbs ordan çıkmış mı? Yürüyerek veya arabayla gitmiş olabilir."</p>

  <p class="p4">"Peki, efendim." Hoskins yine çıktı.</p>

  <p class="p4">Bland, onun arkasından, "Kadının en son nerde görüldüğünü de öğren," diye seslendi.</p>

  <p class="p4">Poirot ilgiyle müfettişi süzdü. "Demek bunu da düşü nüyorsunuz?"</p>

  <p class="p4">"Daha bir şey düşünemiyorum. Fakat biraz önce şatonun bahçesinde bulunması gereken Lady Stubbs*un ortadan kaybolduğunu öğrendim. İşte bunun sebebini anlamak istiyorum. Bana şu De Sousa denilen adamdan bahseder misiniz?"</p>

  <p class="p4">Dedektif rıhtım yolundan gelen genç adamla konuşmalarını anlattı. Sonra, "Herhalde kendisi hâlâ panayırdadır," diye ekledi. "Onu görmek istediğinizi Sir George&rsquo;a söyleyeyim mi?"</p>

  <p class="p4">"Şimdilik gerek yok. Önce biraz bilgi toplamalıyım. Lady Stubbs&rsquo;u en son ne zaman gördünüz?"</p>

  <p class="p4">Poirot düşünmeye başladı. Kolay kolay hatırlamasına imkân yoktu. Gözlerinin önünde siklamen rengi elbise giymiş olan uzun boylu kadın belirdi. Onun çimenlikte birkaç kişiyle konuştuğunu görmüştü. Siyah hasır şapka zaman zaman gözüne ilişmişti. Arada sırada Hattie&rsquo;nin garip kahkahası kulağına çalınmıştı. Panayırın gürültüsüne rağmen kadının kahkahasını hemen tanımıştı. En sonunda, "Galiba saat on altıya geliyordu," diye mırıldandı.</p>

  <p class="p4">"Kendisi nerdeydi ve kiminle konuşuyordu?"</p>

  <p class="p4">"Şatonun yakınında bir grubun arasındaydı."</p>

  <p class="p4">"De Sousa geldiği zaman da orda mıydı?"</p>

  <p class="p4">"Hatırlamıyorum. Ama sanmıyorum. Zira kendisini göremedim. Sir George da De Sousa&rsquo;ya karısının civarda olduğunu söylemişti. Hatta Lady Stubbs En Güzel Çocuk Elbisesi Yarışması&rsquo;nda hakemlik etmediği için şaşırmıştı."</p>

  <p class="p4">"Sousa ne zaman geldi?"</p>

  <p class="p4">On altı otuzda sanırım. Öyle olacak. Saatime bakmadığım için kesin bir şey söyleyemeyeceğim."</p>

  <p class="p4">"Lady Stubbs, adam gelmeden mi ortadan kayboldu?"</p>

  <p class="p4">"Galiba öyle oldu."</p>

  <p class="p4">Müfettiş, "Belki de kuzeniyle karşılaşmamak için kaçtı," diye fikir yürüttü.</p>

  <p class="p4">Poirot başını salladı. "Olabilir."</p>

  <p class="p4">Bland, "Fakat pek uzağa gidemez," dedi. "Onu kolaylıkla bulacağız. Bulduğumuz zaman da..." Birdenbire sustu.</p>

  <p class="p4">Belçikalı dedektifin yüzünde acayip bir ifade belirmişti. "Ya bulamazsanız ne olacak?"</p>

  <p class="p4">Müfettiş hırslı bir ifadeyle, "Ne münasebet!" diye söylendi. "Kadına ne olduğunu sanıyorsunuz?"</p>

  <p class="p4">Poirot omuz silkti. "Evet, ne olabilir? Bunu kimse bilemez. Sadece kadının kaybolduğunu biliyoruz."</p>

  <p class="p4">"Mösyö Poirot işe uğursuz bir hava veriyorsunuz."</p>

  <p class="p4">"Belki de bu işte uğursuz bir hava var."</p>

  <p class="p4">Müfettiş sert bir sesle, "Biz Marlene Tucker&rsquo;ın ölümünü araştırıyoruz..." dedi.</p>

  <p class="p4">"Tabi. Tabi. O halde neden De Sousa ile ilgileniyorsunuz? Yoksa Marlene Tucker&rsquo;ı onun öldürdüğünü mü sanıyorsunuz?"</p>

  <p class="p4">Müfettiş Bland istemeye istemeye, "Hep o kadın!" diye bağırdı.</p>

  <p class="p4">Belçikalı hafifçe güldü. "Bayan Oliver&rsquo;ı mı kast ediyorsunuz?"</p>

  <p class="p4">"Evet, Mösyö Poirot. Marlene Tucker&rsquo;ın öldürülmesi anlamsız bir şey. Çirkin ve biraz da budala olan bir kızı boğmuşlar. Ortada geçerli bir sebep de yok."</p>

  <p class="p4">"Herhalde Bayan Oliver size bir sebep buldu?"</p>

  <p class="p4">"En az bir düzine sebep! Bu arada Marlene&rsquo;in birinin aşk macerasını öğrendiğinden veya birinin öldürüldüğünü gördüğünden söz etti. Veya kız bir hazinenin gömüldüğü yeri biliyormuş. Yahut kayıkhanenin penceresinden bakarken De Sousa&rsquo;nın motorla gelip kötü bir şey yaptığını görmüş..."</p>

  <p class="p4">"Peki, bu varsayımlardan hangisini beğendiniz, mon cher?" "Bilmiyorum. Fakat bunları da kafamdan silmeme imkân yok. Beni dinleyin, Mösyö Poirot. Dikkatle düşünün. Bu sabah Lady Stubbs&rsquo;un size söylediklerinden ne anlam çıkardınız? Kadın kuzeninin kendi hakkında bir şey bilmesinden mi korkuyordu acaba? Bunu kocasının duyacağından endişelenmiş olabilir. Yoksa doğrudan doğruya o adamdan mı korkuyordu?"</p>

  <p class="p4">Poirot tereddüt etmeden cevabını verdi. "Bana kalırsa Lady Stubbs doğrudan doğruya adamdan korkuyordu."</p>

  <p class="p4">Müfettiş, "Yaa," diye mırıldandı. "O halde şu genç adamla bir konuşalım. Kendisi hâlâ buralardaysa tabi."</p>

  <p class="p4">&nbsp;</p>
</body>
</html>
