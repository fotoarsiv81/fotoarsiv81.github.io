<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 10</title>
</head>

<body>
  <h1 class="h11">BÖLÜM 10</h1>

  <p class="p4">I</p>

  <p class="p4">Müfettiş Bland tekrarladı. "O insan öldürüyor."</p>

  <p class="p4">Sir George, "Bence bunu pek ciddiye almamalısınız," diye atıldı. "Hattie tekrar tekrar, &lsquo;O insan öldürüyor,' dedi ama ne demek istediğini pek de açıklamadı. Adamın kimi, ne zaman ve niçin öldürdüğünü de söyleyemedi. Bence bu çocukluk yıllarından kalma acayip bir hatıraydı. Belki yerliler filan ayaklanmış, o olay Hattie&rsquo;yi böyle etkilemişti."</p>

  <p class="p4">"Lady Stubbs&rsquo;un ne demek istediğini açıklamadığını söylediniz, Sir George. Belki de karınız bu konuda fazla bir şey anlatmak istemiyordu."</p>

  <p class="p4">"Sanmıyorum..." Durakladı. "Bilmiyorum. Aklımı karıştırdınız. Dediğim gibi, Hattie&rsquo;nin sözlerini ciddiye almadım. &lsquo;Belki de kuzeni karımı çocukken kızdırdı,&rsquo; diye düşündüm. Olayı size açıklamam imkânsız. Çünkü karımı tanımıyorsunuz. Hattie&rsquo;ye çok bağlıyım. Fakat bazen onun sözlerini pek dinlemem. Zira söylediklerinden bir anlam çıkmaz. Her neyse. De Sousa denilen adamın bu işle bir ilgisi olamaz. Herhalde adam yat demir atar atmaz, karaya çıkıp koruya koşmadı. Kayıkhaneye girerek, budala bir izci kızı öldürmedi. Bunu neden yapsın?"</p>

  <p class="p4">Müfettiş Bland, "Ben böyle bir şey söylemedim zaten," dedi. "Fakat Marlene Tucker meselesinde, katili arayacağımız saha çok dar... Önceden öyle sanmıyorduk ama şimdi durum değişti."</p>

  <p class="p4">"Saha dar mı?" Sir George şaşkınlıkla ona baktı. "Katili panayıra gelenlerin arasından bulup çıkaracaksınız, değil mi? İki yüz... Üç yüz kişinin arasından? Katil herhangi bir kimse olabilir."</p>

  <p class="p4">"Önceden ben de öyle düşünüyordum. Fakat öğrendiğim bazı şeyler dolayısıyla iş değişti. Kayıkhanenin kapısında Yale kilidi var. Anahtarı olmayan kimse, dışardan içeri giremezdi."</p>

  <p class="p4">"Kapının üç anahtarı var."</p>

  <p class="p4">"Tamam. Bir anahtar Cinayet Oyunu'ndaki so n ipucuydu. Bu hâlâ bahçenin yukarısında, ortancaların arasında saklı. İkinci anahtar Cinayet Oyunu&rsquo;nu hazırlayan Bayan Oliver&rsquo;daydı.</p>

  <p class="p4">Üçüncü anahtar nerde, Sir George?"</p>

  <p class="p4">"Bunun, başında oturduğunuz masanın çekmecesinde olması gerek. Hayır, hayır. Diğer a nahtarlar gibi o da sağda..." Yaklaşarak çekmeceyi karıştırdı. "Hah... İşte burda."</p>

  <p class="p4">Müfettiş Bland mırıldandı. "Bunun ne anlama geldiğini anlıyorsunuz, değil mi? Şimdi... kayıkhaneye şu kimseler girebilirdi. Bir: Cinayet Oyunu'nu bitirip birinci anahtarı bulan kimse. Böyle bir şey olmadığını biliyoruz. İki: Bayan Oliver veya onun anahtar verdiği bir tanıdık. Üç: Marlene'in kendisini içeri aldığı şahıs."</p>

  <p class="p4">"Bu sonuncu olasılık herkesi içine alıyor, değil mi?"</p>

  <p class="p4">Müfettiş Bland, "Aksine," diye cevap verdi. "Eğer Cinayet Oyunu'nu iyi anladıysam; eğer yanılmıyorsam, kız kapıya birinin yaklaştığını duyar duymaz, yere yatacak ve 'kurban rolü'nü oynayacaktı. Orda, son ipucunu, yani anahtarı bulan kişinin kendisini görmesini bekleyecekti... İşte bu yüzden kız kapıyı sadece 'Cinayet Oyunu'nu hazırlayanlara açabilirdi. Yani bu şatoda oturanlara. Size, Lady Stubbs'a, Miss Brewis'e, Bayan Oliver'e ve belki de Mösyö Poirot'ya. Onunla bu sabah tanışmış sanırım... Şimdi, Sir George, geriye başka kim kalıyor?"</p>

  <p class="p4">Adam bir an düşündü. "Leggeler tabi. Alec ve Sally Legge... Onlar da başından beri bu oyunla ilgileniyorlardı. Sonra Michael Weyman var. Mimar o. Burda kalıyor. Bahçeye b ir tenis pavyonu yapacak... Başka? Warburtonlar. A... Bir de Bayan Folliat."</p>

  <p class="p4">"Hepsi bu kadar mı? Başka kimse yok mu?"</p>

  <p class="p4">"Hepsi bu kadar."</p>

  <p class="p4">"Görüyorsunuz ya? Aday listesi o kadar kalabalık değil."</p>

  <p class="p4">Sir George kıpkırmızı kesildi. "Saçmalıyorsunuz! İyice saçmalıyorsunuz! Yani sizce... iyi ama siz ne demek istiyorsunuz?"</p>

  <p class="p4">Müfettiş Bland, "Daha bilmediğimiz bir sürü şey var demek istiyorum," diye başını salladı. "Örneğin -Marlene herhangi bir nedenden dolayı kayıkhaneden çıkmış olabilir. Belki de onu başka yerde boğmuş, sonra da cesedi getirip yere yatırmışlardır... Ama böyle de olsa, bu işi yapanın Cinayet Oyunu'nun bütün ayrıntılarını iyice bilmesi gerekti. Dönüp dolaşıp hep bu noktaya geliyoruz." Biraz değişik bir sesle ekledi. "Emin olun, Sir George, Lady Stubbs'u bulmak için elimizden geleni yapıyoruz. Bu arada Bay ve Bayan Alec Legge'le konuşmak istiyorum. Bir de Michael Weyman'la."</p>

  <p class="p4">"Amanda."</p>

  <p class="p4">Miss Brewis içini çekti. "Elimden geleni yapmaya çalışacağım, müfettiş bey. Herhalde Bayan Legge hâlâ çadırda fala bakıyor. Saat on yedi. Giriş parası yarıya indirildiği için bir sürü insan geldi. Onun için herkes meşgul. Herhalde Bayan Legge'ı veya Bay Weyman'ı bulabilirim. Önce hangisiyle görüşmek istersiniz?"</p>

  <p class="p4">Müfettiş Bland omzunu silkti. "Hangisi o lursa."</p>

  <p class="p4">Miss Brewis başını sallayarak odadan çıktı. George da onun peşinden gitti. Adam şikâyet eder gibi sesini yükseltmişti. Buraya bak, Amanda. Senin muhakkak..."</p>

  <p class="p4">Müfettiş Bland, adamın becerikli Miss Brewis'e çok güvendiğini anladı. Halbuki o ara evin beyinin küçük bir çocuktan farkı yoktu. Müfettiş çağırttığı adamları beklerken, Helnimouth'daki Polis karakoluna telefon ederek, Esperance adlı yat hakkında birtakım talimatlar verdi. Sonra Hoskins'e, "Herhalde işin farkındasın," dedi. Tabi Hoskins'in hiçbir şeyin farkında olmayacağını biliyordu. O da başka. "O kadının saklanabileceği mükemmel bir yer var, De Sousa'nın yatı."</p>

  <p class="p4">"Bunu nerden çıkardınız, efendim?"</p>

  <p class="p4">"Kadının kapılardan birinden çıktığını gören olmamı§ - Üstelik kırda veya ormanda dolaşacak kılıkta da değilmiş. Fakat - onun De Sousa'ya randevu vermiş ve adamla kayıkhanede buluşmuş olması da bir ihtimal. Adam, Lady Stubbs'u yata götürmüş, sonra da kendisi panayıra dönmüştür."</p>

  <p class="p4">"Bunu neden yapsın?"</p>

  <p class="p4">Müfettiş homurdandı. "Ne bileyim? Zaten böyle bir şey yaptığını da pek sanmıyorum. Fakat bu da bir olasılık. Eğer Lady EsPerance'deyse, onun kimseye görünmeden karaya çıkmasına engel olacağım."</p>

  <p class="p4">Hoskins o bölgenin lehçesiyle konuşmaya başladı. "Neden kadın adamdan nefret ediyordu?..."</p>

  <p class="p4">"Bizim şeyhin kerameti..." Müfettiş bir vecize yumurtlamış gibi gururla konuşmaya başladı. "Kadınlar çok yalan söyler. Bunu hiçbir zaman unutma, Hoskins."</p>

  <p class="p4">Kapı açılarak içeriye uzun boylu, dalgın halli genç bir adam girdiği için konuşmalara devam edemediler. Yeni gelenin üstünde şık gri bir flanel takım vardı ama gömleğinin yakası buruşmuş, saçları da iyice karışmıştı.</p>

  <p class="p4">Müfettiş başını kaldırdı. "Siz Bay Alec Legge misiniz?"</p>

  <p class="p4">Genç adam, "Hayır," diye cevap verdi. "Ben Michael Weyman&rsquo;ım. Sanırım beni çağırtmışsınız."</p>

  <p class="p4">Müfettiş Bland, "Evet, efendim," dedi. "Oturmaz mısınız?" Masanın diğer tarafındaki sandalyeyi işaret etti.</p>

  <p class="p4">Michael Weyman başını salladı. "Oturmaktan pek hoşlanmam. Odada dolaşmayı tercih ederim. Siz neden buraya geldiniz? Polisin şatoda ne işi var? Ne oldu?"</p>

  <p class="p4">Müfettiş Bland, ona hayretle baktı. "Sir George size meseleyi haber vermedi mi?"</p>

  <p class="p4">"Bana kimse sizin tabirinizle meseleyi haber vermedi. Sir George&rsquo;la da birbirimize yapışık değiliz. Ne oldu?"</p>

  <p class="p4">"Siz de şatoda kalıyorsunuz, değil mi?"</p>

  <p class="p4">"Tabi şatoda kalıyorum. Bunun sizinle ne ilgisi var?"</p>

  <p class="p4">"Şu ilgisi var, efendim. Ben, şatoda oturanların felaketi öğrendiklerini sanıyordum."</p>

  <p class="p4">"Felaket mi? Hangi felaket?"</p>

  <p class="p4">"Katilin kurbanı rolünü oynayan kız, öldürüldü."</p>

  <p class="p4">"Ne." Michael Weyman&rsquo;ın şaşkınlığı bir hayli gürültülüydü. "Gerçekten mi öldürüldü? Bu bir oyun değil ya?"</p>

  <p class="p4">"Oyundan ne kast ettiğinizi anlayamadım, kız, öldü."</p>

  <p class="p4">"Onu nasıl öldürmüşler?"</p>

  <p class="p4">"Kordonla boğmuşlar."</p>

  <p class="p4">Michael Weyman bir ıslık çaldı. "Tıpkı senaryoda olduğu gibi ha?... Vay, vay, vay... Doğrusu insanın aklına bazı şeyler geliyor." Pencereye doğru giderken, birdenbire döndü. "Demek hepimizden de şüphe ediliyor? Yoksa bu işi civardaki gençlerden biri mi yaptı?"</p>

  <p class="p4">Müfettiş cevap verdi. "Bu işi, bu civarın gençlerinden birinin yaptığını sanmıyorum."</p>

  <p class="p4">"Ben de öyle." Michael Weyman içini çekti. "Buraya bakın, müfettiş bey. Arkadaşlarımın çoğu deli olduğumu söylerler ama, benimki bu türden bir delilik değil. Dağda, bayırda dolaşıp iyice gelişmemiş, yüzü sivilceli kızları boğmuyorum."</p>

  <p class="p4">"Buraya Sir George için bir tenis pavyonu inşa etmeye gelmişsiniz sanırım,"</p>

  <p class="p4">Michael güldü. "Evet. Masumca bir iş bu. Yani cinayet bakımından demek istiyorum. Mimarlık açısından pek de emin değilim. Herhalde bitmiş eseri görenler, bir cinayet işlediğimi ve zevk denilen şeyi katlettiğimi düşünecekler. Fakat herhalde bu sizi ilgilendirmiyor, müfettiş bey. Sizi ilgilendiren nedir?"</p>

  <p class="p4">"Hımm. Ben, bugün öğleden sonra on altı on beş ile on yedi arası nerde olduğunuzu öğrenmek istiyorum."</p>

  <p class="p4">"Saati nasıl tahmin ettiniz? Bunu adli tabip mi söyledi?"</p>

  <p class="p4">"Pek de değil, efendim. Bir şahit kızı on altı on beşte görmüş. Zavallı o zaman sağmış tabi."</p>

  <p class="p4">"Kim bu şahit? Yoksa bunu sormamam mı gerek?"</p>

  <p class="p4">"Miss Brewis. Lady Stubbs, ona kremalı pastayla meyve suyu götürmesini söylemiş."</p>

  <p class="p4">"Bunu bizim Hattie mi söylemiş? İşte buna kesinlikle inanmam."</p>

  <p class="p4">"Neden inanmıyorsunuz, Bay Weyman?"</p>

  <p class="p4">"Bu Hattie&rsquo;nin yapamayacağı bir şey. O böyle bir şeyi akıl bile etmez. Veya etse bile kendini zahmete sokmaz. Sevgili Lady Stubbs, sadece kendini düşünür."</p>

  <p class="p4">"Hâlâ soruma cevap vermenizi bekliyorum, Bay Weyman."</p>

  <p class="p4">"Saat on altı on beş ile on yedi arasında nerdeydim? Öyle mi? Doğrusu buna hemen cevap veremeyeceğim. Zira etrafta dolaşıyordum. Bilmem ne demek istediğimi anladınız mı?"</p>

  <p class="p4">"Nerde dolaşıyordunuz, Bay Weyman?"</p>

  <p class="p4">"Surda, burda. Bir ara çim sahada dolaşıp yerlilerin eğlencelerini seyrettim. O nazlı film yıldızıyla konuştum. Bütün bunlardan sıkılınca da tenis kortuna giderek, pavyonu düşünmeye başladım. Bir ara kendi kendime 'Cinayet Oyunu'nda ilk ipucu olan fotoğrafın tenis ağıyla bağlantısını ne zaman anlayacaklar bakalım,' da dedim."</p>

  <p class="p4">"Bari anladılar mı?"</p>

  <p class="p4">"Evet, biri oraya geldi sanırım. Ama o ara etrafıma dikkat edecek değildim. Aklıma pavyon için fevkalade bir fikir gelmişti. Her iki dünyaya da uyacak gibiydi bu. Sir George'un âlemine ve kendi dünyama."</p>

  <p class="p4">"Sonra?"</p>

  <p class="p4">"Sonra mı? Ağır ağır dolaşa dolaşa geri döndüm. Rıhtıma inerek, ihtiyar Merdell'la konuştum. Nihayet içeri girdim. Doğrusu saat söylemeyeceğim. Demin de dediğim gibi dolaşıp durdum. İşte o kadar."</p>

  <p class="p4">Müfettiş kısaca, "Bay Weyman," diye cevap verdi. "Herhalde bu sözlerinizi onaylayacak biri bulunur."</p>

  <p class="p4">"Merdell, size kendisiyle rıhtımda konuştuğumu söyleyecektir. Fakat o zaman söylediğiniz saatten daha geçti sanırım. Rıhtıma indiğim zaman herhalde saat on yediyi geçiyordu. Ne yazık, değil mi, müfettiş bey?"</p>

  <p class="p4">"Herhalde istediğimizi öğreneceğiz, Bay Weyman." Bland tatlı tatlı konuşmuş tu ama sesinde buz gibi bir ifade vardı. Bu genç mimarın gözünden kaçmadı tabi.</p>

  <p class="p4">Bir koltuğun kenarına ilişti. "O kızı kim öldürmek isterdi?"</p>

  <p class="p4">"Bu hususta hiçbir fikriniz yok mu, Bay Weyman?"</p>

  <p class="p4">"Bana kalırsa onu yaratıcı yazarımız... O meşhur 'Mor teh like' öldürdü. Onun mor elbiselerini gördünüz mü? Tam bir imparatora yakışacak gibi bir şey bu. Bence, kadın birdenbire oynattı ve Cinayet Oyunu'nu daha heyecanlı bir hale sokmak için kızı öldürdü. Ne dersiniz?"</p>

  <p class="p4">"Bu ciddi bir olasılık mı, Bay Weyman?"</p>

  <p class="p4">"Aklıma gelen tek olasılık..."</p>

  <p class="p4">"Size bir şey daha sormak istiyorum, Bay Weyman. Akşamüzeri Lady Stubbs'u gördünüz mü?"</p>

  <p class="p4">"Tabi gördüm. Onu görmemek mümkün müydü? Mübarek Jacques Fath veya Christian Dior'un mankeniymiş gibi giyinmişti."</p>

  <p class="p4">"Onu en son ne zaman gördünüz?"</p>

  <p class="p4">"En son? Biliyorum... Çim sahada poz veriyordu. Saat on beş otuzdu sanırım. Veya on beş kırk beşti."</p>

  <p class="p4">"Onu daha sonra görmediniz mi?"</p>

  <p class="p4">"Hayır. Neden?"</p>

  <p class="p4">"Bunu merak ettim. Zira saat on altıdan sonra kendisini gören olmamış. Lad y Stubbs... ortadan kayboldu, Bay Weyman."</p>

  <p class="p4">"Bizim Hattie mi kayboldu?"</p>

  <p class="p4">"Bu sizi şaşırttı mı?"</p>

  <p class="p4">"Evet, biraz... Acaba kadının amacı nedir?"</p>

  <p class="p4">"Lady Stubbs'u iyi tanır mısınız, Bay Weyman."</p>

  <p class="p4">"Onunla dört, beş gün önce buraya geldiğim zaman tanıştım."</p>

  <p class="p4">"Lady hakkındaki fikriniz nedir?"</p>

  <p class="p4">Michael Weyman alaycı bir ifadeyle mırıldandı. "Gayet egoist bir yaratık. Çıkarlarını gözetmesini iyi biliyor. Çok güzel... Bundan da yararlanıyor tabi."</p>

  <p class="p4">"Fakat kafaca fazla gelişmemiş. Öyle, değil mi?"</p>

  <p class="p4">Mimar, "Bu kast ettiğiniz şeye bağlı," diye cevap verdi. "Lady Stubbs entelektüel bir insan değil tabi. Fakat onun aptal olduğunu sanıyorsanız, yanılıyorsunuz." Genç adamın sesi acılaşmıştı.</p>

  <p class="p4">"Bence o çok zeki. Ondan daha zeki bir kadın olamaz."</p>

  <p class="p4">Müfettiş kaşlarını kaldırdı. "Herkes bu fikirde değil."</p>

  <p class="p4">"Hattie nedense aptal bir kadın rolü oynamaktan hoşlanıyor. Doğrusu bunun sebebini bilmiyorum. Fakat demin de dediğim gibi o çok zeki."</p>

  <p class="p4">Müfettiş bir süre onu süzdü. "Söz ettiğiniz kırk beş dakikalık süre boyunca nerde olduğunuzu ve saatleri kesin olarak söylemeniz gerçekten imkânsız mı?"</p>

  <p class="p4">"Maalesef." Weyman kesik kesik konuşuyordu. "Korkarım imkânsız. Hafızam zayıftır. Saatlerini kesinlikle hatırlamam." Ekledi. "Benimle işiniz bitti mi?" Müfettiş başını s allar sallamaz, çabucak odadan çıktı.</p>

  <p class="p4">Bland kendi kendine konuşur gibi, "Lady Stubbs&rsquo;la arasında ne vardı acaba?" diye mırıldandı. "Bunu öğrenmek isterdim. Ya kadına sulandı ve azar işitti veya Lady Stubbs&rsquo;la bir maceraya atılmışlardı, sonra darıldılar..." Hoskins&rsquo;e baktı. "Bu civardakiler Sir George&rsquo;la Lady Stubbs hakkında ne düşünüyorlar?"</p>

  <p class="p4">Hoskins hemen cevap verdi. "Kadın aptalın biri."</p>

  <p class="p4">"Senin böyle düşündüğünü biliyorum. Herkeste bu fikirde mi?"</p>

  <p class="p4">"Öyle sanırım."</p>

  <p class="p4">"Ya Sir George? Sevilen bir adam mı o?"</p>

  <p class="p4">"Evet. Oldukça. İyi bir sportmen. Çiftlikten de biraz anlıyor. Tabi bu konuda ihtiyar kadının çok yardımı oldu."</p>

  <p class="p4">"Hangi ihtiyar kadının?"</p>

  <p class="p4">"Bayan Folliat&rsquo;ın. O eskiden garajken şimdi küçük bir villa haline sokulmuş olan evde oturuyor."</p>

  <p class="p4">"Ha, sahi. Zaten şato eskiden Folliatlarındı, değil mi?"</p>

  <p class="p4">"Evet. Civardakiler Sir George&rsquo;la Lady Stubbs&rsquo;a sırf ihtiyar kadının yüzünden o kadar yakınlık gösterdiler. Bayan Folliat karıkocayı bütün kibar ailelerle tanıştırdı."</p>

  <p class="p4">"Herhalde bu iş için ona para verdiler."</p>

  <p class="p4">"Hayır, hayır! Folliat para alır mı hiç?" Hoskins&rsquo;in sesinden bu söze alındığı belliydi. "Bayan Folliat, Lady Stubbs&rsquo;u evlenmeden önce tanıyormuş sanırım. Sir George&rsquo;un burayı almasını da o istemiş zaten."</p>

  <p class="p4">Müfettiş başını salladı. "Bayan, Folliat&rsquo;la bir konuşayım."</p>

  <p class="p4">"O çok zeki bir kadındır. Eğer burda bir şeyler oluyorsa, bunu muhakkak bilir."</p>

  <p class="p4">Bland, "Onunla konuşmalı," dedi. "Kendisi şimdi nerde acaba?"</p>

  <p class="p4">&nbsp;</p>
</body>
</html>
