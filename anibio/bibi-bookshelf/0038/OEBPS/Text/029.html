<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 18</title>
</head>

<body>
  <h1 class="h11">BÖLÜM 18</h1>

  <p class="p4">Poirot kasabalıların Pembe Ev dedikleri Mill Villası&rsquo;nın önüne geldiği zaman güneş batıyordu. Zili çaldı. Kapı öyle şiddetle açıldı ki, Belçikalı irkilerek geriledi. Eşikte beliren öfkeli genç adam bir an onu tanımayarak dik dik baktı. Sonra da hafifçe güldü. "A, gelen meşhur dedektifmiş. İçeri buyrun Mösyö Poirot eşyalarımı topluyorum."</p>

  <p class="p4">Poirot bu daveti kabul ederek, villaya girdi. Burası basit eşyalarla, biraz zevksizce döşenmişti. Alec Legge&rsquo;nin eşyaları da etrafa yayılmıştı. Kitaplar, kâğıtlar, elbiseler... Yerde açık b ir bavul duruyordu.</p>

  <p class="p4">Alec Legge, "Sonunda bu da oldu," diye mırıldandı. "Sally çıkıp gitti. Herhalde bundan haberiniz var."</p>

  <p class="p4">"Yok. Neden olsun?"</p>

  <p class="p4">Alec Legge acı bir kahkaha attı. "Neyse. Bilmediğiniz bir şey varmış demek. Evet, Sally bu evlilikten bıktı. Hayatını o uyuz mimarla birleştirecekmiş."</p>

  <p class="p4">Poirot mırıldandı. "Buna üzüldüm."</p>

  <p class="p4">"Üzülmeniz için bir sebep var mı?"</p>

  <p class="p4">"Bu duruma üzüldüm, çünkü..." Poirot iki kitapla bir gömleği kaldırarak kanepenin ucuna ilişti. "Çünkü Sally'nin onunla mutlu olacağını sanmıyorum. Halbuki sizinle mutluydu."</p>

  <p class="p4">"Sally şu son altı aydır benimle de mutlu değildi."</p>

  <p class="p4">Poirot başını salladı. "Altı ay bir ömür boyu demek değildir. Uzun ve mutlu bir evlilik hayatının pek küçük bir kısmını oluşturur bu."</p>

  <p class="p4">"Tıpkı bir rahip gibi konuşuyorsunuz?"</p>

  <p class="p4">"Belki. Size bir şey söyleyebilir miyim, Bay Legge? Karınız sizinle mutlu olmadıysa, bunun sebebi o değil, sizdiniz."</p>

  <p class="p4">"Sally de o fikirde. Bütün kusur bende herhalde."</p>

  <p class="p4">"Bütün kusur değil... Ama çoğu..."</p>

  <p class="p4">"Her şeyi bana yükleyin bakalım. Kendimi kaldırıp şu nehre atayım bari."</p>

  <p class="p4">Poirot düşünceli bakışlarla onu süzdü. "Şu anda dünyanın dertleriyle değil de, kendi ıstıraplarınızla meşgul olduğunuz belli. İşte buna çok memnun oldum."</p>

  <p class="p4">Bay Legge acı acı, "Dünyayı kim düşünüyor?" dedi. "İşin başından beri budalalık ettiğim anlaşılıyor."</p>

  <p class="p4">Poirot başını salladı. "Evet. Siz, suçlu değil şanssızsınız."</p>

  <p class="p4">Alec Legge hayretle ona baktı. "Sizi peşime kim taktı? Sally mi?"</p>

  <p class="p4">"Neden böyle düşünüyorsunuz?"</p>

  <p class="p4">"Resmi makamlar harekete geçmediler de. Onun üzerine sizin bu işi özel olarak çizmeyi kabul ettiğinizi anladım."</p>

  <p class="p4">Poirot, "Yanılıyorsunuz," dedi. "Ben hiçbir zaman sizin peşinizde değildim. Buraya geldiğim zaman varlığınızdan bile haberim yoktu."</p>

  <p class="p4">"O halde aptallık ettiğimi, şanssız olduğumu nerden biliyorsunuz?"</p>

  <p class="p4">Poirot mırıldandı. "Bunu gözlemlerim sonucu anladım. Bir tahminde bulunayım mı? Yanılıp yanılmadığımı bana söylersiniz."</p>

  <p class="p4">Alec Legge, "İstediğiniz kadar tahminde bulunun," diye omzunu silkti. "Fakat oyun oynaya cak halde değilim."</p>

  <p class="p4">Poirot ağır ağır konuşmaya başladı. "Bana kalırsa, yıllarca önce siyasi bir parti ilginizi çekti...</p>

  <p class="p4">Bazı fen adamları gibi. Fakat bu türden ilgiler sizin meslekten olanlar için tehlikelidir. Şüpheyle karşılanır bu. Sizin bu işe ciddi bir şekilde karıştığınızı sanmıyorum. Fakat, o parti sizi zorlamaya başladı. Sempatinizi iyice belirtmenizi istiyorlardı. Halbuki siz bu şekilde hareket etmeyi istemiyordunuz. Tamamıyla çekilmek istediniz. O zaman da sizi tehdit ettiler. Size biriyle buluşmanızı bildirdiler. O delikanlının adını öğrenebileceğimizi hiç sanmıyorum. Fakat onu daima 'Kaplumbağalara meraklı genç,' diye hatırlayacağım."</p>

  <p class="p4">Alec Legge birdenbire gülmeye başladı. "O gömlek gerçekten acayipti, değil mi? Ama o ara işin gülünç tarafını görecek halde de değildim."</p>

  <p class="p4">Poirot devam etti. "Dünyanın sonu ve kendi geleceğiniz için endişelene endişelene ne yazık ki dayanılmayacak bir duruma geldiniz. Bir kadının sizinle mutlu bir hayat sürmesi imkansızlaşmıştı. Karınıza açılmadınız. İşte en büyük hatanız da bu oldu. Karınız, çok sadık bir kadındı. Sizin ne kadar mutsuz ve ümitsiz bir durumda olduğunu anlasaydı, hemen yardıma çalışırdı. Onun yerine sizi eski arkadaşlarından Michael Weyman'la karşılaştırmaya başladı. Bu da sizin aleyhinize oldu tabi."</p>

  <p class="p4">Ayağa kalktı. "Ben sizin yerinizde olsaydım, Bay Legge ondan beni affetmesini ister ve her şeyi kendisine anlatırdım."</p>

  <p class="p4">Alec Legge homurdandı. "Demek bunu tavsiye ediyorsunuz? Peki ama bu sizin üstünüze vazife mi?"</p>

  <p class="p4">"Değil..." Poirot kapıya doğru gitti. "Ama ben daima haklıyımdır."</p>

  <p class="p4">Kısa bir sessizlik oldu. Sonra Alec Legge kahkahalarla gülmeye başladı. "Biliyor musunuz, galiba tavsiyenizi yerine getireceğim. Boşanmak çok pahalı. Zaten, sevdiğiniz kadını ele geçirdikten sonra kaçırmak gurur kırıcı bir şey. Sally'nin Chelsea'deki apartmanına gideceğim. Eğer Michael denilen serseri ordaysa, onu takmaya pek meraklı olduğu el örgüsü kravatla boğacağım. Doğrusu bu çok hoşuma gidecek. Evet. Çok hoşuma gidecek." Tatlı bir tebessüm, bütün yüzünü aydınlattı. "Aksiliğim için özür dilerim... Teşekkürler." Poirot'nun omzuna vurdu. Belçikalı sendeledi. Az kalsın yere yuvarlanıyordu. Anlaşılan Alec Legge&rsquo;nin dostluğu, düşmanlığından daha tehlikeliydi.</p>

  <p class="p4">Poirot ağrıyan ayaklarıyla, Mili Villası&rsquo;ndan çıkarak, kararmakta olan göğe baktı. "Şimdi nereye gideyim?"</p>

  <p class="p4">&nbsp;</p>
</body>
</html>
