<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 11</title>
</head>

<body>
  <h1 class="h11">BÖLÜM 11</h1>

  <p class="p4">I</p>

  <p class="p4">Bayan Folliat o sırada büyük misafir odasında, Hercule Poirot&rsquo;yla konuşuyordu. Belçikalı içeriye girdiği zaman kadın, köşedeki koltukta oturuyordu. Başını arkaya dayamıştı. Poirot yanma gelince fena halde irkildi. Sonra da tekrar arkasına yaslanarak, derin bir nefes aldı. "Ah, siz miydiniz Bay Poirot?"</p>

  <p class="p4">"Özür dilerim, madam. Sizi rahatsız ettim."</p>

  <p class="p4">"Hayır, hayır. Rahatsız etmediniz. Burda biraz dinleniyorum. Artık eskisi kadar genç değilim. O olay da beni çok sarstı."</p>

  <p class="p4">Poirot güldü. "Anlıyorum... Emin olun, anlıyorum."</p>

  <p class="p4">Bir mendili küçük eliyle sıkıca tutmakta olan Bayan Folliat tavana bakıyordu. Üzüntüden iyice boğuklaşan bir sesle. "O konuyu düşünmeye bile tahammül edemiyorum," diye fısıldadı. "O zavallı, o zavallı... zavallı kız."</p>

  <p class="p4">Poirot, "Biliyorum," dedi. "Biliyorum."</p>

  <p class="p4">Bayan Folliat mırıldandı. "Ne kadar da gençti. Hayatın başındaydı daha... Ah, bu olayı düşünmek bile istemiyorum."</p>

  <p class="p4">Poirot merakla onu süzdü. Kadın birkaç saat içerisinde belki on yaş yaşlanmıştı. Öğleden sonra, misafirlerini karşılayan o kibar ev sahibesi gitmiş, yerine başkası gelmişti sanki. Yüzündeki çizgiler iyice derinleşmişti. Bayağı süzülmüş olan yüzünde yorgun bir ifade vardı. "Dün bana dünyanın çok kötü bir yer olduğunu söylemiştiniz, madam."</p>

  <p class="p4">"Öyle mi söylemiştim?" Bayan Folliat şaşırmış gibiydi. "Doğru... Ah, evet... Bunun ne kadar doğru olduğunu yavaş yavaş anlamaya başlıyorum." Alçak sesle ekledi. "Fakat böyle bir olay olacağını hiç sanmıyordum."</p>

  <p class="p4">Poirot, kadını yine usulca süzdü. "Peki ne olacağım sanıyordunuz? Bir olay çıkacağından emin miydiniz?"</p>

  <p class="p4">"Hayır, hayır. Ben bunu kastetmemiştim."</p>

  <p class="p4">Poirot, "Fakat," diye ısrar etti. "Bir şey olmasını bekliyordunuz. Üstelik sıradan bir olay da değildi bu."</p>

  <p class="p4">"Beni yanlış anladınız. Mösyö Poirot. Ben sadece 'Panayırda böyle bir şey olacağı kimsenin aklına gelmezdi," demek istedim."</p>

  <p class="p4">"Lady Stubbs da bu sabah kötülükten söz etti."</p>

  <p class="p4">"Hattie mi? Rica ederim. Bana ondan söz etmeyin. Ondan bana söz etmeyin. Hattie'yi düşünmek istemiyorum." Bir, iki dakika sessiz sedasız oturdu. Sonra da usulca sordu. "Hattie... kötülük hakkında ne söyledi?"</p>

  <p class="p4">"Kuzeninden bahsediyordu. Etienne de Sousa'dan. Onun çok kötü, çok fena bir adam olduğunu söyledi. 'Ondan korkuyorum,' dedi." Dikkatle Bayan Folliat'a bakıyordu.</p>

  <p class="p4">Fakat kadın sadece şaşkın şaşkın başını salladı. "Etienne de Sousa mı? O da kim?"</p>

  <p class="p4">"A, tabi. Siz kahvaltıda yoktunuz. Bunu unuttum, Bayan Folliat. Lady Stubbs'a on beş yaşından beri görmediği kuzeninden bir mektup gelmişti. Adam bunda, bugün akşamüzeri kendisini ziyaret edeceğini bildiriyordu."</p>

  <p class="p4">"Peki, adam geldi mi?"</p>

  <p class="p4">"Evet. On altı otuzda."</p>

  <p class="p4">"A, rıhtımdan yukarı çıkan o esmer ve yakışıklı genç adamı mı kast ediyorsunuz? O ara onun kim olduğunu merak ettim."</p>

  <p class="p4">"Evet, madam. Etienne de Sousa oydu işte."</p>

  <p class="p4">Bayan Folliat heyecanla, "Ben sizin yerinizde olsaydım," diye bağırdı. "Hattie'nin söylediklerine aldırmazdım." Poirot'nun kendisine hayretle baktığını görünce, kızardı. "O çocuk gibidir. Yani... çocukların kullandığı kelimeleri tekrarlar. İyi... Kötü... İkisinin arası yoktur bunun... Onun Etienne de Sousa hakkında sözlerine aldırmayın."</p>

  <p class="p4">Poirot düşündü. Sonra da ağır ağır, "Lady Stubbs'u çok iyi tanırsınız değil mi?" dedi.</p>

  <p class="p4">"Evet. Çok iyi tanırım. Herhalde kocası bile Hattie'yi benim kadar tanımaz. Neden sordunuz?"</p>

  <p class="p4">"O nasıl bir kadın, madam?"</p>

  <p class="p4">"Ne garip bir soru bu, Mösyö Poirot?"</p>

  <p class="p4">"Lady Stubbs'un ortadan kaybolduğunu herhalde biliyorsunuz, madam?"</p>

  <p class="p4">Cevabı yine Poirot'yu şaşırttı. Kadın ne üzülmüş, ne de şaşırmıştı. "Demek kaçtı. Anlıyorum."</p>

  <p class="p4">"Sizce bu pek normal bir şey mi?"</p>

  <p class="p4">"Normal? Ah, bilmiyorum. İnsan Hattie'nin ne yapacağını tahmin edemez."</p>

  <p class="p4">"Lady Stubbs vicdan azabı çektiği için mi kaçtı?"</p>

  <p class="p4">"Ne demek istiyorsunuz, Mösyö Poirot?"</p>

  <p class="p4">"Bugün akşamüzeri, kuzeni ondan söz etti. Laf arasında Hat-tie'nin geri zekâlı olduğunu söyledi. Kafaca gelişmemiş kimselerin bazen ne yaptıklarını bilmediklerini herhalde duydunuz?"</p>

  <p class="p4">"Anlatmaya çalıştığınız nedir, Mösyö Poirot?"</p>

  <p class="p4">"Bazı kimseler -sizin de dediğiniz gibi- çocuktan farksızdır. Hiddetlenince kendilerini kaybederler. Hatta cinayet bile işleyebilirler."</p>

  <p class="p4">Bayan Folliat ani bir hiddetle ona döndü. "Hattie hiçbir zaman öyle bir kız değildi. Böyle şeyler söylemenize izin veremem. Belki o biraz geri zekâlıydı ama yine de nazik ve müşfikti. Hattie kimseyi öldürmezdi!" Öfkeyle Poirot'yu süzdü. Derin derin soluyordu.</p>

  <p class="p4">Poirot düşündü. "Acayip... Çok acayip..."</p>

  <p class="p4">O sırada Hoskins içeri girerek, bu sahneyi bozdu. Özür dilermiş gibi, "Sizi arıyordum, madam," diye mırıldandı.</p>

  <p class="p4">"İyi akşamlar, Hoskins," Bayan Folliat yine kendisini toplamıştı. Şimdi o Nasse Şatosu&rsquo;nun kibar sahibesiydi. "Evet? Ne var?"</p>

  <p class="p4">"Müfettiş bey saygılarını sunuyor. Kendisiyle bir, iki kelime konuşursanız, çok memnun olacak."</p>

  <p class="p4">Hoskins de, Hercule Poirot gibi kadının fazla sarsılmış olduğunu fark etmişti. Onun için telaşla ekledi. "Tabi rahatsız değilseniz..."</p>

  <p class="p4">"Neden rahatsız olayım?" Bayan Folliat ayağa kalkarak, Hoskins&rsquo;in peşinden dışarı çıktı. Nezaketle ayağa fırlamış olan Poirot tekrar yerine oturdu. Şaşkın şaşkın kaşlarını çatarak, tavana baktı.</p>

  <p class="p4">Bayan Folliat içeri girince, Müfettiş Bland ayağa kalktı. Hoskins, kadının oturması için sandalyeyi geri çekti. Bland, "Sizi rahatsız ettiğim için özür dilerim, Bayan Folliat," diye söze başladı. "Fakat sanırım civardakilerin hepsini tanıyorsunuz. Belki bize yardım edebilirsiniz."</p>

  <p class="p4">Bayan Folliat hafifçe gülümsedi. "Burda komşuları benden daha iyi tanıyan yok sanırım. Öğrenmek istediğiniz nedir, müfettiş bey?"</p>

  <p class="p4">"Tucker&rsquo;ları tanıyorsunuz, değil mi? Kızı ve ailesini."</p>

  <p class="p4">"Tabi. Onlar buranın en eski kiracılarındandır. Bayan Tucker kalabalık bir ailenin en küçüğüydü. En büyük ağabeysi burda bahçıvan başıydı. Kız, bir rençber olan Alfred Tucker&rsquo;la evlendi. Biraz aptalca, fakat çok iyi bir adamdır o. Bayan Tucker ise bir hayli titiz ve çaçarondur. Mükemmel bir ev kadınıdır. Çok temizdir. Fakat zavallı Alfred Tucker&rsquo;ın çamurlu ayakkabılarıyla içeri girmesine izin vermez. Adam mutfakta oturur. O böyle bir kadındır işte. Çocuklarını da çok azarlar. Zaten çoğu işe girip evlendi. Evde o zavallı Marlene&rsquo;le ondan daha küçük olan üç çocuk kalmıştı... Bir kız ve iki oğlan... Onlar henüz okula gidiyorlar."</p>

  <p class="p4">"Madem aileyi bu kadar iyi tanıyorsunuz, Bayan Folliat, sizce Marlene&rsquo;in öldürülmesi için bir sebep var mıydı?"</p>

  <p class="p4">"Yoktu. Kesinlikle yoktu. Bu inanılmayacak bir şey müfettiş bey. Bilmem ne demek istediğimi anlıyor musunuz? Marlene&rsquo;in öyle sevgilisi filan yoktu. Daha doğrusu öyle bir mesele olduğunu sanmıyorum. Böyle bir şey duymadım."</p>

  <p class="p4">"Peki, bu Cinayet Oyunu&rsquo;na katılanlar? Bana onlar hakkında bilgi verebilir misiniz?"</p>

  <p class="p4">"Hımm... Bayan Oliver&rsquo;ı daha önce hiç görmemiştim. O, cinayet roman, yazanlar hakkındaki fikirlerime hiç uymuyor. Zavallıcık olanlara çok üzüldü tabi."</p>

  <p class="p4">"Ya diğer yardımcılar? Yüzbaşı Warburton mesela?"</p>

  <p class="p4">Bayan Folliat sakin sakin cevap verdi. "Onun Marlene Tucker' ı öldürmesi için hiçbir sebep yok. Bilmem sorduğunuz bu muydu?... Doğrusu ondan hoşlanmıyorum. Bence Warburton biraz sinsice bir adam. Tabi insanın Masterton&rsquo;lara sekreter olabilmesi için bir hayli zeki olması gerek. Warburton gerçekten çok enerjik. Bu panayırı hazırlamak için de bir hayli çalıştı. Zaten o kızı öldüremezdi. Zira akşamüzeri bütün vaktini çim sahada geçirdi."</p>

  <p class="p4">Müfettiş başını salladı. "Peki, ya Leggeler? Onlar hakkında ne biliyorsunuz?"</p>

  <p class="p4">"Bence onlar hoş bir çift. Genç adam biraz içine kapanık. Onun hakkında fazla bir şey bilmiyorum. Kadın ise Carstairs ailesinden akrabalarını yakından tanırım. Mili Villası&rsquo;nı iki ay için tuttular. Burdaki tatillerinden memnun kaldıklarını umarım. Doğrusu onlara çok ısındık."</p>

  <p class="p4">"Anladığıma göre Bayan Legge çok çekici bir kadınmış."</p>

  <p class="p4">"A, evet. Çok hoş ve çekici."</p>

  <p class="p4">"Ne dersiniz, acaba Sir George kendisini beğeniyor mu?"</p>

  <p class="p4">Bayan Folliat şaşırmıştı. "Ne münasebet! Böyle bir şey olmadığından eminim. Sir George kendisini işine vermiş bir adamdır. Karısına da çok düşkündür. Çapkınlıkla da ilgilenmez."</p>

  <p class="p4">Bayan Folliat kesin bir ifadeyle başını salladı. "Hayır. İmkânsız bu."</p>

  <p class="p4">Müfettiş ısrar etti. "Sir George&rsquo;la karısı geçinemiyorlar mıydı acaba?"</p>

  <p class="p4">Bayan Folliat, "Böyle bir şey olduğunu sanmıyorum," dedi. "Olsaydı bile herhalde bunu bana söylemezlerdi."</p>

  <p class="p4">"Yani sizce Lady Stubbs, kocasıyla kavga ettiği için çıkıp gitmedi mi?"</p>

  <p class="p4">"Tabi..." Bayan Folliat neşeyle ekledi. "Deli kız! Anladığıma göre Hattie kuzeniyle karşılaşmayı istememiş. Çocukça bir korku bu tabi. E, tıpkı bir çocuk gibi kaçmış."</p>

  <p class="p4">"Demek böyle düşünüyorsunuz? Sizce ortada bir sebep yok."</p>

  <p class="p4">"Yok ya... Herhalde Hattie çok geçmeden çıkagelir... Utana sıkıla tabi." İlgisiz bir tavırla sordu. "Sahi Hattie'nin kuzenine ne oldu? O hâlâ şatoda mı?"</p>

  <p class="p4">"Tekrar yatına dönmüş sanırım."</p>

  <p class="p4">"Yat Helmmouth'da, değil mi?"</p>

  <p class="p4">"Evet, Helmmouth'da."</p>

  <p class="p4">Bayan Folliat mırıldandı. "Anlıyorum... Çok yazık, Hattie böyle çocuk gibi hareket etmemeliydi. Fakat, De Sousa daha birkaç gün burda kalacaksa, Hattie'ye doğru dürüst davranması gerektiğini söyleriz."</p>

  <p class="p4">Müfettiş, kadın sana soru soruyor, diye düşündü. Bunun farkında olmasına rağmen cevap da vermedi. Usulca, "Herhalde," dedi. "Bütün bunların cinayetle bir ilgisi olmadığını düşünüyorsunuz. Fakat herhalde şüpheliler listesinin bir hayli kalabalık olduğunun farkındasınız. Şimdi gelelim Miss Brewis'e. Onun hakkında ne biliyorsunuz?"</p>

  <p class="p4">"Hımm. Fakat bir sekreter o. Sekreterden de ileri. Burda kâhyalık bile yapıyor. Doğrusu o olmasaydı, işin içinden nasıl çıkarlardı bilmem."</p>

  <p class="p4">"Sir George evlenmeden önce de onun sekreteri miydi?"</p>

  <p class="p4">"Sanırım. Ama pek emin değilim. Miss Brewis'i buraya geldikten sonra tanıdım."</p>

  <p class="p4">"O, Lady Stubbs'dan pek hoşlanmıyor, değil mi?"</p>

  <p class="p4">Bayan Folliat, "Evet," diye cevap verdi. "Korkarım hoşlanmıyor. Galiba iyi sekreterlerin hiçbiri patronlarının karısını sevmiyorlar. Bilmem ne demek istediğimi anlıyor musunuz? Belki de doğal bir şey bu."</p>

  <p class="p4">"Miss Brewis'e, kayıkhanedeki kıza pasta ve meyve suyu götürmesini siz mi söylediniz? Yoksa Lady Stubbs mı?"</p>

  <p class="p4">Bayan Folliat biraz şaşırmıştı. "Miss Brewis'in bir tabağa pasta filan koyduğunu, bunları Marlene'e götüreceğinden söz ettiğini hatırlıyorum. Fakat birinin bunu yapmasını istediğinden veya ona böyle bir şey söylediğinden haberim yoktu. Bunu Miss Brewis'e tavsiye eden ben değilim."</p>

  <p class="p4">"Anlıyorum. Saat on altıdan itibaren çay çadırında olduğunuzu söylemiştiniz. Sanırım Bayan Legge de o sırada o çadırda çay içiyormuş."</p>

  <p class="p4">"Bayan Legge mi? Hayır. Sanmıyorum. Daha doğrusu onu orda gördüğümü hatırlamıyoru m. Hatta Bayan Legge'nin çadırda olmadığından da eminim. Torquay'dan gelen otobüsten bir sürü insan inmişti. Çadırda etrafıma bakınarak, 'Bunlar yazlığa gelenler,' diye düşündüğümü hatırlıyorum. Herhalde Bayan Legge çay içmeye daha sonra geldi."</p>

  <p class="p4">Müfettiş elini salladı. "Neyse. Bu mühim değil." Sakin sakin ekledi. "Sanırım soracaklarımın hepsi bu kadar. Teşekkür ederim, Bayan Folliat. Çok naziksiniz... Lady Stubbs'un kısa bir süre sonra döneceğini umarım."</p>

  <p class="p4">Bayan Folliat gülümsedi. "Ben de öyle. Yavruca k çok düşüncesizlik etti. Hepimizi de endişelendirdi tabi." Hızlı hızlı konuşuyordu. Fakat sesindeki neşe pek de gerçeğe benzemiyordu. "Hat-tie'nin başına bir şey gelmediğinden eminim. Evet. Eminim."</p>

  <p class="p4">Kapı açılarak, içeriye kırmızı saçlı, çilli, genç ve güzel bir kadın girdi. "Galiba beni istemişsiniz?"</p>

  <p class="p4">Bayan Folliat, Bland'a baktı. "İşte Bayan Legge, müfettiş bey... Sally şekerim, o korkunç olayı duydun mu?"</p>

  <p class="p4">"Ah, evet. Ne feci, değil mi?" Bayan Folliat odadan çıkarken Bayan Legge de yorgun bir tavırla içini çekerek koltuğa çöktü. "Bütün bu olanlara çok üzüldüm. Fakat korkarım size hiçbir konuda yardım edemeyeceğim. Bugün öğleden sonra durmadan fala baktım. Onun için bir şey de görmedim."</p>

  <p class="p4">"Biliyorum, Bayan Legge. Fakat formalite icabı herkese aynı soruları sormam gerek. Örneğin bugün on altı on beş ile on yedi, arası nerdeydiniz?"</p>

  <p class="p4">"Hımm... On altıda gidip çay içtim."</p>

  <p class="p4">"Çay çadırında mı?"</p>

  <p class="p4">"Evet."</p>

  <p class="p4">"Herhalde orası çok kalabalıktı."</p>

  <p class="p4">"Hem de nasıl."</p>

  <p class="p4">"Orda tanıdığınız kimseleri gördünüz mü?"</p>

  <p class="p4">"Birkaç ihtiyara rastladım. Ama ahbaplık edebileceğim kimse yoktu. Zaten çay diye deli oluyordum. Dediğim gibi saat on altıda oldu bu. On altı otuzda tekrar fal çadırına girerek işime devam ettim. Kim bilir sonunda kadınlara neler söyledim. Milyoner kocalar. Hollywood'da film yıldızlığı. Daha neler neler... &lsquo;Deniz yolculuğu&rsquo; ve &lsquo;kıskanç, esmer kadınlar&rsquo; gözüme pek önemsiz gözüktü."</p>

  <p class="p4">"Peki, sizin çıktığınız yarım saat zarfında ne oldu? Yani fala bakmak isteselerdi ne yapacaktınız?"</p>

  <p class="p4">"A... Çadırın kapısına bir levha asmıştım. Bunun üstünde &lsquo;On altı otuzda döneceğim&rsquo; yazılıydı."</p>

  <p class="p4">Müfettiş not aldı. "Lady Stubbs&rsquo;u en son ne zaman gördünüz?"</p>

  <p class="p4">"Hattie&rsquo;yi mi? Doğrusu biliyorum. Çaya gitmek için fal çadırından çıktığım zaman o da civardaydı. Fakat kendisiyle konuşmadım. Hattie&rsquo;yi daha sonra gördüğümü hatırlamıyorum. Biraz önce bana onun kaybolduğunu söylemişlerdi. Doğru mu bu?"</p>

  <p class="p4">"Evet, doğru."</p>

  <p class="p4">Sally Legge neşeyle, "Ah," diye cevap verdi. "Kaçığın biri o. Herhalde burda cinayet işlendiği için fena halde korktu."</p>

  <p class="p4">"Hım... Teşekkür ederim, Bayan Legge."</p>

  <p class="p4">Genç kadın hemen ayağa fırladı. Eşikte belirmiş olan Hercule Poirot&rsquo;nun yanından geçerek dışarı çıktı.</p>

  <p class="p4">Müfettiş gözlerini tavana dikerek konuşmaya başladı. "Bayan Legge on altı ile on altı otuz arası çay çadırında olduğunu söyledi. Bayan Folliat on altıda çay çadırındakilere yardıma başladığını, fakat Bayan Legge&rsquo;nin orda olmadığını anlattı." Bir an durdu. Sonra devam etti. "Miss Brewis,</p>

  <p class="p4">Lady Stubbs'un kendisinden Marlene Tucker'a pasta vey a meyve götürmesini istediğini iddia etti. Michael Weyman ise Lady Stubbs&rsquo;un böyle bir şey yapmayacağını bu hareketin kadının karakterine uymayacağını söyledi."</p>

  <p class="p4">Poirot mırıldandı. "Ah... Birbirine zıt sözler. Her soruşturmada böyle şeylerle karşılaşılır."</p>

  <p class="p4">Müfettiş içini çekti. "Bunların halledilmesi de şarttır. Ne sıkıcı iş. Bazen bu sözler işe yarar ama genellikle sadece insanın aklını karıştırır. Herneyse... Bir hayli uğraşıp gereksiz şeyleri bir tarafa ayırmamız gerektiği anlaşılıyor."</p>

  <p class="p4">"Şimdi ne düşünüyorsunuz, mon cher? Son tahminler nedir?"</p>

  <p class="p4">Müfettiş ciddi bir tavırla, "Sanırım Marlene Tucker görmemesi gereken bir şeyi fark etti," diye cevap verdi. "İşte bu yüzden onu ortadan kaldırmaya karar verdiler."</p>

  <p class="p4">Poirot, "İtiraz edecek değilim," dedi. "Şimdi soru şu: Marlene ne gördü?"</p>

  <p class="p4">Müfettiş ellerini açtı. "Belki bir cinayete şahit oldu... Belki de cinayeti işleyen kişiyi gördü."</p>

  <p class="p4">Poirot güldü. "Cinayet mi? Öldürülen kim?"</p>

  <p class="p4">"Siz ne dersiniz, Poirot? Lady Stubbs öldü mü? Yaşıyor mu?"</p>

  <p class="p4">Belçikalı cevap vermeden önce düşündü. "Bana kalırsa mon ami, Lady Stubbs öldü. Buna neden inandığımı da söyleyeyim. Dostum, Bayan Folliat, Hattie&rsquo;nin öldüğüne inanıyor. Evet, ne iddiada bulunursa bulunsun, ne tahmin yürütürse yürütsün, Lady Stubbs&rsquo;un öldüğünd en emin." Poirot bir an durdu. Sonra ekledi. "Bayan Folliat bizim bilmediğimiz çok şeyin farkında."</p>

  <p class="p4">&nbsp;</p>
</body>
</html>
