<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>BÖLÜM 5</title>
</head>

<body>
  <h1 class="h11">BÖLÜM 5</h1>

  <h2 class="h21"><a id="ncx455"></a>I</h2>

  <p class="p4">Poirot bir şeyler bulabilmek ümidiyle ön kapıdan çıkarak kıvrıla kıvrıla inen meyilli yolda ilerledi. Nihayet küçük bir rıhtıma indi. Uzun bir zincire asılı çanın üstüne bir levha takılmıştı. "Tekne çağırmak için çanı çalınız." Rıhtımın biraz ilerisinde bağlı birkaç tekne vardı. İskele babasına dayanmış olan, çok yaşlı bir adam doğrulup ağır ağır Poirot'a yaklaştı. Gözlerinin feri kaçmıştı.</p>

  <p class="p4">"Tekne mi istiyorsunuz, efendim?"</p>

  <p class="p4">"Hayır, teşekkür ederim. Sadece biraz dolaşmak istedim. Nasse Şatosu'ndan geliyorum."</p>

  <p class="p4">"Demek Nasse Şatosu'nda kalıyorsunuz. Gençliğimde orda çalıştım. Oğlum da orda başbahçıvandı. Ben de teknelere bakardım. İhtiyar Sir Folliat teknelere çok düşkündü. Her havada yelkenliyle çıkardı. Halbuki oğlu binbaşı yelkenlilerden hoşlanmazdı. Sadece atları severdi. Atlar yüzünden büyük paralar kaybetmişti. Bir de içkiye düşkündü. Karısının adamdan çekmediği kalmadı. Belki görmüşsünüzdür onu. Şimdi kapının yanındaki evde oturuyo r."</p>

  <p class="p4">"Evet, biraz önce yanından ayrıldım."</p>

  <p class="p4">"Aslında o da Folliat ailesindendir. Tiverton'a yerleşmiş Folliat'lardan. Kadın bahçeden iyi anlar doğrusu. Bahçedeki çiçeklerin hepsini o yetiştirdi. Hatta savaş zamanında şatoya askerler yerleştiği zaman bile çiçeklerle meşgul olurdu. Askerlerin bunlara basmalarına engel olurdu. O sırada iki oğlu da savaştaydı."</p>

  <p class="p4">"İki oğlunun da ölmesi büyük bir darbe doğrusu."</p>

  <p class="p4">"O kadın çok çekti. Başına bir hayli şey geldi. Kocasıyla uğraşması yetmiyormuş gibi bir de küçük oğlundan çekti. Bay Henry'yi kast etmiyorum. Bay Henry çok iyi bir insandı. Tıpkı büyükbabasına benzerdi. Onun gibi denize düşkündü. Bu yüzden de donanmaya girdi. Fakat Bay James kötü bir gençti. Kadınlarla başı belaya girdi. Bu arada durmadan borçlandı. Hem son derece aksiydi. Ama savaşta değişti. Barış zamanında doğru dürüst hareket edemeyen birçok insan, savaşta birer kahraman olup ölürler."</p>

  <p class="p4">Belçikalı, "Demek artık Nasse Şatosu'nda hiç Folliat kalmadı?" dedi.</p>

  <p class="p4">İhtiyar adam birden durakladı. "Dediğiniz gibi, efendim."</p>

  <p class="p4">Poirot merakla onu süzdü. "Onların yerine Sir George Stubbs var. Kasabalılar onun hakkında ne düşünüyorlar?"</p>

  <p class="p4">İhtiyar, "Çok zengin olduğunu duyduk," diye cevap verdi. Nedense sesinde alaycı bir ifade vardı.</p>

  <p class="p4">"Ya karısı?"</p>

  <p class="p4">"Londra'lı kibar bir kadın o. Bahçeyle filan ilgisi yok. Yalnız kafasında bir hafiflik varmış."</p>

  <p class="p4">Eliyle anlamlı bir şekilde şakağına vurdu. "Ancak çok terbiyeli. Hem herkese dostça davranıyor. Stubbslar buraya geleli daha bir yıl oldu. Şatoyu satın alıp tamir için epey para sarf ettiler. Geçen yıl korkunç bir fırtına olmuştu. İşte ertesi gün geldi onlar. Bir sürü ağaç devrilmişti. Hatta ağacın biri de yola yuvarlanmıştı. Arabanın geçebilmesi için ağacı kesip kaldırdık. Hele o ulu meşe de devrilince bir sürü ağacı da birlikte götürmüştü. Bahçe altüst olmuştu."</p>

  <p class="p4">"O meşenin yerine küçük pavyonu yapmışlar, değil mi?"</p>

  <p class="p4">İhtiyar adam başını çevirip tiksintiyle tükürdü. "Saçma! Eskiden bahçede böyle acayip şeyler yoktu. Zaten o sütunlu şey pavyona da benzemiyor. Bunu Lady Hazretleri istemiş, gelmelerinden üç hafta sonra o sütunlu nesneyi bahçeye diktiler. Herhalde kadın Sir George&rsquo;u kandırmış olacak. Ağaçların arasında tıpkı putperestlerin tapınağına benziyor o. Renkli camlan olan bir yaz pavyonuna diyeceğim yok. Fakat bu..."</p>

  <p class="p4">Poirot hafifçe güldü. "Londra&rsquo;lı kadınlar böyle şeyleri istiyorlar. Şatoda Folliat kalmamasına üzüldüm."</p>

  <p class="p4">Yaşlı adam hırlar gibi güldü. "Bunu inanmayın, efendim. Nasse&rsquo;da daima Folliatlar olacaktır."</p>

  <p class="p4">"Fakat şato Sir George Stubbs&rsquo;a ait."</p>

  <p class="p4">"Olabilir ama yine de orda bir Folliat var. Ah! Folliatlar tilki gibi kurnazlar."</p>

  <p class="p4">"Ne demek istiyorsun?"</p>

  <p class="p4">İhtiyar sinsi sinsi, dedektife baktı. "Bayan Folliat o evde oturuyor değil mi?"</p>

  <p class="p4">Poirot ağır ağır, "Evet," dedi. "Bayan Folliat küçük evde oturuyor. Dünya çok kötü, bütün insanlar da kötü."</p>

  <p class="p4">İhtiyar adam, Belçikalıya bakakaldı. "İyi anlamışsınız!" Ayaklarını sürüyerek uzaklaştı.</p>

  <p class="p4">Poirot ağır ağır tepeyi tırmanırken hiddetle kendi kendine, neyi anlamışım acaba diye soruyordu.</p>

  <p class="p4">&nbsp;</p>
</body>
</html>
