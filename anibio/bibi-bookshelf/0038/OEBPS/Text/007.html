<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h21">II</h2>

  <p class="p4">Üç yüz yirmi kilometrelik yolunun iki yüz elli kilometresini süratle kat eden tren, so n kırk kilometrede ağırlaşarak Nassecombe İstasyonu&rsquo;na girdi. Trenden sadece Hercule Poirot indi. Dedektif trenin basamağıyla peron arasındaki geniş açıklığa dikkatle baktıktan sonra atladı ve etrafına bir göz attı. Trenin diğer ucunda duran bir hamal valiz kompartımanıyla meşguldü. Poirot bavulunu alarak peronda ilerledi ve çıkış kapısında biletini vererek istasyondan ayrıldı.</p>

  <p class="p4">Büyük bir Humber araba dışarıda bekliyordu. Üniformalı şoför, ona yaklaşıp saygılı bir tavırla, "Bay Hercule Poirot?" diye mırıldandı. Sonra dedektifin elindeki bavulu alıp arabanın kapısını açtı. İstasyondan ayrılıp demiryolu köprüsünden geçtiler. İki tarafı ağaçlıklı yol kıvrıla kıvrıla uzanıyordu. Biraz sonra sağ taraftaki ağaçlar seyrekleşti ve nehir ortaya çıktı. Geride kalan tepeler mavimsi bir renge bürünmüştü. Şoför arabayı kenarda durdurup, "Helm Nehri," diye açıkladı. "Dartmoor da karşı tarafta."</p>

  <p class="p4">Poirot bu manzaraya hayran kalması gerektiğini anlamıştı. Kendi kendine bir şeyler mırıldanarak birkaç kez, "Magnifiquel" dedi. Aslında kendisi tabiattan bir şey anlamazdı. Poirot bakımlı ve düzgün bir sebze bahçesini bu manzaraya tercih ederdi. İki kız arabanın yanından geçtiler. Bayıra tırmandıkları için ağır ağır gidiyorlardı.. Sırtlarında yol çantaları vardı. İkisi de şort giymiş ve başlarına renkli eşarplar takmışlardı.</p>

  <p class="p4">Şoför yine açıkladı. "Şatonun biraz ilersinde bir öğrenci yurdu var." Adam, Poirot&rsquo;ya rehberlik etmeye karar vermişti. "Hoodown Park Yurdu. Vaktiyle orası Bay Fletcher&rsquo;a aitti. Sonra Öğrenci Derneği satın aldı. Yazlan tıklım tıklım doluyor. Her gece yüz kişi kalıyormuş. Öğrencilerin iki geceden fazla kalmasına izin vermiyorlarmış. Ondan sonra yurttan ayrılmaları gerekiyor. Kız erkek karışık... Zaten çoğu yabancı."</p>

  <p class="p4">Poirot dalgın dalgın başını salladı. Arkadan bakıldığı zaman şortun kadınlara pek yakışmadığını düşünüyordu. Zaten şort pek az kadına yakışırdı. Dedektif bundan emindi. Üzüntüyle gözlerini kapattı. Neden kadınlar böyle giyiniyorlardı sanki? Hele o kırmızı şortun sardığı kalçalar son derece çirkindi.</p>

  <p class="p4">Sonunda, "Sırtlarında epey yükleri var," diye mırıldandı.</p>

  <p class="p4">"Evet, efendim. Yurtla istasyon arası uzaktır. Hoodown Park&rsquo;a gitmek için üç kilometre yürümeleri gerek." Durakladı. "Müsaade ederseniz onları arabaya alalım."</p>

  <p class="p4">Poirot nazik bir tavırla, "Tabi," dedi. "Tabi." Kendisi lüks bir arabada yalnızdı. Halbuki terden sırılsıklam olmuş ve nefes nefese kalmış olan iki genç kız sırt çantalarını yüklenmiş gidiyorlardı. Üstelik zavallılar erkeklere hoş gözükmek için nasıl giyinmeleri gerektiğini bile bilmiyorlardı.</p>

  <p class="p4">Şoför gaza bastı ve kızların yanında durdu. İkisi de kızarmış ve terden ıslanmış yüzlerini Poirot'ya çevirip ümitle baktılar.</p>

  <p class="p4">Dedektif kapıyı açınca da hemen arabaya bindiler.</p>

  <p class="p4">Kızlardan sarışın olanı, "Çok naziksiniz," diye mırıldandı. Konuşmasından yabancı olduğu belliydi. "Yol tahminimden uzun... Evet."</p>

  <p class="p4">Bronz tenli diğer kız, başını birkaç kez sallayıp, "Grazie," demekle yetindi. Güneşten sararmış kestane rengi saçları eşarbının altından gözüküyordu.</p>

  <p class="p4">Sansın kız, bozuk İngilizcesiyle neşeli neşeli konuşmasına devam etti. "Ben İngiltere... İki hafta tatil için... Hollanda'dan geldim. İngiltere'yi sevdim. Stratford Avon... Shakespeare Tiyatrosu ve Warwick Şatosu'nu gezdim. Sonra Clovelly'ye gittim. Exeter'i de gördüm. Katedral ve To rquay... Çok güzel... Yarın nehri geçeceğim... Plymouth'a gideceğim..."</p>

  <p class="p4">Poirot diğer kıza döndü. "Ya siz, signorina?" Fakat o gülümseyerek başını sallamakla yetindi.</p>

  <p class="p4">Hollandalı kız, "İngilizcesi fazla yok," dedi. "Biz biraz Fransızca biliyoruz. Trende konuştuk. Kendisi Milano... civarından gelmiş. İngiltere'de akrabası var... Evli bir erkek... Bakkal. Bir arkadaşla dün Exeter'e gelmiş. Fakat arkadaş dana jambonlu börek yemiş. Ama börek bozuk... Arkadaş Exeter'de hasta kaldı. Sıcakta börek fena..."</p>

  <p class="p4">O sırada şoför arabayı durdurdu. Yolun ikiye ayrıldığı yere gelmişlerdi. Kızlar arabadan inip iki dilde teşekkür ettikten sonra sol tarafa saptılar. Şoför bir an ciddiyetini unutarak Poirot'ya döndü. "Mideyi bozan sadece börek değil. Hamur tatlılarından da sakınmalı. Tatlıların içine ne koydukları belli değil."</p>

  <p class="p4">Gaza basarak sağ tarafa saptı. Biraz sonra da koruluğa girdiler. Şoför Hoodown Park Yurdu hakkındaki son kararını da açıkladı. "Yurtta iyi kızlar da var. Fakat onlara şatonun arazisine gitmemeleri gerektiğini bir türlü anlatamıyoruz. Durmadan gelip geçmelerini görseniz şaşarsınız. Bir arazinin bir şahsa ait olabileceğini bir türlü anlamıyorlar. Daima bizim koruya dalıyorlar.</p>

  <p class="p4">Üstelik söylediğiniz sözleri de anlamamazlıktan geliyorlar."</p>

  <p class="p4">Ağaçların arasından ilerleyerek bir yamaçtan indiler. Büyük bir demir kapıdan geçtikten sonra şatonun bahçesine girdiler. Yol kıvrıla kıvrıla gidiyordu. Nihayet şoför arabayı nehre bakan şatonun önünde durdurdu.</p>

  <p class="p4">Şoför arabanın kapısını açarken siyah saçlı, uzun boylu bir uşak da şatonun merdivenlerinde belirdi.</p>

  <p class="p4">Adam, "Bay Hercule Poirot?" diye mırıldandı.</p>

  <p class="p4">"Evet."</p>

  <p class="p4">"Bayan Oliver, sizi bekliyor efendim. Müsaade ederseniz size yolu göstereyim."</p>

  <p class="p4">Uşak, Poirot'yu bir patikadan geçirdi. Ağaçların arasından nehir gözüküyordu. Yol yokuş aşağıydı. Sonunda bir ağaçlığa çıktılar. Yalnız bunun etrafında alçak bir kale duvarı vardı. Bayan Oliver da bu duvarın üstüne oturmuştu.</p>

  <p class="p4">Kadın, dedektifi karşılamak için ayağa kalkınca kucağındaki elmalar yere yuvarlandı. Nede nse Poirot, Bayan Oliver'ı her gördüğünde elmalarla karşılaşıyordu.</p>

  <p class="p4">Bayan Oliver boğuk bir sesle, "Neden bilmem durmadan her şeyi düşünüyorum," diye şikâyet etti. Ağzında elma olduğu için sözleri anlaşılmıyordu. "Nasılsınız, Bay Poirot?"</p>

  <p class="p4">Poirot, nazik bir tavırla cevap verdi. "Tres bien, chere madame ya siz?"</p>

  <p class="p4">Bayan Oliver, Poirot'nun son gördüğünden farklıydı. Bunun sebebi de kadının telefonda söylediği gibi yine saç biçimini değiştirmesiydi galiba. Bu kez iyice çivitlemiş olduğu saçlarını tepesine toplamış ve bu yetmiyormuş gibi küçük takma bukleleri ilave ederek bir markiz stiline sokmuştu. Yalnız kadının kılığının bu saçlarla bir ilgisi yoktu. Bayan Oliver yumurta şansı renginde kaba tüvitten bir tayyör ve koyu hardal rengi bir bluz giymişti. Bu daha çok bir taşralıya uygun bir kılıktı.</p>

  <p class="p4">Kadın neşeli bir tavırla, "Geleceğinizi biliyordum," diye güldü.</p>

  <p class="p4">Poirot sinirlendi. "Bunu bilmenize imkân yoktu."</p>

  <p class="p4">"Hayır, hayır, biliyordum."</p>

  <p class="p4">"Neden, buraya geldiğimi hâlâ kendi kendime soruyorum."</p>

  <p class="p4">"Bunun cevabını biliyorum. Sadece merak."</p>

  <p class="p4">Poirot, kadına bakarken hafifçe gülümsedi. "Şu meşhur önseziniz galiba bu kez sizi yanıltmamış."</p>

  <p class="p4">"Önsezimle alay etmeye hakkınız yok. Her seferinde katili hemen bulup çıkardığımı unutmayın."</p>

  <p class="p4">Poirot nezaketen sustu. Aksi takdirde kadına, evet, beş defa yanıldıktan sonra demesi lazımdı. Hatta bazen altıncı seferinde bile katili bulamadığınız oldu!</p>

  <p class="p4">Bunları söyleyecek yerde etrafına bakındı. "Doğrusu çok güzel bir yeriniz var."</p>

  <p class="p4">"Burasını mı kastediyorsunuz? Fakat şato bana ait değil, Bay Poirot. Siz öyle mi sandınız? Burası Stubbsların."</p>

  <p class="p4">"Onlar da kim?"</p>

  <p class="p4">Bayan Oliver dalgın dalgın, "Aslında önemli insanlar değil," diye cevap verdi. "Sadece zenginler. Ben de buraya çalışmaya geldim."</p>

  <p class="p4">"Demek yeni eseriniz için uygun bir zemin aradınız."</p>

  <p class="p4">"Hayır, hayır, yanlış anladınız. Ben burda çalışıyorum. Yani bir cinayet tertiplemem için beni buraya çağırdılar."</p>

  <p class="p4">Poirot, kadının yüzüne bakakaldı.</p>

  <p class="p4">Bayan Oliver, "Gerçek bir cinayet değil," diye açıkladı. "Yarın panayır kurulacak. Sonra ziyafet verilecek. Bir yenilik olsun diye de bir Cinayet Oyunu istediler. Bunu ben düzenleyeceğim. Define Arama Oyunu gibi bir şey bu. Yalnız şimdiye kadar birçok şeyi değiştirdiler. Bu yüzden de bana yüklü bir para teklif ettiler. Buraya gelmemi ve her şeyi hazırlamamı istediler. Aslında çok eğlenceli bir şey. Hem kitap yazmak gibi sıkıntılı da değil."</p>

  <p class="p4">"Peki, nasıl olacak bu?"</p>

  <p class="p4">"Şey... Bir kurban olacak tabi. Sonra ipuçları ve şüpheliler. Her şey klasik usullere uygun. Hafifmeşrep kadın, şantajcı, genç sevgililer, korkunç uşak, gibi. Giriş üç şilin. Parayı verenlere ilk ipucunu göstereceğiz. Onlar da kurbanı bulacaklar. Silahı da ele geçirdikten sonra katilin kim olduğunu ve cinayet sebebini ortaya çıkaracaklar. Sonra ödüller var tabi."</p>

  <p class="p4">Hercule Poirot, "Fevkalade!" dedi.</p>

  <p class="p4">Bayan Oliver içini çekti. "Aslında bunu düzenlemek düşündüğümüzden zor. Zira her şeyden önce insanların bir hayli zeki olduklarını kabul etmek lazım. Halbuki romanlarımda insanların akıllı olmalarına hiç gerek yok."</p>

  <p class="p4">"Beni bu Cinayet Oyunu&rsquo;nda size yardım etmem için mi çağırdınız?"</p>

  <p class="p4">Kadın, "Yok," diye atıldı. "Ne münasebet! Ben her şeyi hazırladım. Yarın için her şey tamam... Sizi çağırmamın sebebi başka."</p>

  <p class="p4">"Ya? Nedir bu sebep?"</p>

  <p class="p4">Bayan Oliver&rsquo;ın eli saçlarına doğru gitti. Her zaman yaptığı gibi saçlarını karıştıracaktı. Fakat birdenbire fazla süslü saç biçimini hatırlayarak durdu. Hislerini açıklamak için kulak memelerini çekiştirmekle yetindi. "Ben budalanın biriyim galiba. Yalnız bu işte bir acayiplik olduğunu seziyorum."</p>

  <p class="p4">&nbsp;</p>
</body>
</html>
