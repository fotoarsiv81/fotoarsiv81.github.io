<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx471"></a>VI Deniz Mağaralarında Uğultular</h1>

  <p>(tutkulu, çekici/ gamlı, iniltili)</p>

  <p>Adam, elinde olmadan derin bir soluk alıp vermiştir:</p>

  <p>Beni içinize almışsınız gibi duyuyorum kendimi. Olağanüstüydü. Öyle ki, yeniden dalmamak için güç tutuyorum kendimi.</p>

  <p>Kadın, başını camdan yana çevirmiştir. Zamanı anlamak için değil, oradaki yansımalarının hâlâ öyle üstüste, içice durup durmadığını bilmek için belki. Belki de odanın sütmavisi aydınlığındaki gölgelenmelerden çok hoşlandığı için:</p>

  <p>Bu mavilikler derinleşecek, daha koyulacak ve beni hep çağıracak.</p>

  <p>Dönüyor, buğulanmış su bardağının ıslaklığında parmaklarını dolaştırarak adama bakıyor.</p>

  <p>"Bir şey mi demiştiniz?"</p>

  <p>"Şarap size değilmiş, diyordum."</p>

  <p>"A, evet. Ben de şarap bardağından su içiyorum zaten, bakın." Birbirlerine biraz daha açık gülümsemededirler.</p>

  <p>"Evet."</p>

  <p>Garson hiç gelmese de olur, telefon hiç çalmasa, burada böyle kalsam... Öpüşlerinizden mutlu oluyorum, okşayışlarınızdan. Gövdelerimizin yanyana, içice derinlere kulaç attığını duyuyorum, bundan tenötesi tadlar devşiriyorum.</p>

  <p>Kadın onu yanaklarından, alnından, gözlerinden ardarda öpüyor:</p>

  <p>Beni tanıyor, beni tanıyor!</p>

  <p>Adamın eli karından biraz aşağıya, küçük tepecik üstüne kayıyor, parmakları orada da dokunmakla dokunmamak arası halkacıklar çiziyor: Ah, siz beni tanıyorsunuz!</p>

  <p>Parmaklarını karın altındaki tepecik üstünde biraz daha dolaştırıyor: Burada kalmalı mıyım, yoksa ilerlemeli miyim?</p>

  <p>Bütün sorun, acele etmek durumunda kalabileceğimiz, diye fısıldıyor kadın. Adam elini usulca geri çekiyor, çarşafın üstünde onun elini buluyor; tutup sıkıyor: Acelem yok. Sakin olun.</p>

  <p>Kadın da sıkıyor adamın elini: Trenin sizsiz gideceğini biliyordum.</p>

  <p>Sırtüstü dönüyorlar. Birbirlerini sımsıkı tutmuşlar. Yüzleri tavana dönük, gözkapakları yarı örtük.</p>

  <p>Dinliyorlar.</p>

  <p>Viyoloncello uğultularla yaklaşıyor.</p>

  <p>Deniz mağaralarının çok daha uzaklarda, daha derinlerde olduğu söyleniyor. Dayanışma olmasa, gidilemezdi.</p>

  <p>Karşılıklı yardımlaşma olmasa, biz hiçbirimiz sağ çıkamazdık oradan. Kadınlar aybaşı pamuklarını paylaşırlardı, ilaçlan da paylaşırdık, vitamin haplarını falan. Çocukları, tabii asıl çocukları... Onları beslemeye, okşayıp öpmeye gücü kalmamış anaların yerini ötekiler almaya çalışırdı.</p>

  <p>Kadın bir yanağını adamın yanağına bastırıyor:</p>

  <p>Bana bunları anlattılar işte, demişti. Gittiğim her evde, uğradığım her mahkeme kapısında, bir zamanlar tutuklu kalmış, yıllarca koğuşlarda yatmış kadınlar bunları söylediler. Ben de onlara, ya şimdi ne yapıyorsunuz? dedim. Onlar, şimdi de sevişirken erkeklerimizle dayanışıyoruz, yanıtını verdiler. Her birimiz ötekine karşı anlayışlı olmaya çalışıyor, dediler. Gözlerini kaçırdılar, ses tınılarında bir içtensizlik sezdim. Peki, dedim ben de onlara, başarabiliyor musunuz? İçlerinden yalnız birinin açıksözlü davrandığını sanıyorum. Çünkü o, bilinen bir şey bilinmiyormuş gibi yaşanamaz ki; zaten affetmek de onur kırıcı olurdu, dedi. O zaman biraz ürktüğümü itiraf ederim. Zaten affetmek onur kırıcı olur, diyordu kadınlardan biri. Düşünün, daha minicikken kardeşleri kül edilenler bugün başkalarını yakıyorlar da...</p>

  <p>Şimdi elbette sorabilirsiniz; ne münasebetle, diyebilirsiniz, kadının kocası zaten savaş muhabiri değil miydi ve karısının bilebileceğinin çok ötesinde, bütün dayanışmalara karşın önlenememiş, önlenmemiş ölümler tanımamış mıydı?</p>

  <p>Dizden kopan bacaklar, parçalanmış kaburga kemikleri, taşla kırılan yeniyetme bilekleri, kent alanlarında akan kan, tarlalarda kan izi? Bırakın bizi, biz kendi hesabımızı kendimiz göreceğiz, diyen çığlıklar işitmemiş miydi?</p>

  <p>Ya da kahvede jandarmalar olurmuş, insanlar o gün birkaç genci yakalattıklarını konuşurlarmış; şakalar, takazalar arasında jandarmalarla birlikte pişti oynarlarmış:</p>

  <p>Çakmağı sen aldın, yeni damadın şeyini de ben istiyorum haaa!</p>

  <p>Bizse üstte tahtaları gıcırdatıyorduk. Daha ötede, kahvenin açığında, tozlu, orasına burasına yapağılar, naylon torba parçalan takılmış zengin çalının dibinde yoksul bir köpeğin yakaladığı kemik parçasını kemirdiği işitilirdi. Onun hırıltıları bizimkilere eşlik ederdi. Köpek jandarmalardan birinin mi, köylülerden birinin mi, bilemiyorduk.</p>

  <p>Bunu düşünmen saçma. Sahipsiz bir köpek. Herkesin olabilir.</p>

  <p>Birbirine kenetlenmiş parmaklar gevşiyor. Kadın elini usulca çekiyor, getirip yanındakinin öte yanına, yatağa dayıyor. Doğruluyor. Sonra sağ elini dayıyor, biraz daha kalkıyor ve bir süre öylece altındakini örten gölgelik gibi duruyor; ardından yavaş yavaş iniyor, bedenini adamın bedeni üstüne yumuşacık seriyor; karnını onun karnına, göğüslerini göğsüne yapıştırıyor. Adam, üstündeki kadına kendini gevşekçe bırakmıştır, fakat çok geçmeden ellerini kalçalarına koyup bastırıyor. Karınlar, karın altı kuytulukları ve tepecikleri karşılıklı her milimetre karelerine değene dek yineliyor bunu.</p>

  <p>Şimdi kadının bacaklarını biraz yukarı çektiği, dizlerini büktüğü, altındaki karınla kendi karnı arasında belli belirsiz bir boşluk bırakacak biçimde durduğu seçilebilir, incecik, sezilir sezilmez bir esinti iki karın arasındaki bu boşlukta anaforlanarak ikisinin de derisini okşayıp geçmekte, okşayıp geçmektedir.</p>

  <p>Gün dönüyor.</p>

  <p>Akşam iniyor.</p>

  <p>Sular karardı.</p>

  <p>Bayırlarda tutuşmuş iki üç cam. Sana bir tepeden baktım, ardında vatan semtinin ormanları kuytu.</p>

  <p>Kadınla adamın karınları, karın altı bölgeleri ürpermekte. Hoş bir ürperti bu, okşayan serinlik. Herhalde. Çünkü ikisinin de yüzünde okşanan çocuk yüzünün sevinci var. Deniz kestaneleri hem kendi ürpertilerini, hem esintinin suyun yüzünde yarattığı ışıltılı titreşimleri aynı an'da mı algılarlar? Olabilir. Bazan.</p>

  <p>İkisi de uzanıp ak keten örtüyü üstlerine yarıya kadar çekiyorlar.</p>

  <p>Su, kayaları, deniz kestanelerinin esmer kabuklarını yalayıp geri çekiliyor, sonra gelip yine öpüyor onları. Adamın dudakları da aynı yaklaşıp uzaklaşmalarla kadının göğüs uçlarına değiyor, hemen hiç ağzına almaksızın.</p>

  <p>İşittiniz mi? diyor adam dudaklarının iki değişi arasında.</p>

  <p>Kadın da damağında eskiden kalma, inceltilmiş ve henüz suyun silemediği bir martini tadıyla:</p>

  <p>"Evet... " diyor sadece. Evet, uğultulu müzik. Suların mağaralara dolup boşalışı. Onların yaklaşışı. Olamaz.</p>

  <p>Evet, inan bana. İşçiler yürüdüğü zaman yürümüştüm ama, kadınlar yürüdüğü zaman yürümedim. Copla vurmuşlar, kadının belini kırmışlar...</p>

  <p>Bitanem. Unut demiyorum, unutma. Hiçbir şeyi. Bizi de.</p>

  <p>Fakat nasıl olacak? Ne dedin?</p>

  <p>Unutmayınca nasıl bitecek? Yani nasıl başlayacak?</p>

  <p>Seni öpüşlerimi, göğüslerinde mine çiçekleri açtırışımı, çiğler ışıldattığımı unutma, demek istemiştim. Saksıdaki çiçeğe su vermeyi unutma. Dolapta iki yüz elli gram kıymamız olduğunu unutma.</p>

  <p>Şükür, demiyorum! Şükürünle terket beni!</p>

  <p>Of bu kadınlar, kadınların acıları, acıların kadınları!. Bir teselli ver.</p>

  <p>Seni kim öldürdü peki?</p>

  <p>Sevgilim unut, unutma demek istemiyorum.</p>

  <p>Tanrım beni baştan yarat!.</p>

  <p>Haydn'ın yeni bir tapınma kuarteti bulunmuş, onu mu çalıyorlar? Ilgaz Dağları inliyor. Tanrım beni baştan yarat!</p>

  <p>Ak keten örtü, hafif yukarı kalkık yuvarlak kalçalar üstünde, dağlarda yaylalarda koşan kısrak yelesi benzeri dalgalanıyor. Altında, tam o bölgedeki dalgalanışların, yumuşak iniş çıkışların üstü örtülü, incelikli dışavurumu da olabilir bu. Ya da belki kadının çıplak sırtı artık şimdi adamın omuzlarına doğru ilerlediği içindir.</p>

  <p>Size göğüslerimi bütünüyle vermek istiyorum da, diye fısıldıyor kadın.</p>

  <p>Ola ki adam, böyle bir şey işittiğini sanıyor. Yakalandığı yürek çarpıntıları bir bekleyişten, hayli meraktan, yaklaşan deniz mağaraları uğultularından ya da belki sadece bir yanılgıya düşmüş bulunmanın tedirginliğinden doğuyor olabilir. Ama bakın işte, yanılgı yok.</p>

  <p>Mağaralar deniz haritalarındaki mağaralar. Başını usulca çeviriyor, beklediğinin kendiliğinden çok yakınına gelmiş bulunduğunu görüyor. Sonra daha açık seçik işitiyor:</p>

  <p>"Evet, böyle... " Bugün çok cesur olacağımı hissediyorum demiştim size, değil mi?</p>

  <p>Bir memesinin ucunu altındakinin iki dudağı arasına bırakıyor.</p>

  <p>Adam herhalde doyumsuz bir açgözlü durumunda olmak istemiyordu. Bütün güçlü özlemine karşın önüne konulanı azıcık sakınganlıkla karşılaması bundandır, denilebilir.</p>

  <p>Lokmaları büyük büyük koparıp yutmuyor Garson her ân gelebilirdi, önünüze koyduğum ikinci martininin zeytiniyle yeterince doydunuz mu beyefendi? diyebilirdi.</p>

  <p>Sütmaviliğine girene dek bunların hiçbiri olmamıştı, daha ne isteyebilirdi ki? Seviştiği kadının memeleri gözlerinin önünde gittikçe canlanmakta, dirilmekteydi. Az önce pek de o kadar atılgan değiller miydi?</p>

  <p>Ayrıca, kadın soruyordu:</p>

  <p>Fakat bunu sevmeyebilirsiniz?</p>

  <p>Yok, böyle değil. "Ama belki siz acılı seversiniz?"</p>

  <p>Her şeyi bir lokmada yutup tüketmemek için, hem ikiyüzlülük sınıfına girmeyecek, hem ikisini de incitmeyecek bir yol yok mudur? Galiba adamın böyle bir yolu var. Belki kadının da olduğu için. Çünkü, adam dilini meme uçlarından çok, onları çevreleyen pürtüklü halkada dolaştırırken, o da eğiliyor, dudaklarıyla, kendine sunulanın değerini bilen yüzün buğulu tatlı gülümseyişlerini yudumluyor.</p>

  <p>Şimdi artık, birbirlerine hem çok alışık, hem de karşılıklı tükenmez gizleri bulunan iki sevgilinin iç çekişlerini işitmemiz gerekmekte.</p>

  <p>İççekişleri işitiliyor belki, fakat adamın dudaklarında öpüşler henüz ürkek. Sarıldığı bedenin bütün kanallarından kapıları usulca tıklatmadan geçmenin onmaz yaralara yol açacağını düşünüyor olabilir.</p>

  <p>Kızla oğlan sevişmeye girişmişler girişmesine de, çarşafların kedi desenleri varmış. Uzun bıyıklarıyla gülen, pençe atan, sırt kabartıp hırlayan bir yığın kedi. Genç adam karısına, ne bileyim işte, diyordu, miyavlamalar arasında seviştiğimizi bir türlü anlayamadım. Sürekli kedi miyavlamaları işitiyor, pençelendiğimi, boynumun, yüzümün, karnımın, kalçalarımın tırmıklandığını sanıyordum. Unutma ki, bu benim ilk defa tepeden tırnağa çıplak durumda yine tepeden tırnağa çıplak bir kızla aynı yatakta oluşum; kedilerse ciğerlerime, böbreklerime saldırıyorlardı, biliyor musun, doluyor doluyor boşalamıyordum, hep böyle oluyordum işte. En kötüsü, organıma bir pençe atılacakmış gibi, düşünsene... Karısı bir küçümsemeyle onu itiyor, başını çeviriyor, neyse ki benim nevresimlerimde hep çiçek ve kelebek desenleri vardı, hâlâ da öyledir; onların sesi çıkmaz; miyavlamaz, hırlamaz, tırmalamazlar, diyordu. Ama çiçek saplarında dikenler olabilir? Eh artık o kadarına da katlanmak gerekir. Yok, niye? Aslında insanın dümdüz, ak pak çarşafları olmalı.</p>

  <p>Ak pakmış! Ayol sular ya akmıyor ya da kirli kirli akıyor, kaymak gibi çarşaflar bile bir defada külrengi alıyor.</p>

  <p>Bir şey mi söylediniz? Uğultudan işitemedim.</p>

  <p>Şu iste pasta beyaz tül perde kullanmak pek akıl işi değil artık, diyordum. Dümdüz, ak pak çarşaflarmış!..</p>

  <p>Renkli olacaksa, ille hayvan resimleriyle desenlenmiş olması gerekmez ki; sonra öyle dalgalar, yelkenliler, Eyfel kuleleri falan...</p>

  <p>Uzatma. Bunlar Eyfel Kulesi'nin aslını görmeyenler için. Herkes göremediği yerlerin ve şeylerin bari resmi, deseni falan olsun ister; ipek iççamaşırları, sağlıklı güneş yanığı çıplak erkekler, yelkenliler... Fotoğraflar ne için çekiliyor sanki? Asıl uzatan sensin. Yataklar ve çarşaflar da uyumak ve sevişmek içindir. Aynı zamanda ölmek için. Memelerin ne kadar&nbsp; düz. Dümdüz. Ölü. Ne dedin? Yorgunum. Uyumak istiyorum. İyi ya, uyu. Ama hiç değilse horlama! Sen horlayınca ben uyuyamıyorum, memelerim dümdüz kalıyor. Yarın arkadaşlarla gideceğim. Nereye gideceksin? İçeceğiz.</p>

  <p>Kadına mı gideceksin? İçeceğiz, dedim, için bakalım. Biz de kadınlar matinesine gideriz.</p>

  <p>(Böyle yelkenli melkenli çarşafları nereden bulursun bilmem ki.</p>

  <p>Dalgalar köpüre köpüre üstümden geçiyor, uğurtulu deniz mağaralarına doğru sürükleniyorum. Boğuluyorum, gecenin bir saatinde sular altında, kalıyor üşüyorum.</p>

  <p>Ahhh çok üşüyorum, üşüye üşüye boğuluyorum!)</p>

  <p>Şişşşt, uyan uyan! Yoksa kâbus mu görüyorsun?</p>

  <p>(Kediler miyavlıyor. Susturun şunları, bırakın uyuyayım!)</p>

  <p>İçim donuyor, ayaklarım buz, başımda gurbet yelleri... Derdi ıstırabı ben mi yarattım? Gecelerboyu şarkılar dinlemişler. Sular mağaralarda uğuldamış; erkek, dostunu bıçaklamadan önce:</p>

  <p>Ona kaç kere, kadınlar matinesine gitme, dedim! diyesi.</p>

  <p>Kadın, dudaklarını şimdi adamın kulak arkasında gezdiriyor. Sıcacık nefesiyle ardarda öpüyor oradan:</p>

  <p>Demek kulak arkanızdan öpülmek sizi gıdıklatıyor?</p>

  <p>Öpüşleri arasında, adamın küçük haz çığlıklarını çoğalta çoğalta sürdürüyor: Haklısınız, ben de vitrinlerde, dergilerde, her tür reklam işlerinde ve büyük mağazaların iç çamaşırı satan kısımlarında uğur böcekli, çiçekli, puanlı, kalp desenli ve I love you'lu donlar gördükçe dayanamam; böyle dinmez gülmelere tutulurum. Evet, evet, işte tam böyle, bayılacak kadar; kuşluları da vardır sonra, tavşanlıları, zincirlileri, kilit ve anahtarlıları... Ayrıca orasından burasından açılmış pencerelileri; hepsi de beni kahkahadan deli eder,- hele puanlar pembe ise, hele hele zincirlere altın rengi verilmişse... Prangalar altından oluyormuş, demek prangalar altındayken de olunuyormuş, diyebilelim yeter ki! Sonra, nal desenlileri vardır. Mesela, nalların çevresinde dört yapraklı yoncalarla uğur böcekleri uçuşur, hiç görmediniz mi? Uçuşur dururlar... Nal sesleri arasında.</p>

  <p>Birlikte gülüyor, gülüyorlar. Bedenlerinde ansızın hızlanan bir devingenlik. Uğultular daha yakın şimdi. Sütmavisi aydınlık bir ton daha gölgelenmiş. Galiba artık aynı dengeyi koruyamayacaklar. Aynı dingin sularda zerafetle yüzemeyecekler; kanat çırpışları birbirini kollayan aynı uyumu gösteremeyecek... Kadının ağzı adamın boynuna iniyor; küçük küçük dişliyor onun boyun derisini, tırnaklarını oyluklarına batırıyor. (Ah şekerim, şu kedileri de nerden aklıma getirdin!)</p>

  <p>Karnı aşağı inip çıkıyor, meme uçlarını adamın meme uçlarında gezindiriyor ve küçük yosunlu tepeciğin altına doğru kayıp gelen dişsiz timsahın başını hissediyor. Canavar, kendi gibi nemli, ayrıca karanlık kuytulukları aranıyor.</p>

  <p>Uygar insanlar kendilerini denetleyebilirler pekâlâ, haz veren dakikaların uzamasını sağlayabilirler, diye yazmaktadır haftalık siyaset-kültür dergisi. Adam bu öğütleri dinlemeyecek olabilir, ama şimdi iki meme arasından burnuna dolan hafif tarçınlı bir koku, bu kokuyu taşıyan esintisel ses de ona acele etmemek gerektiğini, böyle işte, evet böyle çok iyi olduklarını fısıldamaktadır. İkisi de hem haz, hem acıda yuvarlanıyorlar.</p>

  <p>Dayanamıyorum, bekleyemeyeceğim! Koca saldırıyor, karısı da yer yatağında tahtaların üstüne atıyormuş kendisini. Tahtalar her zamankinden fazla gıcırdıyormuş:</p>

  <p>Sana acele etme, demiştim! Üstelik her seferinde üste çıkan ve önde giden olmak zorunda değilsin! Bırakma! Kahraman istemiyorum, sevgili istiyorum!</p>

  <p>Adam kadının kalçalarına tutunuyor. Timsahın başı hâlâ saldıracak kuytuluklar aranmakta.</p>

  <p>Gitmeyin, kalın...</p>

  <p>Sesi, puslu perdeli.</p>

  <p>"Ne dediniz?."</p>

  <p>"Hayır, hiç... "</p>

  <p>Sanırım, gitmeyin, dediniz. Nasıl gidebilirim ki? Hem neden? diyor kadın boğuk boğuk. (Bununla birlikte boynumu hafif hafif dişlemekten caymış, dağınık saçlar arasında yüzü terden yaldızlı, burun kanatlan çırpıntılı, boş kalan ağzı çılgın, bir göz yan kapalı, ötekiyle bana bakıyor: Nasıl gidebilirim ki? Hem neden?) Kendini denetliyor, yatışıyor; bu kez dümdüz bakıyor adama:</p>

  <p>Size dokunuyorum. Sizi duyuyorum. Bana dokunuyorsunuz. Duyuyorsunuz beni. Bunu seviyorum. Sizin beni almanızı beklememeyi seviyorum. Bilseniz, gece, karlar üstünde ona sarıldığım zaman, iyi ki beklemedim, diye düşünmüştüm. Karlar üstünde mi, dediniz?</p>

  <p>Tren bir başka trenle çarpışmış, gerideki vagonlar raylarından kurtulup içindekilerle birlik karlara fırlamıştı. Haykırışlar, iniltiler, ölüler, yaralılar, soğuk, kar üstünde kıpkızıl kan. Kar, kanı sünger gibi içiyor, yine de yüzeyinde sulandırılmış geniş kan lekeleri kalıyordu. Sinir tellerinden başka hiçbir yerlerinden yara almadan ayakta kalabilen birkaç kişiden biriydi. Yolun kıyısında, rayın öteki ucunda sapsarı yüzüyle bu erkeği görüyordum. Sıcak bir kucak, güvenli bir yer; bunu ölesiye istiyordu, duyuyordum. Karın kanı emişine bakarken aklına hep çocukluğu geliyormuş; karla pekmezi karıştırarak yaptıkları kar helvası. Çocukluğu, evet, sıcak bir kucak, boynuna dolanan kollar, yüzünü öpen dudaklar... Sağ kalanlar, donmuş ayaklar, mosmor ellerle ölülerin, yaralıların çevresinde dönüyor, çaresizlikle kıvranıyorlar, imdat bekliyorlar; imdaat, diyorlar, ölüler donuyor, biz donuyoruz! Ağızlardan fışkıran buharlar ortasında sarı yüzler daha da san, daha da uzak görünüyordu. Orada yatan ölüler, burada ayakta duran ölüler, hepsi, anlıyor musunuz, hepsi başka bir dünyaya aitti sanki. En öndeki vagonlardan birinde olmak, somut gerçeğin dışında olmak demektir ya, ben de olup biten benim de içinde bulunduğum trene olmamış sanıyordum. Sadece o san yüzlü genç adam, onun duruşu, aranışı, gamlı bakışı... Beni durumun içine çeken buydu. Bulunduğum yerden hızla koparan. Ona gidiyordum. Gittim. Kar helvası... Bir daha hiç kar helvası olmayacak. Bunu söyledi. Daha ben karşısında durur durmaz. Olacak, dedim ben de ona. Hep olacak.</p>

  <p>Elinden tutup bir hendeğin dibine çektim. Oracıkta yatırdım, kollarıma aldım, üstüne çıktım; onu ısıtmak, onu diriltmek için ne gerekiyorsa yaptım; kendim de ısınmak için. Ağzımıza, bacak aralarımıza buzlu karlar doluyordu, titriyorduk. O hâlâ, kar helvası kanla karıldı, diyordu; ona daha yakın sarılıyordum, bütün sıcak köşelerimi, kuytuluklarımı, mağaralarımı açıyordum ve bacak aralarımıza dolan karlar gitgide kendini unutturuyordu. Sonra artık kendimizden başka hiçbir şeyin yükü kalmıyordu üstümüzde; etimiz, ısınan kanımız, çırpınan organlarımızdan, ölmemiş olmamızdan başka hiçbir şey kalmıyordu. Az önce vurucu kesilen timsah başı kendine beklenmedik bir sevecenlik edinmiş, bulunduğu tepecik altını küçük dokunuşlarla öpüyor. Adamsa, dudakları kadının saçlarında:</p>

  <p>Üşümüyorsunuz ya? diye fısıldıyor.</p>

  <p>Yanıt almadan örtüyü biraz daha çekiyor kadının üstüne. Sonra o anlatıyor, sonra kendisine anlatılanları da anlatıyor, öteki göğsünüzden henüz hiç öpmedim, bu omuz başınızdan da, diyerek...</p>

  <p>Evde, sıcacık bir odada, birer kadeh konyağın başındalarmış. Erkek yaşadığına, yaşayanların da hâlâ yaşadıklarına inanamıyormuş. Unuttuğunu sandığı her şey, tenini, iç organlarını daha beter ürperterek üstüne üstüne geliyor, karlarda birlikte debelendiği kadının kim olduğunu bile hatırlamıyor, onun yüzünü bulamıyormuş. Yoksa böyle bir kadın yok muymuş, hiç mi olmamış, bilemiyormuş.</p>

  <p>İkinci keman yeniden tam burada giriyormuş. Andantino grazioso Arkadaki dört vagonda olanların arkadaki dört vagonda olmaktan başka ne suçları var; benden, senden ne farkları var, düşünsene! Ama onlar öldüler, yaralandılar, ben yaşıyorum, evet yaşıyorum, işte buradayım, kollarında!..</p>

  <p>(Demek öyle biri varmış.)</p>

  <p>Hadi, unutalım artık.</p>

  <p>Hayır, unutmayalım. Unutma.</p>

  <p>Genç kız delikanlıya sarılmıştır. İkisi de tir tir titremekteler. Sıcak kan, yerde fazla dağılamadan da karda hemen oyuklar açmakta...</p>

  <p>Keşke sana her şeyi bu kadar ayrıntısıyla anlatma-saydım, demektedir delikanlı. Kazayı işittim. Gazeteler yazdı, haberlerde de gösterdiler. Beni bana suçlu kıldılar. Karı oyan sıcak kan, onun kanı.</p>

  <p>Arkadaş olarak kalalım'larda direttiğim için duyduğum pişmanlığı anlatamam, isteklerine kör davranmaktan, en bağışlanmazı, kendim de istediğim halde, evlilikten sonra'lara getirmekten...</p>

  <p>Genç adama sımsıkı sarılmış, karda erkeğin organını tutup kendi mağarasına sokan kadına teşekkür mü borçlu, yoksa ona düşman mı, bilemeyerek yineleyip duruyordu: Bir daha hiç olmasın!</p>

  <p>Hadi, sakin ol artık. Bak işte buradayım. Kollarındayım.</p>

  <p>Ölebilirdin, donabilirdin!</p>

  <p>Sonra beni sıcacık yatağının içine çekti.</p>

  <p>Neyse ki çarşaflarda sadece mavi puanlar, birkaç da seyrek çiçek deseni vardı, diye anlatmış sonra. Gülüşmüşler. Ardından gamlı gamlı başını sallamış, bir yandan nişanlısını öperken, bir yandan da:</p>

  <p>İyi ama ben kiminle evleniyorum sizce? Karda benimle yatan kadınla mı, okul arkadaşımla mı, yoksa öğrencimin mavi puanlı donuyla mı? diye sormuş. Nişanlısı ise:</p>

  <p>Ama ben kiminle evlendiğimi biliyorum, demiş.</p>

  <p>Hangisiyle? Kedili çarşafta yatanla mı, yani yatamayanla, yoksa?..</p>

  <p>Hepsiyle. Gidip dönmeyenle de!</p>

  <p>Titreşimler yeni bir ivme kazanmıştır. Sular oluklara dalıp çıkıyor. Bilinmedik tek nokta kalmamasıya dokunuyorlar birbirlerine. Kaç kişi öldü? Yirmi yedi.</p>

  <p>Genç kız yeni bir titremeye tutulmuştu. Delikanlı onu karnının altına almıştı sonra. Kanatlarını açmış, üstünü örtmüştü.</p>

  <p>Fakat dostum, ölüler, yaralılar, ağzıma, bacaklarımın arasına giren kanlı karlar hep birlikte yatağın içine doluşuyordu. Savaş muhabirliğimin ilk ayı, düşünebiliyor musunuz? Konyak kadehleri boşalmış, çarşaflar buruşuk. Genç adam kadının altından sıyrılmış: Yapamayacağım, hayır, demişti. Kadın da: Senin aletin çok küçük, ondan yapamıyorsun, demiş.</p>

  <p>(Herkes de her şeyi görüyor artık, işitiyor. Bu iyi mi sizce? İyidir. Ama nasıl göstereceğine bağlı değil mi? Olabilir de... )</p>

  <p>Hayır, üşümüyorum, diyor kadın; yüzünü adamın saçları arasına gömüyor. Timsah başı, küçük tepeciğin altından biraz daha boyun uzatıyor. 0 halde gitmeyin, diye fısıldıyor adam yeniden.</p>

  <p>Neden gideyim, diyor kadın da çok daha boğuklaşmış sesiyle. Eli timsahın başını buluyor. Avcunda sıkmaksızın, belli belirsiz okşuyor; sabrı için ona teşekkür ediyor belki: Arkadaki karton kentin önünde görüyorum sizi. Hayaliniz cama vurmuş, öylece, şimdi olduğunuz gibi, çırılçıplak.</p>

  <p>Ama orada yalnız değilim, sizinleyim. Beni öpüyorsunuz. Kulak arkamdan da öpüyorsunuz, biraz gıdıklanıyorum, hoşuma gidiyor, organıma dokunuyorsunuz, derin ürpertiler geçiriyoruz, mağaralara yaklaşıyor, oraların gizemli uğultularını işitiyoruz; size üşüyüp üşümediğinizi soruyorum, üşümediğinizi söylüyorsunuz; sizi duyuyorum. Bütünüyle. Az sonra çok daha derinlerde olacağız.</p>

  <p>Kadın az önce zamanı bilmek istediğini anımsıyor, sonra da unuttuğunu. Bu belki de ömrümün en hoşuma giden unutkanlığı, diye düşünüyor herhalde. Bileği masa üstünde dururken kol saatine şöylece bakmıştı. Soluğunu tutmuştu: Zaman şimdi akmasın. Şimdi zaman burada kalsın.</p>

  <p>Zaman kalıyor. Avcu canlanan hayvanın başından gövdesine iniyor, ancak hep öyle, tutmaksızın, sıkmaksızın.</p>

  <p>Adamın üstünden usulca yana kayıyor. Timsahın şimdi açıkta kaldığını, mağarasını aradığını biliyor, ama onu kışkırtmayacak. Gözleri boşlukta, belirsiz bir noktaya çevrilmiş, teninin bütün noktalarında gezinen parmak uçlarını, boynunu, şakaklarını öpen dudakları dinlerken...</p>

  <p>... benim anlamadığım, düşünde böyle bir şeyi nasıl görebildiği. 0 kadar güzel sevilirken böyle bir düş nasıl olabilir? Erkeği her zaman duyarlı. Kırıp döken değil, bakıp büyüten.</p>

  <p>İşte yanında. Ölüme dek yanyana. Nasıl olabilir ki böyle bir düş?</p>

  <p>Adam biraz yan dönmüş, sol bacağını sağ bacağı üstüne atmıştır. Kımıldanan timsah başından utanıyor, onu gizlemek istiyor, denebilir. Öpücüklerinde gizli sorular:</p>

  <p>Durdunuz? Bir şey mi istediniz?</p>

  <p>Kadın başını yastıkta iki yana sallıyor:</p>

  <p>Hayır. Yani, evet. Öpüşleriniz, okşayışlarınız hep böyle sürsün istiyorum. Adamın omuzbaşından ötelere bakmış: "Şarap bile hâlâ gelmedi," diye mırıldanmıştı.</p>

  <p>Öteki ise hâlâ mağaraların gizli uğultularını işitiyor. Viyolonselin gamlı ayak seslerini. Kadın kulak veriyor:</p>

  <p>Evet, yalnız ayak sesleri, yürek vuruşları bu işte. Birlikte dinliyorlar.</p>

  <p>Beklememin, kendimi sizi dinlemeye bırakmamın nedeni, bu iniltili soru. Öyle bir düşü nasıl görebildiğim. Anlatmak mı istiyorsunuz? Evet, anlatmalıyım.</p>

  <p>Birbirlerine doğru yan dönmüş durumdalar.</p>

  <p>Kadın, az önceki uzaklığı hiç olmamış gibi, adama büsbütün sokuluyor: Anlatmalıyım evet. Size. Yoksa, ölene dek üşüyebilirim. Dinleyin.</p>

  <p>Hastaymışım. Yürüyemez durumdayım. Beni karatoprak denilen bir sedyeye yatırmışlar. Erkeğim de beni oraya yatıranlar arasındaymış. Hep birlikte üstüme asker battaniyesine benzer bir örtü çekiyorlar. Sen burada bekle, biz şimdi geleceğiz, diyorlar. Geri dönüp beni alacaklarmış. Erkeğim de aynı şeyi söylüyor: Sen burada bekle, biz gelip seni alacağız.</p>

  <p>Çoğul söylüyor. Oysa ben onun birinci tekilden söylemesini umuyormuşum. Gelip seni alacağım, demesini. Beni bekle, demesini.</p>

  <p>Bütün aşk masalları ve destanlar böyledir çünkü, değil midir?</p>

  <p>Gerçi beklememi söyleyenler çoğul, ama ben yine de inançla, umutla bekliyormuşum. Bekliyorum. Mevsimler geçiyor. Gelen giden olmuyor. Erkeğim? O da gelmiyor.</p>

  <p>Mevsimler değişiyor. Kar yağışı başlıyor. Kar sürekli yağıyormuş.</p>

  <p>Asker battaniyesi de, kirpiklerim de yoğun kar altındaymış. Üşüyormuşum.</p>

  <p>Üşüyorum.</p>

  <p>(Yatakta adamın koynuna daha iyi sokuluyor, ona sarılıyor, ılık nefesini alnında, saçlarında duyuyor.) Çok üşüyormuşum.</p>

  <p>Bağırdım:</p>

  <p>Donuyorum. Kar gözlerimin içine doluyor. Ben sürekli bağırıyorum, kar ise sürekli yağıyormuş.</p>

  <p>(Adam sımsıcak öpüşlerle öpüyor onu.)</p>

  <p>Yağıyor, yağıyormuş... Bağırdım, ama toprakta, sürekli yağan kar altında kalmaktan bağırmıyormuşum, hayır; insanın insana karşı sorumsuzluğuna katlanamıyormuşum, buna başkaldırıyormuşum da ondan. Elleri ayaklan zincirli isyan! Bu nedir, bilirsiniz. Bilir misiniz? Düşte olur. Hastaymışım. Doğrulamıyorum. Erkeğimse, biz gelip seni alacağız, demiş. Tabii 'biz' denince gelecek olanların yüzünü göremiyorsun. Kim olduklarını bilemiyorsun; soyutlaşıyorlar; giderken de soyuttular; geleceğin gelmeyeceği de buradan belli olmalıydı, diye düşünebiliyorsun. Bir yandan da diyorsun ki, ama sözvermişlerdi, geleceklerdi!. Adı sedye olan toprağa beni 'onlar' yatırdılar, ben kendim yatmadım.</p>

  <p>'Onlar':</p>

  <p>Sen yat, 'bizi' bekle; 'herkes' için iyi olan budur, dediler.</p>

  <p>Ben de 'herkes'in hakkı yenmesin diye, karla örtülen kara toprakta yatıyormuşum hâlâ ve 'biz' olan erkeğim hiçbir yandan görünmüyor, hiçbir zaman görünmüyor; giderek soyut olarak bile yok ve ben o zaman buz tutuyormuşum.</p>

  <p>Kadın adama daha sıkı, daha sıkı sarılıyor, onu kendine çekiyor; küçük tepeciği altında çekinik, tedirgin, ağır ağır soluyan organın başını hissediyor:</p>

  <p>Böyle bir düş gördünüz mü hiç? Ruhunuz buz keserken içinizin acıdan ve isyan aleviyle cayır cayır yandığını duydunuz mu?</p>

  <p>Adam onun ıslak kirpiklerini öpücüklere boğuyor:</p>

  <p>Tam tamına aynısını değil, ama sularda yüzmek, ıslak çarşaflarda yatmak, bir defa da buz üstünde sevişmek gibi üşütücü şeyler, evet, gördüm sayılır. Fakat durun bakayım, bu sonuncusu düşte değildi, gerçekti yanılmıyorsam. Bir otobüs kazası ardından galiba... Kadın altta kalan kolunun birini kurtarıp parmaklarını onun karnından aşağıya doğru indiriyor. Orada, az daha aşağıda canlılık, dirim kendisini bekliyor. Bu kez ona dokunmakla yetinmeyecek, tutacak onu, alacak, birlikte dalacaklar o uğultulu mağaraya. Tek mağaraya. Adamı öpüyor:</p>

  <p>Biliyor musunuz, korkmuyordum. Ölmek, ölüm; bunun düşüncesi beni hiç ürpertmiyordu da, o unutuş.. bakın işte bu ağırlığı taşıyamıyordum. Sözvermişti. Pekâlâ, öyle olsun, sözvermişlerdi...</p>

  <p>Parmaklan dirimin nemli başını, ipek derisini buluyor. Bir timsah olamaz bu. Bir ipekböceği, diye gülümsüyor dudaklar.</p>

  <p>Aynı gülümseyiş yineliyor:</p>

  <p>O unutuş.. Bakın işte bu ağırlığı taşıyamıyorum. Sözverdi. Pekâlâ, öyle olsun, sözverdiler... Elden ayaktan düşmemeye bakmalı. En küçük inancım yok.</p>

  <p>İnanç? Sahi, inanç aslında bunun için gereklidir, değil mi? Ne için dediniz?</p>

  <p>Birkaç çeki odun, bir torba kömür, demek istiyorum, iki kaşık çorba, başınızı sokacağınız bir dam altı, sırtınızı örtecek bir yorgan...</p>

  <p>Burada dünden bir tabak kıymalı ıspanak kalmış, ister misin?</p>

  <p>Öpüşmeyecek miyiz?</p>

  <p>Kar dindi mi? Soba yanıyor mu? Dam akmıyor mu?</p>

  <p>Kar yağarken size dokunamaz mıyım, bana dokunamaz mısınız?</p>

  <p>Tam sekiz soğan doğramıştım, ellerim kokuyordu.</p>

  <p>Uyansana, uykunda kıymalı ıspanak sayıklıyorsun; sedye sedye, diye inildiyorsun, uyan hadi!. Arzın merkezi soğuyor.</p>

  <p>Hasta mısın nesin, uyan! Durmadan soğuyor.</p>

  <p>Soğuyan senin ayakların. Her zaman soğuk.</p>

  <p>Bırak sayıklamayı artık, hadi uyan, şişşt, şışşt uyan!..</p>

  <p>Rahat ver, üşüyorum. Yorganı hep kendi üstüne çekiyorsun.</p>

  <p>Tenleri birbirine bu kadar&nbsp; yakın gelmişken, bir yatakta kimbilir kaçıncı saat geçmişken tuhaf; ikisinin de sırtında ürpertiler.</p>

  <p>"Bir pencere mi açık?"</p>

  <p>"Esinti. Sanırım kapıdan geliyor."</p>

  <p>Sütsü maviliğin üstünden kocaman kurşuni bir bulut geçmekte, görüyor musunuz? Gölgelenen karton kent, camdaki belli belirsiz kımıltıları kısa bir süre için keskinleştirmektedir. Kadın, sırtındaki ürpertiye aldırış etmeden kendini dip dalgalara bırakmış gidiyor. Viyolonselin iniltili yalnız uğultusuna şimdi birinci ve ikinci kemanların kelebek kanatlan eşlik etmekte; deniz tırtılı, bindiği kanatlar üstünde dip dalgaları kovalamakta; derken kadını da yanına çekmektedir.</p>

  <p>Söylendiğine göre, mağara uğultularının doruğa yükseldiği, sonra ağır ağır söndüğü yere kadar gitmişler.</p>

  <p>Ve kadın, nedense, bal tatlısı bir sesle eklemiş: "Evet, oradan."</p>

  <p>Adam da eğilmiş, onu tam beklediği yerden, orta çukurundan öpmüş. Yıllar sonra ise şunu yazmış:</p>

  <p>Evet, oradan. Bu iki sözcük, piyano tuşlarına iki yeni vuruş gibiydi. Bitişi haber vermiyordu, başlangıca çağrıydı. Sonuçta, girdiğimiz mağarada büyülenmişçesine kalakaldık, ilk deniz mağarası. Orada, çeşit çeşit kabukları içinde kayalara tutunmuş, kendini koruyan, savunan ve başkaldıran sayısız canlı. Kimisi tek kapaklı, kimisi deniz atı, kimileri su tozları. O kadar küçük. Bana en tanıdık gelenler ise, deniz kestaneleri... Duyargaları yosunları sakınganlıkla yokluyordu. Ancak, değişik, yüzeydekinden çok daha farklı tondan. Birinin aşkla, korkusuzca tutunduğu kayası oluyordum, oradan öpüyordum ve o benim aşkla, güvenle tutunduğum kayam oluyordu.</p>

  <p>Yanyana duruyor, dinleniyor, dinliyorduk.</p>
</body>
</html>
