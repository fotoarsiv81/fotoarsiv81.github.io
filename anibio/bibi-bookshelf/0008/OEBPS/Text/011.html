<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx656"></a>VII Çapraz Dalışlar</h1>

  <p>(kaba-komik/bazan hırçın, daha çok durgun)</p>

  <p>Bir yastıkta başbaşa.</p>

  <p>Yarı baygın yatıyorlar.</p>

  <p>Yukardan yeni bir bulut geçiyor, sütmavisi yeşile damarlanıyor.</p>

  <p>Bu arada onların gözleriyle aynalar arasından çeşit çeşit yüzler geçmiştir. Çeşit çeşit zamanlar.</p>

  <p>Biri yaklaşıp uzaklaşıyor, sonra bir başkası. Sanki kadehler değişiyor, biri bir şey söylemiş oluyor.</p>

  <p>"Bir pencere mi açık?"</p>

  <p>Neden sonra, keten örtüyü hemen hemen aynı zamanda, hışırtı bile çıkarmadan üstlerine çekiyorlar. Açıkta kalan sadece çıplak omuzları. Ellerse kadının göğsü üstünde bir kere daha kenetleniyor. Bir yastıkta başbaşa.</p>

  <p>(Hâlâ görüyorum onları, işitiyorum da.</p>

  <p>Ama buradan öte nereye açılacaklarını tam kestiremiyorum. Ancak, geçirilmiş bir içdenetim sınavının sonucunu, kenetlenmiş ellerle, birbirlerine tutunarak bekledikleri söylenebilir.)</p>

  <p>Yorgun yatıyorlar:</p>

  <p>O kadar büyüleyici mağaradan, tam da kendimizi bulmuş, ona dokunacakken, suyun yüzüne çıkmak...</p>

  <p>Altın elmayı haketmedik mi?</p>

  <p>Ettik mi? Bilemiyorum.</p>

  <p>Suların çekildiği, ama onları büsbütün de terketmediği yosunlu kayalara başbaşa, göğüs göğse yapışmış, bekliyorlar. Duyargalar tetikte. A, evet; bakın:</p>

  <p>Adam hafifçe kulak kabartıyor:</p>

  <p>İşte bu Satie'den olabilir. Biraz çocukça, pek de değil; hem canlı, hem kederli piyano parçalarından biri.</p>

  <p>Daha yakın kulak veriyor ve yanındaki kadının fısıltısını işitiyor: Küçük parçalar.</p>

  <p>Damlalar, diye gülümsüyor adam da. Saçlarınızdan omuzlarınıza tıp tıp düşen damlalar.</p>

  <p>Kadın, göğsünün üstünde tuttuğu eli dudaklarına götürüyor:</p>

  <p>Sizin dansınız... Deniz mağarasındaki küçük güzel dansınız.</p>

  <p>Aynı parçayı beni sırtımdan, kürek kemiklerim arasından öptüğünüz zaman da işitmiştim.</p>

  <p>Sesi, adamın bütün teninde, ruhunda dolanan hoş bir esinti; ekliyor:</p>

  <p>Yine çok inceydiniz.</p>

  <p>Avcunu onun yüzünde gezdiriyor.</p>

  <p>Ah o günler! diye iççekmiş kocası.</p>

  <p>Adam, gözleri kapalı, işittikleri parçayı hemen hemen mırıldanıyor:</p>

  <p>Tenin ışıltılı, alnında yıldızlar Mersin kokulu ağzın, göğüslerinde mercan Koklamaya doymadığım her akşam Muhabbet çiçeği saçlar.</p>

  <p>O senin gördüğün, Şark Yıldızı filmiydi, demiş karısı da.</p>

  <p>İkisinin de kirpiklerinde bir ıslaklık beliriyor. Adamın sesi şimdi çok daha dokunaklı:</p>

  <p>Sizi sırtınızdan, tam kürek kemiklerinizin arasından öptüğüm zaman ağlıyordunuz.</p>

  <p>Fakat o zaman çok şarap içilmemiş miydi?</p>

  <p>Ölülerimiz vardı.</p>

  <p>Biri gençti, öteki daha yaşlı.</p>

  <p>Ölülerin yaşı olmaz, değil mi?</p>

  <p>Kırmızı şarap çok iyiydi.</p>

  <p>İkimiz üç şişe içtik.</p>

  <p>Satie bizi ağır ağır terk ediyordu. Gecenin kışkırtı müziğini işitiyorduk.</p>

  <p>Akik ışıltısı inceliğinde beyaz şarap gelirse, onu içebilirim. Yine çok çok içebilirim.</p>

  <p>Bayanlar, baylar! Çoğunuz da birçok kere dışa vurulamamış derin kederler yüzünden kırmızı ya da beyaz pek çok şarap içmiş ve karlı kazalı bir gecenin sonunda isyanı, kederi, korkuyu, utanç ve 'kör talihi' tutuklatmak için nereye başvuracağınızı bilemez duruma gelmiş olabilirsiniz.</p>

  <p>Aaa, ama hayır! Buraya onu karıştırmayın, demiş kızları da. Şark Yıldız'ı Şarkta kaldı. Bizim çok şarap içtiğimiz gece çok özel ölülerimiz vardı.</p>

  <p>Kim bilebilir ki?</p>

  <p>Kimsenin bilmesi gerekmiyor.</p>

  <p>"Garson! Şu benim beyaz şarap lütfen!.." (Bu böyle, uğultuda çınlamıştır. Kimden geldiğini bilmiyoruz, ama erkeği, biz gelip seni alacağız, burada bekle, demiş. Bildiğimiz bu.)</p>

  <p>Kadın yüzüstü dönüyor, adam onu arkadan öne doğru sarıyor; dudakları sırtı, kürek kemiklerini, kürek kemikleri arasını, elleri memeleri, meme uçlarını buluyor. (Biri mi hıçkırıyor? Değilmiş. Adamın o güzelim, dokunaklı sesiymiş) Sırtınız güzel. Sırt çizginiz çok güzel. Yine öpmez misiniz?</p>

  <p>Adam bu defa enseden başlıyor, gövdesini ağır ağır aşağı doğru kaydırarak kadının omurga halkalarından tek tek öpüyor. Kuyruk sokumuna gelince, duruyor. Kalçalar çağırıyor şimdi, iki küçük, yumuşak yuvarlak yastık, hıçkırıkları boğacak öpüşleri, dişlenmeleri bekliyor.</p>

  <p>Hak etmediğimiz söylenemez, demiş kocası.</p>

  <p>Kadın tam bu sırada dönüyor; aşağı kayıyor, yatağın orta yerinde yüzyüze geliyorlar. İkisinin de kirpiklerinde sevinç yıldızlan ışıldıyor.</p>

  <p>Adam dirseği üstünde biraz doğruluyor, kadının alnına dökülen saçları çekiyor, ılık nefesiyle şakaklarını, alnını kurutuyor onun, dudaklarıyla kirpiklerindeki yıldızlardan topluyor ve her toplayışında yıldızlar biraz daha artarak ışıldıyor. Şarap ya da şampanya, bir şey içmek ister miydiniz?</p>

  <p>Kadın da bir dirseği üstünde usulca doğruluyor, adamın hiç bırakmadığı sağ elini çeviriyor, avuç içinden öpüyor, sonra da çok bekletmeden:</p>

  <p>Şarap, olsun diyor. Akik inceliğinde ışıldayan beyaz şarap olabilir.</p>

  <p>Bunu derken ağzında martini tadından hiçbir esinti kalmamış olduğunu anlamaktadır.</p>

  <p>Kendini yeni tadlara hazır duymakta.</p>

  <p>(Belki de bu nedenle yazılı resimler arasında gözgöze gelebildiği ilk garsona seslenen o olmuştur: Şu benim şarap, lütfen!.)</p>

  <p>Adam onun saçlarını öpüyor; yüzünü bütünüyle kendi yüzüne döndürerek gülüyor: Çünkü şampanya aykırı ses veriyor; bizde hoş olmayan birtakım duygular uyandırıyor, öyle değil mi?</p>

  <p>Oysa işte, içecekler içinde bir içecek. Dokunmaların tadı arasına iyisinden iki bardak şampanya katılmasına bu kadar&nbsp; sakıngan yaklaşıyorsak, hatta sakınganlığımızı gizleyen bir aşağılama gülüşüyle... ...kötüye kullanılmış tarihindendir. Hatırlıyorum.</p>

  <p>Rengi, üstüne kaç kat boya çekseniz örtemeyeceğiniz kadar bağırgan da ondan, diye gülüyor kadın da.</p>

  <p>Çok sık oynanmış bir oyunu öpüşler arasında seyre koyuluyorlar: Azizim haspanın başından aşağı gül yaprakları yağdırtmışım, bi de hani şu şampanya dedikleri -haha hah!-. köpüklüden patlattırmışım, yeter ki kan bize he desin, hem zaten demeyip de ne yapacak lan?</p>

  <p>Gül memeler memeler, diye toplumun aynasından yankılandırmakta karabıyık şarkıcı. Dinleyin halkın bağrından! Sol yanımda yâre var, sağ yanımdan sar beni. Sar beni, sar beni, diye yeri göğü inletmektedir ses yükselticiler. Sar beni, demekte altındiş de, karı gibi karıysan, sar beni de görelim! Bir şişe viski bile açtırmadın, diyesiymiş gülen gül.</p>

  <p>Ne o, sinema oynatmaya mı özeniyorsun kaltak, dememiş mi altındiş de, düşün sen! Hadi, sar beni, sar beni, o sinemaları çektikleri yerlere bile götürecem kız seni anam avradım olsun, gideriz ya, ne olacak atla deve mi yani, atlas yataklarda yatar, havuzlarına yangelip şişeler dahi patlattırırız, gel işte, şimdi sen hele bi gel sar beni, sol yanım yaralıdır haa, sağ yanımdan sar beni.</p>

  <p>Ama karının orasına, patlattırdığı şampanya şişesinin kırık ağzını sokuvermiş. Kötüye kullanılmış tarihler arasına katabiliriz bunu evet, diyor adam; elini sevecenlikle kadının iki bacağı arasına kaydırıyor, onu burun ucundan öpüyor. Kadın, çene üstü çukurunu en fazla belirginleştiren yaramaz çocuk gülüşüyle gülüyor: 0 halde şampanya isteyelim!</p>

  <p>Başucundaki telefona uzanmak için biraz yukarı kayıp sırtını dönüyor; adam da dudaklarını yeniden boydan boya onun sırtında, belkemiğinde gezdiriyor; kadının almacı kaldırmadan önceki fısıltısını işitiyor:</p>

  <p>Bütün ince güzel içecek şişeleri bizim için açılıyor. Müthiş bir kutlama bu! (Siz öyle sanıyorsunuz ama-.)</p>

  <p>Bis oldu, demiş karısı. Sonra da pek iğneleyici bir tonla eklemiş: Kutlamalar için biz kendimize özgü yeni bir şeyler keşfedebilirdik. Oğlun görmesin. Görsün, ne var? Keyif onun değil, benim, demiş koca da. Hem keşfedilmişlerin iyi ve anlamlı olanlarını geri çevirmenin mantıklı bir yanını söyle bana. Ayrıca unutma, bunları keşfedenler de insanlardı.</p>

  <p>Seninle tartışmak istemiyorum. Evlilik yıldönümü kutlayacaksak, iyi ya, peki, şampanya olsun. Ödeyecek sensin nasıl olsa. Başkalarıyla aşık atma hevesi... Büyüdüğünü ispat... Her şeyin tadını kaçırıyorsun. Çünkü bu şeylerin zaten tadı tuzu kalmadı; hiçbir zaman da olmadı. Sen şampanya derken, ötekilerin yüz yıkayacak suyu yok.</p>

  <p>Yine başlama. Biz de her gün bir şişe açtırmıyoruz herhalde. Yirmi dört yılda ikinci; ilki yirmi dört yılın birinci günü olmak üzere.</p>

  <p>Sorun, duyarlık sorunu, ama sen hiçbir zaman duyarlı olmadın; çevren, başkaları gerçekte hiç ilgilendirmedi seni.</p>

  <p>Garson, listeden şampanyayı silin lütfen! Kendimi o kadar keyifli hissetmiyorum.</p>

  <p>Hevesini kursağına tıkamak istememiştim ki...</p>

  <p>Uzatma, tamam bitti. Oldu tamam.</p>

  <p>Bırak şu televizyon ağzını!</p>

  <p>Uzatma, dedim.</p>

  <p>Elimi tutsana.</p>

  <p>Elini de istemiyorum, kolunu da, sırtını da, belkemiğini de. Hiçbir şey istemiyorum. Hastayım. Üşüyorum.</p>

  <p>Tuttular, bizi odacı gibi kapı yanına oturttular tabii. Ben de ürperiyorum.</p>

  <p>Şurada, tam da kolonun öte yakasında evli olan bir çift var. Ya birbirleriyle evliler, ya ayrı ayrı birileriyle, artık o kadarını bilemiyorum, fakat duyuyorum:</p>

  <p>Kadın:</p>

  <p>Ah bilsen kızımızı nasıl özlüyorum, onu ne kadar&nbsp; merak ediyorum. Tam bir ay boyunca hiç güneşe, havalandırmaya çıkarmamışlar. Çorbaların içinde hamam böcekleri yüzüyormuş, diye yakınmakta, karşısında oturan erkek de masadaki tabağı garsona uzatarak: "Bunu alın lütfen, canım istemiyor," demektedir.</p>

  <p>Tabak giderken bir sigara yakmakta, sigara tüterken de gece olmaktadır: Onların takımından bir kızın memelerinde sigara söndürmüşler. Lütfen memelerimi bırak. Ah kusura bakma, belki bu gece düşünmemek daha doğru, ne olsa yıldönümümüz, fakat elimde değil.</p>

  <p>Tam altı yıldır yatağın bir köşesinde sen, bir köşesinde ben. Sırt sırta. Genciz daha/daha benimki canlı... Ne yaparsın, hayat.</p>

  <p>Hayat, hayatı öldürmezsen hayattır benim anladığım. Ne kadar&nbsp; bencilsin!</p>

  <p>Bencil, kötü, hayvan. Çünkü kızımızın bir saatten ötekine ne durumda olacağını bilemezken bile canavarım ayaklanabiliyor.</p>

  <p>Gencecik evli. Altı yıldır erkeksiz. O öyleyken, hakkımız yok bizim. Onlar öyleyken... Akşam çorbamızı bile ağız tadıyla içemedikten sonra... Nerede kaldı sevişmek? Ama sıra onlarındı, hakkımız yok... Masadakiler.</p>

  <p>Yatağın bir ucunda biri, öteki ucunda öteki.</p>

  <p>Adamın dudakları aynı uçucu dokunuşlarla kadının sırt çizgisinde gezinirken bir ân duruyor:</p>

  <p>Babam hiç şampanya içmemiş, diyor.</p>

  <p>Öteki onun elini arkadan öne, karnına doğru çekiyor, oradan da birlikte yukarı, göğüslerine çıkıyorlar.- O halde onun hakkını da siz içersiniz.</p>

  <p>Adam omuzlarını, ensesini öpmeyi, parmaklarıyla göğüslerinde gezinmeyi sürdürürken de almaca uzanıyor.- Bize bir şişe köpüklü şarap gönderin lütfen. Yumuşak gülüşüyle hemen de kapatıyor telefonu. Neden köpüklü şarap?</p>

  <p>Oh, bu bir şaka. Ya da değil, çok ciddi bir durum: Kendimi otel odasına götürülmüş ucuz tarifeden bir kadın gibi duymak istiyorum da.</p>

  <p>Bunu der demez geri, yan dönüyor. Adamın yüzünü avuçları arasına alıyor, dil ucunu çıkarıp alt dudakla çene arasındaki küçük çukurlaşmayı bir çanaktan süt içen kedi benzeri küçük şıpırtılarla yalıyor. Adam hazzın yükselişiyle gözkapaklarını indirmiş:</p>

  <p>O halde benim de sizi otel odasına götüren ucuz bir erkek olmam gerekiyor, diyor. Hattâ oldum bile. Üstelik bundan hiç şikâyetçi değilim.</p>

  <p>(Bu arada iri bir buldog köpeği olmaya heveslenmiyor mu acaba? Kocaman dilini dışarı çıkarmış, yanıbaşındaki gövdeyi toptan yalayıp yutacak bir buldog?.. )</p>

  <p>Kadın dil ucunu içeri çekmiş, serçe parmaklarından biriyle adamın iki kaşı arasından başlayarak burnunda bir çizgi çiziyor:</p>

  <p>Gerçeğiniz bu olsa yine şikâyet etmezdiniz, çünkü gerçeğinizin bu olduğunu bilmezdiniz. Neden güldünüz?</p>

  <p>Bilmiyorum. Siz güldüğünüz için belki. Belki de yerküre çekirdeği soğuyor dedikleri için. En doğrusu, benimle en çok benim kadar yaşamış olma inceliğini gösterdiğiniz için. Susuyorlar. Kadın sadece, karnının altında, tepeciğinin oralarda kımıldanan ipek derili timsahı, onun nemli kestane başını dinliyor. Adam kendini yukarı çekiyor ama, belini yastıklara, sırtını yatağın tahtasına dayıyor; yan oturur durumda kadının başını kucağına alıyor, dişsiz timsahının hemen yanına. Kadın da bunu tutuyor, yanağına bastırıyor, hemen hemen ağzının kıyısına. Adam, fısıltısında derin ürpertiler: Bundan hoşlanmazsınız diye korkuyordum, diyor. Kadın, nemli kestane tepeciğinden hafifçe öpüyor:</p>

  <p>Ömürlerinde hiç bardak devirmemiş insanlar vardır, hoşlanmadığım onlar. Günışınları pencereden biraz daha uzaklaşmış. Kent puslar ardında. Odanın sütmavisi aydınlığına akik ışıltıları karışıyor. "Her şey çok yavaş." "Çok kalabalık da ondan."</p>

  <p>Beni bırakma, diye ağlıyormuş trenin ardından küçük kadın. Kompartımanın penceresinde duran gamlı yüze bulutların gölgesi düşüyormuş. Bir saatten ötekine neyi çağıracağı belli olmayan bu alaca ışık. O çatışmada tam yüz atmış genç vuruldu, diye yazdılar. Yüz atmış iki.</p>

  <p>Ben her şeyi gördüm, dedi kadın erkeğin omzundan öpmeden. Sen hiçbir şey görmedin, dedi öteki de. Kadını sırtından öptü. Peynirin kilosu kaç oldu, biliyor musun?</p>

  <p>Onlar, biz silahlan azaltmaya hazırız, diyorlarmış ama, düşmanlarımız yazık ki buna pek de hazır görünmemektedir. Bu takdirde peynirin kilosu çaresiz artacaktır.</p>

  <p>Biz ordu satış yerlerinden alıyoruz, ucuza geliyor.</p>

  <p>Bunlara oy ver, dediler, verdim. Daha ne yapayım?</p>

  <p>Ne yapayım?</p>

  <p>Sessizlik.</p>

  <p>Bu uzun ve acıklı susuşta kadınla adamın neden, ne zaman konum değiştirdiklerini bilemiyoruz. Beyaz keten örtüyü bütünüyle başlarına çekmişler. Örtünün dalgalanmalarında usuldan genişe ve hızlıya doğru bir ivme görülüyor. Belki de suyun çok, çok daha derinlerinde kulaç atıyorlar; ancak yüzeyde de küçük hava kabarcıkları seçilmektedir.</p>

  <p>Galiba geliyorlar. Biraz soluklanmak için....</p>

  <p>.... ağızlarından suları püskürterek yeniden yüzeye çıkıyorlar. Beyaz örtü, bir kerede büyük yayvan bir dalga gibi yana devriliyor.</p>

  <p>Rodin'inki beynin dölyatağında tektir. Burada birbirine yapışık iki cenin yontusu duruyor.</p>

  <p>Arada ne olduğunu biliyor musunuz? Bilmiyorum. Sadece apaçık işte, sular onları yeniden derinlere. çok çok daha derinlere çağırıyor.</p>

  <p>Rodin. Pardon, adam; adam çağrıya doğru kulaç atıyor; diliyle damağı arasında tadı iyice inceltilmiş dağ çileği kokulu bir bonbon eriterek.</p>

  <p>Kadın gözlerini yummuş, kendini bu eriyişe bırakmış; nefesi gittikçe hızlanıyor, eli, bir gecikiyorluk telaşıyla koşuyor, karına, dizlere çarpıyor, altın yumurtalardan geçiyor ve adam boğuk bir ses çıkarıyor; ağzındaki incelmiş bonbon sırçası çıt diye kınlıyor. Bırak dedim, yeter, çocuk ağlıyor, işitmiyor musun? Böyle kalamam ki.</p>

  <p>Ben de bu çığlıklar arasında bir şey yapamam. Sular bile akmıyor. Buzdolabında buz var.</p>

  <p>Kadın bir yudum su içmiş, bardağını masaya bırakmaktadır. (Adamla tam tamına gözgöze gelişi o zamandı galiba.) Demek doğru?</p>

  <p>Ne?</p>

  <p>Yerküre çekirdeğinin soğuduğu...</p>

  <p>Evli çift. Birbirleriyle ya da herbiri başkasıyla.</p>

  <p>Evli çift.</p>

  <p>öyle tuhaf, iç yırtan bir şey vardı bakışlarında. "Ne demiştiniz?"</p>

  <p>"Genelde gündüzleri, hele aç karnına pek içmem."</p>

  <p>"Bakın... "</p>

  <p>Yan dönmüş, ağız ağza yatıyorlar. Adam. kolunu kadının beline sarıyor: Her ân kaçıp gidecekmişsiniz sanıyorum.</p>

  <p>İpek tenli dişsiz timsah şimdi kadında, onun iki dudağı arasında giderek keyifli pençeler atarak, boynunu dikletip dikletip hırlayarak, ağzından minicik köpükler saçarak çırpınıyor.</p>

  <p>Siz sevgililerinizin acımasız olduğundan söz açıyorsunuz çocuklar. Benimki de bana, beni tutmaktan hiç hoşlanmadığını söylemişti. Cinsel organlara gözünü kapamayı, daha çok bedenlerin üst yanlarıyla sevişmeyi yeğliyordu. Uçucu dokunuşları, kendini sakınan, cömertçe harcamayan öpüşleri seviyordu. Demek ki bazıları için orgazm sanki beden dışı.</p>

  <p>Kendi kendine başka bir yerde olup biten, bizden habersiz, bizim de haberimiz bulunmadan yaşanan bir şeydir.</p>

  <p>Herkes kahkahalarla gülmüştü. Ah hayatım, orada olacaktın, bu televizyon tartışmasını izleyecektin. Farklı topraklar tabii.</p>

  <p>Müzelerden birinde EROTİK HAYAT Sergisi açılmış da, liseli öğrenciler sergi kapsamını ve orada gördüklerinin çağrıştırdığı şeyleri tartışıyorlardı. İşte meselâ, beriki itiraz ediyordu:</p>

  <p>Bunu nasıl bu kadar&nbsp; kesin söyleyebilirsin? Kadınlar kendi organlarından ötürü orgazmın kendilerinde, ta içlerinde olup bittiğini bizlerden çok daha iyi bilmektedirler. Öpmekle ısırmayı, kırmakla okşamayı, erimekle eritmeyi bir arada istememek, daha az açgözlü, ama daha çok coşkulu olmak gerekiyor, diye yazıyormuş ÇAĞIN GEÇERLİ EROTİZMİ adlı kitapta; yazık ki henüz okuyamadım. Elin oğlanları neler biliyor baksana!.. Tartışmacıları izleyenlerden biri de çıkmış, haykırıyordu inan:</p>

  <p>Panel konuşmacıları yeterince dürüst değiller. Örtünüyorlar. Vitrinde durmayı seven, soyunmayı da göze almalıdır. Yaşlı titrek bir kadıncağızdı, orada ne işi varsa?.. Fakat çok alkışlanması da hayret, ha? Birer vitrin mankeni kadar soyunduk ya, daha ne kadar&nbsp; soyunmamızı bekliyorsunuz? Gövdelerimizin içini dışına mı çıkaralım? Tersimiz yüzümüze mi gelsin, analarımızın babalarımızın pazara çıkacak hiç mi ipliği kalmasın? Öyle olsun, evet öyle yapın! Yoksa erotizmi erotizm olarak anlayamaz kimse, bilemez de. Diliniz harekete gelsin, damağınız hayata değsin.</p>

  <p>Bu, gençleri çok güldürmüştü. Kadıncağızla böyle alay etmelerine çok üzülmüştüm valla...</p>

  <p>Bak sen, neler de biliyorlar:</p>

  <p>Hermes'den buyana aşkı bütün fetişleriyle, Dali'nin dudak kapaklı kadın kokusu şişelerinden erkeklik organı biçimindeki şişe açacaklarına kadar bütün 'şey'leriyle sergileyen müzeye giriş, biz öğrenciler için dahi yüksek ücrete tabidir. Fakat CİNSEL HAYATIMIZ kurslarını verenler kürsülerini birer birer terkediyorlar. Önümüzde bilinmeyen ufuklar açtıklarını yadsıyamazsınız.</p>

  <p>Tartışmacılar arasında sivilceli bir oğlancık da vardı, görecektin: Ne ufku açtılar, ben hâlâ hiçbir kızla yatamadım! demesin mi?</p>

  <p>Neyse, yönetici işi toparlayıverdi: Gerçekten" de çocuklar, aslolan hayatın ayağa değmesidir.</p>

  <p>Küçük Parçaladın her biri çoktan bitmiş; adamla kadın birbirlerinde ilerlerken fısıldaşmaktalar.</p>

  <p>Fısıldanışlarına nereden çıktığı belirsiz bir ut sesi eşlik ediyor:</p>

  <p>Delikanlı tam iki sefer, cumbalı evin kadınından daha yaşlı olma becerisi göstermişti. Üçüncü seferde ise dul kadın hemen hemen bir kız çocuğu idi, hatırlıyor musunuz? Bedenini tümüyle ve sevinçle paylaşan sevecenlik yoksunu bir kız çocuğu; bu sevecenliği delikanlının kollarında bulduğu için tenini teşekkürle sunan kız çocuğu... Zaman bol, çalgılar tek sesli, yataklar da sadece yatakken... Dinleyin, işte; Isak Varon'dan; Türk Aksağı: Kalbimde açılmış dağılan bir kuru güldün Bir tel saçını istediğim gün bana güldün.</p>

  <p>Birlikte kulak veriyorlar: Gizli aşklar, veremli geceler. Sokak fenercisi.</p>

  <p>Örtülen perdeler, üflenen lambalar.</p>

  <p>Ut sesi.</p>

  <p>Ut sesiyle birbirlerinin içinden dönüp geliyorlar, uça uça geliyor, bir yastığa (aynı yastık) konuyorlar. Kadın adamın ağzının kıyısına alevden iki gül takıyor: Nedim'den. Dudaklarını dudaklarıyla uzun uzun okşuyor: Bir oğlan çocuk ağzı bu.</p>

  <p>Adam gülleri öpüyor: Şimdi işte bu oğlan çocuk okşuyor sizi. Teni teninizle bir olan o. Bunun güzelliğini hep sezdim.</p>

  <p>Uzun bir süre sonra ut sesi, bıçakla kesilir gibi kesilivermiştir. Saçlar suda tel tel ayrılmış; her biri ötekine koşuyor.</p>

  <p>Grisi ince gün sarısıyla damarlanmış enginlerde yüzüyorduk. (Bu satırlarımı iyi oku, hiçbir yerini atlama.) Su, tenlerimizi okşuyordu; ürpertiyordu da ama, bizi birbirimize itiyordu, işte nihayet buluşabilecektik. Sana dokunabilecektim. Mayomu çıkarıp atıyordum, cinselliğimi unutuyordum. Aa, demiştin, mayosuzken bir genç kıza benziyorsun. Denizde yani, erkek olduğun hiç anlaşılmıyor; ben böyle kız gibi erkek gövdelerini seviyorum işte, dedin. Yalan mı? Ne gereği vardı? Seni ittim ben de. Soğuk suda erkeklik organı küçülür, hemen hemen silinir, geriye seninkine benzer esrarlı bir mağara kalır; dışı içinden daha kalabalık bir mağara, bunu bilmiyor musun, demiştim ben de sana. Bunu bilmiyordun, hiçbir şey bilmiyordun, sana cinsellik üstü bir aşkla koştuğumu bilmiyordun, suda dağılan saçlarıma bakıyor, benimle alay ediyor, bir kıza benziyorsun, diyordun ve yıllar yıllar sonra birbirimizi yeniden tanımanın tam eşiğinde bana hem erkekliğimi hatırlatıyor, hem benim erkekliğimle oynuyordun. Hikâye şundan ibarettir:</p>

  <p>Genç kadın suyun içinde kollarını açarak gelen kocasına sarılmış, 'Aaai'sı hariç olmak üzere, doğrudur, bir genç kıza benziyorsun, ben böyle kız gibi erkek gövdelerine bayılırım işte, demişti utangaç utangaç gülerek. Dahası, aynı utangaç gülüşüyle sürdürmüştü:</p>

  <p>Önde yükselen çıkıntı her zaman hoşuma gitmiyor; eskiden hoşuma gidip gitmediğini de pek bilmiyorum ya, belki hoşuma gidiyordu, ama artık hiç gitmiyor; ya da belki çok ender, yatakta olunduğu zaman ve eğer ben üstteysem, o zaman belki bir anlamı var. Alttaysam, içime zorla sokulan bir copmuş sanıyorum. Kocası çıldırmış gibi saçını başını yolmuştu: Delirdin mi? Ben nasıl senin copun olurum?</p>

  <p>Olursun. Olabilirsin. Odadayken olmaya kalktın, içime zorla sokulmuş bir copmuş gibi... Onun için şimdi, gövdeni kız gövdesine, daha iyisi rüşte ermemiş oğlan çocuğunkine benzetmem seni yaralamamalı. Yatağı gıcırdayan odada seni istemeyişimden, itişimden incindin, biliyorum, ama incinmemeli-sin... Sonra da birdenbire:</p>

  <p>Hoyratlıktan nefret ediyorum! demişti. Zorbalıktan iğreniyorum! Fazla muntazam saçlardan...</p>

  <p>Kocası küskün küskün mayosunu yine giymişti, yine odaya dönmüşlerdi; yatak yine gıcırdıyor, bir yandan da karabıyık türküsünü yine bastıra bastıra söylüyor: Sol yanımda yâre var!</p>

  <p>Genç kadın tam da, yedi yıl içinde o güne kadar sadece bir yıl birlikte olabildikleri kocasını sevindirmeye, kendisi de sevinmeye istekliyken yine haykırmıştı:</p>

  <p>Şunu susturamaz mısın lütfen! Susun! Sertlikten hoşlanmıyorum! İçinde iniltiler, ilençler, gözdağı vermeler, tek yanlı istekler, zorbalıklar barındıran cinsellik diktatörlüğü benim yurdum olmaktan çok uzak!</p>

  <p>Ama koca artık geri çekemiyormuş kendini. O zaman kadın daha yüksek haykırmış: Bekle! Bekleşene!.</p>

  <p>Odanın kirli beyazlığı kapkara kesilmiş. Trenle giden de beklememişti, ama genç kız kendini bırakmış, o zaman da görünür görünmez bütün dudakları yaralanmıştı, unuttunuz mu?</p>

  <p>Her yanım yaralı, diye yazıyormuş karısından ayrılmış bir koca da günlüğüne: Her yanımda acı var.</p>

  <p>Bana diyorlar ki, onu anlamalıydın. Hoyratlıktan tiksineceğini sen bilmezsen kim bilebilirdi?</p>

  <p>Onu sınırsız özlemiştim. Kanma yeniden sarılabilmek için yıllarca dağlanıp durmuştum. Demir kafes gerisinde annesine bile isteklenebilmiş, iyi ki şu kafes var, bile demiştim. Bir tel saçını almış, gizlice öpmüştüm. Eşimi istiyordum. Yıllar sonra artık dudaklarını ısırmak, dilini koparmak, her yanını lokma tokma parçalayıp yutmak özlemiyle doluydum. Boynunda morluklar, diş izleri bırakmak, ona orada ne yaptılarsa hepsinden fazlasını yapmak istiyordum. Bütün haklarımı aldılar, hepsini geri istiyordum. Dökülen saçlarını.</p>

  <p>Sustur şu türküyü!</p>

  <p>Genç kadın ağlıyormuş. Kocasıyla yeniden buluşmaları bir yıkım. Bütün o mektuplar, hatıra defterleri, kirli çamaşır torbalan, mahkeme kapıları, bütün o trenler, otobüsler, geceler ve gündüzlerboyu yatağın bir ucunda annesi, şimdi hakkımız yok bizim, diyerek, bir ucunda babası, elleri bacakları arasında yalnız ve küskün, sırtsırta uzak yattılar.</p>

  <p>Neye yaradı sanki? diyormuş kızın babası da. Haksızlığa uğradık. Böylece çantasını alıp evi ve karısını bıraktığı söyleniyor.</p>

  <p>Adam başını kadının kollan arasına bırakmış. Kadın çenesini onun saçlarına gömmüş; öylece duruyor, çevrelerini saran alacalı ışığa bakıyor, uzak uğultuları dinliyorlar. Bilekler çapraz.</p>

  <p>Deniz kestanelerini gördünüz mü? Evet, işte oradalar. Yosunlu kayalara tutunmuşlar. Biz de.</p>

  <p>Kadının eli adamın önünü kapatıyor, adamın eli kadının önünü. Işınlar küçük küçük kınlıyor. Suyun yüzeyinde minicik halkalar titreşiyor, görüyor musunuz? Pırıl pırıl sular altında zamana karşı koyarak dayanmış mermer örenler; bu uğultulu aydınlıkta suların derinliklerinden henüz çıkmış iki başlı tek gövdeli mermer yontu, görüyor musunuz?</p>
</body>
</html>
