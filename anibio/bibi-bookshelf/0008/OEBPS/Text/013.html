<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx911"></a>IX Epilog Incompiuta:</h1>

  <p>(Allegro con...)</p>

  <p>Kadın dirseğini masaya dayamış, usul usul kulak memesiyle oynamaktadı<a id="a0"></a>r. Bakışları uzaklarda, dalgın. Adam az önce doğrudan onun gözlerine baktığı için sanki, biraz mahcup, şimdi bundan kaçınmakta, ağzında bir salata yaprağı çiğnemektedir.</p>

  <p>Uzunca süren sessizlik.</p>

  <p>Şaraplarını yudumluyorlar.</p>

  <p>"Dışarda hava güzel."</p>

  <p>"Evet, güzel bir aydınlık. Bulutlar çekildi."</p>

  <p>Yine susuyorlar.</p>

  <p>Kadın elini kulak memesinden çekiyor:</p>

  <p>Yolculuktan mı geldiniz?</p>

  <p>Hayır, yolculuğa çıktım. Siz?</p>

  <p>Ben de öyle.</p>

  <p>İkili sonat: Dinliyorlar.</p>

  <p>Sonra ikisi birden aynı an'da başlarını çevirip, aynı an'da birbirlerinin yüzüne bakıyorlar. Şimdi kesin tanıdık bakıyorlar. Hem de çok yakın tanıdık. Gülümsüyorlar. Kadın birinci bardak şaraptan sonra kalkacaktır: "izninizle."</p>

  <p>Adam da incelikle usulca yerinden doğrulacaktır:</p>

  <p>"Tabii... "</p>

  <p>Sonra kadın yumuşacık hareketlerle ceketini giyerken ekleyecek: "Çok güzeldi."</p>

  <p>Öteki durup bakacaktır. Bilmektedir, ama işitmek de isteyecektir:</p>

  <p>"Ne?"</p>

  <p>"Bana dokunan birinin olması... Bana dokunuşunuz... Çok güzel. Şu son bir saat." Kadın ceketini giymiştir, ama çantasını yerden almakta acele etmeyecektir: "Evet. Çok güzel. Benim için de."</p>

  <p>"Her şeyi hatırlayabilirim. Her şey bir anı olabilir. Fakat birlikte martini ve şarap içişimiz, yalnız bu bir anı değil."</p>

  <p>"Siz bir buçuk kadeh içtiniz ama... "</p>

  <p>Gülecekler. Kadın ekleyecek:</p>

  <p>"Ben de ömründe tek kadeh devirmemiş insanları sevmem zaten. Özür dilerim. Galiba bunu daha önce söylemiştim."</p>

  <p>Adam:</p>

  <p>"Hayır," diyecek, "bunu söylemediniz." Giderek kendimize daha kalın kabuklar ediniyoruz, dikenli duyargalarımızı daha çabuk içeri çekiyoruz, dediniz. Kabuklu hayvanlara benzedik; öyle ki. titreşimlerimizin suyun gel-gitlerine mi. kendimize mi ait olduğunu, ruhumuzun mu. bedenimizin mi üşüdüğünü başta kendimiz, artık kimse kestiremiyor. Onun için kabuklarımıza dokunmamız, dokunmamız, denizlerin derinliklerinde, mağaralarında da birbirimizi ve kendimizi aramaya gitmemiz gerek, dediniz. "Ömründe tek kadeh devirmemiş insanları sevmem, demediniz de, yanılmıyorsam, tek korkum, ürperişlerin algılanamayacak kerte unutulmuş, yedi kat yerin dibine gömülmüş olmasıydı, dediniz." Ta derinlere de kaçsa, dokunuşların hissedilebileceği an'lara sımsıkı sarılmalıyım.</p>

  <p>O zaman kadının bakışları adamı -ancak yeni bir cinsin olabilecek- yepyeni bir aşkla kuşatacaktır:</p>

  <p>Sahiden söyledim mi? Ben sadece düşündüm sanıyordum.</p>

  <p>Elini uzatıyor, parmak uçlarını karşısındakinin bileğine, oradaki atardamara dokunduruyor.</p>

  <p>Onları, asıllarını görebiliyorum. Duyuyorum da. Bilek damarımda ılık ılık akan kan. İkisi de bardaklarını yeniden kaldırıyor: Bitmeyen sona. Evet.</p>

  <p>İçiyorlar. Birer yudum.</p>

  <p>Şarap bardakları masaya bırakılıyor. Sonra kadın çantasını alıyor, acele etmeden çıkıyor.</p>

  <p>Camdan onun bir sağa, bir sola baktığı ve dosdoğru karşıya geçtiği seçilebilir; sırtının ince dalgalanışları...</p>

  <p>Fakat adam bakmayacaktır. Gözkapakları yarı inik öylece duracak, tenin sesini dinleyecektir; kabuklu canlıların iç uğultularını.</p>

  <p class="p3"><span class="t5">İ</span><span class="t5">stanbul. Kas</span><span class="t5">ı</span><span class="t5">m 1989 - Viyana, Haziran 1990.</span></p>
</body>
</html>
