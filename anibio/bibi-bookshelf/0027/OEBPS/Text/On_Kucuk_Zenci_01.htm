<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>16</o:TotalTime>
  <o:Created>2013-12-02T11:50:00Z</o:Created>
  <o:LastSaved>2013-12-02T11:50:00Z</o:LastSaved>
  <o:Pages>71</o:Pages>
  <o:Words>39034</o:Words>
  <o:Characters>222496</o:Characters>
  <o:Lines>1854</o:Lines>
  <o:Paragraphs>522</o:Paragraphs>
  <o:CharactersWithSpaces>261008</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoPlainText" style="text-align: center;"><span class="calibre2"><b>AGATHA CHRİSTİE</b></span></p>

    <p class="MsoPlainText" style="text-align: center;"><span class="calibre2"><b>ON KÜÇÜK ZENCİ</b></span></p>

    <p class="MsoPlainText" style="text-align: center;"><span class="calibre2"><b>TÜRKÇESİ: Semih Yazıcıoğlu</b></span><span class="calibre2"><b><span class="calibre2">Orjinal isim: Ten Little Niggers</span><span class="calibre2">Türkçe (Orijinal Dili:İngilizce)</span><span class="calibre2">191 Sayfa</span><span class="calibre2">İstanbul, 2006, 2. Basım</span><span class="calibre2">ISBN : 9789754050226</span><span class="calibre2">1: Basım: 1994</span><span class="calibre2">Altın Kitaplar</span><span class="calibre2"><br /></span></b></span></p>

    <p class="MsoPlainText"></p>

    <p class="MsoPlainText"></p>

    <p class="MsoPlainText"></p>
  </div>

  <div class="Section">
    <h1 class="calibre2" id="calibre_toc_1" style="text-align: center;">Romanda Adı Geçen Önemli Kişiler</h1>

    <div style="text-align: justify;">
      <br />
    </div>

    <p class="MsoPlainText" style="text-align: justify;"><span class="calibre1">Una Nancy Owen: Adanın sahibi.</span></p>

    <p class="MsoPlainText" style="text-align: justify;"><span class="calibre1">Lawrence Wargrave: Yaşlı bir yargıç.</span></p>

    <p class="MsoPlainText" style="text-align: justify;"><span class="calibre1">Vera Claythorne: Genç bir öğretmen.</span></p>

    <p class="MsoPlainText" style="text-align: justify;"><span class="calibre1">Philip Lambard: Ordudan ayrılmış bir yüzbaşı.</span></p>

    <p class="MsoPlainText" style="text-align: justify;"><span class="calibre1">Emily Brent: Altmış beş yaşında bir ihtiyar kız.</span></p>

    <p class="MsoPlainText" style="text-align: justify;"><span class="calibre1">General McArthur: Yaşlı bir emekli general.</span></p>

    <p class="MsoPlainText" style="text-align: justify;"><span class="calibre1">Dr. Armstrong: Çok zengin, çok yakışıklı, orta yaşlı bir adam.</span></p>

    <p class="MsoPlainText" style="text-align: justify;"><span class="calibre1">Tony Marston: Uzun boylu, yakışıklı, genç bir serüvenci.</span></p>

    <p class="MsoPlainText" style="text-align: justify;"><span class="calibre1">Blore: Eski bir polis müfettişi.</span></p>

    <p class="MsoPlainText" style="text-align: justify;"><span class="calibre1">Uşak Rogers: Konukları odada karşılayan adam.</span></p>

    <p class="MsoPlainText" style="text-align: justify;"><span class="calibre1">Bayan Rogers: Uşağın karısı.</span></p>
  </div>

  <div class="Section">
    <h1 class="calibre2" id="calibre_toc_2" style="text-align: center;">Giriş</h1>

    <h2 class="calibre3" id="calibre_toc_18" style="text-align: center;">I</h2>

    <p class="MsoPlainText" style="text-align: justify;"><span class="calibre1">Yargıç Wargrave birinci mevki kompartımanda purosunu tüttürerek The Times gazetesinin politika haberlerini dikkatle okuduktan sonra gazeteyi bırakıp camdan dışarı baktı. Somerset'den geçiyorlardı. Daha iki saatlik yolları vardı.</span></p>

    <p class="MsoPlainText" style="text-align: justify;"><span class="calibre1">Zenci Adası hakkında şimdiye kadar gazetelerde okuduklarını düşünmeye başladı. Adanın deniz ve yat meraklısı bir Amerikalı milyoner tarafından satın alındığını, Devon sahillerine yakın olan adaya modern ve lüks bir köşk yapıldığını biliyordu; ama, anlaşıldığına göre, Amerikalı milyonerin yeni evlendiği üçüncü karısı denizi sevmiyordu ve adayı satışa çıkarmıştı. Satış için gazetelerde birçok ilan çıkmıştı. Sonunda adanın Owen adında biri tarafından satın alındığı duyulmuştu. Bu haberden sonra gazetelerin dedikodu yazılarının fısıldaşmaları başlamıştı. Zenci Adası aslında Gabrielle Turl adında Hollyvvood'lu bir film yıldızı tarafından satın alınmıştı. Yıldızın bu adada kimse tarafından rahatsız edilmeden birkaç ay geçirmeyi düşündüğü ileri sürülmekteydi. Başka bir yazar ise, Zenci Adasının bazı gizli deneyler için İngiliz Amirallik Dairesi tarafından satın alınmış olduğunu iddia ediyordu.</span></p>

    <p class="MsoPlainText" style="text-align: justify;"><span class="calibre1">Tahminlerin doğru olmadığı bir yana, Zenci Adasının son zamanlarda çok sözü geçen bir yer olduğu kesindi.</span></p>

    <p class="MsoPlainText" style="text-align: justify;"><span class="calibre1">Wargrave cebinden bir mektup çıkardı. Yazının epey okunaksız olmasına rağmen, bazı sözcükler hayret edilecek kadar açık seçik yazılmıştı. Sevgili Lavvrence... yıllardan beri senden haber alamadım... Zenci Adasına gelmelisin... çok esrarengiz ve romantik bir yer... konuşacak o kadar çok şey...</span></p>

    <p class="MsoPlainText" style="text-align: justify;"><span class="calibre1">eski günler... doğayla baş başa... güneşi doya doya... Paddington'dan 12.40... seni Oakbridge'de karşılarım. Mektubu yazan, altına imzasını Constance Culmington olarak atmıştı.</span></p>

    <p class="MsoPlainText" style="text-align: justify;"><span class="calibre1">Wargrave belleğini zorlayarak Lady Constance Culmington'u en son ne zaman görmüş olduğunu hatırlamaya çalıştı. Yedi, sekiz yıl önce olmalıydı. O sırada Lady Culmington doğayla baş başa kalmak için İtalya'ya gidiyordu. Daha sonraları Suriye'ye geçmiş olduğunu işitmişti. Onu oraya güneş ve doğa mı, yoksa yeni bir aşk macerası mı sürüklemişti, bilmiyordu.</span></p>

    <p class="MsoPlainText" style="text-align: justify;"><span class="calibre1">Constance Culmington, acayip bir ada satın alıp etrafına bir esrar perdesi gerecek kadar garip bir kadındı. Mantığının vardığı sonucu onaylarcasına başını iki yana sallayan Yargıç Wargrave bu buluşundan sonra biraz kestirmek için kendine izin verdi...</span></p>

    <p class="MsoPlainText" style="text-align: justify;"><span class="calibre1">Uyumuştu...</span></p>
  </div>

  <div class="Section">
    <h2 class="calibre4" id="calibre_toc_19" style="text-align: center;">II</h2>

    <p class="MsoPlainText" style="text-align: justify;"><span class="calibre1">Vera Claythorne kendisinden başka beş yolcunun daha bulunduğu üçüncü mevki kompartımanda başını geriye yaslayarak gözlerini yumdu. Bu sıcakta tren yolculuğu ne kadar güçtü. Deniz kıyısına gideceğine seviniyordu. Bu işi bulması gerçekten büyük şanstı. Tatil için iş arandığında bir yığın yaramaz çocuğun peşinden koşmayı göze almak gerekti. Tatilde sekreterlik gibi işler bulmak oldukça güçtü. İş bulma kurumunun bile fazla umudu yoktu.</span></p>

    <p class="MsoPlainText" style="text-align: justify;"><span class="calibre1">Ama sonunda o mektup gelmişti: "Adresinizi iş bulma kurumundan referanslarınızla birlikte aldım. İstediğiniz ücreti ödemeye hazırım. 8 Ağustosta işe başlayabileceğinizi ümit ederim. Saat 12.40'da Paddington'dan kalkan trene binecek olursanız Oakbridge istasyonunda karşılanacaksınız. Yol masraflarınız için mektupla birlikte 5 sterlin postalıyorum.</span></p>

    <p class="MsoPlainText" style="text-align: justify;"><span class="calibre1">Sevgilerimle, Una Nancy Owen."</span></p>

    <p class="MsoPlainText" style="text-align: justify;"><span class="calibre1">Mektup kâğıdının üzerinde şu adres bulunuyordu... Zenci Adası, Sticlehaven, Devon...</span></p>

    <p class="MsoPlainText" style="text-align: justify;"><span class="calibre1">Zenci Adası... Son zamanlarda gazetelerde bu ada hakkındaki dedikodulardan başka bir şeye rastlanmaz olmuştu. Vera Claythorne, bu dedikoduların çoğunun asılsız olduğunu biliyordu, ama, adadaki köşkün bir milyoner tarafından yaptırıldığı ve çok lüks bir köşk olduğu kesindi.</span></p>

    <p class="MsoPlainText" style="text-align: justify;"><span class="calibre1">Yorucu bir okul devresi geçirmiş olan Vera Claythorne kendi kendine düşünüyordu. "Üçüncü sınıf bir okulda öğretmen yardımcılığı yapmak hiç de çekici bir iş değil. Daha iyi bir okulda iş bulabilsem..."</span></p>

    <p class="MsoPlainText" style="text-align: justify;"><span class="calibre1">Sonra kalbinde soğuk bir ürperti ile düşündü: "Ama bu işi bulduğuma şükretmeliyim. Hakkında adli kovuşturma yapılmış birine hiç kimse iş vermek istemez. Sonunda suçsuz olduğu ortaya çıksa da..."</span></p>

    <p class="MsoPlainText" style="text-align: justify;"><span class="calibre1">Hatırladığına göre, o olayda gösterdiği cesaret ve gayretten dolayı tebrik bile edilmişti. Bayan Hamilton da kendisine çok iyi davranmıştı. Yalnızca Hugo... Hugo'yıı hiç düşünmese daha iyi olacaktı.</span></p>

    <p class="MsoPlainText" style="text-align: justify;"><span class="calibre1">Kompartımandaki sıcağa karşın üşüdüğünü hissetti, sonra deniz kenarına gitmekte olduğunu düşünerek ürperdi. Gözünün önünde bir sahne canlanıvermişti. Cyril başı suya batıp çıkarak kayalığa doğru yüzmeye çalışıyordu... Kendi de düzenli kulaçlarla ona doğru yüzüyordu. Ama bu hızla ona vaktinde yetişemeyeceğini biliyordu.</span></p>

    <p class="MsoPlainText" style="text-align: justify;"><span class="calibre1">Deniz... mavi ve sıcak derinlik... Hugo... Kendisine âşık olduğunu söyleyen Hugo... Sıcak kumlarda geçen sabahlar...</span></p>

    <p class="MsoPlainText" style="text-align: justify;"><span class="calibre1">Artık Hugo'yu düşünmemesi gerekiyordu.</span></p>

    <p class="MsoPlainText" style="text-align: justify;"><span class="calibre1">Gözlerini açtı ve karşısındaki adama baktı. Uzun boylu yanık tenli bir adamdı. Parlak gözleri birbirine oldukça yakındı ve zalim ifadeli bir ağzı vardı.</span></p>

    <p class="MsoPlainText" style="text-align: justify;"><span class="calibre1">Kendi kendine, "Bahse girerim ki, bu adam dünyanın en ilginç yerlerini dolaşmış ve başından pek çok serüven geçmiştir," diye düşündü.</span></p>
  </div>

  <div class="Section">
    <h2 class="calibre4" id="calibre_toc_20" style="text-align: center;">III</h2>

    <p class="MsoPlainText" style="text-align: justify;"><span class="calibre1">Philip Lombard karşısında oturan genç kızı incelerken düşünüyordu: İlkokul öğretmeni kılıklı, ama oldukça güzel. Ne istediğini bilen bir tipe benziyor. Gittiğim yere onu da götürebilseydim keşke.</span></p>

    <p class="MsoPlainText" style="text-align: justify;"><span class="calibre1">İçinden kendi kendine azarlar gibi söylendi. Böyle şeyler düşünmemeliydi. İş için yola çıkmıştı. Aklını işten başka bir şeye vermemeliydi.</span></p>

    <p class="MsoPlainText" style="text-align: justify;"><span class="calibre1">Acaba ne var? diye düşündü. Şu ufak tefek Yahudi bilmece gibi konuşmuştu.</span></p>

    <p class="MsoPlainText" style="text-align: justify;"><span class="calibre1">"Kabul edip etmemekte özgürsünüz Yüzbaşı Lombard," demişti.</span></p>

    <p class="MsoPlainText" style="text-align: justify;"><span class="calibre1">O da düşünceli bir sesle, "Yüz sterlin ha!" demişti. Bunu sanki yüz sterlinin onca hiçbir değeri yokmuş gibi söylemişti. Oysa cebindeki son kuruşu bir gün önce yediği yemeğe harcamıştı. Takındığı tavrın Yahudiyi aldattığını pek sanmıyordu, zaten Yahudilerin en kızdığı yanı da para konusunda aldanmamalarıydı. Karşılarındakinin durumunu hemen anlarlardı.</span></p>

    <p class="MsoPlainText" style="text-align: justify;"><span class="calibre1">Sonra daha uysal bir sesle sormuştu.</span></p>

    <p class="MsoPlainText" style="text-align: justify;"><span class="calibre1">"Bu iş hakkında bana daha fazla bilgi veremeyecek misiniz?"</span></p>

    <p class="MsoPlainText" style="text-align: justify;"><span class="calibre1">Isaac saçsız başını kesin bir ifadeyle iki yana sallamıştı. "Hayır, Yüzbaşı Lombard. Size vereceğim bütün bilgi bundan ibaret. Söylediğim gibi, ününüz hakkında bilgi sahibi olduğu anlaşılan müşterim, işi kabul ederseniz size yüz sterlin ödemem için talimat verdi. O kadar. Oakbridge istasyonunda karşılanacak, oradan da otomobille sizi Zenci Adasına götürecek olan motorun beklediği Sticlehaven'e gideceksiniz. Zenci Adasında müşterimin emrinde olacaksınız."</span></p>

    <p class="MsoPlainText" style="text-align: justify;"><span class="calibre1">"Ne kadar zaman için?"</span></p>

    <p class="MsoPlainText" style="text-align: justify;"><span class="calibre1">"İşin bir haftadan fazla süreceğini sanmıyorum."</span></p>

    <p class="MsoPlainText" style="text-align: justify;"><span class="calibre1">Philip bunun üzerine bıyığıyla oynayarak, "Kanunsuz bir iş ise kabul etmeyeceğimi tahmin edersiniz," demişti sertçe.</span></p>

    <p class="MsoPlainText" style="text-align: justify;"><span class="calibre1">Isaac Morris'in ince dudaklarında anlamlı bir gülümseme belirmişti.</span></p>

    <p class="MsoPlainText" style="text-align: justify;"><span class="calibre1">"Size yasalara aykırı bir öneride bulunurlarsa geri dönmekte özgürsünüz."</span></p>

    <p class="MsoPlainText" style="text-align: justify;"><span class="calibre1">Kahrolası herif, böyle gülümsemekle Lombard'ın eskiden yaptığı işlerin hepsinde yasaları ön plana almamış olduğunu bildiğini ima eder gibiydi.</span></p>

    <p class="MsoPlainText" style="text-align: justify;"><span class="calibre1">Bunları düşünürken Lombard'ın dudaklarında garip ve zalim bir gülümseme belirmişti.</span></p>

    <p class="MsoPlainText" style="text-align: justify;"><span class="calibre1">Yasadışı davranışlar sonunda birkaç kez adaletin pençesine düşmek tehlikesiyle karşı karşıya kalmıştı, ama her seferinde tam zamanında geri çekilmeyi bilmişti.</span></p>

    <p class="MsoPlainText" style="text-align: justify;"><span class="calibre1">Hayır, bu bakımdan endişe etmesi gerekmemişti. Zenci Adasında hoşça vakit geçireceğinden emindi...</span></p>
  </div>

  <div class="Section">
    <h2 class="calibre4" id="calibre_toc_21" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Aynı trenin başka bir kompartımanında Emily Brent her zamanki gibi, dimdik oturuyordu. Altmış beş yaşına gelmişti, ama yaşlılığı hâlâ kabul etmezdi. Eski terbiyeyle yetişmiş bir albay olan babası çok tutucu bir adamdı.</span></p>

    <p class="MsoPlainText" style="text-align: justify;"><span class="calibre1">Ona göre yeni kuşak utanç verici ölçüde saygısızdı. Trende, sokakta, her yerde... Kızların, vücutlarının her yanını belli edecek elbiseler giymeleri, hele yazın deniz kenarında yarı çıplak dolaşmaları... Geçen yaz tatilini anımsayan Emily, dudak büktü. Bu yıl çok daha değişik bir tatil geçirecekti. Zenci Adasında.</span></p>

    <p class="MsoPlainText" style="text-align: justify;"><span class="calibre1">Daha önce birçok kez okuduğu mektubu bir daha kafasından geçiriyordu:</span></p>

    <p class="MsoPlainText" style="text-align: justify;"><span class="calibre1">"Sayın Bayan Brent, Beni anımsayacağınızı ümit ediyorum. Birkaç yıl önce Belhaven konukevinde 1 Ağustosu birlikte geçirmiş ve birbirimizle gayet iyi anlaşmıştık.</span></p>

    <p class="MsoPlainText" style="text-align: justify;"><span class="calibre1">Devon sahillerindeki Zenci Adasında bir konukevi açıyorum. Eski nesilden seçme konuklar ve iyi hazırlanmış yemeklerle hoş bir dinlenme yeri olacağını tahmin ediyorum. Civarda çıplaklar ve gramofon meraklıları da bulunmayacak. Tatilinizi Zenci Adasında geçirmek nezaketinde bulunursanız beni minnettar bırakacaksınız. Tabii, konuğum olarak. Ağustos başı sizin için uygun mu? Uygunsa, 8 Ağustosta gelmeye çalışın.</span></p>

    <p class="MsoPlainText" style="text-align: justify;"><span class="calibre1">Saygılarımla.</span></p>

    <p class="MsoPlainText" style="text-align: justify;"><span class="calibre1">N. N. Ö "</span></p>

    <p class="MsoPlainText" style="text-align: justify;"><span class="calibre1">Mektubu yazanın adı neydi? İmzanın okunması oldukça güçtü. "Herkes imzasını o kadar da okunaksız atıyor ki..." diye düşündü.</span></p>

    <p class="MsoPlainText" style="text-align: justify;"><span class="calibre1">Belhaven'de tanıştığı kimseleri anımsamaya çalıştı. Oraya üst üste iki yaz gitmiş, birinde de orta yaşlı, hoş bir kadınla tanışmıştı. Adı neydi? Babasının subay olduğunu söylemişti. Yoksa Örmen miydi? Hayır, hayır, Oliver'di. Evet, Oliver'di kadının adı.</span></p>

    <p class="MsoPlainText" style="text-align: justify;"><span class="calibre1">Zenci Adası. Gazetelerde Zenci Adası hakkında çok şey okumuştu. Bir sinema artisti hakkında... Yoksa Amerikalı bir milyoner hakkında mıydı okudukları. Ne önemi vardı, bedava bir tatil geçirecekti ya...</span></p>

    <p class="MsoPlainText" style="text-align: justify;"><span class="calibre1">Geliri oldukça azalmış, buna karşılık ödenmek için sıra bekleyen faturaların sayısı artmıştı. Şu Bayan Oliver hakkında bir şeyler hatırlayabilseydi keşke.</span></p>
  </div>

  <div class="Section">
    <h2 class="calibre4" id="calibre_toc_22" style="text-align: center;">V</h2>

    <p class="MsoPlainText" style="text-align: justify;"><span class="calibre1">General MacArthur kompartımanın penceresinden dışarı bakıyordu. Tren aktarma yapacağı Exeter istasyonuna gelmek üzereydi. Şu lanet olası ara trenleri de ne kadar ağır gidiyordu. Aslında şu Zenci Adası denilen yer hiç de uzak bir yer değildi.</span></p>

    <p class="MsoPlainText" style="text-align: justify;"><span class="calibre1">Ovven'in kim olduğunu tam olarak kestiremiyordu. Deniz aşırı ülkelerden birinde edindiği bir arkadaş olabilirdi.</span></p>

    <p class="MsoPlainText" style="text-align: justify;"><span class="calibre1">"...Silah arkadaşlarınızdan birkaçı da gelecek. Eski günlerden söz etmekten hoşlanacağınızı sanıyorum," yazılıydı aldığı mektupta.</span></p>

    <p class="MsoPlainText" style="text-align: justify;"><span class="calibre1">Eski günlerden söz etmek hoşuna giderdi tabii. Son zamanlarda herkesin kendisinden kaçmakta olduğu duygusuna kapılmıştı. Bunun nedeni çirkin bir dedikoduydu. Üzerinden bunca zaman geçtiği halde hâlâ unutulmamıştı. Otuz yıl oluyordu neredeyse. Herhalde Armitage gevezelik etmişti. O Tanrı'nın belası kukla, o iş hakkında ne bilebilirdi ki? İnsan bazen her şeyden kuşkulanıyordu. Sanki sırrını herkes biliyormuş gibi geliyordu generale.</span></p>

    <p class="MsoPlainText" style="text-align: justify;"><span class="calibre1">Zenci Adası herhalde ilginç bir yerdi. Hakkında bir sürü dedikodu dolaşıyordu. Ayrıca, söylenenlere bakılırsa, Amirallik Dairesi ya da Hava Kuvvetleri adayla ilgilenmekteydi.</span></p>

    <p class="MsoPlainText" style="text-align: justify;"><span class="calibre1">Amerikalı milyoner genç Elmer Robson milyonlar harcayarak adada bir köşk yaptırmıştı. Evin son derece lüks olduğu söylenmekteydi.</span></p>

    <p class="MsoPlainText" style="text-align: justify;"><span class="calibre1">Tren Exeter'e gelmişti. Aktarma için bir saat beklemek gerekiyordu, ama general Zenci Adasına bir an önce varmak için sabırsızlanıyordu.</span></p>
  </div>

  <div class="Section">
    <h2 class="calibre4" id="calibre_toc_23" style="text-align: center;">VI</h2>

    <p class="MsoPlainText" style="text-align: justify;"><span class="calibre1">Dr. Armstrong, Morris marka otomobilini Salisbury yolunda sürüyordu. Oldukça yorgundu... Başarısının karşılığını yorgunlukla ödüyordu. Bir zamanlar Harley Street'teki modern muayenehanesinde saatlerce hasta bekler, başarıya ulaşıp ulaşamayacağını endişeyle düşünürdü.</span></p>

    <p class="MsoPlainText" style="text-align: justify;"><span class="calibre1">- Ama sonunda başarıya ulaşmıştı. Artık bütün günleri doluydu. Kendine çok az vakit ayırabiliyordu. Bu ağustos sıcağında Londra'dan ayrılıp adaya gittiğine seviniyordu. Tatile gitmiyordu aslında. Bay Owen adında birinden oldukça belirsiz bir ifadeyle yazılmış bir mektup almıştı. Mektubun içinden de yüklü bir çek çıkmıştı. Owen'ler para içinde yüzüyorlardı besbelli.""Küçük bir dertleri vardı. Bayan Ovven'in sinirleri çok bozuktu. Kocası, onun iyi bir doktor tarafından muayene edilmesini istiyordu.</span></p>

    <p class="MsoPlainText" style="text-align: justify;"><span class="calibre1">Sinir... Doktorun kaşları yukarıya kalkmıştı. Şu kadınların siniri... Neyse, pek işine yaramıyor da değildi. Tedaviye gelen kadınların yarısından fazlasının can sıkıntısından başka bir dertleri yoktu. Ama, bunu onlara söylese kızarlardı. Bu yüzden uygun bir teşhis konması gerekiyordu. Pek sık rastlanmayan uzun ve karışık bir hastalık adı uydurulacak, önemli bir şey olmadığı konusunda güvence verilecek, basit ve kısa bir tedavi gerektiği söylenecekti.</span></p>

    <p class="MsoPlainText" style="text-align: justify;"><span class="calibre1">On beş yıl önce başına gelen o olaydan sonra kendini iyi toparlamıştı. Tehlikeden iyi sıyrılmıştı. Bütün geleceği berbat oluyordu az daha. Geçirdiği şok onu kendine getirmişti. İçkiyi tamamen bırakmıştı o yüzden. Gerçekten büyük bir tehlike atlatmıştı. Hem de...</span></p>

    <p class="MsoPlainText" style="text-align: justify;"><span class="calibre1">Kafasındaki düşünceler Dalmain marka bir spor otomobilin kulaklarını yırtan sesiyle dağılıverdi. Otomobil yanından hemen hemen 130 kilometre hızla geçip gitmişti. Dr. Armstrong az daha hendeğe yuvarlanıyordu. Hızlı araba kullananlardan nefret ederdi. Neredeyse kaza çıkacaktı şu hız delisi budalanın yüzünden.</span></p>
  </div>

  <div class="Section">
    <h2 class="calibre4" id="calibre_toc_24" style="text-align: center;">VII</h2>

    <p class="MsoPlainText" style="text-align: justify;"><span class="calibre1">Tony Marston altındaki spor arabayı daracık yolda son hızla sürerken bir yandan da kendi kendine düşünüyordu. "Kaplumbağa gibi giden arabalar artık yollarda ciddi bir tehlike haline gelmeye başladı. Yavaş gitmeleri bir yana, hep yolun ortasından gidiyorlar. Zaten İngiltere'de araba kullanmak zevkli bir şey olmaktan çıktı.^Fransa gibi değil burası. Orada insan gaz pedalına sonuna kadar basabiliyor."</span></p>

    <p class="MsoPlainText" style="text-align: justify;"><span class="calibre1">Şurada durup bir şey içse miydi? Sadece 160 kilometrelik yolu kalmıştı. Soğuk bir bira içecek kadar vakti vardı pekâlâ. Hava da öyle sıcaktı ki...</span></p>

    <p class="MsoPlainText" style="text-align: justify;"><span class="calibre1">Şu adada mutlaka iyi vakit geçirecekti. Tabii, hava böyle devam ederse. Ovven'ler kimdi, çok merak ediyordu. Belli ki çok zengindiler. Bedger böylelerinin kokusunu almakta ustaydı doğrusu. Böyle olmaya da zorunluydu. Meteliği yoktu çünkü...</span></p>

    <p class="MsoPlainText" style="text-align: justify;"><span class="calibre1">Herhalde kilerlerinde iyi içkileri vardı. Sonradan zengin olanlar, paralarını nereye harcayacaklarını bilemezlerdi. Buna öteden beri hayret ederdi. Gabrielle Turl'un Zenci Adasını satın aldığı haberinin doğru olmadığına üzülmüştü. Sinema dünyasının insanlarıyla bir tatil geçirmeyi çok isterdi.</span></p>

    <p class="MsoPlainText" style="text-align: justify;"><span class="calibre1">Neyse, gittiği yerde işe yarar cinsten birkaç kız bulabilirdi belki. Birasını içtikten sonra yol kenarındaki dükkândan çıktı. Esneyerek duru mavi gökyüzüne baktı ve spor otomobiline bindi.</span></p>

    <p class="MsoPlainText" style="text-align: justify;"><span class="calibre1">Birkaç genç kadın onu hayran hayran süzüyorlardı. 1.80 boyunda, vücudu biçimli, yanık tenli, mavi gözlü ve oldukça yakışıklı bir adamdı.</span></p>

    <p class="MsoPlainText" style="text-align: justify;"><span class="calibre1">Ayağını debriyajdan çekerek gaza bastı, araba dar yola saldırdı. Yol kenarında oynayan çocuklar kendilerinf hendeğe attılar.</span></p>

    <p class="MsoPlainText" style="text-align: justify;"><span class="calibre1">Anthony Marston yeni başarılara doğru hızla ilerliyordu...</span></p>
  </div>

  <div class="Section">
    <h2 class="calibre4" id="calibre_toc_25" style="text-align: center;">VIII</h2>

    <p class="MsoPlainText" style="text-align: justify;"><span class="calibre1">Bay Blore, Plymouth'tan kalkan posta trenine binmişti. Kompartımanda ondan başka sadece bir yolcu vardı. Eski bir denizci olduğu giyinişinden ve her halinden anlaşılan bu yaşlıca adam bir süredir uyuyordu.</span></p>

    <p class="MsoPlainText" style="text-align: justify;"><span class="calibre1">Blore elindeki not defterine dikkatle bir şeyler yazmaktaydı. Kendi kendine: "Hepsi tamam," dedi. "Emily Brent, Vera Claythorne, Dr. Armstrong, Anthony Marston, ihtiyar Yargıç Wargrave, Philip Lombard, General MacArthur, uşak ve karısı; yani Bay ve Bayan Rogers."</span></p>

    <p class="MsoPlainText" style="text-align: justify;"><span class="calibre1">Not defterini kapatarak cebine yerleştirdi. Karşısındaki köşede uyuyan adama bir göz atıp, "Sekizden bir fazla oldu galiba," diye düşündü. Yeniden derin düşüncelere daldı. Yüzündeki mimiklerden birtakım hesaplar yaptığı, daha doğrusu birtakım olasılıkları hesapladığı anlaşılıyordu.</span></p>

    <p class="MsoPlainText" style="text-align: justify;"><span class="calibre1">"Nasıl olsa iş kolay olacak," diye mırıldandı. "Umarım kılık kıyafetim iyidir."</span></p>

    <p class="MsoPlainText" style="text-align: justify;"><span class="calibre1">Ayağa kalkıp aynaya baktı.</span></p>

    <p class="MsoPlainText" style="text-align: justify;"><span class="calibre1">"Kendime subay süsü verebilirim," diye düşündü. "Hayır, olmaz. O asker eskisi herif foyamı hemen ortaya çıkarır sonra."</span></p>

    <p class="MsoPlainText" style="text-align: justify;"><span class="calibre1">Kendini Güney Afrikalı olarak tanıtacaktı. Adaya geleceklerden hiçbirinin Güney Afrika ile ilişiği yoktu. Hem Güney Afrika'yı anlatan gezi kitabını da yeni bitirmişti. Bu konuda bol bol konuşabilirdi.</span></p>

    <p class="MsoPlainText" style="text-align: justify;"><span class="calibre1">Zenci Adası... Zenci Adasını çocukluğundan anımsıyordu. Martılarla dolu, leş kokan bir kayalıktan ibaretti. Sahilden bir mil kadar uzaktaydı. Adını sahilden görünen siluetinden almıştı. Sahilden bakıldığında dolgun dudaklı bir zenci başını andırırdı.</span></p>

    <p class="MsoPlainText" style="text-align: justify;"><span class="calibre1">Kalkıp orada bir köşk yaptırmak akıl işi değildi. Bozuk havalarda dayanılmaz bir yer olurdu o ada. Ama milyonerlerin işine akıl ermezdi ki...</span></p>

    <p class="MsoPlainText" style="text-align: justify;"><span class="calibre1">Kompartımanın karşı köşesindeki yaşlı adam uykusundan uyanmıştı. Eski birdeniz kurdu havasıyla:</span></p>

    <p class="MsoPlainText" style="text-align: justify;"><span class="calibre1">"Denizin ne yapacağını, önceden kimse kestiremez," dedi.</span></p>

    <p class="MsoPlainText" style="text-align: justify;"><span class="calibre1">Blore başıyla onayladı.</span></p>

    <p class="MsoPlainText" style="text-align: justify;"><span class="calibre1">"Hakkınız var. Kimse denizin ne yapacağını önceden kestiremez."</span></p>

    <p class="MsoPlainText" style="text-align: justify;"><span class="calibre1">ihtiyar denizci gerindi. Önemli bir sır açıklıyormuş gibi: "Fırtına kopacak yakında," diye fısıldadı.</span></p>

    <p class="MsoPlainText" style="text-align: justify;"><span class="calibre1">"Sanmıyorum kaptan, hava çok güzel!.."</span></p>

    <p class="MsoPlainText" style="text-align: justify;"><span class="calibre1">Kaptan öfkelenmişti.</span></p>

    <p class="MsoPlainText" style="text-align: justify;"><span class="calibre1">"Fırtına geliyor. Ben kokusunu alırım fırtınanın."</span></p>

    <p class="MsoPlainText" style="text-align: justify;"><span class="calibre1">Blore karşısındakini yatıştırmak için, "Belki de haklısınız,"</span></p>

    <p class="MsoPlainText" style="text-align: justify;"><span class="calibre1">dedi. Tren bir istasyonda durdu, ihtiyar denizci ayağa kalktı. Koyu bir İrlanda şivesiyle, "Ben burada iniyorum," dedi ve kompartımanın kapısına doğru ilerledi. Kapıda elini kaldırarak Blore'u selamlarken bir yandan da göz kırptı. "Dikkatli ol. Duayı ihmal etme, kıyamet günü yakın." Bir an kapıda kayboldu, sonra geriye dönerek Blore'a "Sana söylüyorum, delikanlı. Hesap günü çok yakın!" dedi ve tekrar gözden kayboldu... Blore şaşkın şaşkın, "Hesap verme gününe sen herhalde benden daha yakınsın," diye söylendi. Oysa çok yanılıyordu.</span></p>

    <p class="MsoPlainText" style="text-align: justify;"><span class="calibre1"><br /></span></p>

    <h1 class="MsoPlainText sigil_not_in_toc"></h1>

    <div style="text-align: center;">
      <h1 class="calibre2" id="calibre_toc_103" style="text-align: center; line-height: 24px;">Birinci Bölüm</h1>
    </div>

    <div>
      <h2 class="calibre4" id="calibre_toc_124" style="text-align: center; line-height: 24px;">I</h2>
    </div>

    <p class="MsoPlainText" style="text-align: justify;"><span class="calibre1"><br /></span></p>

    <p class="MsoPlainText" style="text-align: justify;"><span class="calibre1">Küçük bir grup, Oakbridge istasyonunun önünde bekliyordu. Arkalarında, ellerinde bavullar bulunan birkaç hamal vardı.</span></p>

    <p class="MsoPlainText" style="text-align: justify;"><span class="calibre1">Hamallardan biri, "Jim!" diye seslendi.</span></p>

    <p class="MsoPlainText" style="text-align: justify;"><span class="calibre1">Yol kenarında duran taksilerden birinin şoförü otomobilden dışarıya çıkarak yanlarına yaklaştı. Tatlı bir Devon aksanıyla, "Zenci Adasına gidecekler siz olmayasınız?" diye sordu. Bu soruyu dört kişi birden yanıtlamaya hazırlandı, sonra hepsi birbirlerini dikkatle süzmeye başladılar. Şoför, grubun en yaşlısı görünen Wargrave'e baktı: "Sizin için iki taksi hazırlandı, efendim. Birinin Exeter'den gelmekte olan postayı beklemesi gerekiyor. Beş, on dakikaya kadar gelir. İçinizden biri herhalde bu otomobilde kalmakta bir sakınca görmez. Böylece daha rahat yolculuk edersiniz." Vera Claythorne hemen sekreter havasına bürünüp söze karıştı. "Ben beklerim." Öteki üç kişiye bakıyordu. Bakışlarında ve ses tonunda, ev sahiplerinin adamı olmanın verdiği güvenden çok bir emir sezilmekteydi. Sanki okul bahçesinde öğrencilere oynayacakları oyun hakkında talimat veriyormuş gibiydi. Bayan Brent ağırbaşlılıkla, "Teşekkür ederim," diyerek taksiye bindi.</span></p>

    <p class="MsoPlainText" style="text-align: justify;"><span class="calibre1">Onu Yargıç Wargrave izledi.</span></p>

    <p class="MsoPlainText" style="text-align: justify;"><span class="calibre1">Yüzbaşı Lombard, "Ben sizinle birlikte bekleyeceğim hanımefendi," dedi.</span></p>

    <p class="MsoPlainText" style="text-align: justify;"><span class="calibre1">Vera, yüzbaşıya, "Adım Vera Claythorne," diye karşılık verdi.</span></p>

    <p class="MsoPlainText" style="text-align: justify;"><span class="calibre1">"Benimki de Lombard. Philip Lombard."</span></p>

    <p class="MsoPlainText" style="text-align: justify;"><span class="calibre1">Hamallar bavulları taksiye yüklemeye başlamışlardı. Otomobilin içinde ilk söze başlayan Wargrave oldu:</span></p>

    <p class="MsoPlainText" style="text-align: justify;"><span class="calibre1">"Yolculuğumuz çok güzel bir havaya rastladı."</span></p>

    <p class="MsoPlainText" style="text-align: justify;"><span class="calibre1">Bayan Emily Brent cevap verdi:</span></p>

    <p class="MsoPlainText" style="text-align: justify;"><span class="calibre1">"Gerçekten öyle."</span></p>

    <p class="MsoPlainText" style="text-align: justify;"><span class="calibre1">Bayan Brent içinden, "Çok efendi bir adam," diye geçiriyordu. Deniz kenarındaki konukevlerinde sık sık rastlanılan tiplerden değildi. Bayan Oliver'in dostlarını iyi seçtiği anlaşılıyordu...</span></p>

    <p class="MsoPlainText" style="text-align: justify;"><span class="calibre1">"Bu tarafları iyi bilir misiniz?" diye sordu yargıç.</span></p>

    <p class="MsoPlainText" style="text-align: justify;"><span class="calibre1">"Cornvvall ve Torguay'de bulundum. Ama, bu Devon'a ilk gelişim." "Bu tarafları ben de biraz bilirim." Taksi hareket etti. İstasyonda kalan taksinin şoförü sordu. "Otomobilin içinde beklemek istemez misiniz?..." Vera hemen yanıt verdi: "Tabii." Yüzbaşı Lombard gülümsedi. "Bence şu duvarın gölgesi çok daha uygun. Yoksa istasyona girip soğuk bir şey içmek mi isterdiniz?" "Hayır, teşekkür ederim. Tren yolculuğu beni öyle yordu ki." "Hakkınız var. Bu havada tren yolculuğu epey yorucu oluyor." "Ümit ederim böyle gider. Yani hava demek istiyorum. İngiltere'de yazlar oldukça sürprizli geçer, bilirsiniz." "Bu taraflara önceden gelmiş miydiniz?"</span></p>

    <p class="MsoPlainText" style="text-align: justify;"><span class="calibre1">Vera Claythorne, "Hayır, ilk gelişim," dedikten sonra durumunu bir an önce belirtmek için hemen ekledi. "Henüz patronumu bile görmüş değilim."</span></p>

    <p class="MsoPlainText" style="text-align: justify;"><span class="calibre1">"Patronunuz mu?"</span></p>

    <p class="MsoPlainText" style="text-align: justify;"><span class="calibre1">"Evet, ben Bayan Ovven'in yeni sekreteriyim."</span></p>

    <p class="MsoPlainText" style="text-align: justify;"><span class="calibre1">"Şimdi anladım." Philip Lombard'ın davranışları hemen değişmişti. Kendine güveni artmış, ses tonu daha samimileşmişti. "Biraz garip değil mi?" diye sordu.</span></p>

    <p class="MsoPlainText" style="text-align: justify;"><span class="calibre1">Vera güldü.</span></p>

    <p class="MsoPlainText" style="text-align: justify;"><span class="calibre1">"Hayır, bence hiç garip değil. Eski sekreter aniden hastalanmış. İş bulma kurumuna bir telgraf çekerek geçici bir sekreter istemişler. Onlar da beni yolladılar."</span></p>

    <p class="MsoPlainText" style="text-align: justify;"><span class="calibre1">"Demek öyle. Peki, ya oraya vardığımız zaman işi beğenmezsiniz?..."</span></p>

    <p class="MsoPlainText" style="text-align: justify;"><span class="calibre1">Vera tekrar güldü:</span></p>

    <p class="MsoPlainText" style="text-align: justify;"><span class="calibre1">"Eninde sonunda geçici bir iş. Benim asıl işim bir kız okulunda. Hem Zenci Adasının nasıl bir yer olduğunu çok merak ediyorum. Hakkında gazetelerde o kadar çok şey okudum ki. Gerçekten çok güzel bir yer mi?"</span></p>

    <p class="MsoPlainText" style="text-align: justify;"><span class="calibre1">"Bilmem. Ben de hiç görmedim." "Ya, sahi mi? Ovven'leri de çok merak ediyorum. Nasıl insanlar? Anlatsanıza bana."</span></p>

    <p class="MsoPlainText" style="text-align: justify;"><span class="calibre1">Lombard bir an düşündü. Acaba Ovven'leri tanıyor görünmesi daha mı iyiydi. Sonra sözü değiştirmek için birdenbire, "Dikkat kolunuzda bir örümcek yürüyor," dedi. "Hayır, kımıldamayın." Eliyle bir şeyi kovarmış gibi bir hareket yaparak, "İşte gitti," dedi.</span></p>

    <p class="MsoPlainText" style="text-align: justify;"><span class="calibre1">"Çok teşekkür ederim. Bu yaz ortalıkta çok örümcek var." "Evet, sanırım sıcaktan hepsi ortaya çıkmışlar. Kimi bekliyoruz biliyor musunuz?"</span></p>

    <p class="MsoPlainText" style="text-align: justify;"><span class="calibre1">"Hiçbir fikrim yok."</span></p>

    <p class="MsoPlainText" style="text-align: justify;"><span class="calibre1">O sırada istasyona yaklaşan bir trenin sesini duydular.</span></p>

    <p class="MsoPlainText" style="text-align: justify;"><span class="calibre1">Lombard, "Beklediğimiz tren bu olacak," dedi.</span></p>

    <p class="MsoPlainText" style="text-align: justify;"><span class="calibre1">İstasyonun çıkış kapısında uzun boylu, asker tavırlı, yaşlı biri belirmişti. Kırlaşmış saçları kısa kesilmişti, yüzünü düzgün bir beyaz bıyık süslemekteydi. Büyük deri bavulun ağırlığı altında ezilmiş olan hamal, Vera ile Lombard'ın yanına doğru seğirtti.</span></p>

    <p class="MsoPlainText" style="text-align: justify;"><span class="calibre1">Vera ev sahibesi havasıyla ilerleyerek, yeni gelen adama, "Ben Bayan Ovven'in sekreteriyim. Otomobil sizi bekliyor," dedi, sonra ekledi. "Sizi Bay Lombard'la tanıştırayım."</span></p>

    <p class="MsoPlainText" style="text-align: justify;"><span class="calibre1">Yeni gelen adam, yaşından umulmayacak bir canlılık ve çabuklukla Lombard'ı süzdü. Zeki bakışlı, mavi gözlerinden, ne düşündüğünü anlamak olanaksızdı.</span></p>

    <p class="MsoPlainText" style="text-align: justify;"><span class="calibre1">Üçü de bekleyen taksiye bindiler. Oakbridge'in tenha sokaklarından geçtiler ve Plymouth'a giden ana caddede yol aldılar. Sonra iki yanı yeşilliklerle kaplı dar bir toprak yola saptılar.</span></p>

    <p class="MsoPlainText" style="text-align: justify;"><span class="calibre1">Uzun bir sessizlikten sonra ilk konuşan General MacArthur oldu. "Devon'un bu taraflarını hiç görmemiştim. Benim ufak arazim Doğu Devon'da, tam Dorest sınırındadır."</span></p>

    <p class="MsoPlainText" style="text-align: justify;"><span class="calibre1">Vera Claythorne, "Burası gerçekten çok güzel bir yer. Tepeler, kırmızı toprak ve yeşillik öyle iç açıcı bir manzara oluşturuyor ki..." diye karşılık verdi.</span></p>

    <p class="MsoPlainText" style="text-align: justify;"><span class="calibre1">Philip Lombard kötümser bir ses tonuyla, "Ama biraz engebeli bir yer... Ben insanın karşısına çıkacak şeyleri önceden görebileceği, açıklık yerleri severim," dedi.</span></p>

    <p class="MsoPlainText" style="text-align: justify;"><span class="calibre1">General MacArthur: "Çok yer gezdiniz mi?..." diye sordu.</span></p>

    <p class="MsoPlainText" style="text-align: justify;"><span class="calibre1">"Epey dolaştım, efendim."</span></p>

    <p class="MsoPlainText" style="text-align: justify;"><span class="calibre1">Lombard kendi kendine, "Şimdi bana savaşa katılıp katılmadığımı soracak," diye düşündü.</span></p>

    <p class="MsoPlainText" style="text-align: justify;"><span class="calibre1">Ama General MacArthur savaştan hiç söz açmadı.</span></p>
  </div>

  <div class="Section">
    <h2 class="calibre4" id="calibre_toc_26" style="text-align: center;">II</h2>

    <p class="MsoPlainText" style="text-align: justify;"><span class="calibre1">Bir tepeyi tırmandıktan sonra zikzaklı bir yoldan aşağı inerek Sticklehaven'e vardılar. Köy gelişigüzel serpilmiş birkaç evden ve sahilde duran birkaç balıkçı teknesinden ibaretmiş gibiydi.</span></p>

    <p class="MsoPlainText" style="text-align: justify;"><span class="calibre1">Güneyde, denizin derinliklerinden fırlamış gibi duran Zenci Adasını batan güneşin soluk ışıkları altında ilk kez görüyorlardı.</span></p>

    <p class="MsoPlainText" style="text-align: justify;"><span class="calibre1">Vera hayretini gizleyemedi: "Sahilden bir hayli uzakmış." Zenci Adasını hayalinde çok daha başka bir biçimde canlandırmıştı. Beyaz ve güzel evlerle dolu, sahile daha yakın bir yer olduğunu sanmıştı. Adada da hiçbir canlılık belirtisi yoktu. Karşılarında dev bir zenci başına benzeyen bir kaya parçasından başka bir şey görünmüyordu. Hafifçe ürperdiğini hissetti.</span></p>

    <p class="MsoPlainText" style="text-align: justify;"><span class="calibre1">Küçük Yedi Yıldız hanının önünde üç kişi oturuyordu. Dimdik oturan Bayan Brent'in ve yargıcın siluetleri uzaktan bile farkediliyordu. İri cüsseli olan üçüncü kişi onlara doğru ilerleyerek kendini tanıttı.</span></p>

    <p class="MsoPlainText" style="text-align: justify;"><span class="calibre1">"Sizi beklemeyi daha uygun bulduk. Hepimiz adaya bir seferde gitmiş oluruz. Adım Davis. Güney Afrikalıyım, ha, ha, ha!..."</span></p>

    <p class="MsoPlainText" style="text-align: justify;"><span class="calibre1">Soğuk bir gülüştü bu.</span></p>

    <p class="MsoPlainText" style="text-align: justify;"><span class="calibre1">Yargıç Wargrave adama ters ters baktı. Mahkeme salonunun boşaltılmasını emredecekmiş gibi bir hali vardı. Bayan Brent sömürgelerde yaşayanlardan hoşlanıp hoşlanmadığı konusunda bir karara varmaya çalışıyordu.</span></p>

    <p class="MsoPlainText" style="text-align: justify;"><span class="calibre1">Davis, "Yola çıkmadan önce biraz dinlenmek isteyen var mı?" diye sordu. Sorusunu kimse yanıtlamayınca döndü, parmağım sallayarak, "Onları bekletmeyelim o halde. Herhalde ev sahiplerinin gözleri yoldadır," dedi.</span></p>

    <p class="MsoPlainText" style="text-align: justify;"><span class="calibre1">Öbür konukların üzerine garip ve tedirgin bir havanın çöktüğünü farketmişti. Ev sahibinden söz etmesi konuklar üzerinde buz gibi bir etki yapmıştı.</span></p>

    <p class="MsoPlainText" style="text-align: justify;"><span class="calibre1">Yakındaki duvarlardan birinin dibinde oturan bir adam, yerinden kalkarak onlara doğru geldi. Kılığından denizci olduğu anlaşılıyordu. Denizden ve rüzgârdan yüzünd&amp;sert hatlar belirmişti. Hafif bir Devon aksanıyla konuşuyordu.</span></p>

    <p class="MsoPlainText" style="text-align: justify;"><span class="calibre1">"Adaya gitmeye hazır mısınız, hanımlar beyler? Motor bekliyor. İki kişi daha otomobille gelecek. Ama Bay Owen, onların ne zaman varacakları kesin olarak belli olmadığından beklemememi emretti."</span></p>

    <p class="MsoPlainText" style="text-align: justify;"><span class="calibre1">Grup ayağa kalktı. Gemici onları taş bir rıhtıma götürdü. Rıhtımda bir motor bağlıydı.</span></p>

    <p class="MsoPlainText" style="text-align: justify;"><span class="calibre1">Emily Brent, "Motor çok küçük," dedi. Teknenin sahibi yatıştırıcı bir sesle, "iyi bir teknedir, hanımefendi," dedi. Yargıç Wargrave sert bir sesle, "Ama bir hayli kalabalık sayılırız," dedi.</span></p>

    <p class="MsoPlainText" style="text-align: justify;"><span class="calibre1">Philip Lombard neşeli neşeli söze karıştı.</span></p>

    <p class="MsoPlainText" style="text-align: justify;"><span class="calibre1">"Zararı yok. Hava çok güzel. Rahatça gideriz."</span></p>

    <p class="MsoPlainText" style="text-align: justify;"><span class="calibre1">Bayan Brent tekneye güvenmemesine rağmen, motora inmesi için kendisine uzatılan ellere tutundu küpeştenin yanındaki sıraya yerleşti. Onu öbürleri izledi. Grupta henüz hiçbir kaynaşma belirtisi görünmüyordu. Herkes birbirinin varlığından rahatsız oluyormuş gibiydi.</span></p>

    <p class="MsoPlainText" style="text-align: justify;"><span class="calibre1">Kaptan motoru rıhtıma bağlayan halatı çözmek üzereyken biran durakladı.</span></p>

    <p class="MsoPlainText" style="text-align: justify;"><span class="calibre1">Tepeden aşağı inen zikzaklı yoldan köye doğru bir araba geliyordu. Sağlam ve güzel bir araba. Direksiyonda rüzgârdan saçları uçuşan genç bir adam oturuyordu. Akşam güneşinin soluk ışığında insandan çok bir Tanrı'ya benziyordu.</span></p>

    <p class="MsoPlainText" style="text-align: justify;"><span class="calibre1">Körfezin kayalıklarında yankılar birbirini kovalıyordu. Genç Tanrı, efsanedeki ata benzeyen arabasının kornasına dokunmuştu.</span></p>

    <p class="MsoPlainText" style="text-align: justify;"><span class="calibre1">Büyüleyici bir manzaraydı. Ve bu manzaranın içinde Anthony Marston, adeta başka bir dünyadan gelmiş gibiydi. Bir gün bu sahneyi, orada bulunanlardan başka biri daha anımsayacaktı.</span></p>
  </div>

  <div class="Section">
    <h2 class="calibre4" id="calibre_toc_27" style="text-align: center;">III</h2>

    <p class="MsoPlainText" style="text-align: justify;"><span class="calibre1">Fred Narracott, yolcuların çok garip bir grup oluşturduğunu düşünerek motorun yanındaki yerine oturdu. Ovven'in konukları hiç de umduğu gibi çıkmamıştı. Daha seçkin kişilerin geleceğini sanıyordu.</span></p>

    <p class="MsoPlainText" style="text-align: justify;"><span class="calibre1">Bunlar Bay Elmer Robson'un partilerine gelen konuklara hiç benzemiyorlardı. Amerikalı milyonerin konuklarını düşünürken, Fred Narracott'un dudaklarında hafif bir gülümseme belirmişti. Partiler verilirdi o zamanlarda. İçki su gibi akardı.</span></p>

    <p class="MsoPlainText" style="text-align: justify;"><span class="calibre1">Bu Bay Owen ise herhalde çok değişik biriydi. Henüz Ovven'i ve karısını görmemiş olması da oldukça garipti. Daha buralara hiç gelmemişlerdi. Her şey şu Morris denilen adam tarafından sipariş edilmiş, paralar da onun tarafından ödenmişti. Talimatlar çok açık olarak verilmekte, ücretler de hemen ödenmekteydi. Her şeye rağmen yine de bir gariplik vardı olup bitenlerde. Bay Ovven'den gazeteler de garip bir adam diye söz etmişlerdi. Hakları vardı.</span></p>

    <p class="MsoPlainText" style="text-align: justify;"><span class="calibre1">Belki de adayı gerçekten Gabriel Turl satın almıştı. Ama motordaki konukları bir daha gözden geçirdikten sonra bu olasılığı kafasından attı. Bu gruptan hiçbiri, bir sinema yıldızının konuğu olamazdı.</span></p>

    <p class="MsoPlainText" style="text-align: justify;"><span class="calibre1">Hepsini bir bir yeniden incelemeye başladı.</span></p>

    <p class="MsoPlainText" style="text-align: justify;"><span class="calibre1">Yaşlı kadın her şeyde kusur bulan bir tipti. Böylelerini çok iyi tanırdı. Ayrıca soyunda Tatar bulunduğuna da bahse girebilirdi. Asker tavırlı ihtiyar adamın uzun yıllar orduya hizmet ettiği ve rütbesinin hayli yüksek olduğu belliydi. Genç kız ise, güzel olmasına rağmen göz kamaştırıcı değildi. Hollyvvood'un yanından bile geçmediği belliydi. Basit bir kızcağızdı. Cakalı beyefendinin ise efendilikle hiçbir ilgisi yoktu. Fred Narracott, "Bu ancak, işten elini eteğini çekmiş bir tüccar olabilir," diye düşündü. Gözbebekleri fıldır fıldır oynayan, etrafı kaçamak bakışlarla inceleyen, aç bakışlı adam da oldukça garipti. Ancak onun sinemayla bir ilgisi olabilirdi.</span></p>

    <p class="MsoPlainText" style="text-align: justify;"><span class="calibre1">Motorda, beklediği tipte bir tek yolcu vardı: Otomobille en son gelen adam. Hem de ne otomobille gelmişti: Sticklehaven, Amerikalı milyonerin zamanında bile öyle araba görmemişti. Eğer, bütün grup onun gibi kişilerden oluşsaydı, hiç şaşırmazdı o zaman. Ama şimdi...</span></p>

    <p class="MsoPlainText" style="text-align: justify;"><span class="calibre1">Düşündükçe hayret etmekten kendini alamıyordu. Her şey garipti. Hem de çok garip!..</span></p>
  </div>

  <div class="Section">
    <h2 class="calibre4" id="calibre_toc_28" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Motor kayalık bir burnu döndü. Sonunda ev görünmüştü. Arazi hafif bir meyille denize doğru iniyordu. Ev de güneye bakıyordu. Bol pencereli, modern görünüşlü, derlitoplu bir yapıydı.</span></p>

    <p class="MsoPlainText" style="text-align: justify;"><span class="calibre1">Heyecan verici bir evdi. Sanki heyecanlı olaylara sahne olmak için yapılmıştı. Fred Narracott motoru durdurdu, teknenin başını kayaların içine oyulmuş doğal limana doğru çevirdi.</span></p>

    <p class="MsoPlainText" style="text-align: justify;"><span class="calibre1">Philip Lombard damdan düşer gibi, "Kötü havalarda buraya yanaşmak oldukça güç olsa gerek," dedi.</span></p>

    <p class="MsoPlainText" style="text-align: justify;"><span class="calibre1">Fred Narracott neşeli bir sesle karşılık verdi:</span></p>

    <p class="MsoPlainText" style="text-align: justify;"><span class="calibre1">"Güneydoğudan sert bir rüzgâr estiğinde Zenci Adasına yanaşmak olanaksızdır. Bu yüzden adanın bazen kasabayla haftalarca bağlantısı kesilir."</span></p>

    <p class="MsoPlainText" style="text-align: justify;"><span class="calibre1">Tekne kayalara hafifçe çarparak yanaşmıştı. Fred Narrocott dışarı atladı. Elindeki halatı yerdeki halkalardan birine bağladıktan sonra uzanarak Lombard'ın kayaya çıkmasına yardım etti. Sonra ikisi, ötekileri birer birer motordan çıkardılar. Narracott öne düştü ve hep birlikte kayalara oyulmuş dik merdiveni tırmanmaya başladılar.</span></p>

    <p class="MsoPlainText" style="text-align: justify;"><span class="calibre1">General MacArthur'un yüksek sesle, "Çok güzel bir yer burası," demesine karşın, halinden pek memnun olmadığı belliydi.</span></p>

    <p class="MsoPlainText" style="text-align: justify;"><span class="calibre1">Merdivenler tırmanılıp kayaların üzerindeki terasa varıldığında gruptakilerin keyfi yerine gelmeye başladı. Evin açık kapısının önünde ağırbaşlı bir uşak onları bekliyordu. Bu onlara güven duygusu vermişti. Ev çok güzeldi. Terasın manzarasına da diyecek yoktu.</span></p>

    <p class="MsoPlainText" style="text-align: justify;"><span class="calibre1">Uşak onlara doğru ilerleyip hafifçe eğilerek selam verdi. Zayıf ve uzun boyluydu. Güven verici bir hali vardı.</span></p>

    <p class="MsoPlainText" style="text-align: justify;"><span class="calibre1">"Lütfen, şöyle buyurun."</span></p>

    <p class="MsoPlainText" style="text-align: justify;"><span class="calibre1">İçerde, geniş bir salonda içkiler hazır bekliyordu. Şişeler sıralanmıştı. Bu manzara Anthony Marston'un neşesini yerine getirmişti. Bu grubun arasında ne işi olduğunu düşünüyordu. Badger kendisini buraya niye göndermişti? Ama içkiler fena değildi. Hem bol muz da vardı.</span></p>

    <p class="MsoPlainText" style="text-align: justify;"><span class="calibre1">Uşak ne söylüyordu? Kulak kabarttı.</span></p>

    <p class="MsoPlainText" style="text-align: justify;"><span class="calibre1">Bay Owen gecikmişti, yarından önce orada olamayacaktı. Bütün emirlerinin yerine getirilmesi için gereken talimatı vermişti. Acaba odalarına çıkmak isterler miydi? Akşam yemeği saat tam sekizde hazır olacaktı.</span></p>
  </div>

  <div class="Section">
    <h2 class="calibre4" id="calibre_toc_29" style="text-align: center;">V</h2>

    <p class="MsoPlainText" style="text-align: justify;"><span class="calibre1">Vera Claythorne, Bayan Rogers'in peşinden üst kata çıktı. Kadın koridorun sonundaki bir odanın kapısını açarak onu bekledi. Vera Claythorne güzel bir yatak odasına girdi. Büyük pencerelerden biri denizi insanın ayaklarının altına seriyor, öteki ise batıya bakıyordu. Odasını çok beğenmişti.</span></p>

    <p class="MsoPlainText" style="text-align: justify;"><span class="calibre1">Bayan Rogers, "Ümit ederim, odada istediğiniz her şey vardır," dedi.</span></p>

    <p class="MsoPlainText" style="text-align: justify;"><span class="calibre1">Vera çevresine bakındı. Bavulu odaya çıkarılmış, içindekiler de dolaba yerleştirilmişti. Odanın bir köşesinde açık duran bir kapıdan, mavi fayanslı banyo dairesi görünüyordu.</span></p>

    <p class="MsoPlainText" style="text-align: justify;"><span class="calibre1">Hemen yanıt verdi.</span></p>

    <p class="MsoPlainText" style="text-align: justify;"><span class="calibre1">"Evet, her şey var sanırım."</span></p>

    <p class="MsoPlainText" style="text-align: justify;"><span class="calibre1">"Bir şeye ihtiyacınız olursa zili çalıverin, hanımefendi."</span></p>

    <p class="MsoPlainText" style="text-align: justify;"><span class="calibre1">Bayan Rogers'in ifadesiz, tekdüze bir sesi vardı. Vera ona merakla baktı. Yüzü soluktu. Saçlarını arkaya toplamıştı. Gözleri garip parıltılar saçıyor, bakışları oradan oraya gidip geliyordu.</span></p>

    <p class="MsoPlainText" style="text-align: justify;"><span class="calibre1">Vera, "Bu kadın gölgesinden korkuyor," diye düşündü. Sırtında hafif bir ürperti dolaştı. Acaba neden korkuyordu?</span></p>

    <p class="MsoPlainText" style="text-align: justify;"><span class="calibre1">Sesine sakin bir ton vermeye çalışarak konuştu.</span></p>

    <p class="MsoPlainText" style="text-align: justify;"><span class="calibre1">"Ben Bayan Owen'in yeni sekreteriyim. Bundan haberiniz vardır, sanırım."</span></p>

    <p class="MsoPlainText" style="text-align: justify;"><span class="calibre1">"Hayır, hanımefendi. Hiçbir şey bilmiyorum. Bana sadece gelecek olan hanımlarla beylerin listesi verildi ve hangi odalarda kalacakları bildirildi. O kadar."</span></p>

    <p class="MsoPlainText" style="text-align: justify;"><span class="calibre1">"Bayan Owen size benden söz etmedi mi?"</span></p>

    <p class="MsoPlainText" style="text-align: justify;"><span class="calibre1">Bayan Rogers gözlerini kırpıştırdı. "Henüz Bayan Ovven'i hiç görmedim. Buraya iki gün önce geldik." Vera Claythorne, "Garip insanlar, şu Ovven'ler," diye düşündü. Sonra tekrar sordu. "Burada kaç kişi çalışıyor?"</span></p>

    <p class="MsoPlainText" style="text-align: justify;"><span class="calibre1">Vera şaşırmıştı. Evde sekiz kişi vardı ve bu kadar insana sadece bir karı koca hizmet edecekti. "Ben iyi bir ahçıyımdır. Kocam da ev işlerini çevirir. Tabii, bu kadar çok konuk geleceğini bilmiyordum."</span></p>

    <p class="MsoPlainText" style="text-align: justify;"><span class="calibre1">"Ama idare edebilirsiniz, değil mi?"</span></p>

    <p class="MsoPlainText" style="text-align: justify;"><span class="calibre1">"Tabii efendim, idare ederim." Bayan Rogers dışarı çıkmak üzere döndü. Hiç ses çıkarmadan yürüyordu. Odadan bir gölge gibi çekilip gitti. Vera pencerenin önüne giderek bir koltuğa oturdu. İçine garip bir huzursuzluk çökmüştü. Nedense her şeyde bir gariplik vardı. Ovven'lerin evde bulunmayışı, hayalete benzeyen hizmetçi kadın ve konuklar. Evet, konuklar da bir garipti.</span></p>

    <p class="MsoPlainText" style="text-align: justify;"><span class="calibre1">Vera, "Ovven'leri görmeyi ve onların nasıl insanlar olduklarını öğrenmeyi çok isterdim," diye düşündü.</span></p>

    <p class="MsoPlainText" style="text-align: justify;"><span class="calibre1">Ayağa kalkarak huzursuz huzursuz odada dolaşmaya başladı. Yatak odası çok modern döşenmişti. Pırıl pırıl parlayan parkelerin üstüne beyaz, büyük bir halı serilmişti. Büyük boy aynasının çevresinde ışık yanıyordu. Şöminenin üstündeki beyaz mermerden oyulmuş modern heykelin içine bir saat yerleştirilmişti. Heykelin üzerinde, parlak krom bir çerçevenin içinde büyük bir parşömen kâğıdı vardı. Kâğıtta bir şiir yazılıydı.</span></p>

    <p class="MsoPlainText" style="text-align: justify;"><span class="calibre1">Şöminenin önünde durup şiiri okudu. Çocukluğundan anımsadığı eski bir masaldan alınmıştı bu şiir.</span></p>

    <p class="MsoPlainText" style="text-align: justify;"><span class="calibre1">On küçük Zenci yemeğe gitti, Birinin lokması boğazına tıkandı. Kaldı dokuz. Dokuz küçük Zenci geç yattı, Sabah biri uyanmadı. Kaldı sekiz. Sekiz küçük Zenci Devon'u gezdi, Biri geri dönmedi. Kaldı yedi. Yedi küçük Zenci odun yardı, Biri baltayı kendine vurdu. Kaldı altı. Altı küçük Zenci bal aradı, Birini arı soktu. Kaldı beş. Beş küçük Zenci mahkemeye gitti, Biri idama mahkûm oldu. Kaldı dört. Dört küçük Zenci yüzmeye gitti, Birini balık yuttu. Kaldı üç. Üç küçük Zenci ormana gitti, Birini ayı kaptı. Kaldı iki. İki küçük Zenci güneşte oturdu, Birini güneş çarptı. Kaldı bir Zenci. Bir küçük Zenci yapayalnız kaldı. Gidip kendini astı. Kimse kalmadı.</span></p>

    <p class="MsoPlainText" style="text-align: justify;"><span class="calibre1">Vera güldü. Tabii, burası Zenci Adaşıydı.</span></p>

    <p class="MsoPlainText" style="text-align: justify;"><span class="calibre1">Yine eski yerine oturdu, denizi seyretmeye koyuldu.</span></p>

    <p class="MsoPlainText" style="text-align: justify;"><span class="calibre1">Deniz ne kadar büyüktü. Bulunduğu yerden hiçbir kara parçası görünmüyordu. Akşam güneşinin soluk ışıkları altında sonsuz bir mavilik uzanıp gidiyordu.</span></p>

    <p class="MsoPlainText" style="text-align: justify;"><span class="calibre1">Deniz bugün ne kadar sakindi... Bazen ne kadar zalim olurdu... insanı derinliklerine çekerdi. Boğulmak... Boğulmuş olarak bulunmak... Denizde boğulmak... Boğulmak... Boğulmak... Boğulmak...</span></p>

    <p class="MsoPlainText" style="text-align: justify;"><span class="calibre1">Hayır, düşünmemeliydi.</span></p>

    <p class="MsoPlainText" style="text-align: justify;"><span class="calibre1">O olay çoktan geçmişe karışmıştı.</span></p>
  </div>

  <div class="Section">
    <h2 class="calibre4" id="calibre_toc_30" style="text-align: center;">VI</h2>

    <p class="MsoPlainText" style="text-align: justify;"><span class="calibre1">Dr. Armstrong, Zenci Adasına güneş denizin üzerinde kaybolurken geldi. Yolda kendisini getiren motorcu ile epey konuşmuştu. Buranın yerlisiydi adam. Doktor ondan Zenci Adasının sahipleri hakkında bir şeyler öğrenmek istemişti, ama Narracott adındaki balıkçı hiçbir şey bilmediğini söyleyip durmuş ya da bu konuda konuşmak istememişti.</span></p>

    <p class="MsoPlainText" style="text-align: justify;"><span class="calibre1">Bu yüzden Dr. Armstrong yol boyunca hep konu değiştirerek denizden, havadan, ve balıktan söz etmek zorunda kalmıştı.</span></p>

    <p class="MsoPlainText" style="text-align: justify;"><span class="calibre1">Evet gerçekten çok yorulmuştu. Deniz ve tam bir sessizlik... İşte buna ihtiyacı vardı. Uzun bir tatil yapmak istiyordu. Parasal bakımdan durumu uygundu, ama işinden uzaklaşmaktan çekiniyordu. Bu devirde insanlar çok çabuk unutuluyordu. Ama madem ki artık buraya gelmişti, elinden geldiği kadar dinlenmeye çalışacaktı.</span></p>

    <p class="MsoPlainText" style="text-align: justify;"><span class="calibre1">Adaların büyülü bir yanı vardı. Ada sözcüğü bir bakıma insanın dünyayla bağlantısının kesildiği anlamına gelirdi. Ada başlıbaşına bir dünya demekti. Belki de insanın bir daha hiç geri dönemeyeceği ayrı bir dünya...</span></p>

    <p class="MsoPlainText" style="text-align: justify;"><span class="calibre1">"Günlük yaşamımı geride bıraktım," diye düşündü. Sonra kendi kendine gülerek geleceğe ilişkin planlar kurmaya başladı. Kayanın içine oyulmuş basamakları tırmanırken dudaklarında hâlâ mutlu bir gülümseme vardı. Terastaki koltuklardan birinde yaşlı bir adam oturuyordu. Bu adam Dr. Armstrong'a hiç de yabancı gelmemişti. Bu kurbağaya benzeyen yüzü nerede görmüştü? Evet tabii, ihtiyar Yargıç Margrave'in huzurunda bir kez tanıklık yapmıştı. Mahkeme sırasında uyukluyormuş gibi görünen, ancak en önemli anlarda müdahale eden yargıcı tanımıştı. Jüri üzerinde büyük bir etkisi olduğu söylenirdi. İdam cezası vermekten zevk aldığını iddia edenler de vardı.</span></p>

    <p class="MsoPlainText" style="text-align: justify;"><span class="calibre1">Bütün dünyadan uzak olan bu yerde, ona rastlamak oldukça garipti.</span></p>
  </div>

  <div class="Section">
    <h2 class="calibre4" id="calibre_toc_31" style="text-align: center;">VII</h2>

    <p class="MsoPlainText" style="text-align: justify;"><span class="calibre1">Bu arada Yargıç Wargrave de kendi kendine düşünüyordu: Armstrong ha?.. Onun tanık sandalyesindeki halini hatırlıyordu. Çok dürüst ve dikkatli konuşmuştu. Ama bütün doktorlar budalaydı. Hele Harley Street'tekiler. Düşünceleri elinde olmadan, Harley Street'te son gittiği doktorun tavsiyelerine kaydı.</span></p>

    <p class="MsoPlainText" style="text-align: justify;"><span class="calibre1">Sonra yüksek sesle, "İçkiler salonda," dedi. Dr. Armstrong, "Önce, ev sahiplerine saygılarımı bildirmem gerek," diye karşılık verdi. Wargrave yarı açık gözlerini tamamen yumdu. "İşte bu olanaksız." "Neden?" Dr. Armstrong hayretini gizlemeyerek soruyu yineledi. "Neden?" Yargıç, "Ev sahipleri yok da ondan," diye yanıt verdi. "Garip bir durum. Ben de bu işi bir türlü anlayamadım."</span></p>

    <p class="MsoPlainText" style="text-align: justify;"><span class="calibre1">Dr. Armstrong bir an ona şaşkın şaşkın baktı.</span></p>

    <p class="MsoPlainText" style="text-align: justify;"><span class="calibre1">Karşısındaki adamın uykuya daldığını sandığı sırada, Wargrave birden, "Constance Culmington'u tanır mısınız?" diye soruverdi.</span></p>

    <p class="MsoPlainText" style="text-align: justify;"><span class="calibre1">"Hayır. Tanımam."</span></p>

    <p class="MsoPlainText" style="text-align: justify;"><span class="calibre1">Yargıç, "Tanıyana da rastlamadım," dedi. "Garip bir el yazısı var. Kendi de el yazısı kadar anlaşılmaz bir kadın olsa gerek. Acaba yanlış yere mi geldim, diye düşünmeye başladım."</span></p>

    <p class="MsoPlainText" style="text-align: justify;"><span class="calibre1">Dr. Armstrong başını sallayarak eve girdi. Yargıç Wargrave'in aklı Constance Culmington'a takılmıştı. O da bütün kadınlar gibi güvenilmez bir yargıçtı.</span></p>

    <p class="MsoPlainText" style="text-align: justify;"><span class="calibre1">Sonra düşünceleri evdeki iki kadına gitti. İnce dudaklı ihtiyar kız ile genç kıza. Genç kıza pek aldırdığı yoktu. Soğuk yaratılışlı zamane kızlarından biriydi. Hayır, eğer Rogers'in karısını da sayarsa evde üç kadın vardı. O yaratık da sanki bir şeyden korkuyordu. Ama Rogers'ler işlerini iyi bilen dürüst kişilere benziyorlardı.</span></p>

    <p class="MsoPlainText" style="text-align: justify;"><span class="calibre1">O sırada Rogers terasa çıkmıştı.</span></p>

    <p class="MsoPlainText" style="text-align: justify;"><span class="calibre1">Yargıç, "Lady Constance Culmington'un gelip gelmeyeceğini biliyor musunuz?" diye sordu. Rogers ona gözlerinde hayret ifadesiyle baktı: "Hayır, efendim. Böyle bir konuğun geleceğinden haberim yok."</span></p>

    <p class="MsoPlainText" style="text-align: justify;"><span class="calibre1">Yargıcın gözkapakları açıldı.</span></p>

    <p class="MsoPlainText" style="text-align: justify;"><span class="calibre1">"Zenci Adası, ha? Bu işin içinde bir iş var, ama ne?" diye düşünüyordu.</span></p>
  </div>

  <div class="Section">
    <h2 class="calibre4" id="calibre_toc_32" style="text-align: center;">VIII</h2>

    <p class="MsoPlainText" style="text-align: justify;"><span class="calibre1">Anthony Marston banyoda sıcak suyun keyfini çıkarıyordu. Uzun otomobil yolculuğundan sonra bütün eklemleri sızlıyordu. Hemen hemen hiçbir şey düşünmüyordu. Zaten Anthony duygu adamıydı. Duygu ve eylem adamı.</span></p>

    <p class="MsoPlainText" style="text-align: justify;"><span class="calibre1">Kendi kendine, "Bir kere başladı, bu işi sonuna kadar götüreceğiz," diye düşünmüş, daha sonra da her şeyi oluruna bırakıp bütün düşünceleri kafasından atmıştı.</span></p>

    <p class="MsoPlainText" style="text-align: justify;"><span class="calibre1">Sıcak su banyosu... Sızlayan eklemler... Birtraş... Bir içki.. Yemek. Ya sonra?..</span></p>
  </div>

  <div class="Section">
    <h2 class="calibre4" id="calibre_toc_33" style="text-align: center;">IX</h2>

    <p class="MsoPlainText" style="text-align: justify;"><span class="calibre1">Bay Blore boyunbağını bağlıyordu. Böyle işlere eli pek yatkın değildi.</span></p>

    <p class="MsoPlainText" style="text-align: justify;"><span class="calibre1">Kılık kıyafeti düzgün müydü? Herhalde fena değildi.</span></p>

    <p class="MsoPlainText" style="text-align: justify;"><span class="calibre1">Ona hiç kimse yakınlık göstermemişti. Hepsinin birbirlerini gözucuyla süzmeleri ne gülünçtü. Sanki olacaklardan haberleri varmış gibiydi..</span></p>

    <p class="MsoPlainText" style="text-align: justify;"><span class="calibre1">Demek her şey kendisine bağlıydı.</span></p>

    <p class="MsoPlainText" style="text-align: justify;"><span class="calibre1">İşini ihmal etmeyi hiç düşünmüyordu.</span></p>

    <p class="MsoPlainText" style="text-align: justify;"><span class="calibre1">Şöminenin üzerinde, madeni bir çerçevenin içindeki kâğıtta yazılı şiire gözü ilişti. Şiirin oraya asılması iyi düşünülmüş bir şeydi. Bu odayı çocukluğundan hatırlıyordu. "Burada, böyle bir evde, böyle bir iş yapacağımı aklımdan bile geçirmemiştim," dedi içinden, insanın geleceği görmemesi belki de çok iyi bir şeydi.</span></p>
  </div>

  <div class="Section">
    <h2 class="calibre4" id="calibre_toc_34" style="text-align: center;">X</h2>

    <p class="MsoPlainText" style="text-align: justify;"><span class="calibre1">General MacArthur kendi kendine söyleniyordu. Lanet olsun, her şeyde bir gariplik vardı. Hiçbir şey beklediği gibi çıkmamıştı... Hemen bir bahane bulup geri dönebilir, her şeyi yüzüstü bırakabilirdi. Ev sahipleri ne düşünürlerse düşünsünler...</span></p>

    <p class="MsoPlainText" style="text-align: justify;"><span class="calibre1">Ama, motor sahile dönmüştü.</span></p>

    <p class="MsoPlainText" style="text-align: justify;"><span class="calibre1">Kalmaktan başka çaresi yoktu.</span></p>

    <p class="MsoPlainText" style="text-align: justify;"><span class="calibre1">Şu Lombard denilen herif de garip bir adamdı. Pek sağlam ayakkabıya benzemiyordu. Birtakım kirli işlere bulaşmış olduğuna kalıbını basabilirdi.</span></p>
  </div>

  <div class="Section">
    <h2 class="calibre4" id="calibre_toc_35" style="text-align: center;">XI</h2>

    <p class="MsoPlainText" style="text-align: justify;"><span class="calibre1">Gong çalar çalmaz, Philip Lombard odasından çıktı, merdiven başına yürüdü. Bir panter gibi yumuşak ve sessiz hareketlerle ilerliyordu. Zaten her haliyle bir panteri andırıyordu ya... Av peşinde koşan bir panteri.</span></p>

    <p class="MsoPlainText" style="text-align: justify;"><span class="calibre1">Lombard kendi kendine gülümsüyordu.</span></p>

    <p class="MsoPlainText" style="text-align: justify;"><span class="calibre1">Bir hafta, ha?..</span></p>

    <p class="MsoPlainText" style="text-align: justify;"><span class="calibre1">Bu haftadan tam anlamıyla yararlanmaya karar vermişti.</span></p>
  </div>

  <div class="Section">
    <h2 class="calibre4" id="calibre_toc_36" style="text-align: center;">XII</h2>

    <p class="MsoPlainText" style="text-align: justify;"><span class="calibre1">Emily Brent siyah ipekli bir elbise giymiş, akşam yemeğine hazırlanmıştı. Yatak odasında oturmuş, İncil okuyordu.</span></p>

    <p class="MsoPlainText" style="text-align: justify;"><span class="calibre1">"Günahkârlar kendi eserleri olan batağa batacaklar! Gizlenmek için örmüş oldukları ağlar, kendi ayaklarına takılacak. Tanrı, varlığını kullarına adaleti ile belli eder. Kötüler sonunda cezalarını kendi kendilerine bulacaklar. Günahkârların yeri cehennemdir!"</span></p>

    <p class="MsoPlainText" style="text-align: justify;"><span class="calibre1">İnce dudakları gerildi, elindeki İncil'i kapattı. Ayağa kalkarak aynanın karşısına geçti, yakasına iri bir broş taktı, sonra yemek salonuna indi.</span></p>
  </div>

  <div class="Section">
    <h1 class="calibre2" id="calibre_toc_3" style="text-align: center;">İkinci Bölüm</h1>

    <h2 class="calibre3" id="calibre_toc_37" style="text-align: center;">I</h2>

    <p class="MsoPlainText" style="text-align: justify;"><span class="calibre1">Yemek sonuna yaklaşıyordu. Her şey kusursuzdu. Şarap enfesti. Rogers da çok iyi servis yapmıştı. Herkesin keyfi yerine gelmişti. Artık birbirleri ile daha rahat, daha içten konuşuyorlardı.</span></p>

    <p class="MsoPlainText" style="text-align: justify;"><span class="calibre1">Nefis şarabın etkisiyle çakırkeyif olan Yargıç Wargrave eğlenceli öyküler anlatıyor, Dr. Armstrong ile Tony Marston da onu dinliyorlardı. Bayan Brent, General MacArthur ile çene çalıyordu. Bazı ortak dostlarının bulunduğunu keşfetmişlerdi. Vera Claythorne, Bay Davis'e Güney Afrika hakkında zekice sorular soruyordu. Davis bu konuda oldukça rahat konuşuyordu. Lombard bir yandan onları dinlerken, bir yandan da masanın çevresindekileri gözucuyla inceliyordu.</span></p>

    <p class="MsoPlainText" style="text-align: justify;"><span class="calibre1">Anthony Marston birdenbire sordu.</span></p>

    <p class="MsoPlainText" style="text-align: justify;"><span class="calibre1">"Bunlar ne tuhaf değil mi?.."</span></p>

    <p class="MsoPlainText" style="text-align: justify;"><span class="calibre1">Yuvarlak masanın tam ortasındaki, küçük bibloları gösteriyordu.</span></p>

    <p class="MsoPlainText" style="text-align: justify;"><span class="calibre1">Tony, "Zenciler," dedi. "Zenci Adası... Herhalde onun için bunları koymuşlar buraya."</span></p>

    <p class="MsoPlainText" style="text-align: justify;"><span class="calibre1">Vera kristal bebeklere doğru eğilmişti.</span></p>

    <p class="MsoPlainText" style="text-align: justify;"><span class="calibre1">"Kaç tane acaba? On mu?" Sonra hafif bir çığlık atarak"Ne garip," dedi. "Masaldan alınan şiirdeki On Küçük Zenci bunlar herhalde. Benim yatak odamda, şöminenin üzerinde, çerçeve içinde bu şiir asılı."</span></p>

    <p class="MsoPlainText" style="text-align: justify;"><span class="calibre1">Lombard:</span></p>

    <p class="MsoPlainText" style="text-align: justify;"><span class="calibre1">"Benim odamda da asılı," dedi.</span></p>

    <p class="MsoPlainText" style="text-align: justify;"><span class="calibre1">"Benimde."</span></p>

    <p class="MsoPlainText" style="text-align: justify;"><span class="calibre1">"Benim de."</span></p>

    <p class="MsoPlainText" style="text-align: justify;"><span class="calibre1">Herkes koro halinde aynı şeyi söylemişti.</span></p>

    <p class="MsoPlainText" style="text-align: justify;"><span class="calibre1">Vera, "Çok güzel bir buluş, değil mi?" dedi.</span></p>

    <p class="MsoPlainText" style="text-align: justify;"><span class="calibre1">Yargıç Wargrave homurdandı:</span></p>

    <p class="MsoPlainText" style="text-align: justify;"><span class="calibre1">"Çok çocukça bir şey." Sonra kadehindeki şarabı yudumladı. Emily Brent, Vera Claythorne'a baktı. İki kadın bakıştılar, sonra ayağa kalkarak oturma odasına geçtiler. Oturma odasının pencereleri açıktı, kayalara çarpan dalgaların sesi içeriye kadar geliyordu.</span></p>

    <p class="MsoPlainText" style="text-align: justify;"><span class="calibre1">Emily Brent, "Ne güzel ses," dedi.</span></p>

    <p class="MsoPlainText" style="text-align: justify;"><span class="calibre1">Vera sert bir sesle, "Ben bu sesten nefret ederim!" diye karşılık verdi. Bayan Brent gözleri hayretle açılarak Vera'ya baktı. Vera kızarmıştı, sonra daha sakin bir sesle konuştu. "Burasının fırtınalı bir havada pek hoş olacağını sanmıyorum."</span></p>

    <p class="MsoPlainText" style="text-align: justify;"><span class="calibre1">"Kışın adanın her yerle bağlantısının kesildiğinden hiç şüphem yok. Her şeyden önce, burada oturabilmek için kışın hizmetçi bulmak olanaksızdır."</span></p>

    <p class="MsoPlainText" style="text-align: justify;"><span class="calibre1">Vera mırıldandı.</span></p>

    <p class="MsoPlainText" style="text-align: justify;"><span class="calibre1">"Buraya hizmetçi bulmak her zaman güçtür sanırım."</span></p>

    <p class="MsoPlainText" style="text-align: justify;"><span class="calibre1">"Bayan Oliver bu ikisini bulduğu için çok şanslı. Kadın iyi birahçı."</span></p>

    <p class="MsoPlainText" style="text-align: justify;"><span class="calibre1">Vera, "Şu ihtiyarlar da adları hep yanlış hatırlarlar," diye düşündü ve, "Evet, Bayan Owen gerçekten şanslıymış," dedi. Emily Brent bu sırada çantasını karıştırmaktaydı. Ama Vera'nın sözlerini duyunca bir an durakladı, sert bir sesle sordu:</span></p>

    <p class="MsoPlainText" style="text-align: justify;"><span class="calibre1">"Owen mi? Owen mi dediniz?.."</span></p>

    <p class="MsoPlainText" style="text-align: justify;"><span class="calibre1">"Evet."</span></p>

    <p class="MsoPlainText" style="text-align: justify;"><span class="calibre1">"Ben yaşamımda Owen adında hiç kimse tanımadım."</span></p>

    <p class="MsoPlainText" style="text-align: justify;"><span class="calibre1">"Ama mutlaka..."</span></p>

    <p class="MsoPlainText" style="text-align: justify;"><span class="calibre1">Vera cümlesini tamamlayamadan kapı açıldı, erkekler içeri girdiler. Onları, elinde bir kahve tepsisi ile Rogers izledi. Yargıç gelip Emily Brent'in yanına oturdu. Armstrong ise Vera'nın yanına gitti. Tony Marston açık pencerenin yanına kurulmuştu. Blore odadaki bronz bir heykeli incelemeye koyuldu. General MacArthur arkası şömineye dönük bir koltuğa oturdu, beyaz bıyığı ile oynamaya başladı. Yemeği beğenmişti, yavaş yavaş neşesi yerine geliyordu. Lombard duvarın dibindeki bir masanın üzerinden aldığı derginin sayfalarını çeviriyordu.</span></p>

    <p class="MsoPlainText" style="text-align: justify;"><span class="calibre1">Rogers elinde kahve tepsisiyle herkesi bir bir dolaştı.</span></p>

    <p class="MsoPlainText" style="text-align: justify;"><span class="calibre1">Herkes nefis bir yemek yemiş ve kafalardaki endişeler atılmıştı. Odada, rahat ve huzur verici bir sessizlik vardı. Bu sessizliğin içinde birdenbire bir ses duyuldu. Beklenmedik bir anda, içlere ürperti veren, hayvani bir sesti bu... "Bayanlar Baylar, lütfen susunuz!" Ses konuşmasına devam etti. "Şu suçlarla suçlanmaktasınız"</span></p>

    <p class="MsoPlainText" style="text-align: justify;"><span class="calibre1">"Edvvard George Armstrong siz, 1925 yılı, Mart ayının 14'üncü günü Louisa Mary Clees'in ölümüne neden oldunuz.</span></p>

    <p class="MsoPlainText" style="text-align: justify;"><span class="calibre1">"Emily Caroline Brent, siz 1931 yılı, Kasım ayının 5'inci günü Beatris Taylor'un ölümünden sorumlusunuz. "VVilliam Henry Blore, siz, 10 Ekim 1928 tarihinde James Stephen Landor'u öldürdünüz.</span></p>

    <p class="MsoPlainText" style="text-align: justify;"><span class="calibre1">"Vera Elizabeth Claythorne, siz 11 Ağustos 1935 tarihinde Cyril Ogilvie Hamilton'u öldürdünüz.</span></p>

    <p class="MsoPlainText" style="text-align: justify;"><span class="calibre1">"Philip Lombard, siz, 1932 yılının Şubatında Doğu Afrikalı bir kabileden 21 kişinin ölümüne neden oldunuz.</span></p>

    <p class="MsoPlainText" style="text-align: justify;"><span class="calibre1">"John Gordon MacArthur, siz, 1917 yılının Ocak ayının 14'üncü günü karınızın aşığı Arthur Richmond'u bile bile ölüme gönderdiniz.</span></p>

    <p class="MsoPlainText" style="text-align: justify;"><span class="calibre1">"Anthony James Marston, siz, geçen Kasım ayının 14'ünde John ve Lucky Combes'i öldürmekten suçlusunuz.</span></p>

    <p class="MsoPlainText" style="text-align: justify;"><span class="calibre1">"Thomas Rogers ve Ethel Rogers, sizler, 1929 yılının Mayıs ayının 6'ıncı günü Jennifer Brady'yi öldürdünüz.</span></p>

    <p class="MsoPlainText" style="text-align: justify;"><span class="calibre1">"Lavvrence John Wargrave, siz, 1930 yılının 10 Haziran günü Edvvard Seton'u öldürdünüz.</span></p>

    <p class="MsoPlainText" style="text-align: justify;"><span class="calibre1">"Tutuklu bulunan sanıkların savunmak için bir diyecekleri var mı?"</span></p>
  </div>

  <div class="Section">
    <h2 class="calibre4" id="calibre_toc_38" style="text-align: center;">II</h2>

    <p class="MsoPlainText" style="text-align: justify;"><span class="calibre1">Ses susmuştu. Oda bir an derin bir sessizliğe gömüldü. Sonra bir şangırtı koptu. Rogers elindeki kahve fincanını düşürmüştü. Aynı anda dışarda bir yerden bir çığlık yükseldi, sonra bir vücudun yere düşüşünden çıkan ses duyuldu. Yerinden ilk fırlayan Lombard oldu. Kapıya koşup onu ardına kadar açtı. Bayan Rogers kapının önünde yerde yatıyordu.</span></p>

    <p class="MsoPlainText" style="text-align: justify;"><span class="calibre1">Lombard seslendi.</span></p>

    <p class="MsoPlainText" style="text-align: justify;"><span class="calibre1">"Marston!"</span></p>

    <p class="MsoPlainText" style="text-align: justify;"><span class="calibre1">Anthony ona yardım etmek için yerinden fırladı. İkisi kadını kollarından tutarak, oturma odasına sürüklediler. Dr. Armstrong hemen yanlarına koştu. Birlikte kadını bir koltuğa uzattılar. Dr. Armstrong hemen kadının üstüne eğildi.</span></p>

    <p class="MsoPlainText" style="text-align: justify;"><span class="calibre1">"Bir şeyi yok. Bayılmış, o kadar. Birazdan kendine gelir."</span></p>

    <p class="MsoPlainText" style="text-align: justify;"><span class="calibre1">Lombard, Rogers'e, "Biraz konyak getir," dedi.</span></p>

    <p class="MsoPlainText" style="text-align: justify;"><span class="calibre1">Yüzü bembeyaz olan Rogers elleri titreyerek "Peki efendim," diye mırıldandı ve hemen odadan dışarıya süzüldü. Vera, "Kimdi bu konuşan?" diye haykırdı. "Neredeydi?.. Sanki... Sanki ses..."</span></p>

    <p class="MsoPlainText" style="text-align: justify;"><span class="calibre1">Bu sırada General MacArthur homurdandı.</span></p>

    <p class="MsoPlainText" style="text-align: justify;"><span class="calibre1">"Ne oluyor burada Tanrı aşkına? Ne biçim şaka bu?"</span></p>

    <p class="MsoPlainText" style="text-align: justify;"><span class="calibre1">Onun da elleri titriyordu. Omuzları çökmüş, bir anda adeta on yaş ihtiyarlamıştı. Blore mendiliyle yüzünün terini siliyordu. Odada bulunanlardan sadece Yargıç Wargrave ile Bayan Brent öbürlerine göre daha sakindiler. Emily Brent dimdik oturmuş, çenesini yukarıda tutarak onları adeta yüksekten seyrediyordu. Yanakları biraz kızarmıştı. Yargıç ise her zamanki gibi oturuyordu. Yani başı omuzlarının arasına gömülmüştü. Bir eliyle de hafif hafif kulağını kaşıyordu. Sadece gözleri hareket ediyordu. Odanın içinde fıldır fıldır dolaşan bakışlarından merak, endişe ve zekâ ışıkları fışkırıyordu.</span></p>

    <p class="MsoPlainText" style="text-align: justify;"><span class="calibre1">Aralarında ilk hareket eden gene Lombard oldu. Armstrong baygın kadınla meşgul olduğundan, Lombard idareyi ele almakta özgür kalmıştı.</span></p>

    <p class="MsoPlainText" style="text-align: justify;"><span class="calibre1">"Ses sanki odanın içinden geliyormuş gibiydi," dedi.</span></p>

    <p class="MsoPlainText" style="text-align: justify;"><span class="calibre1">Vera haykırdı.</span></p>

    <p class="MsoPlainText" style="text-align: justify;"><span class="calibre1">"Kimdi?.. Kimdi, peki?.. İçimizden biri olmasın..." Yargıcın bakışları gibi, Lonmbard'ınkiler de odanın içinde dolaşmaya başladı. Önce odanın açık penceresine takılan gözleri, sonra kararını vermiş gibi oradan ayrıldı. Birden gözbebeklerinde bir ışık parıldadı. Sessizce şöminenin yanında, yandaki odaya açılan kapıya doğru süzüldü.</span></p>

    <p class="MsoPlainText" style="text-align: justify;"><span class="calibre1">Kapının yanına gelince ani bir hareketle tokmağı çevirdi, kapıyı ardına kadar hızla açtı. İçeriye atıldı.</span></p>

    <p class="MsoPlainText" style="text-align: justify;"><span class="calibre1">Sevinçle, "İşte buldum!" diye bağırdı.</span></p>

    <p class="MsoPlainText" style="text-align: justify;"><span class="calibre1">Diğerleri onun peşinden odaya daldılar. Sadece Emily Brent yerinden kalkmamıştı.</span></p>

    <p class="MsoPlainText" style="text-align: justify;"><span class="calibre1">Yemek odasına bitişik duvara bir masa dayanmıştı. Masada eski tip, borulu bir gramafon duruyordu. Borunun ağzı duvara dayanmıştı. Lombard boruyu yana itince, duvarda üç dört delik olduğunu gördüler.</span></p>

    <p class="MsoPlainText" style="text-align: justify;"><span class="calibre1">Gramofonu kurup iğneyi plağın üzerine koyunca aynı ses yeniden duyuldu: "Şu suçlarla suçlanmaktasınız..."</span></p>

    <p class="MsoPlainText" style="text-align: justify;"><span class="calibre1">"Susturun şunu... Susturun şunu!.. Korkunç bir şey..."</span></p>

    <p class="MsoPlainText" style="text-align: justify;"><span class="calibre1">Lombard gramofonu susturdu.</span></p>

    <p class="MsoPlainText" style="text-align: justify;"><span class="calibre1">Dr. Armstrong rahat bir soluk alarak, "Bence bu çok kötü bir şakadan başka bir şey değil," dedi.</span></p>

    <p class="MsoPlainText" style="text-align: justify;"><span class="calibre1">Yargıç Wargrave'in sakin ve duru sesini duydular:</span></p>

    <p class="MsoPlainText" style="text-align: justify;"><span class="calibre1">"Demek siz bunu şaka sanıyorsunuz."</span></p>

    <p class="MsoPlainText" style="text-align: justify;"><span class="calibre1">Doktor ona hayretle baktı.</span></p>

    <p class="MsoPlainText" style="text-align: justify;"><span class="calibre1">"Başka ne olabilir?"</span></p>

    <p class="MsoPlainText" style="text-align: justify;"><span class="calibre1">Yargıcın eli yavaş yavaş üst dudağına gitti. "Şu anda bu konudaki görüşümü söylemeye hazır değilim."</span></p>

    <p class="MsoPlainText" style="text-align: justify;"><span class="calibre1">Anthony Marston söze karıştı.</span></p>

    <p class="MsoPlainText" style="text-align: justify;"><span class="calibre1">"Buraya bakın. Hepiniz bir şeyi unuttunuz. Bu gramofonu kim kurdu, kim çalıştırdı?"</span></p>

    <p class="MsoPlainText" style="text-align: justify;"><span class="calibre1">Wargrave homurdandı:</span></p>

    <p class="MsoPlainText" style="text-align: justify;"><span class="calibre1">"Evet, bence her şeyden önce bunu araştırmalıyız."</span></p>

    <p class="MsoPlainText" style="text-align: justify;"><span class="calibre1">Yargıç bunu söyledikten sonra oturma odasına doğru yürüdü, herkes onu izledi.</span></p>

    <p class="MsoPlainText" style="text-align: justify;"><span class="calibre1">Tam bu sırada Rogers elinde bir kadeh konyakla içeri girmişti. Emily Brent de külçe gibi yatan Bayan Rogers'in üzerine eğilmişti.</span></p>

    <p class="MsoPlainText" style="text-align: justify;"><span class="calibre1">Rogers hemen iki kadının arasına girdi. "İzin verin, Madam... Onunla ben konuşurum. Ethel.. Ethel... Bir şey yok. Bir şey yok, anladın mı? Topla kendini."</span></p>

    <p class="MsoPlainText" style="text-align: justify;"><span class="calibre1">Bayan Rogers'in solukları derin iç çekişlerini andırıyordu. Gözleri korkudan faltaşı gibi açılmış, çevresindeki yüzlerde dolaşıp duruyordu.</span></p>

    <p class="MsoPlainText" style="text-align: justify;"><span class="calibre1">Rogers'in ses tonunda bir endişe seziliyordu:</span></p>

    <p class="MsoPlainText" style="text-align: justify;"><span class="calibre1">"Kendine gel artık, Ethel."</span></p>

    <p class="MsoPlainText" style="text-align: justify;"><span class="calibre1">Dr. Armstrong yumuşak ve sakin bir sesle kadına, "Birazdan bir şeyiniz kalmayacak Bayan Rogers," dedi. "Sadece kötü bir şakaydı. O kadar."</span></p>

    <p class="MsoPlainText" style="text-align: justify;"><span class="calibre1">Kadın konuştu.</span></p>

    <p class="MsoPlainText" style="text-align: justify;"><span class="calibre1">"Ben bayıldım mı, efendim?"</span></p>

    <p class="MsoPlainText" style="text-align: justify;"><span class="calibre1">"Evet." "O ses yüzünden... Ne korkunç bir sesti o!... Sanki bir yargıç konuşuyormuş gibi!..."</span></p>

    <p class="MsoPlainText" style="text-align: justify;"><span class="calibre1">Sonra yüzü yeniden morardı, gözbebekleri kayıverdi.</span></p>

    <p class="MsoPlainText" style="text-align: justify;"><span class="calibre1">Dr. Armstrong sert bir sesle,</span></p>

    <p class="MsoPlainText" style="text-align: justify;"><span class="calibre1">"Nerede kaldı şu konyak?" diye sordu.</span></p>

    <p class="MsoPlainText" style="text-align: justify;"><span class="calibre1">Rogers kadehi masanın üzerine bırakmıştı. Biri onu Dr. Armstrong'un eline tutuşturdu. Doktor baygın kadının aralık dudaklarına kadehi dayayarak "İçin bunu," dedi.</span></p>

    <p class="MsoPlainText" style="text-align: justify;"><span class="calibre1">Kadın öksüre öksüre konyağı içti. Yüzünün rengi yerine geldi.</span></p>

    <p class="MsoPlainText" style="text-align: justify;"><span class="calibre1">"İyiyim artık. Sadece bir ara kendimi kaybettim."</span></p>

    <p class="MsoPlainText" style="text-align: justify;"><span class="calibre1">Rogers hemen atıldı.</span></p>

    <p class="MsoPlainText" style="text-align: justify;"><span class="calibre1">"Tabii ya. Ben de az kalsın kendimi kaybediyordum. Elimden kahve fincanını bile düşürdüm. Hepsi yalandı. Çirkin iftiralardı hepsi... Kim olduğunu..."</span></p>

    <p class="MsoPlainText" style="text-align: justify;"><span class="calibre1">Rogers'in sözü yarıda kaldı. Kuru ve kesik bir öksürük, Rogers'in sözlerini ağzına tıkamaya yetmişti. Başını çevirip Wargrave'e baktı. Yargıç bir daha öksürdü, sonra konuştu.</span></p>

    <p class="MsoPlainText" style="text-align: justify;"><span class="calibre1">"Bu plağı gramofona kim koydu? Sen mi Rogers?"</span></p>

    <p class="MsoPlainText" style="text-align: justify;"><span class="calibre1">Rogers haykırdı.</span></p>

    <p class="MsoPlainText" style="text-align: justify;"><span class="calibre1">"Ne olduğunu bilmiyordum. Yemin ederim ki, ne olduğunu bilmiyordum, efendim. Bilseydim, yapar mıydım?" Yargıç kuru bir sesle devam etti: "Belki de doğru söylüyorsun. Ama, bence bu konuda biraz daha açıklama yapman gerek, Rogers."</span></p>

    <p class="MsoPlainText" style="text-align: justify;"><span class="calibre1">Uşak alnına biriken ter damlalarını bir mendille sildikten sonra yalvarırcasına konuştu:</span></p>

    <p class="MsoPlainText" style="text-align: justify;"><span class="calibre1">"Ben sadece verilen emri yerine getirdim, efendim."</span></p>

    <p class="MsoPlainText" style="text-align: justify;"><span class="calibre1">"Kim verdi bu emri?"</span></p>

    <p class="MsoPlainText" style="text-align: justify;"><span class="calibre1">"Bayan Ovven, efendim."</span></p>

    <p class="MsoPlainText" style="text-align: justify;"><span class="calibre1">"Şunu iyice bir anlayalım bakalım, Ovven'in emri neydi?"</span></p>

    <p class="MsoPlainText" style="text-align: justify;"><span class="calibre1">"Ben plağı gramofona yerleştirecektim. Plağı masanın çekmecesinde bulacaktım, gramofonu karım çalıştıracaktı. Tam kahve tepsisi ile içeriye girdiğim sırada."</span></p>

    <p class="MsoPlainText" style="text-align: justify;"><span class="calibre1">Yargıç homurdandı:</span></p>

    <p class="MsoPlainText" style="text-align: justify;"><span class="calibre1">"Oldukça garip bir öykü."</span></p>

    <p class="MsoPlainText" style="text-align: justify;"><span class="calibre1">"Ama, gerçek bu efendim. Yemin ederim ki, doğru söylüyorum. Plakta ne olduğunu bilmiyordum. Bir an bile kötü bir şeyden kuşkulanmamıştım. Onu sadece bir şarkı sandım."</span></p>

    <p class="MsoPlainText" style="text-align: justify;"><span class="calibre1">Wargrave, Lombard'a baktı:</span></p>

    <p class="MsoPlainText" style="text-align: justify;"><span class="calibre1">"Üzerinde ad falan var mı plağın?"</span></p>

    <p class="MsoPlainText" style="text-align: justify;"><span class="calibre1">Lombard başını salladı. Uzun sivri dişlerini göstererek sırıttı ve, "Evet" dedi. "Üzerinde Kuğu Şarkısı yazılı..."</span></p>

    <p class="MsoPlainText" style="text-align: justify;"><span class="calibre1">General MacArthur bomba gibi patladı:</span></p>

    <p class="MsoPlainText" style="text-align: justify;"><span class="calibre1">"Bütün bunlar maskaralık!... Maskaralık!... Herkesi öyle suçlamak da ne oluyor? Bunun bir çaresine bakmak gerek. Şu Ovven denilen herif kimse..."</span></p>

    <p class="MsoPlainText" style="text-align: justify;"><span class="calibre1">Emily Brent, generalin sözünü kesti. Sert bir sesle, "Kim bu adam?" diye sordu.</span></p>

    <p class="MsoPlainText" style="text-align: justify;"><span class="calibre1">Yargıç niye o otoriter havaya bürünmüştü. Meslek yaşamının verdiği alışkanlıkla, bir davayı yönetiyormuş gibi konuştu.</span></p>

    <p class="MsoPlainText" style="text-align: justify;"><span class="calibre1">"Dikkatle incelememiz gereken en önemli sorun bu. Bence önce, siz karınızı götürüp yatırın Rogers. Sonra da buraya dönün."</span></p>

    <p class="MsoPlainText" style="text-align: justify;"><span class="calibre1">"Peki, efendim."</span></p>

    <p class="MsoPlainText" style="text-align: justify;"><span class="calibre1">Armstrong, "Ben sana yardım ederim, Rogers," dedi.</span></p>

    <p class="MsoPlainText" style="text-align: justify;"><span class="calibre1">Bayan Rogers iki adama tutunarak odadan dışarı çıktı. Onlar uzaklaştıktan sonra Tony Marston, "Sizi bilmem, ama benim bir kadeh içkiye ihtiyacım var," dedi.</span></p>

    <p class="MsoPlainText" style="text-align: justify;"><span class="calibre1">Lombard, "Benim de!" diye atıldı.</span></p>

    <p class="MsoPlainText" style="text-align: justify;"><span class="calibre1">Tony, "Ben gidip getireyim," dedi ve odadan çıktı.</span></p>

    <p class="MsoPlainText" style="text-align: justify;"><span class="calibre1">Bir, iki saniye sonra geri döndü. Üzerinde çeşitli içki şişeleri ve kadehler bulunan tekerlekli bir servis masasını itiyordu. "Bunu, dışarda hazır buldum." Bir bardağa konyak doldurmaya başladı. Ondan sonraki birkaç dakika kadehlere içki doldurmakla geçti. General MacArthur ve yargıç birer kadeh sek viski aldılar. Emily Brent dışında, herkes birkaç yudum içki içmek istemişti. Yalnız o bir bardak su ile yetindi.</span></p>

    <p class="MsoPlainText" style="text-align: justify;"><span class="calibre1">Dr. Armstrong odaya döndü. "Durumu biraz daha iyi. Uyuması için ona bir uyku hapı verdim. O ne? İçki mi? Ben de bir kadeh içerim." Erkekler bardaklarını yeniden doldurdukları sırada, Rogers içeri girdi. Soruşturmayı Yargıç Wargrave üstüne almıştı. Oda kendiliğinden bir mahkeme salonuna dönüştü.</span></p>

    <p class="MsoPlainText" style="text-align: justify;"><span class="calibre1">"Şimdi Rogers, şu işin aslını bir öğrenelim. Kim bu Owen?" diye sordu Wargrave.</span></p>

    <p class="MsoPlainText" style="text-align: justify;"><span class="calibre1">Rogers yargıcın yüzüne hayretle bakarak yanıt verdi.</span></p>

    <p class="MsoPlainText" style="text-align: justify;"><span class="calibre1">"Buranın sahibi."</span></p>

    <p class="MsoPlainText" style="text-align: justify;"><span class="calibre1">"Bunu hepimiz biliyoruz. Öğrenmek istediğimiz, bu adam hakkında senin bildiklerin." Rogers başını salladı. "Bay Owen hakkında size bir şey söyleyemem, efendim.</span></p>

    <p class="MsoPlainText" style="text-align: justify;"><span class="calibre1">Çünkü kendisini hiç görmedim."</span></p>

    <p class="MsoPlainText" style="text-align: justify;"><span class="calibre1">Odaya garip bir sessizlik çökmüştü.</span></p>

    <p class="MsoPlainText" style="text-align: justify;"><span class="calibre1">General MacArthur söze karıştı.</span></p>

    <p class="MsoPlainText" style="text-align: justify;"><span class="calibre1">"Hiç görmedin mi? Ne demek istiyorsun?"</span></p>

    <p class="MsoPlainText" style="text-align: justify;"><span class="calibre1">"Bizi bir haftalığına tuttular, efendim. Karım ve ben bu işe işçi bulma kurumu aracılığıyla ve mektupla alındık." Wargrave sordu: "Ovven'den aldığınız mektup sizde mi?" "Hayır, efendim. Yanımda değil." "Devam et. Dediğine göre, mektupla işe alınmışsın." "Evet, efendim. Belli bir tarihte burada olacaktık, o tarihte geldik. Burada her şeyi yerli yerinde bulduk. Kilerler yiyecek doldurulmuştu. Her taraf tertemizdi. Sadece toz alınması gerekiyordu, o kadar."</span></p>

    <p class="MsoPlainText" style="text-align: justify;"><span class="calibre1">"Sonra."</span></p>

    <p class="MsoPlainText" style="text-align: justify;"><span class="calibre1">"Sonra hiç, efendim. Birtakım emirler aldık, tabii, gene mektupla. Gelecek konuklar için odaların hazırlanması emredilmişti. Dün öğleden sonra Bay Ovven'den bir mektup daha aldık. Bayan Ovven ile gecikeceklerini, elimizden geldiği kadar konukları ağırlamamızı bildiriyordu. Yemek ve gramofon hakkındaki talimat da o mektupta yazılıydı."</span></p>

    <p class="MsoPlainText" style="text-align: justify;"><span class="calibre1">Yargıç sordu:</span></p>

    <p class="MsoPlainText" style="text-align: justify;"><span class="calibre1">"Herhalde o mektubu atmadınız?"</span></p>

    <p class="MsoPlainText" style="text-align: justify;"><span class="calibre1">"Hayır, efendim. Yanımda."</span></p>

    <p class="MsoPlainText" style="text-align: justify;"><span class="calibre1">Uşak cebinden bir mektup çıkarıp, yargıca uzattı.</span></p>

    <p class="MsoPlainText" style="text-align: justify;"><span class="calibre1">"Hımmmm! Ritz Otelinin kâğıdına yazılmış. Hem de daktiloyla."</span></p>

    <p class="MsoPlainText" style="text-align: justify;"><span class="calibre1">Blore ani bir hareketle yargıcın yanına gitmişti.</span></p>

    <p class="MsoPlainText" style="text-align: justify;"><span class="calibre1">"Bir kez de benim bakmama izin verir misiniz?"</span></p>

    <p class="MsoPlainText" style="text-align: justify;"><span class="calibre1">Sonra yanıt beklemeden mektubu yargıcın elinden aldı.</span></p>

    <p class="MsoPlainText" style="text-align: justify;"><span class="calibre1">"Coronation marka, oldukça yeni bir daktiloyla yazılmış. Hiçbir kusur yok harflerde. Çok kurnazca yazılmış. Bu mektuptan bir ipucu elde edebileceğinizi hiç sanmıyorum. Üzerinde parmak izi bulunabileceğinden bile kuşkuluyum."</span></p>

    <p class="MsoPlainText" style="text-align: justify;"><span class="calibre1">Wargrave ona hayretle bakmaya başladı.</span></p>

    <p class="MsoPlainText" style="text-align: justify;"><span class="calibre1">Anthony Marston, Blore'un yanına gelmiş, onun omuzunun üzerinden mektuba bakıyordu. "Ne uzun adı var, değil mi? Ulick Norman Ovven." ihtiyar yargıç hafif bir sesle konuştu. "Size minettarım Bay Marston. Dikkatimi çok önemli ve ilginç bir noktaya çektiniz." Sonra, odada bulunanlara bakarak boynunu öfkeli bir tosbağa gibi uzattı. "Bence artık hepimizin, bildiklerini açığa vurmasının vakti geldi." Bir an durduktan sonra devam etti. "Hepimiz bu adamın konuklarıyız. Buraya nasıl geldiğimizi birbirimize anlatsak iyi olur."</span></p>

    <p class="MsoPlainText" style="text-align: justify;"><span class="calibre1">Odada kısa bir sessizlik oldu. Sonra Emily Brent kararlı bir sesle konuşmaya başladı.</span></p>

    <p class="MsoPlainText" style="text-align: justify;"><span class="calibre1">"Bu işlerde bir gariplik var. Ben bir mektup aldım. Bir yazlıkta, birkaç yıl önce tanıştığım bir kadın tarafından yazılmış olduğu izlenimi uyandırılmaya çalışılmıştı mektupta. İmzanın Ogden ya da Oliver olacağını tahmin ettim. Vaktiyle Bayan Oliver ve Bayan Ogden adında kişilerle tanışmıştım. Ama, şundan eminim ki, Ovven adında biriyle şimdiye kadar hiç karşılaşmadım."</span></p>

    <p class="MsoPlainText" style="text-align: justify;"><span class="calibre1">Yargıç, "Mektup yanınızda mı, Miss Brent?" diye sordu. "Evet, odamda. Gidip getireyim." Bayan Brent odadan çıktı, birkaç dakika sonra da elinde mektupla döndü. Yargıç mektubu okudu. Sonra. "Şimdi iş anlaşılmaya başladı," dedi. "Ya siz Bayan Claythorne?" Vera sekreter olarak nasıl işe alındığını anlattı.</span></p>

    <p class="MsoPlainText" style="text-align: justify;"><span class="calibre1">Yargıç, Marston'a döndü. "Ya siz?" "Badger Berkley adında eski bir arkadaşımdan bir telgraf aldım. Telgrafa şaşmadım değil, çünkü bizim katırın Norveç'te olduğunu sanıyordum. Burada buluşmamızı öneriyordu." Wargrave başını salladı, sonra tekrar sordu. "Siz Dr. Armstrong?" "Ben buraya mesleğim gereği çağrıldım." "Yani bu aileyle bir tanışıklığınız yok mu?" "Hayır, sadece mektupta bir arkadaşımın adı geçmekteydi." "Evet... Tabii, bu arkadaşınızla uzun zaman önce bağlantınız kopmuştu." "Evet... Doğru." Blore'u incelerken Lombard söze karıştı. "Bana bakın. Aklıma bir şey geldi..." Yargıç elini kaldırdı. "Bir dakika..." "Ama ben..."</span></p>

    <p class="MsoPlainText" style="text-align: justify;"><span class="calibre1">"Her şeyi sıra ile gözden geçireceğim. Bay Lombard. Şimdiki halde, bu gece bizi buraya toplayan nedenleri gözden geçiriyoruz. Siz General MacArthur?"</span></p>

    <p class="MsoPlainText" style="text-align: justify;"><span class="calibre1">General bıyığını çekiştirerek mırıldandı. "Bir mektup aldım. Şu Ovven denilen adamdan. Burada bazı eski arkadaşlarımın bulunacağından söz ediyor, beni de çağırıyordu. Korkarım, mektup yanımda değil." "Siz Bay Lombard?" Lombard'ın zihni hızla çalışmaktaydı. Durumunu açığa vurmalı mıydı, yoksa bir yalan mı uydurmalıydı? Kararını verdi. "Garip bir mektup aldım," dedi. "Bazı yakın arkadaşlarımın burada olacağı yazılıydı. İnandım buna. Mektup da yanımda değil, yırtıp attım galiba." Yargıç Wargrave, Blore'a döndü, işaret parmağıyla üst dudağına vuruyordu. Ses tonu tehlikeli derecede nazikti. "Az önce çirkin bir şey oldu. Hiçbirimizin tanımadığı anlaşılan bir ses, bizleri bazı inanılmaz suçlarla suçladı. Bu'suçlamalarla sonra ilgilenin. Ama, şu anda ufak bir nokta benim dikkatimi çekmiş bulunuyor. Suçlanan kişilerin arasında Wİlliam Henry Blore adında biri yok. Davis adından da hiç söz edilmedi. Siz ne dersiniz bu işe. Bay Davis?"</span></p>

    <p class="MsoPlainText" style="text-align: justify;"><span class="calibre1">Blore arsız arsız gülerek cevap verdi.</span></p>

    <p class="MsoPlainText" style="text-align: justify;"><span class="calibre1">"Anlaşıldığına göre foyamız meydana çıktı. Adımın Davis olmadığını itiraf etmek zorundayım galiba." "O halde VVİlliam Henry Blore sizsiniz?" "Evet, benim." Lombard atıldı: "Buna benim de eklemek istediğim bir şey var. Siz sadece kendinizi sahte bir adla tanıtmakla kalmadınız, Bay Blore. Bugün farkettiğime göre, aynı zamanda birinci sınıf da bir yalancısınız. Güney Afrika'da Natal'dan geldiğinizi iddia ettiniz. Ben Güney Afrika'yı ve Natal'ı iyi bilirim. Sizin oraya ayağınızı bile atmamış olduğunuza yemin etmeye hazırım."</span></p>

    <p class="MsoPlainText" style="text-align: justify;"><span class="calibre1">Bütün gözler Blore'a çevrilmişti. Öfke ve kuşku dolu bakışlardı bunlar. Anthony Marston ona bir adım daha yaklaştı. Yumrukları hiddetle sıkılmıştı.</span></p>

    <p class="MsoPlainText" style="text-align: justify;"><span class="calibre1">"Konuş bakalım, domuz! Açıkla!" Blore bir adım geriye sıçrayarak yumruk mesafesinden çıktı. "Beyler, beni yanlış anladınız. Bütün evrakım yanımda. İsterseniz görebilirsiniz. Ben eski bir polisim. Plymouth'da özel bir dedektif bürom var. Buraya görevli olarak gelmiş bulunuyorum." Yargıç Wargrave sordu: "Buraya kimin tarafından ve ne amaçla çağrıldınız?" "Ovven denilen adam tuttu beni. Bir mektupla hepinizin adlarını bildirdi. Oldukça yüklü bir para da gönderdi. Eve konuk gibi gelecek ve sizleri göz hapsinde tutacaktım."</span></p>

    <p class="MsoPlainText" style="text-align: justify;"><span class="calibre1">"Bunun için bir neden.bildirdi mi?"</span></p>

    <p class="MsoPlainText" style="text-align: justify;"><span class="calibre1">"Evet, Bayan Ovven'in mücevherleri. Ben artık bu adda biri olduğuna da inanmıyorum."</span></p>

    <p class="MsoPlainText" style="text-align: justify;"><span class="calibre1">Yargıç işaret parmağıyla tekrar üst dudağına vurarak konuşmaya başladı. Bu defa sesinde takdirkâr bir ifade vardı.</span></p>

    <p class="MsoPlainText" style="text-align: justify;"><span class="calibre1">"Ben de inanmıyorum. Ulick Norman Ovven adı oldukça garip. Emily Brent'in almış olduğu mektupta imza okunaksız atılmışsa da, ilk iki ad rahatça okunabiliyor. Una Nancy adının baş harfleri sizin de farkettiğiniz gibi diğer isme tamamen uymakta. Yani bence de Ulick Norman Ovven ile Una Nancy Ovven aynı kişidir. Adlar dikkatle incelenecek olursa ve ilk adın baş harfiyle soyadı çabuk okunursa. U. N. Ovven'in UNKNOWN'dan* başka bir şey olmadığı ortaya çıkıyor."</span></p>

    <p class="MsoPlainText" style="text-align: justify;"><span class="calibre1">Vera haykırdı.</span></p>

    <p class="MsoPlainText" style="text-align: justify;"><span class="calibre1">"Bu ancak bir delinin işi olabilir!"</span></p>

    <p class="MsoPlainText" style="text-align: justify;"><span class="calibre1">Yargıç başını ağır ağır sallayarak yeniden söze başladı:</span></p>

    <p class="MsoPlainText" style="text-align: justify;"><span class="calibre1">"Evet, buraya bir deli tarafından davet edildiğimizden hiç kuşkum kalmadı... Bu deli tehlikeli bir katil de olabilir!"</span></p>

    <p class="MsoPlainText" style="text-align: justify;"><span class="calibre1">(*) UNKNOWN (İng.) : Meçhul, bilinmeyen.</span></p>
  </div>

  <div class="Section">
    <h1 class="calibre2" id="calibre_toc_4" style="text-align: center;">Üçüncü Bölüm</h1>

    <h2 class="calibre3" id="calibre_toc_39" style="text-align: center;">I</h2>

    <p class="MsoPlainText" style="text-align: justify;"><span class="calibre1">Odada derin bir sessizlik oldu. Enşide ve çaresizlik içinde bir bekleyişten başka bir şey olmayan bu sessizliği gene yargıcın sesi bozdu.</span></p>

    <p class="MsoPlainText" style="text-align: justify;"><span class="calibre1">"Şimdi araştırmamızın ikinci bölümüne geçeceğiz. Araştırmaya olay hakkındaki kendi bilgimi ortaya atarak başlıyorum." Cebinden bir mektup çıkararak masanın üzerine bıraktı.</span></p>

    <p class="MsoPlainText" style="text-align: justify;"><span class="calibre1">"Bu mektup eski arkadaşlarımdan Lady Constance Culmington'un ağzından yazılmış. Onu yıllardan beri görmemiştim. Doğuya gitmişti. Mektup tam onun anlatımıyla, bir bilmece gibi yazılmış. Bunu anlatmamın nedeni şu. Bizi buraya getiren adam her kimse, hakkımızda epey bilgi toplamak zahmetine katlanmış. Bu kişi benim Lady Constance'la olan samimiyetimi biliyor. Dr. Armstrong'un arkadaşları ve kendisi hakkında da bilgisi var. Marston'un arkadaşının takma adını ve onun ne çeşit telgraflar yollamak âdetinde olduğunu da biliyor. Bayan Brent'in iki yıl önce tatilini nerede geçirmiş olduğunu ve orada kimlerle arkadaşlık ettiğini de çok iyi biliyor. General MacArthur'un gizli kalmış yanlarını, hakkında çıkarılan dedikoduları da biliyor bu meçhul kişi."</span></p>

    <p class="MsoPlainText" style="text-align: justify;"><span class="calibre1">Bir homurtu işitildi.</span></p>

    <p class="MsoPlainText" style="text-align: justify;"><span class="calibre1">General MacArthur, "Bir yığın yalan bunlar. Saçma hepsi!" dedi. Sonra Vera haykırdı. "İnanılır şey değil!" Kesik kesik soluyordu. "Deli saçması!"</span></p>

    <p class="MsoPlainText" style="text-align: justify;"><span class="calibre1">Rogers da söze karıştı.</span></p>

    <p class="MsoPlainText" style="text-align: justify;"><span class="calibre1">"Yalan!.. Hepsi yalan!.. Biz böyle bir şey yapmadık!"</span></p>

    <p class="MsoPlainText" style="text-align: justify;"><span class="calibre1">Anthony Marston, "Bu Tanrı'nın belası delinin amacı ne peki?" diye sordu.</span></p>

    <p class="MsoPlainText" style="text-align: justify;"><span class="calibre1">Yargıç Wargrave elini havaya kaldırıp herkesi sessizliğe davet etti. Sonra yeniden konuşmaya başladı. Sözcükleri dikkatle seçtiği belliydi.</span></p>

    <p class="MsoPlainText" style="text-align: justify;"><span class="calibre1">"Size şunu söylemek istiyorum. Meçhul dostumuz beni Edvvard Seton'u öldürmekle suçluyor. Seton'u çok iyi hatırlıyorum. Karşıma 1930 yılının Haziranında yargılanmak üzere getirilmişti. Yaşlı bir kadını öldürmekten sanıktı. Avukatı çok başarılı bir savunma yaptı. Jüri üzerinde de iyi bir izlenim bırakmıştı. Ne var ki eldeki kanıtlar onun suçlu olduğunu gösteriyordu. Davayı bu temele göre jüriye özetledim. Jüri onu suçlu buldu. Ben de fdam hükmünü jürinin kararına dayanarak verdim. Karara itiraz hakkı vardı. Ama başvurusu kabul edilmedi ve bir sabah şafakta asıldı. Hepinizin huzurunda şunu söylemek isterim ki, bu konuda vicdanım rahat. Ben sadece görevimi yaptım. Kararım doğru ve adildi."</span></p>

    <p class="MsoPlainText" style="text-align: justify;"><span class="calibre1">Armstrong, Seton davasını hatırlıyordu. Karar kamuoyunda büyük sürpriz yaratmıştı. Davanın devam ettiği günlerden birinde avukat arkadaşı Mathevvs, sanığın beraat edeceği kanısında olduğunu söylemişti. Ondan sonra bu konuda birçok görüşler ileri sürülmüştü; "Yargıç sanığın aleyhindeydi. Tarafsız davranmamıştı. Jüriye suçlu kararı verdirecek biçimde özetlemişti davayı. Her şey tümüyle yasalara uygundu. Wargrave yasayı iyi bilirdi. Yasa çerçevesi içinde kusursuz bir cinayet işlemişti..."</span></p>

    <p class="MsoPlainText" style="text-align: justify;"><span class="calibre1">Bütün bu anılar doktorun zihnine bir anda üşüşmüştü. Sorusunun ne anlama geleceğini düşünmeden,</span></p>

    <p class="MsoPlainText" style="text-align: justify;"><span class="calibre1">"Seton'u tanıyor muydunuz? Yani mahkemeden önce demek istiyorum?" diye sordu.</span></p>

    <p class="MsoPlainText" style="text-align: justify;"><span class="calibre1">Soğuk bir çift göz, gözlerine dikildi. Yargıç sert bir sesle konuştu.</span></p>

    <p class="MsoPlainText" style="text-align: justify;"><span class="calibre1">"Mahkemeden önce Seton'u hiç görmemiştim."</span></p>

    <p class="MsoPlainText" style="text-align: justify;"><span class="calibre1">Armstrong kendi kendine, "Bu adam yalan söylüyor," dedi. "Yalan söylediğinden eminim."</span></p>
  </div>

  <div class="Section">
    <h2 class="calibre4" id="calibre_toc_40" style="text-align: center;">II</h2>

    <p class="MsoPlainText" style="text-align: justify;"><span class="calibre1">Vera Claythorne titrek bir sesle konuşuyordu. "Ben de anlatmak istiyorum... Cyrl Hamilton adındaki çocuğun ölümü hakkındaki öyküyü... Ben onun dadısıydım... Denizde yüzerken fazla açılması annesi tarafından yasak edilmişti. Bir gün ben başka bir şeyle meşgulken o açılmaya başladı. Peşinden denize atladım... Ona zamanında yetişemedim... Korkunç bir şeydi... Ama benim suçum yoktu. Soruşturma sırasında polis beni cesaretimden dolayı kutladı bile... Onu kurtarmak için elimden geleni yapmıştım... Annesi de bana çok iyi davrandı. Benim suçum olmadığı halde bu korkunç olay neden ortaya çıktı gene? Bu haksızlık... Haksızlık bu..." Koltuğun kenarına kapanarak sessiz sessiz ağlamaya başladı. General MacArthur, Vera'nın omuzunu okşayarak, "Ağlama, ağlama kızım," dedi. "Tabii, haksızlık bu. Bu adam delinin biri. Beyni sulanmış olmalı. Ama yanlış kapı çaldı." Sonra omuzlarını dikleştirerek konuşmasına daha yüksek ve kararlı bir sesle devam etti: "Suçlamalar karşısında yapılacak en iyi şey, hiç karşılık vermemek olacak bence. Buna rağmen size şunu söylemek istiyorum ki, hakkımda söylenenlerin gerçekle hiç ilgisi yoktur. Tümüyle yalan... Hepsi yalan şu Arthur Richmond adındaki gencin ölümü hakkında ileri sürülen iddiaların. Richmond kumandamdaki subaylardan biriydi. Onu bir keşif görevi için gönderdim. Öldü. Savaşta her an olan şeylerdir bunlar. Karımla ilişkisi hakkındaki çirkin sözleri de reddediyorum. Karım dünyanın en namuslu kadınıydı."</span></p>

    <p class="MsoPlainText" style="text-align: justify;"><span class="calibre1">General MacArthur yerine oturdu. Titreyen elleriyle bıyıklarını çekiştirmeyi sürdürdü. Konuşurken epey çaba harcadığı belliydi.</span></p>

    <p class="MsoPlainText" style="text-align: justify;"><span class="calibre1">Lombard konuşmaya başladı. Gözlerinde bir hoşnutluk ifadesi belirmişti.</span></p>

    <p class="MsoPlainText" style="text-align: justify;"><span class="calibre1">"Şu benim yerlilere gelince..."</span></p>

    <p class="MsoPlainText" style="text-align: justify;"><span class="calibre1">Marston sordu.</span></p>

    <p class="MsoPlainText" style="text-align: justify;"><span class="calibre1">"Ne oldu yerlilere?"</span></p>

    <p class="MsoPlainText" style="text-align: justify;"><span class="calibre1">"Öykü tümüyle doğru. Onları bırakıp kaçtım. Kendimi kurtarmak için yaptım bunu tabii. Ormanda kaybolmuştuk. Ben ve benimle birlikte olan birkaç beyaz, kalan yiyecekleri alıp yerlileri ormanda bırakarak kaçtık."</span></p>

    <p class="MsoPlainText" style="text-align: justify;"><span class="calibre1">General MacArthur hayretle sordu.</span></p>

    <p class="MsoPlainText" style="text-align: justify;"><span class="calibre1">"Yani adamları bırakıp yiyecekleri çalarak kaçtınız mı? Onları açlıktan ölüme mi terkettiniz?" Lombard yanıt verdi. "Yapılacak başka bir şey yoktu. Yoksa birkaç gün sonra hepimiz açlıktan ölecektik. Sonra yerliler ölüme pek aldırmazlar, bilirsiniz. Yaşamı beyazlar kadar sevmez onlar." Vera başını koltuğun kenarından kaldırarak Lombard'a şaşkın şaşkın baktı. "Yani, onları bile bile ölüme mi terkettiniz?" "Evet, ölüme terkettim onları." Vera'nın dehşet içinde açılmış gözlerine bakan Lombard'ın gözbebeklerinde zevk pırıltıları belirmişti. Anthony Marston üzüntülü bir sesle konuşmaya başladı.</span></p>

    <p class="MsoPlainText" style="text-align: justify;"><span class="calibre1">"John ve Lucky Combes'u düşünüyorum. Bu ikisi Cambridge yakınlarında çiğnediğim iki çocuk olacak herhalde. Korkunç bir talihsizlik sonucuydu."</span></p>

    <p class="MsoPlainText" style="text-align: justify;"><span class="calibre1">Yargıç Wargrave sert bir sesle sordu.</span></p>

    <p class="MsoPlainText" style="text-align: justify;"><span class="calibre1">"Onlar için mi, yoksa sizin için mi?"</span></p>

    <p class="MsoPlainText" style="text-align: justify;"><span class="calibre1">"Ben talihsizliğin kendim için olduğunu düşünüyordum. Ama, siz haklısınız galiba. Asıl talihsizlik onlarınkiydi. Tabii olay bir kazadan başka bir şey değildi. Evlerin birinden ani olarak yola fırladılar. Bu yüzden bir yıl ehliyetimi elimden aldılar."</span></p>

    <p class="MsoPlainText" style="text-align: justify;"><span class="calibre1">Dr. Armstrong babacan bir tavırla. "Sürat her zaman için tehlikelidir. Herkes için tehlikeli. Sizin gibi gençler toplum için korkunç bir tehlike haline geldiler," dedi.</span></p>

    <p class="MsoPlainText" style="text-align: justify;"><span class="calibre1">Anthony omuzlarını silkerek yanıt verdi. "Böyle söylüyorsunuz, ama İngiltere'nin yolları da çok kötü durumda. Kazalarda bunun da önemli rolü oluyor tabii." Çevresine bakındı. Boşalan içki kadehini arıyordu. Kadehi masanın üzerinden alarak içkilerin bulunduğu servis masasının yanına gitti ve bardağını doldurmaya başladı. Bir taraftan da omuzunun üzerinden, odadakilere, "Her neyse, olayda benim suçum yoktu. Kaza oldu. Her gün oluyor böyle şeyler." diyordu.</span></p>
  </div>

  <div class="Section">
    <h2 class="calibre4" id="calibre_toc_41" style="text-align: center;">III</h2>

    <p class="MsoPlainText" style="text-align: justify;"><span class="calibre1">Uşak Rogers kuruyan dudaklarını dili ile ıslatmaya çalışıyor, bir yandan da ellerini ovuşturuyordu. Alçak ve boğuk bir sesle konuşmaya başladı.</span></p>

    <p class="MsoPlainText" style="text-align: justify;"><span class="calibre1">"Ben de birkaç söz söyleyebilir miyim, efendim?"</span></p>

    <p class="MsoPlainText" style="text-align: justify;"><span class="calibre1">Lombard yanıt verdi: "Tabii, Rogers." Rogers kuruyan dudaklarını diliyle bir daha ıslattı, hafifçe öksürdü. "Plakta benden, karımdan ve Bayan Brady'den söz edildi, efendim. Söylenilenlerin bir kelimesi bile doğru değil. Karım ve ben Bayan Brady ölünceye kadar yanındaydık. Sağlığı hep bozuktu. Onun yanında çalışmaya başladığımız zaman da öyleydi, efendim. O gece fırtına vardı. Bayan Brady'ye yeni bir kriz geldiği gece telefon da bozulmuştu. Onun için doktor çağıramadık. Doktora haber vermek için yürüyerek gitmek zorunda kaldım. Ama, vaktinde yetişemedik. Onu çok severdik. Bunu herkes bilir. Onun ölümünde bizim aleyhimize tek söz söylenmedi. Hiç kimse bizi suçlu bulmadı." Lombard karşısındaki adamın endişe içinde olduğunu gösteren yüzüne düşünceli düşünceli baktı. Ağzı kurumuş, dudakları adeta çatlamıştı, bakışları endişeliydi. Sonra adamın elinden düşen kahve fincanını hatırladı. Ama düşündüklerini söylemeyerek, sadece "Yaa, öyle mi?" dedi.</span></p>

    <p class="MsoPlainText" style="text-align: justify;"><span class="calibre1">Blore konuşmaya başlamıştı. Soğuk ve resmi bir tavır takınmıştı.</span></p>

    <p class="MsoPlainText" style="text-align: justify;"><span class="calibre1">"Yine de, bu ölümden epey çıkar sağladınız, değil mi?" Rogers kendini toparlayarak, "Evet efendim," dedi. "Ona bağlılıkla uzun yıllar hizmet ettiğimiz için Bayan Brady bize ufak bir miras bırakmıştı. Neden olmasın? Çok iyi bir hanımefendiydi."</span></p>

    <p class="MsoPlainText" style="text-align: justify;"><span class="calibre1">Lombard söze karşıtı.</span></p>

    <p class="MsoPlainText" style="text-align: justify;"><span class="calibre1">"Siz hakkınızdaki suçlamaya ne dersiniz, Bay Blore?"</span></p>

    <p class="MsoPlainText" style="text-align: justify;"><span class="calibre1">"Ne suçlaması?"</span></p>

    <p class="MsoPlainText" style="text-align: justify;"><span class="calibre1">"Unuttunuz mu? Plaktaki listede sizin adınız da var."</span></p>

    <p class="MsoPlainText" style="text-align: justify;"><span class="calibre1">Blore kızardı.</span></p>

    <p class="MsoPlainText" style="text-align: justify;"><span class="calibre1">"Landor'u mu kastediyorsunuz? O olay bir banka soygunuyla ilgilidir. Londra'da Ticaret Bankası soyulmuştu."</span></p>

    <p class="MsoPlainText" style="text-align: justify;"><span class="calibre1">Wargrave, "O soygun olayını hatırlıyorum," dedi. "Davaya ben bakmadım, ama çok iyi hatırlıyorum. Siz o davada tanıklık eden polis memuruydunuz, değil mi?"</span></p>

    <p class="MsoPlainText" style="text-align: justify;"><span class="calibre1">Blore yanıt verdi:</span></p>

    <p class="MsoPlainText" style="text-align: justify;"><span class="calibre1">"Evet, efendim."</span></p>

    <p class="MsoPlainText" style="text-align: justify;"><span class="calibre1">"Landor ömür boyu hapse mahkûm oldu ve bir yıl sonra da Dartmoor Hapishanesinde öldü. Narin yapılı bir adamdı. Hapishane yaşamına dayanamadı galiba."</span></p>

    <p class="MsoPlainText" style="text-align: justify;"><span class="calibre1">Blore, "Sahtekârın biriydi," dedi. "Gece bekçisini bayıltan da oydu. Bütün kanıtlar aleyhineydi." Wargrave ağır ağır, sözcüklerin üzerine basarak konuştu: "Hatırladığıma göre, o davadan sonra terfi etmiştiniz." "Evet, terfi ettirildim. Görevimi başarıyla yapmıştım." Lombard yüksek sesle gülmeye başladı. Kahkahası odayı çınlatıyordu.</span></p>

    <p class="MsoPlainText" style="text-align: justify;"><span class="calibre1">"Görevini seven ve yasalara saygı gösteren bütün insanlar da burada toplanmış galiba. Benim dışımda tabii. Gelelim size, doktor. Sizin mesleki hatanız ne? Yasadışı küçük bir ameliyat falan mı?"</span></p>

    <p class="MsoPlainText" style="text-align: justify;"><span class="calibre1">Emily Brent, Lombard'a tiksintiyle bakarak ondan mümkün olduğu kadar uzağa gitti. Kendisine son derece hakim bir adam olduğu anlaşılan Dr. Armstrong ise gülümseyerek başını salladı.</span></p>

    <p class="MsoPlainText" style="text-align: justify;"><span class="calibre1">"Ben olayı bir türlü hatırlayamadım. Sözü geçen ad bana tamamen yabancı. Neydi o ad?.. Clees mi? Close mu?.. Ben bu adda bir hasta hatırlamıyorum. Böyle bir kimsenin ölümü ile de hiçbir ilişiğim yok. Olay benim için tamamen yabancı. Tabii, aradan epey zaman geçti. Belki de hastanede yapmış olduğum ameliyatlardan biri olabilir. Bazı hastalar hastaneye son dakikada getirilir. Sonra da hasta ölünce, ailesi suçu doktorlarda arar."</span></p>

    <p class="MsoPlainText" style="text-align: justify;"><span class="calibre1">Başını, çaresizliğini belirten bir hareketle salladı. Sustu.</span></p>

    <p class="MsoPlainText" style="text-align: justify;"><span class="calibre1">Düşünmeye başlamıştı. O geceyi düşünüyordu.</span></p>

    <p class="MsoPlainText" style="text-align: justify;"><span class="calibre1">Sebep, sarhoşluktu. Hasta o yüzden ölmüştü... Sarhoştu o akşam. Zaten daha ameliyathaneye girmeden sinirleri bozulmuştu... Elleri titriyordu. Hastayı göz göre göre öldürmüştü. Zavallı kadın. Eğer o gece sarhoş olmasaydı, şimdi hayatta olacaktı belki. O kadar da kolay bir ameliyattı ki. Aradan bunca yıl geçtiği halde, bu iş nasıl ortaya çıkmıştı?..</span></p>
  </div>

  <div class="Section">
    <h2 class="calibre4" id="calibre_toc_42" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Odada derin bir sessizlik vardı. Herkes Emily Brent'e bakıyordu. Kimi belli etmemeye çalışarak, kimi de doğrudan doğruya. Bayan Emily, herkesin kendisine baktığını farkedene kadar birkaç dakika geçti.</span></p>

    <p class="MsoPlainText" style="text-align: justify;"><span class="calibre1">Kaşlarını dar alınının yarısına kadar kaldırarak konuştu:</span></p>

    <p class="MsoPlainText" style="text-align: justify;"><span class="calibre1">"Eğer benim de bir şeyler anlatmamı bekliyorsanız boşuna vakit kaybediyorsunuz. Çünkü benim söyleyecek bir şeyim yok."</span></p>

    <p class="MsoPlainText" style="text-align: justify;"><span class="calibre1">Yargıç, "Hiçbir şey söylemeyecek misiniz, Bayan Brent?" diye sordu. "Hiçbir şey." Bayan Brent'in ince dudakları büzülmüş, ağzı sımsıkı kapanmıştı. Yargıç tatlı bir sesle, "Savunma hakkınızı sonraya mı bırakacaksınız?" diye sordu. Emily Brent soğuk bir sesle yanıt verdi:</span></p>

    <p class="MsoPlainText" style="text-align: justify;"><span class="calibre1">"Savunma diye bir şey sözkonusu değil. Ben her zaman vicdanımın emrettiği biçimde davranmış bir insanım. Kendimi temize çıkarmak ihtiyacı duyduğum hiçbir olay anımsamıyorum."</span></p>

    <p class="MsoPlainText" style="text-align: justify;"><span class="calibre1">Yargıç bir iki kez hafifçe öksürdü, sonra, "Soruşturmamızın birinci bölümü burada bitti," dedi. "Şimdi Rogers, bizlerden, sen ve karından başka adada kim var?"</span></p>

    <p class="MsoPlainText" style="text-align: justify;"><span class="calibre1">"Hiç kimse efendim! Hiç kimse!"</span></p>

    <p class="MsoPlainText" style="text-align: justify;"><span class="calibre1">"Bundan eminsin, değil mi?"</span></p>

    <p class="MsoPlainText" style="text-align: justify;"><span class="calibre1">"Eminim, efendim."</span></p>

    <p class="MsoPlainText" style="text-align: justify;"><span class="calibre1">"Meçhul ev sahibimizin bizi buraya hangi amaçla topladığı konusunda henüz tam bir fikrim yok. Ama bu adam kim olursa olsun, aklı başında biri değil."</span></p>

    <p class="MsoPlainText" style="text-align: justify;"><span class="calibre1">"Tehlikeli de olabilir. Bence bir an önce burayı terketmek hepimiz için daha hayırlı. Hatta hemen bu gece bu adayı terketmeliyiz."</span></p>

    <p class="MsoPlainText" style="text-align: justify;"><span class="calibre1">Rogers, "Affedersiniz efendim," diye yargıcın sözünü kesti. "Adada sandal yok ki."</span></p>

    <p class="MsoPlainText" style="text-align: justify;"><span class="calibre1">"Nasıl olur?"</span></p>

    <p class="MsoPlainText" style="text-align: justify;"><span class="calibre1">"Öyle efendim."</span></p>

    <p class="MsoPlainText" style="text-align: justify;"><span class="calibre1">"Peki, sahille nasıl bağlantı kuruyorsunuz?"</span></p>

    <p class="MsoPlainText" style="text-align: justify;"><span class="calibre1">"Fred Narracott aracılığıyla. Her sabah buraya gelir. Sütü, ekmeği ve postayı getirir. Siparişleri de alır." "O halde adayı terketmek için yarına kadar beklemekten başka çaremiz yok." Odadakiler, yargıcın bu kararını koro halinde onayladılar. Karara sadece Anthony Marston karşı çıkmıştı.</span></p>

    <p class="MsoPlainText" style="text-align: justify;"><span class="calibre1">Marston, "Bence adadan gitmeden önce bu esrarı çözmemiz gerek," dedi. "Her şey bir cinayet romanı gibi. Çok eğlenirdik esararı çözmeye çalışsak."</span></p>

    <p class="MsoPlainText" style="text-align: justify;"><span class="calibre1">Yargıç soğuk bir sesle, "Benim yaşımda bir adam sizin eğlence dediğiniz şeylerden pek hoşlanmaz, delikanlı," diye yanıt verdi.</span></p>

    <p class="MsoPlainText" style="text-align: justify;"><span class="calibre1">Anthony gülümsedi, "Yasalar çerçevesinde yaşamak hayli sıkıcı. Ben heyecan arıyorum. O kadar." Sonra masanın üzerinde duran kadehini alarak içindeki viskiyi bir yudumda dikti.</span></p>

    <p class="MsoPlainText" style="text-align: justify;"><span class="calibre1">içkiyi çok çabuk içmişti galiba. Öksürdü... Boğulurcasına bir daha öksürdü. Soluk almaya çalışır gibi bir hali vardı. Yüzü kızardı, koltuktan aşağıya kaydı. Elindeki kadeh yere düştü. İki eli boğazında olduğu halde yerde kaskatı kaldı.</span></p>

    <p class="MsoPlainText" style="text-align: justify;"></p>
  </div>
</body>
</html>
