<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>16</o:TotalTime>
  <o:Created>2013-12-02T11:50:00Z</o:Created>
  <o:LastSaved>2013-12-02T11:50:00Z</o:LastSaved>
  <o:Pages>71</o:Pages>
  <o:Words>39034</o:Words>
  <o:Characters>222496</o:Characters>
  <o:Lines>1854</o:Lines>
  <o:Paragraphs>522</o:Paragraphs>
  <o:CharactersWithSpaces>261008</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre2" id="calibre_toc_9" style="text-align: center;">Sekizinci Bölüm</h1>

    <h2 class="calibre3" id="calibre_toc_62" style="text-align: center;">I</h2>

    <p class="MsoPlainText" style="text-align: justify;"><span class="calibre1">Lombard hafifçe, "Yanılmışız," dedi. "Tesadüfen birbirini kovalayan iki ölüm hayalimizde kâbuslar yaratmamıza yol açmış."</span></p>

    <p class="MsoPlainText" style="text-align: justify;"><span class="calibre1">Armstrong, "Hayır," diye ağır ağır karşılık verdi. "Olay hâlâ esrarını koruyor. Ben doktorum, intiharlar hakkında bir fikrim vardır. Marston intihar edebilecek biri değildi."</span></p>

    <p class="MsoPlainText" style="text-align: justify;"><span class="calibre1">"Kaza olamaz mı?"</span></p>

    <p class="MsoPlainText" style="text-align: justify;"><span class="calibre1">Lombard'ın sorduğu bu soruyu Blore homurdanarak yanıtladı. "Buna kaza demek biraz garip olur." Kısa bir sessizlikten sonra Blore yeniden konuşmaya başladı. Ama, "Kadına gelince..." dedi ve sustu.</span></p>

    <p class="MsoPlainText" style="text-align: justify;"><span class="calibre1">"Bayan Rogers mi?"</span></p>

    <p class="MsoPlainText" style="text-align: justify;"><span class="calibre1">"Evet, kadının ölümü kaza sonucu olamaz mı?.."</span></p>

    <p class="MsoPlainText" style="text-align: justify;"><span class="calibre1">Philip Lombard sordu.</span></p>

    <p class="MsoPlainText" style="text-align: justify;"><span class="calibre1">"Kaza mı? Ne gibi?"</span></p>

    <p class="MsoPlainText" style="text-align: justify;"><span class="calibre1">Blore biraz durdu. Kırmızı suratı biraz daha kızardı, sonra tükürür gibi, "Bana bakın doktor, siz ona uyuması için ilaç verdiniz, değil mi?" dedi. Dr. Armstrong, Blore'a dik dik bakarak: "Ne demek istiyorsunuz?" diye sordu. "Ona uyuması için ilaç verdiğinizi kendiniz söylediniz dün gece." "Evet, ama o ilaç zararsız bir yatıştırıcıdan başka bir şey değildi."</span></p>

    <p class="MsoPlainText" style="text-align: justify;"><span class="calibre1">"Adı neydi, doktor?"</span></p>

    <p class="MsoPlainText" style="text-align: justify;"><span class="calibre1">"Kadına çok küçük dozda Trional verdim. Çok zararsız bir ilaçtır." "Sakın fazla ilaç vermiş olmayasınız?" "Ne demek istediğinizi anlayamadım." Armstrong adamakıllı öfkelenmişti. "Hata yapmış olamaz mısınız, canım? Bu gibi şeyler her zaman olabilir." Armstrong, "Hata yapmadım. Bu iddianız çok saçma bir şey!.." dedi. "Yoksa kadına, kasıtla fazla ilaç verdiğimi mi ileri sürmeye çalışıyorsunuz?"</span></p>

    <p class="MsoPlainText" style="text-align: justify;"><span class="calibre1">Philip Lombard söze karıştı:</span></p>

    <p class="MsoPlainText" style="text-align: justify;"><span class="calibre1">"İkiniz de bana bakın. Aklınızı başınıza toplayın biraz. Birbirimizi boş yere suçlamaya başlamayalım." "Ben sadece doktora bir hata yapmış olabileceğini ima etmek istedim, o kadar." Dr. Armstrong gülümsemeye çabalayarak, "Doktorlar böyle hatalar yapmazlar, dostum," dedi. Blore, "Eğer gramofonda söylenilenlere inanırsak, bu sizin ilk hatanız olmayacaktı," dedi. Armstrong'un rengi bembeyaz olmuştu. Philip Lombard, Blore'a çattı. "Ona buna saldırmanın ne anlamı var? Hepimiz aynı sandaldayız. Birlikte kürek çekersek sahile sağ çıkabiliriz. Ya senin küçük hatadan ne haber? Biz ondan söz ettik mi?.." Blore ileri doğru bir adım attı. Yumrukları sıkılmıştı. "O gramofona lanet olsun! Plak yalan dolu! O yalanları öne sürerek beni susturmaya kalkışmayın! Bay Lombard, öğrenmek istediğim bazı şeyler var. Bunlardan biri de sizin geçmişiniz." Lombard kaşlarını kaldırdı. "Geçmişim mi?" "Evet, ayrıca adaya gelirken neden tabancanızı getirmiş olduğunuzu da öğrenmek istiyorum." "Demek öğrenmek istiyorsun?"</span></p>

    <p class="MsoPlainText" style="text-align: justify;"><span class="calibre1">"Biliyor musun, Blore? Sen hiç de göründüğün kadar aptal bir adam değilmişsin." "Olabilir, ama sen tabancandan söz et önce." Lombard gülümsedi: "Tabancamı, burada ihtiyacım olacağını tahmin ederek getirdim." "Ama, dün akşam bize öyle söylememiştin." Lombard başını salladı. Blore, "Demek dün gece bize yalan söyledin," dedi. "Aşağı yukarı." "Peki, anlat bakalım işin aslını?" Lombard tane tane, kelimelerin üzerine basa basa konuşmaya başladı.</span></p>

    <p class="MsoPlainText" style="text-align: justify;"><span class="calibre1">"Ben buraya konuk olarak değil, görevli olarak geldim. Morris adında bir Yahudi tuttu beni. Tehlikeli anlarda iyi iş görebilen bir adam olduğumu duymuş. Adaya gelip gözümü açık tutmak için yüz İngiliz lirası verdi. Hepsi bu."</span></p>

    <p class="MsoPlainText" style="text-align: justify;"><span class="calibre1">Dr. Armstrong, "Ama, herhalde size daha fazla bir şeyler de söylemiştir," dedi.</span></p>

    <p class="MsoPlainText" style="text-align: justify;"><span class="calibre1">"Hayır, söylemedi. Çok ketumdu soytarı. Ya hiç soru sormadan işi kabul edecektim, ya da reddedecektim. Zor durumdaydım. Fazla soru sormadan işi kabul ettim."</span></p>

    <p class="MsoPlainText" style="text-align: justify;"><span class="calibre1">Blore pek inanmış görünmüyordu.</span></p>

    <p class="MsoPlainText" style="text-align: justify;"><span class="calibre1">"Peki, bütün bunları dün gece neden söylemedin?"</span></p>

    <p class="MsoPlainText" style="text-align: justify;"><span class="calibre1">Lombard, "Sevgili dostum," diyerek omuzlarını silkti, "Buraya akşamki olaylar için çağrılmamış olduğumu nereden bilebilirdim? Kendimi gizlemek için bir masal uydurmam gerekiyordu."</span></p>

    <p class="MsoPlainText" style="text-align: justify;"><span class="calibre1">Dr. Armstrong, "Şimdi fikrinizi değiştirdiniz demek," dedi. Lombard'ın yüzü değişti. Daha karışık ve sert bir ifade aldı. "Evet. Şimdi sizlerle aynı durumda olduğuma inanıyorum. O yüz ingiliz lirası, beni buraya getirmek için, Ovven'in kapana koymuş olduğu peynirmiş."</span></p>

    <p class="MsoPlainText" style="text-align: justify;"><span class="calibre1">Bir an sustu, sonra sesini alçaltarak devam etti:</span></p>

    <p class="MsoPlainText" style="text-align: justify;"><span class="calibre1">"Çünkü hepimiz bir tuzağa düştük... Bundan hiç kuşkum yok artık. Bayan Rogers'in ölümü, Tony Marston'un ölümü, yemek masasının üzerindeki porselen zenci biblolarının kayboluşu... Evet, Ovven'in eli hemen her yerde görünüyor. Ama kendi nerede bu iblisin?"</span></p>

    <p class="MsoPlainText" style="text-align: justify;"><span class="calibre1">Aşağıdan onları yemeğe çağıran gong sesi geldi.</span></p>
  </div>

  <div class="Section">
    <h2 class="calibre4" id="calibre_toc_63" style="text-align: center;">II</h2>

    <p class="MsoPlainText" style="text-align: justify;"><span class="calibre1">Rogers yemek odasında duruyordu. Üçü merdivenlerden inerken onlara doğru bir iki adım ilerledi, alçak ve heyecanlı bir sesle, "Yemekten memnun kalacağınızı ümit ederim," dedi. "Soğuk et, haşlanmış patates, peynir ve meyva."</span></p>

    <p class="MsoPlainText" style="text-align: justify;"><span class="calibre1">Lombard, "Bana göre fena değil. Kilerin dolu olduğu anlaşılıyor," dedi. "Kilerde bol yiyecek var... Uzun süre adada kalsak bile, hepimizi idare eder, efendim..." Lombard başını salladı. Rogers peşlerinden yemek odasına doğru yürürken mırıldanarak konuşuyordu. "Fred Narracot'un hâlâ gelmemesi beni meraklandırıyor. Gelmezse garip bir şanssızlık diyeceğim."</span></p>

    <p class="MsoPlainText" style="text-align: justify;"><span class="calibre1">Emily Brent odaya girmiş, elinden düşürdüğü yumağı bulmaya çalışıyordu. Masadaki yerini alırken, "Hava bozuyor," dedi. "Rüzgâr sertleşti. Deniz de köpük içinde."</span></p>

    <p class="MsoPlainText" style="text-align: justify;"><span class="calibre1">Bu sırada Yargıç Wargrave odaya girdi. Yavaş ve ölçülü adımlarla masaya doğru ilerledi. Yemek masasının etrafında toplanmaya başlamış bulunan konukları gözkapaklarının arasından süzerek, "Çok hareketli bir gün geçirdiniz," dedi. Sesinde garip bir hoşnutluk seziliyordu.</span></p>

    <p class="MsoPlainText" style="text-align: justify;"><span class="calibre1">Vera Claythorne içeri girdi. Halinden biraz koşmuş olduğu anlaşılıyordu.</span></p>

    <p class="MsoPlainText" style="text-align: justify;"><span class="calibre1">"Ümit ederim ki, sizi bekletmedim. Biraz geciktim galiba."</span></p>

    <p class="MsoPlainText" style="text-align: justify;"><span class="calibre1">Emily Brent, "Sonuncu siz değilsiniz. General MacArthur da henüz gelmedi," dedi.</span></p>

    <p class="MsoPlainText" style="text-align: justify;"><span class="calibre1">Hepsi masadaki yerlerini aldılar.</span></p>

    <p class="MsoPlainText" style="text-align: justify;"><span class="calibre1">Rogers, Bayan Brent'e baktı:</span></p>

    <p class="MsoPlainText" style="text-align: justify;"><span class="calibre1">"Yemeğe başlayacak mısınız hanımefendi, yoksa generali mi bekleyeceksiniz?"</span></p>

    <p class="MsoPlainText" style="text-align: justify;"><span class="calibre1">Vera, "General MacArthur deniz kenarında oturuyor. Gongun sesini duyabildiğini hiç sanmıyorum. Bugün tuhaf bir hali vardı," dedi.</span></p>

    <p class="MsoPlainText" style="text-align: justify;"><span class="calibre1">Rogers, "Gidip kendilerine yemeğin hazır olduğunu bildireyim," dedi.</span></p>

    <p class="MsoPlainText" style="text-align: justify;"><span class="calibre1">Dr. Armstrong ayağa fırladı:</span></p>

    <p class="MsoPlainText" style="text-align: justify;"><span class="calibre1">"Ben gidip çağırırım. Siz yemeğe başlayın."</span></p>

    <p class="MsoPlainText" style="text-align: justify;"><span class="calibre1">Odadan çıkarken Rogers'in sesi duyuluyordu:</span></p>

    <p class="MsoPlainText" style="text-align: justify;"><span class="calibre1">"Soğuk dil mi istersiniz, salam mı Madam?"</span></p>
  </div>

  <div class="Section">
    <h2 class="calibre4" id="calibre_toc_64" style="text-align: center;">III</h2>

    <p class="MsoPlainText" style="text-align: justify;"><span class="calibre1">Masanın çevresinde oturan beş kişi konuşacak konu bulmakta güçlük çekiyorlardı. Dışarıda rüzgârın sesi zaman zaman şiddetleniyor, sonra gene kayboluyordu.</span></p>

    <p class="MsoPlainText" style="text-align: justify;"><span class="calibre1">Vera hafifçe ürperdi. "Fırtına geliyor galiba."</span></p>

    <p class="MsoPlainText" style="text-align: justify;"><span class="calibre1">Blore bir sohbet konusu açmak istedi. "Dün trende Plymouth'dan gelen bir ihtiyar denizci vardı. Fırtınanın gelmekte olduğunu söylüyordu. Şu kurt denizcilerin havayı nasıl anladıklarını merak ediyorum doğrusu."</span></p>

    <p class="MsoPlainText" style="text-align: justify;"><span class="calibre1">Rogers masanın çevresinde dolaşarak et tabaklarını topluyordu. Birden tabaklar elinde olduğu halde durdu, garip ve ürkek bir sesle, "Biri koşarak geliyor..." dedi. Terasta koşan birinin ayak seslerini hepsi duyuyorlardı şimdi. O anda her şeyi anlamışlardı... Hiçbir şey söylenmeden her şey anlaşılmıştı. Emir almış gibi hepsi ayağa kalktılar. Yüzleri kapıya dönmüştü.</span></p>

    <p class="MsoPlainText" style="text-align: justify;"><span class="calibre1">Dr. Armstrong içeri girdi.</span></p>

    <p class="MsoPlainText" style="text-align: justify;"><span class="calibre1">"General MacArthur!.. dedi soluk soluğa.</span></p>

    <p class="MsoPlainText" style="text-align: justify;"><span class="calibre1">"Öldü mü?"</span></p>

    <p class="MsoPlainText" style="text-align: justify;"><span class="calibre1">Sözcükler Vera'nın ağızdan top sesi gibi çıkmıştı.</span></p>

    <p class="MsoPlainText" style="text-align: justify;"><span class="calibre1">"Evet, ölmüş!..."</span></p>

    <p class="MsoPlainText" style="text-align: justify;"><span class="calibre1">Uzun bir sessizlik oldu.</span></p>

    <p class="MsoPlainText" style="text-align: justify;"><span class="calibre1">Yedi kişi birbirlerinin yüzlerine bakıyorlar, söyleyecek söz bulamıyorlardı.</span></p>
  </div>

  <div class="Section">
    <h2 class="calibre4" id="calibre_toc_65" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Yaşlı askerin cesedi kapıdan içeri sokulduğu sırada fırtına patladı. Hepsi evin holünde ayakta bekliyorlardı. Yağmurla birlikte gökgürültüleri de duyulmaya başlamıştı.</span></p>

    <p class="MsoPlainText" style="text-align: justify;"><span class="calibre1">Blore'la Armstrong kollarına girdikleri cesedi yatak odasına götürmek üzere merdivenlerden çıkarırlarken Vera Claythorne aniden arkasına döndü, boş yemek odasına girdi.</span></p>

    <p class="MsoPlainText" style="text-align: justify;"><span class="calibre1">Oda bıraktıkları gibi duruyordu. Meyveler masanın üzerindeydi.</span></p>

    <p class="MsoPlainText" style="text-align: justify;"><span class="calibre1">Vera masaya doğru gitti. Bir iki dakika sonra odaya sessiz adımlarla Rogers girdi. Masanın başında Vera'yı görünce gözleri hayretle açıldı.</span></p>

    <p class="MsoPlainText" style="text-align: justify;"><span class="calibre1">"Şeye bakmaya geldim..."</span></p>

    <p class="MsoPlainText" style="text-align: justify;"><span class="calibre1">Vera sert ve yüksek bir sesle, "Hakkın var Rogers, gel gözlerinle gör. Yedi tane kalmış," dedi.</span></p>
  </div>

  <div class="Section">
    <h2 class="calibre4" id="calibre_toc_66" style="text-align: center;">V</h2>

    <p class="MsoPlainText" style="text-align: justify;"><span class="calibre1">General MacArthur yatağına yatırılmıştı. Armstrong, cesedi son bir defa muayene ettikten sonra,</span></p>

    <p class="MsoPlainText" style="text-align: justify;"><span class="calibre1">odadan çıkarak aşağı indi. Ötekiler oturma odasında toplanmışlardı. Bayan Brent örgüsünü örüyordu. Vera Claythorne, pencerenin önünde durmuş, yağmuru seyrediyordu. Blore elleri dizlerinde, bir sandalyede oturuyordu. Lombard huzursuzlukla bir aşağı bir yukarı dolaşmaktaydı. Odanın bir köşesinde de Wargrave bir koltuğa oturmuştu. Gözleri yarı kapalıydı. Yargıcın aralık duran gözkapakları doktor içeri girdiği sırada açıldı. Sonra tiz bir sesle, "Evet doktor!" dedi.</span></p>

    <p class="MsoPlainText" style="text-align: justify;"><span class="calibre1">Armstrong'un yüzü bembeyazdı.</span></p>

    <p class="MsoPlainText" style="text-align: justify;"><span class="calibre1">"Kalp yetmezliği ya da ona benzer bir şey sözkonusu değil, General MacArthur arkadan başına sert bir cisimle vurularak öldürülmüş." Odada bir mırıltı başladı, ama yargıcın berrak sesi bir kere daha çınladı:</span></p>

    <p class="MsoPlainText" style="text-align: justify;"><span class="calibre1">"Kullanılan silahı buldunuz mu?"</span></p>

    <p class="MsoPlainText" style="text-align: justify;"><span class="calibre1">"Hayır."</span></p>

    <p class="MsoPlainText" style="text-align: justify;"><span class="calibre1">"Yine de bu biçimde öldürüldüğünden eminsiniz, değil mi?" "Kesinlikle eminim." Yargıç Wargrave sakin bir sesle, "Şimdi durumumuz açıkça ortaya çıktı," dedi.</span></p>

    <p class="MsoPlainText" style="text-align: justify;"><span class="calibre1">Duruma kimin hakim olduğundan kuşku kalmamıştı artık. Wargrave sabahı terastaki koltuğuna gömülerek, gözleri yarı açık, hiç kimseyle ilgilenmeden geçirmiş, gözkapaklarının aralığından ötekilerinin hareketlerini izlemişti. Şimdi yılların verdiği alışkanlıkla kumandayı ele almış bulunuyordu. Adeta mahkeme salonundaki kürsüsünden konuşuyordu.</span></p>

    <p class="MsoPlainText" style="text-align: justify;"><span class="calibre1">Öksürerek yeniden söze başladı.</span></p>

    <p class="MsoPlainText" style="text-align: justify;"><span class="calibre1">"Beyler, bu sabah terasta oturduğum yerden hareketlerinizi gözledim. Hepinizin amacı aynıydı. Herkes adada meçhul katili arıyordu, değil mi?"</span></p>

    <p class="MsoPlainText" style="text-align: justify;"><span class="calibre1">Philip Lombard, "Hakkınız var, efendim," dedi.</span></p>

    <p class="MsoPlainText" style="text-align: justify;"><span class="calibre1">Yargıç devam etti:</span></p>

    <p class="MsoPlainText" style="text-align: justify;"><span class="calibre1">"Hiç kuşkusuz siz de benim vardığım sonuca vardınız. Yani Anthony Marston ve Bayan Rogers ne intihar ettiler, ne de bir kazaya kurban gittiler. Ovven'in bizi bu adada toplayış nedenini anladığınızı sanıyorum."</span></p>

    <p class="MsoPlainText" style="text-align: justify;"><span class="calibre1">Blore hırsla homurdandı.</span></p>

    <p class="MsoPlainText" style="text-align: justify;"><span class="calibre1">"Bu adam deli! Manyağın biri!"</span></p>

    <p class="MsoPlainText" style="text-align: justify;"><span class="calibre1">Yargıç tekrar öksürdü:</span></p>

    <p class="MsoPlainText" style="text-align: justify;"><span class="calibre1">"Bu aşağı yukarı gerçek. Ama, adamın deli oluşu durumumuzda fazla bir değişiklik yapmaz. Bir an önce canımızı kurtarmalıyız." Armstrong titrek bir sesle konuştu, "Adada kimse yok. Anlıyor musunuz?... Bizden başka kimse yok!... Yargıç çenesini kaşıyarak, ağır ağır, "Evet, bizden başka kimse yok," dedi. "Ovven içimizden biri!"</span></p>
  </div>

  <div class="Section">
    <h2 class="calibre4" id="calibre_toc_67" style="text-align: center;">VI</h2>

    <p class="MsoPlainText" style="text-align: justify;"><span class="calibre1">"Hayır, hayır!... Olamaz!..."</span></p>

    <p class="MsoPlainText" style="text-align: justify;"><span class="calibre1">Haykıran Vera'ydı.</span></p>

    <p class="MsoPlainText" style="text-align: justify;"><span class="calibre1">Yargıç bakışlarını genç kıza çevirerek sözlerini sürdürdü.</span></p>

    <p class="MsoPlainText" style="text-align: justify;"><span class="calibre1">Bir yandan da Vera'yı sert bakışlarla süzüyordu. "Gerçeklere yüz çevirmenin vakti değil. Hepimiz büyük bir tehlike içindeyiz. İçimizden birisi U.N. Ovven. Ve bunun hangimiz olduğunu bilmiyoruz. Anthony Marston, Bayan Rogers ve General MacArthur her türlü kuşkunun dışındalar elbet. Geriye biz yedi kişi kalıyoruz. Yani, masanın üzerindeki yedi küçük zenci." Biraz durdu ve çevresine bakındı: "Herkes benimle aynı fikirde mi?" Armstrong, "Olacak şey değil!... Ama doğru galiba!" dedi.</span></p>

    <p class="MsoPlainText" style="text-align: justify;"><span class="calibre1">Blore, "Bundan kuşku yok!" dedi. "Bana soracak olursanız çok güzel bir fikrim var..."</span></p>

    <p class="MsoPlainText" style="text-align: justify;"><span class="calibre1">Wargrave çabuk bir el hareketiyle onu susturdu, sonra sakin bir sesle: "İleride ona da geleceğiz. Şu dakikada karşı karşıya bulunduğumuz gerçek hakkında hepimizin aynı fikirde olup olmadığımızı öğrenmek istiyorum," dedi.</span></p>

    <p class="MsoPlainText" style="text-align: justify;"><span class="calibre1">Hâlâ yün örmekte olan Emily Brent konuştu.</span></p>

    <p class="MsoPlainText" style="text-align: justify;"><span class="calibre1">"İddianız bana mantıklı geliyor. İçimizden birinin şeytanla işbirliği yaptığı kanısındayım ben de." Vera mırıldandı. "İnanılacak şey değil. İnanılacak şey değil." Yargıç, "Ya siz Lombard?" diye sordu. "Ben de aynı fikirdeyim. Tamamıyla aynı fikirde." Yargıç verilen yanıtlardan hoşnut olduğunu gösteren bir tavırla başını salladı.</span></p>

    <p class="MsoPlainText" style="text-align: justify;"><span class="calibre1">"Şimdi eldeki kanıtları gözden geçirelim. Belli bir kişiden kuşkulanmamızı gerektiren bir neden var mı? Siz ne söyleyecektiniz Bay Blore?"</span></p>

    <p class="MsoPlainText" style="text-align: justify;"><span class="calibre1">Blore derin derin soluk alıyordu:</span></p>

    <p class="MsoPlainText" style="text-align: justify;"><span class="calibre1">"Lombard'da tabanca var," dedi. "Dün akşam bize doğruyu söylememiş. Bunu kendi de itiraf etti." Philip Lombard soğuk soğuk güldü. "Galiba yeni baştan açıklamam gerekecek." Sonra da adaya gelişinin öyküsünü yargıcın karşısında bütün ayrıntılarıyle anlattı.</span></p>

    <p class="MsoPlainText"></p>

    <p class="MsoPlainText" style="text-align: justify;"><span class="calibre1">Blore hemen atıldı.</span></p>

    <p class="MsoPlainText" style="text-align: justify;"><span class="calibre1">"Bunu kanıtlayabilir misin? Anlattıklarının doğru olduğunu gösterecek bir kanıt yok ortada." Yargıç öksürdü: "Hepimiz aynı durumdayız. Kendi ifadelerimizden başka güvenilebilecek hiçbir şey yok."</span></p>

    <p class="MsoPlainText" style="text-align: justify;"><span class="calibre1">Oturduğu yerde öne doğru eğildi, devam etti.</span></p>

    <p class="MsoPlainText" style="text-align: justify;"><span class="calibre1">"Hiçbiriniz ne garip bir kapana kıstırıldığımızın tam olarak bilincinde değilsiniz. Bence izleyebileceğimiz bir tek yol var. Elimizdeki kanıtlarla bütün kuşkuların dışında bırakabileceğimiz bir kişi var mı aramızda?"</span></p>

    <p class="MsoPlainText" style="text-align: justify;"><span class="calibre1">Dr. Armstrong hemen yanıt verdi.</span></p>

    <p class="MsoPlainText" style="text-align: justify;"><span class="calibre1">"Ben tanınmış biriyim. Benden böyle kuşkulanılması..."</span></p>

    <p class="MsoPlainText" style="text-align: justify;"><span class="calibre1">Yargıç yeni bir el hareketiyle doktoru sözünü tamamlayamadan susturdu, sonra her zamanki berrak sesiyle kendi söze başladı.</span></p>

    <p class="MsoPlainText" style="text-align: justify;"><span class="calibre1">"Ben de tanınmış bir insanım. Ama bu hiçbir şey ifade etmez. Birçok doktorun delirdiği olmuştur. Deliren yargıçlara rastlanmadığını da kimse iddia edemez." Gözlerini Blore'a dikerek devam etti. "Polislerin delirdiği de hiç görülmemiş bir şey değildir."</span></p>

    <p class="MsoPlainText" style="text-align: justify;"><span class="calibre1">Lombard söze karıştı:</span></p>

    <p class="MsoPlainText" style="text-align: justify;"><span class="calibre1">"Herhalde, kadınları bu konunun dışında bırakacağız."</span></p>

    <p class="MsoPlainText" style="text-align: justify;"><span class="calibre1">Yargıcın kaşları alnının ortasına kadar kalktı. O asit gibi keskin sesiyle. "Yani kadınlar akıllarını kaçırıp cinayet işleyemezler mi?" diye sordu.</span></p>

    <p class="MsoPlainText" style="text-align: justify;"><span class="calibre1">Lombard irkildi.</span></p>

    <p class="MsoPlainText" style="text-align: justify;"><span class="calibre1">"Böyle bir şey bana olanaksız..."</span></p>

    <p class="MsoPlainText" style="text-align: justify;"><span class="calibre1">Sözünü bitirmeden sustu. Kısa bir sessizlikten sonra. Yargıç Wargrave aynı tiz, madeni sesiyle Armstrong'a sordu.</span></p>

    <p class="MsoPlainText" style="text-align: justify;"><span class="calibre1">"MacArthur'u bir kadın öldürmüş olabilir mi?"</span></p>

    <p class="MsoPlainText" style="text-align: justify;"><span class="calibre1">Doktor soğukkanlılıkla yanıt verdi. "Evet, olabilir."</span></p>

    <p class="MsoPlainText" style="text-align: justify;"><span class="calibre1">"Yani ölüme yol açan darbe fazla güçlü olmayı gerektirmiyor, öyle mi?" "Evet." Wargrave tosbağaya benzeyen boynunu uzatarak yeniden konuşmaya başladı. "Öyleyse kimseyi zan dışı bırakamayız."</span></p>

    <p class="MsoPlainText" style="text-align: justify;"><span class="calibre1">Vera birden haykırdı:</span></p>

    <p class="MsoPlainText" style="text-align: justify;"><span class="calibre1">"Siz delisiniz!.."</span></p>

    <p class="MsoPlainText" style="text-align: justify;"><span class="calibre1">Yargıcın bakışları odadakileri bir bir dolaştı ve Vera'ya takılı kaldı. Bu bakışlarda insanları tartmaya alışkın bir ifade seziliyordu.</span></p>

    <p class="MsoPlainText" style="text-align: justify;"><span class="calibre1">Vera içinden, "Beni karşısında sanık gibi görüyor," diye düşündü. Ve... Aklına gelen şeye kendi de şaşmıştı: "Bu adam benden hiç hoşlanmıyor."</span></p>

    <p class="MsoPlainText" style="text-align: justify;"><span class="calibre1">Yargıç ölçülü bir ses tonuyla konuşmasına devam ediyordu.</span></p>

    <p class="MsoPlainText" style="text-align: justify;"><span class="calibre1">"Küçükhanım, rahatlamak için içinizi boşaltmakta özgürsünüz. Size kızmadım. Hanımları da zanlılar arasına soktuğum için, Bayan Brent alınmamıştır umarım."</span></p>

    <p class="MsoPlainText" style="text-align: justify;"><span class="calibre1">Emily Brent örgüsünden başını kaldırmadan soğuk bir sesle konuştu:</span></p>

    <p class="MsoPlainText" style="text-align: justify;"><span class="calibre1">"Bir insanın canına kıymakla suçlanmam benim karakterimi bilenlere saçma görünebilir. Ama burada hepimizin birbirimize yabancı olduğumuzu ve kesin kanıt bulunmadıkça kimseye güvenilmeyeceğini göz önünde tutarak sözlerinizi yerinde buluyorum. Çünkü önce de söylediğim gibi, aramızda bir iblis var."</span></p>

    <p class="MsoPlainText" style="text-align: justify;"><span class="calibre1">"O halde anlaştık. Sadece toplumsal durumu ve karakteri göz önüne alınarak kimse zan dışı bırakılmayacak."</span></p>

    <p class="MsoPlainText" style="text-align: justify;"><span class="calibre1">Lombard, "Ya Rogers?" dedi.</span></p>

    <p class="MsoPlainText" style="text-align: justify;"><span class="calibre1">Yargıç bakışlarını Lombard'a çevirdi:</span></p>

    <p class="MsoPlainText" style="text-align: justify;"><span class="calibre1">"Ne olmuş Rogers'e?.."</span></p>

    <p class="MsoPlainText" style="text-align: justify;"><span class="calibre1">"Bana soracak olursanız Rogers'i rahatça zan dışı bırakabiliriz." "Öyle mi?.. Neden?" "Cinayet planı kuracak kadar zeki olduğunu sanmıyorum.</span></p>

    <p class="MsoPlainText" style="text-align: justify;"><span class="calibre1">Ayrıca kurbanlardan biri de karısı."</span></p>

    <p class="MsoPlainText" style="text-align: justify;"><span class="calibre1">Yargıç kaşlarını bir kere daha kaldırdı:</span></p>

    <p class="MsoPlainText" style="text-align: justify;"><span class="calibre1">"Delikanlı, şimdiye kadar pek çok kişi karşıma karısını öldürmekten sanık olarak çıktı... Ve çoğu mahkûm oldu." "Evet, kabul ediyorum. İnsanların karılarını öldürmeleri olanaklı... Hatta buna doğal bir şey bile diyebiliriz. Ama, bu biçimde değil. Rogers'in, karısını konuşarak onu ele vereceğinden korktuğundan öldürmüş olabileceğini, karısından bıktığını, ya da yüzü daha az buruşuk birisine tutulmuş olabileceğini kabul ederim. Ama, onu manyak Ovven olarak düşünemiyorum. Giriştiği çılgınca adalet oyununda, birlikte işledikleri bir suçtan dolayı işe karısını cezalandırmakla başlamış olduğunu kabul edemem." Yargıç Wargrave yanıt verdi: "Siz olanakları kanıt olarak kabul ediyorsunuz. Görünüşe aldanmamanız gerek. Rogers ile karısının hanımlarını öldürmüş olup olmadıklarından emin değiliz. Rogers bu masalı kendini de bizimle aynı durumda göstermek için uydurmuş olabilir. Bayan Rogers'in dün geceki korkusu da, kocasının aklını kaçırdığını farketmiş olmasından ileri gelmiştir belki."</span></p>

    <p class="MsoPlainText" style="text-align: justify;"><span class="calibre1">Lombard, "Pekâlâ, sizin dediğiniz olsun," dedi. "İçimizden biri Ovven ve kimse bu kuşkunun dışında bırakılmayacak."</span></p>

    <p class="MsoPlainText" style="text-align: justify;"><span class="calibre1">Wargrave, "Benim demek istediğim, karakter, toplumsal durum ve olasılıklara dayanarak kimsenin kuşku dışında bırakılmaması gerektiğidir," dedi. "Şimdi araştırmamız gereken şey, aramızda Ovven olmadığından emin olabileceğimiz bir iki kişi bulup bulamayacağımızda. Ama, bunu sağlam kanıtlara dayanarak yapmalıyız. Daha sabit bir biçimde anlatayım. Aramızda Marston'un bardağına siyanür koyması, Bayan Rogers'e fazla uyku ilacı vermesi ya da generalin başına sert bir cisimle vurması olanaksız bir kişi var mı?..."</span></p>

    <p class="MsoPlainText"></p>

    <p class="MsoPlainText" style="text-align: justify;"><span class="calibre1">Blore'un asık suratı aydınlandı. Öne doğru eğildi. "İyi söylediniz efendim," dedi. "Üzerinde durmamız gereken nokta bu. Bu noktadan hareket edersek hedefe ulaşabiliriz sanırım. Marston'un ölümünden işe başlıyalım. Dün gece birinin dışarıdan pencerenin yanında duran içki kadehine siyanürü boşaltmış olabileceği olasılığı ileri sürülmüştü. Bu iş odada bulunan biri tarafından çok daha kolaylıkla yapılabilirdi. Rogers'in odada olup olmadığını hatırlamıyorum. Ama, içimizden biri pekâlâ yapabilecek durumdaydı."</span></p>

    <p class="MsoPlainText" style="text-align: justify;"><span class="calibre1">Derin bir soluk aldı, sonra devam etti. "Gelelim Bayan Rogers'e. Bu cinayette en çok kuşku çeken kişiler kadının kocası ve doktor. Her ikisi de bu işi göz açıp kapayıncaya kadar, kolaylıkla yapabilecek durumdaydılar..." Armstrong ayağa fırladı. Sinirinden titriyordu. "Bu kadarı da fazla artık. Verdiğim ilacın çok zararsız bir yatıştırıcıdan başka birşey olmadığını kaç kez söyledim..."</span></p>

    <p class="MsoPlainText" style="text-align: justify;"><span class="calibre1">"Doktor Armstrong!"</span></p>

    <p class="MsoPlainText" style="text-align: justify;"><span class="calibre1">Yargıcın soğuk ve hükmeden sesi duyuldu. Dr. Armstrong cümlesini tamamlayamadan sustu. Yargıç devam etti.</span></p>

    <p class="MsoPlainText" style="text-align: justify;"><span class="calibre1">"Suçlamalar karşısında sinirlenmenizi doğal karşılıyorum. Ama gerçekleri olduğu gibi kabul etmek zorundayız. Siz ve Rogers kadına rahatlıkla fazla ilaç verebilecek durumdaydınız. Şimdi geri kalanların durumunu inceleyelim. Bizlerden biri bu kadına zehir verebilir miydik? İçimizden herhangi biri bu olasılığın tümüyle dışında bırakılabilecek durumda mı?" Bir an durdu, sonra, "Hiç sanmıyorum," diye ekledi.</span></p>

    <p class="MsoPlainText" style="text-align: justify;"><span class="calibre1">Vera kızgın bir sesle söze karıştı. "Ben kadının yanına bile gitmedim. Buna hepiniz yemin edebilirsiniz!" Yargıç Wargrave bir iki dakika bekledi, yeniden konuşmaya başladı. "Eğer bir yerde hata yapacak olursam lütfen düzeltiniz. Bayan Rogers bayıldığı zaman sofadan oturma odasına Marston ve Lombard tarafından getirilmişti. Doktor Armstrong da onlara yardım etmişti. Doktor bu arada Rogers'i konyak getirmeye göndermişti. Daha sonra Emily Brent dışında hepimiz yandaki odaya girmiş ve gramofonu görmüştük. Odada yalnız Bayan Brent kalmıştı... Baygın yatan kadınla yapayalnız." Emily Brent'in yanaklarında hafif bir pembelik belirdi. Elindeki örgüyü bırakarak konuştu.</span></p>

    <p class="MsoPlainText" style="text-align: justify;"><span class="calibre1">"Saçmalamaya başladınız artık!"</span></p>

    <p class="MsoPlainText" style="text-align: justify;"><span class="calibre1">Yargıcın soğuk ve madeni sesi konuşmaya devam ediyordu: "Odaya döndüğümüzde, baygın yatan kadının üzerine eğilmiştiniz." "Hasta bir kadına yardım ettiğim için cinayetle mi suçlanacağım?" Yargıç Wargrave, "Ben sadece durumu olduğu gibi hatırlatmaya çalışıyorum," dedi. "Sonra Rogers elinde, istediği şeyden istediği kadar eklemiş olabileceği bir kadeh konyak olduğu halde odaya girdi. Konyak kadına içirildi. Az sonra da kadın, kocası ve Doktor Armstrong'un kolları arasında yatağa çıkarıldı. Orada da Doktor Armstrong kendisine yatıştırıcı ve zararsız olduğunu iddia ettiği bir ilaç verdi." Blore, "Olay tıpatıp böyle oldu. Onun için Bayan Claythorne'u, yargıcı, Lombard'ı ve beni bu işin dışında kabul edebiliriz," dedi. Sesinde memnun ve neşeli bir ifade vardı. Wargrave, Blore'a soğuk bakışlarla bakarak mırıldandı. "Bakalım, öyle mi? Her türlü olasılığı göz önünde bulundurmamız gerek." Blore, "Ne demek istediğinizi anlayamadım," dedi. Yargıç devam etti:</span></p>

    <p class="MsoPlainText" style="text-align: justify;"><span class="calibre1">"Yukarıdaki odasında Bayan Rogers yatağında yatmaktaydı. Doktor Armstrong'un verdiği yatıştırıcı ilaç etkisini göstermeye başlamıştı. Kendini uykuya bırakmak üzereydi. Bu sırada birinin oda kapısını vurarak elinde bir hapla içeriye girdiğini, bunu doktorun yolladığını ve hemen içmesini istediğini söylediğini varsayalım. Kadının bu ilacı hiç düşünmeden, içmeyeceğini iddia edebilir misiniz?"</span></p>

    <p class="MsoPlainText" style="text-align: justify;"><span class="calibre1">Odaya derin bir sessizlik çöktü. Blore sandalyesinde rahatsız rahatsız kımıldanıyordu. Sessizliği bozan Philip Lombard oldu.</span></p>

    <p class="MsoPlainText" style="text-align: justify;"><span class="calibre1">"Ben böyle bir olasılığa inanmıyorum. Hem, olaydan sonra birkaç saat bu odadan dışarı kimse çıkmadı. Araya Marston'un ölümü falan girdi."</span></p>

    <p class="MsoPlainText" style="text-align: justify;"><span class="calibre1">Yargıç yanıt verdi.</span></p>

    <p class="MsoPlainText" style="text-align: justify;"><span class="calibre1">"İçimizden birinin sonradan yatak odasından çıkarak bu işi yapmış olması olanaksız mı?" Lombard itiraz etti. "Rogers görürdü." Armstrong da söze karıştı. "Rogers, biz yatak odalarımıza çıktığımızda yemek odasını ve mutfağı temizlemek için aşağıda kalmıştı. Bu durumda herhangi birimiz kadının yatak odasına kimseye görünmeden girmiş olabilir."</span></p>

    <p class="MsoPlainText" style="text-align: justify;"><span class="calibre1">Emily Brent, "Tabii, bu sırada kadın sizin verdiğiniz ilacın etkisiyle derin bir uykuya dalmıştı. Değil mi, Doktor?.." dedi.</span></p>

    <p class="MsoPlainText" style="text-align: justify;"><span class="calibre1">"Büyük bir olasılıkla, evet. Ama böyle olmayabilir de. Hastaya bir kereden fazla vermedikçe bu gibi ilaçların bünyede nasıl ve ne kadar zamanda etki edeceği kestirilemez."</span></p>

    <p class="MsoPlainText" style="text-align: justify;"><span class="calibre1">Lombard, "Tabii, böyle konuşmak işinize geliyor değil ml?&gt;" dedi.</span></p>

    <p class="MsoPlainText" style="text-align: justify;"><span class="calibre1">Armstrong'un yüzü öfkeden bir kere daha karanlık gölgelerle doldu, ama dudaklarından dökülmek üzere olan sözlerin ağzından çıkmasına, gene o soğuk otoriter ses engel oldu.</span></p>

    <p class="MsoPlainText" style="text-align: justify;"><span class="calibre1">"Birbirimize rastgele suçlamalar yağdırarak sonuca ulaşamayız. Delilleri değerlendirmemiz gerek. Gerçeğe yakınlık olasılığının düşük olduğunu kabul etmekle birlikte, varsayımın iyice gözden geçirilmesinde yarar görüyorum. Böyle bir planın başarısı, her şeyden önce uygulayanın kişiliğine bağlıdır. Böyle bir durumda Bayan Brent'in ya da Bayan Claythome'urı odaya girmesi hastada en ufak bir kuşku bile uyandırmaz. Öte yandan, ben, Blore ve Lombard'ın da elinde bir hapla odaya girmesinin hastada kuşku uyandıracağını sanmıyorum."</span></p>

    <p class="MsoPlainText" style="text-align: justify;"><span class="calibre1">Blore sordu.</span></p>

    <p class="MsoPlainText" style="text-align: justify;"><span class="calibre1">"Peki, sonuç?"</span></p>
  </div>

  <div class="Section">
    <h2 class="calibre4" id="calibre_toc_68" style="text-align: center;">VII</h2>

    <p class="MsoPlainText" style="text-align: justify;"><span class="calibre1">Yargıç Wargrave gözlerinde vahşi bir pırıltıyla yanıt verdi. "Sonuç şu. Bayan Rogers'i herhangi birimiz öldürmüş olabiliriz."</span></p>

    <p class="MsoPlainText" style="text-align: justify;"><span class="calibre1">Biraz durdu, yutkundu, boğazını temizledi ve devam etti:</span></p>

    <p class="MsoPlainText" style="text-align: justify;"><span class="calibre1">"Gelelim General MacArthur'un ölümüne... Cinayet henüz bu sabah işlendi. Bu konuda bir şey söylemek isteyen kimse var mı? Benim bu konuda hiç bilgim yok. Yemeğin hazır olduğunu haber veren gong duyuluncaya kadar, terasta bir koltukta oturdum. Ama, bu süre içinde sahile inip generali öldürecek, sonra da yerime dönecek vaktim vardı. Bu durumda bugün terastan hiç ayrılmadığıma ilişkin sözümden başka ortaya koyacağım bir kanıt yok. Bildiğiniz gibi sözler, fazla güvenilir birer kanıt olarak kabul edilemez. Her sözün kanıtlanması gerekir."</span></p>

    <p class="MsoPlainText" style="text-align: justify;"><span class="calibre1">Blore, "Ben bütün sabah Lombard ve Doktor Armstrong ile birlikteydim. Bu beni her türlü kuşkunun dışında bırakır," dedi.</span></p>

    <p class="MsoPlainText" style="text-align: justify;"><span class="calibre1">Armstrong kuşkulu bakışlarla Blore'a bakarak konuştu:</span></p>

    <p class="MsoPlainText" style="text-align: justify;"><span class="calibre1">"Bir ara ip almak için eve gitmiştin."</span></p>

    <p class="MsoPlainText" style="text-align: justify;"><span class="calibre1">"Evet, gittim ve hemen döndüm. Bunu siz de biliyorsunuz." "İpi getirmen epey sürdü ama." Blore bir anda kıpkırmızı kesildi. "Ne demek istiyorsunuz, Doktor Armstrong?" "Sadece ipi getirmen epey uzun sürdü dedim." "İnsan bir kangal ipi, tanımadığı bir evde elini uzatıp hemen bulamaz ya."</span></p>

    <p class="MsoPlainText" style="text-align: justify;"><span class="calibre1">Yargıç, "Bay Blore eve gittiği sırada siz ikiniz birlikte miydiniz baylar?" diye sordu.</span></p>

    <p class="MsoPlainText" style="text-align: justify;"><span class="calibre1">Armstrong, "Evet," diye yanıt verdi. "Yalnızca Lombard birkaç dakika için bir yere kadar gitti. Ben olduğum yerde onu bekledim."</span></p>

    <p class="MsoPlainText" style="text-align: justify;"><span class="calibre1">Lombard gülümseyerek,</span></p>

    <p class="MsoPlainText" style="text-align: justify;"><span class="calibre1">"Karşıya ayna ile haber iletmenin yollarını aradım sadece.</span></p>

    <p class="MsoPlainText" style="text-align: justify;"><span class="calibre1">En uygun noktayı araştırıyordum. Bu da sadece birkaç dakika sürdü," dedi. Armstrong başıyla onayladı. "Evet, doğru. Cinayet işleyecek kadar uzun süre benden uzak kalmadı."</span></p>

    <p class="MsoPlainText" style="text-align: justify;"><span class="calibre1">Yargıç, "İkinizden biriniz o sırada saatlerinize baktınız mı?" diye sordu.</span></p>

    <p class="MsoPlainText" style="text-align: justify;"><span class="calibre1">Philip Lombard, "Hayır, sanmıyorum," dedi. "Benim saatim yanımda değildi."</span></p>

    <p class="MsoPlainText" style="text-align: justify;"><span class="calibre1">Yargıç soğuk bir sesle. "O halde birkaç dakika dediğiniz süre daha uzun da olabilir," diye karşılık verdi. Sonra, bakışlarını kucağındaki yumakla dimdik oturmuş, örgü ören kadına çevirdi. "Ya siz Bayan Brent?" "Ben Vera Claythorne'le birlikte tepeye çıktım. Sonra terasta oturarak güneşlendim." "Sizi terasta görmedim." "Olabilir. Ben evin doğuya bakan cehpesindeydim. Orası rüzgâr tutmuyordu da."</span></p>

    <p class="MsoPlainText" style="text-align: justify;"><span class="calibre1">"Yemek vaktine kadar orada mı oturdunuz?"</span></p>

    <p class="MsoPlainText" style="text-align: justify;"><span class="calibre1">"Evet."</span></p>

    <p class="MsoPlainText" style="text-align: justify;"><span class="calibre1">"Ya siz, Bayan Claythorne?"</span></p>

    <p class="MsoPlainText" style="text-align: justify;"><span class="calibre1">Vera'nın, yanıtını önceden hazırladığı anlaşılıyordu. Hemen konuştu.</span></p>

    <p class="MsoPlainText" style="text-align: justify;"><span class="calibre1">"Bu sabah Bayan Brent'le birlikteydik. Daha sonra biraz etrafta dolaştım. Sonra da sahile inip General MacArthur'la konuştum."</span></p>

    <p class="MsoPlainText" style="text-align: justify;"><span class="calibre1">Yargıç Wargrave genç kızın sözünü kesti.</span></p>

    <p class="MsoPlainText" style="text-align: justify;"><span class="calibre1">"O sırada saat kaçtı? Söyleyebilir misiniz?"</span></p>

    <p class="MsoPlainText" style="text-align: justify;"><span class="calibre1">Vera bir an şaşırdı.</span></p>

    <p class="MsoPlainText" style="text-align: justify;"><span class="calibre1">"Bilmem... Sanırım yemek zamanından bir saat kadar önceydi... Daha da az olabilir."</span></p>

    <p class="MsoPlainText" style="text-align: justify;"><span class="calibre1">Blore sordu.</span></p>

    <p class="MsoPlainText" style="text-align: justify;"><span class="calibre1">"Bizim generalle konuşmamızdan önce mi, sonra mı?"</span></p>

    <p class="MsoPlainText" style="text-align: justify;"><span class="calibre1">"Bilmiyorum, ama... Çok garip bir hali vardı," diye yanıt veren Vera aniden ürperdiğini hissetti. Yargıç, "Ne bakımdan garip bir hali vardı?" diye sordu. "Sonumuzun geldiğini söyleyip duruyordu... Sonunu beklemekte olduğunu söylüyordu... Beni çok korkutmuştu onun o hali."</span></p>

    <p class="MsoPlainText" style="text-align: justify;"><span class="calibre1">"Sonra ne yaptınız?"</span></p>

    <p class="MsoPlainText" style="text-align: justify;"><span class="calibre1">"Eve döndüm. Yemekten az önce de biraz dışarı çıktım.</span></p>

    <p class="MsoPlainText" style="text-align: justify;"><span class="calibre1">Evin arka tarafında dolaşıyordum. Gong çaldığında, içimde bir huzursuzluk vardı."</span></p>

    <p class="MsoPlainText" style="text-align: justify;"><span class="calibre1">"Şimdi Rogers kaldı geriye. Onun söyleyeceklerinin olay hakkındaki bilgimize fazla bir şey ekleyeceğini pek sanmıyorum,</span></p>

    <p class="MsoPlainText" style="text-align: justify;"><span class="calibre1">ama gene de bir dinleyelim."</span></p>

    <p class="MsoPlainText" style="text-align: justify;"><span class="calibre1">Rogers mahkemedeymiş gibi konuştu, ama söyleyeceği çok az şey vardı. Bütün sabah ev işleriyle ve öğle yemeğinin hazırlanmasıyla uğraşmıştı. Öğleden önce bir ara eşyalarını karısının cesedinin bulunduğu odadan almış ve aşağıdaki boş yatak odalarından birine yerleştirmişti. Yemekten az önce terasa kokteyl götürmüştü. Mutfak penceresinden, generalin ölümüyle ilgili olabilecek bir şey görmemişti. Zaten pencereden de bakmamıştı. Bu arada, sofrayı kurarken masasının üzerinde sekiz zenci biblosu bulunduğuna da yemin ediyordu. Rogers'in sorgusundan sonra odaya derin bir sessizlik çöktü.</span></p>

    <p class="MsoPlainText" style="text-align: justify;"><span class="calibre1">Yargıç Wargrave boğazını temizledi.</span></p>

    <p class="MsoPlainText" style="text-align: justify;"><span class="calibre1">Bu sırada Lombard, Vera'ya fısıldadı.</span></p>

    <p class="MsoPlainText" style="text-align: justify;"><span class="calibre1">"Şimdi yargıç kararı bildirecek."</span></p>

    <p class="MsoPlainText" style="text-align: justify;"><span class="calibre1">"Üç ölüm olayı hakkında elimizden geldiği kadar araştırma yaptık. Araştırma sonunda şu kanıya varmış bulunmaktayım ki, bu adada bulunan yedi kişiden biri tehlikeli bir manyak ve canidir.</span></p>

    <p class="MsoPlainText" style="text-align: justify;"><span class="calibre1">"Herkesin, canını korumaya çalışmasını tavsiye ederim. Katil, şimdiye kadar kurbanlarını kimse kuşkulanmadığı için kolaylıkla, ağına düşürdü. Şu andan itibaren birbirimizin bütün hareketlerinden kuşkulanmamız ve birbirimizi denetim altında bulundurmamız gerekiyor. Tehlikeyi bilmek, bilmemekten daha iyidir. Hiçbir tehlikeli harekete girişmemenizi ve her türlü tehlikeye karşı uyanık olmanızı salık veririm. Bu kadar."</span></p>

    <p class="MsoPlainText" style="text-align: justify;"><span class="calibre1">Lombard, "Mahkeme sona erdi." diye mırıldandı.</span></p>
  </div>

  <div class="Section">
    <h1 class="calibre2" id="calibre_toc_10" style="text-align: center;">Dokuzuncu Bölüm</h1>

    <h2 class="calibre3" id="calibre_toc_69" style="text-align: center;">I</h2>

    <p class="MsoPlainText" style="text-align: justify;"><span class="calibre1">Vera, "Yargıcın söylediklerine inanıyor musunuz?" diye sordu.</span></p>

    <p class="MsoPlainText" style="text-align: justify;"><span class="calibre1">Vera ile Philip Lombard oturma odası penceresinin önünde oturuyorlardı. Dışarda, şiddetle yağan yağmurun fırtınalaşmaya başlamış rüzgâr tarafından savrulan iri damlaları camlara hızla çarpıyordu.</span></p>

    <p class="MsoPlainText" style="text-align: justify;"><span class="calibre1">Philip Lombard, Vera'nın sorusunu yanıtlamadan önce biraz düşündü, sonra ağır ağır konuştu. "Yani, ihtiyar Wargrave'in, katilin içimizden biri olduğuna ilişkin sözlerine inanıp inanmadığımı mı soruyorsunuz?"</span></p>

    <p class="MsoPlainText" style="text-align: justify;"><span class="calibre1">"Evet."</span></p>

    <p class="MsoPlainText" style="text-align: justify;"><span class="calibre1">"İnanmak zor. Ama mantıklı düşünülecek olursa ona hak vermek gerekir. Yine de..." Lombard'ın cümlesini Vera tamamladı. "Yine de, inanılır gibi değil. Ama, MacArthur'un da ölümünden sonra hiçbir şeyden emin olmamak gerek. Kaza, intihar gibi olasılıklar artık sözkonusu olamaz. Ölenlerin cinayete kurban gittikleri kesin. Şimdiye kadar birbiri ardından, gözlerimizin önünde üç cinayet işlendi."</span></p>

    <p class="MsoPlainText" style="text-align: justify;"><span class="calibre1">Vera hafif bir ürperti geçirdi.</span></p>

    <p class="MsoPlainText" style="text-align: justify;"><span class="calibre1">"Korkunç bir rüya gibi! Böyle bir şeyin olabileceğine hâlâ</span></p>

    <p class="MsoPlainText" style="text-align: justify;"><span class="calibre1">inanamıyorum!"</span></p>

    <p class="MsoPlainText" style="text-align: justify;"><span class="calibre1">"Anlıyorum. Sanki birazdan kapının vurulacağını ve sabah kahvaltısının hazır olduğunun bildirileceğini sanıyor insan."</span></p>

    <p class="MsoPlainText" style="text-align: justify;"><span class="calibre1">"Ah, bütün bunların sadece kötü bir rüya olmasını ne kadar isterdim."</span></p>

    <p class="MsoPlainText" style="text-align: justify;"><span class="calibre1">Philip Lombard düşünceli düşünceli yanıt verdi.</span></p>

    <p class="MsoPlainText" style="text-align: justify;"><span class="calibre1">"Ama ne yazık ki rüya değil. Şu andan itibaren hepimiz canımızı korumak için çok dikkatli davranmalıyız." Vera sesini alçaltarak sordu. "Eğer katil onlardan biri ise... Hangisi olduğunu tahmin edebiliyor musunuz?"</span></p>

    <p class="MsoPlainText" style="text-align: justify;"><span class="calibre1">Lombard'ın yüzünde bir gülümseme belirdi.</span></p>

    <p class="MsoPlainText" style="text-align: justify;"><span class="calibre1">"Sözlerinizden ikimizi onlardan ayırdığınız anlaşılıyor. Yani benden kuşkulanmıyorsunuz. Buna sevindim. Ben katil olmadığımdan eminim. Sizde de tehlikeli bir cani hali görmüyorum. Ayrıca şimdiye kadar karşılaştığım genç kızların en aklı başında olanı gibi görünüyorsunuz bana. Akıl hastası olmadığınıza rahatlıkla yemin edebilirim."</span></p>

    <p class="MsoPlainText" style="text-align: justify;"><span class="calibre1">Vera dudağının ucunda hafif bir gülümsemeyle, "Teşekkür ederim," dedi. "Evet Bayan Claythorne, söyleyin bakalım. Siz de benim hakkımda aynı şeyi düşünmüyor musunuz?" Genç kız bir an durakladıktan sonra yanıt verdi.</span></p>

    <p class="MsoPlainText" style="text-align: justify;"><span class="calibre1">"Biliyorsunuz ki, insan yaşamına önem vermediğinizi siz de kabul ettiniz önce. Ama, her şeye rağmen sizin bütün bu işleri yapan adam olduğunuzu sanmıyorum."</span></p>

    <p class="MsoPlainText" style="text-align: justify;"><span class="calibre1">Lombard, "Haklısınız," dedi. "İş bir iki cinayetten ibaret olsaydı kellemi kurtaracağımı ümit edebilirdim. Ama bir dizi cinayet benim işim değil. Bu durumda kendimizi şüphelilerin listesinin dışında bırakabiliriz. U. N. Ovven hangisi? Elimde hiçbir kanıt olmadığı halde bu adam ihtiyar Wargrave bence."</span></p>

    <p class="MsoPlainText" style="text-align: justify;"><span class="calibre1">Vera, "Neden?" diye sordu şaşkın şaşkın. "Açıklamak zor. Yıllardan beri yargıç kürsüsünden insanları mahkûm etmeye alışkın oluşu, yani Tanrı'nın insanları cezalandırmak için uzattığı el rolünü oynamaya alışmış olması adamın zamanla aklını oynatmasına ve yasaların erişemediği suçluları cezalandırmayı düşünmesine neden olmuş olabilir." Vera mırıldandı,</span></p>

    <p class="MsoPlainText" style="text-align: justify;"><span class="calibre1">"Evet, olabilir..."</span></p>

    <p class="MsoPlainText" style="text-align: justify;"><span class="calibre1">Lombard sordu,</span></p>

    <p class="MsoPlainText" style="text-align: justify;"><span class="calibre1">"Siz kimden kuşkulanıyorsunuz?"</span></p>

    <p class="MsoPlainText" style="text-align: justify;"><span class="calibre1">Vera hiç beklemeden yanıt verdi:</span></p>

    <p class="MsoPlainText" style="text-align: justify;"><span class="calibre1">"Doktor Armstrong'dan."</span></p>

    <p class="MsoPlainText" style="text-align: justify;"><span class="calibre1">Lombard hafif bir ıslık çaldı.</span></p>

    <p class="MsoPlainText" style="text-align: justify;"><span class="calibre1">"Doktor Armstrong ha? Biliyor musunuz? Ben en az ondan kuşkulanıyordum." Vera başını salladı. "Unutmayın ki, ölümlerden ikisi zehirlenerek oldu. Bu doktoru kuşku altına sokuyor. Öte yanda, Bayan Rogers'e verdiğinin zararsız bir uyku hapı olduğunu nereden bilebiliriz?" "Evet, hakkınız var."</span></p>

    <p class="MsoPlainText" style="text-align: justify;"><span class="calibre1">"Eğer bir doktor delirirse, bunu anlamak epey uzun sürer. Sonra doktorların fazla çalışan ve zihinleri çok yorulan kişiler olduklarını da unutmamak gerek."</span></p>

    <p class="MsoPlainText" style="text-align: justify;"><span class="calibre1">"Evet, ama doktorun MacArthur'u öldürmüş olabileceğinden kuşkuluyum. Sahile inip, MacArthur'u öldürüp geri gelecek kadar vakti olmadı."</span></p>

    <p class="MsoPlainText" style="text-align: justify;"><span class="calibre1">"Cinayeti o sırada işlemedi ki. Daha sonra çok iyi bir fırsat geçti eline."</span></p>

    <p class="MsoPlainText" style="text-align: justify;"><span class="calibre1">"Ne zaman?"</span></p>

    <p class="MsoPlainText" style="text-align: justify;"><span class="calibre1">"Generali yemeğe çağırmak için sahile indiği zaman."</span></p>

    <p class="MsoPlainText" style="text-align: justify;"><span class="calibre1">Lombard yeniden hafif bir ıslık çaldı.</span></p>

    <p class="MsoPlainText" style="text-align: justify;"><span class="calibre1">"Yani doktorun generali o sırada mı öldürdüğünü tahmin ediyorsunuz? Çok soğukkanlı bir adam olmalı."</span></p>

    <p class="MsoPlainText" style="text-align: justify;"><span class="calibre1">Vera sabırsızlanarak konuştu.</span></p>

    <p class="MsoPlainText" style="text-align: justify;"><span class="calibre1">"Kendisi için bir tehlike yoktu ki. Burada tıp bilgisi olan tek kişi o. Generalin en az bir saat önce öldürülmüş olduğunu söylese kim itiraz edebilir?"</span></p>

    <p class="MsoPlainText" style="text-align: justify;"><span class="calibre1">Philip genç kıza düşünceli düşünceli baktı.</span></p>

    <p class="MsoPlainText" style="text-align: justify;"><span class="calibre1">"Biliyor musun?" dedi. "Çok yerinde bir tahmin bu..."</span></p>
  </div>

  <div class="Section">
    <h2 class="calibre4" id="calibre_toc_70" style="text-align: center;">II</h2>

    <p class="MsoPlainText" style="text-align: justify;"><span class="calibre1">"Kira yapıyor bunu, Bay Blore? Öğrenmek istiyorum. Kim bu adam?"</span></p>

    <p class="MsoPlainText" style="text-align: justify;"><span class="calibre1">Rogers konuşurken yüzü sinirden oynuyor, elindeki toz bezini büküp duruyordu.</span></p>

    <p class="MsoPlainText" style="text-align: justify;"><span class="calibre1">Eski polis müfettişi cevap verdi:</span></p>

    <p class="MsoPlainText" style="text-align: justify;"><span class="calibre1">"Biz de bu sorunun yanıtını arıyoruz, oğlum."</span></p>

    <p class="MsoPlainText" style="text-align: justify;"><span class="calibre1">"Yargıcın söylediğine göre katil içimizden biri. Ama, hangimiz? Bunu bilmek istiyorum. İnsan kılığına girmiş olan bu iblis kim?"</span></p>

    <p class="MsoPlainText" style="text-align: justify;"><span class="calibre1">Blore, "İşte biz de bunu öğrenmeye çalışıyoruz," diye yanıt verdi.</span></p>

    <p class="MsoPlainText" style="text-align: justify;"><span class="calibre1">"Sizin bu konuda bir görüşünüz vardır, Bay Blore. Birinden kuşkulanıyorsunuzdur."</span></p>

    <p class="MsoPlainText" style="text-align: justify;"><span class="calibre1">"Suçlunun kim olduğu hakkında bir fikrim olabilir, Bay Rogers. Ama bu, bir kuşkudan ileri gidemez. Yanılmış olabilirim. Kuşkularımda haklıysam, çok soğukkanlı bir adama çatmış olduğumuzu söyleyebilirim. Meslek yaşamımda bu kadar soğukkanlı bir katile rastlamadım diyebilirim."</span></p>

    <p class="MsoPlainText" style="text-align: justify;"><span class="calibre1">Rogers alnında birikmiş olan ter tanelerini elindeki bezle sildi.</span></p>

    <p class="MsoPlainText" style="text-align: justify;"><span class="calibre1">"Sanki her şey kötü bir rüyaymış gibi geliyor bana."</span></p>

    <p class="MsoPlainText" style="text-align: justify;"><span class="calibre1">Blore uşağı garip bakışlarla süzdü.</span></p>

    <p class="MsoPlainText" style="text-align: justify;"><span class="calibre1">"Senin kuşkulandığın biri var mı?"</span></p>

    <p class="MsoPlainText" style="text-align: justify;"><span class="calibre1">Rogers, "Bilmiyorum. Hiçbir şey düşünemiyorum," diye yanıt verdi. "Beni iliklerime kadar ürperten korku da bundan ileri geliyor ya... Hiçbir şey anlayamıyorum."</span></p>
  </div>

  <div class="Section">
    <h2 class="calibre4" id="calibre_toc_71" style="text-align: center;">III</h2>

    <p class="MsoPlainText" style="text-align: justify;"><span class="calibre1">Dr. Armstrong, "Buradan bir an önce gitmeliyiz!" diye bağırdı. "Gitmeliyiz!.. Gitmeliyiz!.. Hem de ne pahasına olursa olsun!"</span></p>

    <p class="MsoPlainText" style="text-align: justify;"><span class="calibre1">Wargrave sigara salonunun penceresinden düşünceli düşünceli dışarısını seyrediyor, bir yandan da gözlüğünün kordonuyla oynuyordu.</span></p>

    <p class="MsoPlainText" style="text-align: justify;"><span class="calibre1">"Havadan çok iyi anladığımı iddia edemem." diye söze başladı. Ama, motor yola çıkmış bile olsa, buraya gelebilmesi olanaksız. Ne durumda olduğumuzu bilseler bile, yirmi dört saatten önce, tabii o da hava düzelirse, kimsenin yardımımıza gelebileceğini sanmıyorum."</span></p>

    <p class="MsoPlainText" style="text-align: justify;"><span class="calibre1">Dr. Armstrong ellerini başının arasına alarak inledi. "O zamana kadar hepimiz yataklarımızda öldürülmüş de olabiliriz." "Böyle olmamasını dilerim. Yaşamlarımızı emniyete almak için mümkün olan her şeyi yapmaya hazırım." "Şimdiye kadar üç kişinin öldürüldüğünü unutmayın." "Evet, ama siz de şunu unutmayın ki onlar bir saldırıya karşı hazırlanmış değillerdi. Oysa biz şu anda hazır durumdayız."</span></p>

    <p class="MsoPlainText" style="text-align: justify;"><span class="calibre1">"Ne yapabiliriz ki? Eninde sonunda..."</span></p>

    <p class="MsoPlainText" style="text-align: justify;"><span class="calibre1">"Yapabileceğimiz bazı şeyler var."</span></p>

    <p class="MsoPlainText" style="text-align: justify;"><span class="calibre1">Dr. Armstrong, "Kimden kuşkulanmamız gerektiği hakkında en ufak bir fikrimiz bile yok," diye cevap verdi.</span></p>

    <p class="MsoPlainText" style="text-align: justify;"><span class="calibre1">Yargıç çenesini kaşıyarak mırıldandı.</span></p>

    <p class="MsoPlainText" style="text-align: justify;"><span class="calibre1">"Ben sizinle aynı kanıda değilim."</span></p>

    <p class="MsoPlainText" style="text-align: justify;"><span class="calibre1">Armstrong ihtiyar yargıca hayretle baktı.</span></p>

    <p class="MsoPlainText" style="text-align: justify;"><span class="calibre1">"Yani biliyor musunuz?"</span></p>

    <p class="MsoPlainText" style="text-align: justify;"><span class="calibre1">Wargrave ihtiyatlı ve ölçülü bir sesle konuşmaya başladı.</span></p>

    <p class="MsoPlainText" style="text-align: justify;"><span class="calibre1">"Bir mahkemede aranılan türden, kesin kanıtlar istenecek olursa, bunların hiçbiri yok elimde. Ama cinayetlerin işleniş biçlmi bana belli bir kişinin suçlu olduğu kanısını veriyor. Evet bundan eminim de diyebilirim."</span></p>

    <p class="MsoPlainText" style="text-align: justify;"><span class="calibre1">Armstrong gözlerini hayretle açarak, "Anlayamadım," dedi IV</span></p>

    <p class="MsoPlainText" style="text-align: justify;"><span class="calibre1">Brent yukarıya, yatak odasına çıktı.</span></p>

    <p class="MsoPlainText" style="text-align: justify;"><span class="calibre1">İncilini eline alarak pencerenin yanındaki koltuğa oturdu. İncili açtı, bir iki dakika durdu, sonra kutsal kitabı bir yana bırakarak ayağa kalktı. Tuvalet masasının yanına gitti. Çekmecelerin birinden siyah kaplı bir not defteri çıkardı.</span></p>

    <p class="MsoPlainText" style="text-align: justify;"><span class="calibre1">Defteri açarak yazmaya başladı:</span></p>

    <p class="MsoPlainText" style="text-align: justify;"><span class="calibre1">"Korkunç'bir şey oldu. General MacArthur öldü. Kuzeni Elsie Mac Pearson'la evlidir. Generalin öldürülmüş olduğundan hiç kuşku yok. Yemekten sonra yargıç çok ilginç bir konuşma yaptı. Katilin içimizden biri olduğundan emin. Yani içimizden birinin kılık değiştirmiş bir canavar olduğu anlaşılıyor. Ben bundan, daha önce de kuşkulanmıştım zaten. Hangimiz bu iblis?</span></p>

    <p class="MsoPlainText" style="text-align: justify;"><span class="calibre1">Herkes kendi kendine bu soruyu soruyor. Ama, yalnız ben biliyorum..."</span></p>

    <p class="MsoPlainText" style="text-align: justify;"><span class="calibre1">Bir süre hiç hareket etmeden durdu. Gözleri buğulandı, uzaklara daldı. Titreyen parmakları elindeki kalemi bir sarhoş gibi kâğıdın üzerinde dolaştırdı ve titrek büyük harflerle kâğıda şunları yazdı.</span></p>

    <p class="MsoPlainText" style="text-align: justify;"><span class="calibre1">"KATİLİN ADI BEATRIS TAYLOR'DUR..."</span></p>

    <p class="MsoPlainText" style="text-align: justify;"><span class="calibre1">Gözleri kapandı.</span></p>

    <p class="MsoPlainText" style="text-align: justify;"><span class="calibre1">Birden uykudan uyanmış gibi silkinerek gözlerini açtı. Önündeki deftere baktı. Yazdıklarının son cümlesini görünce ani bir öfkeye kapılarak yavaş bir sesle kendi kendine mırıldandı.</span></p>

    <p class="MsoPlainText" style="text-align: justify;"><span class="calibre1">"Bunu ben mi yazdım? Ben mi? Tanrım, deliriyorum galiba!.."</span></p>
  </div>

  <div class="Section">
    <h2 class="calibre4" id="calibre_toc_72" style="text-align: center;">V</h2>

    <p class="MsoPlainText" style="text-align: justify;"><span class="calibre1">Fırtına artmış, rüzgâr evin duvarlarında ıslıklar çalmaya başlamıştı. Herkes oturma odasındaydı. Korkudan birbirlerine sokulmuşlardı. Bir yandan da birbirlerini kuşkulu bakışlarla süzmekteydiler.</span></p>

    <p class="MsoPlainText" style="text-align: justify;"><span class="calibre1">Rogers birdenbire kapıyı açarak elinde çay tepsisi ile içeriye girince hepsi yerlerinden fırladı. Rogers sordu. "Perdeleri kapatayım mı? İçerisi o zaman daha hoş görünür belki!"</span></p>

    <p class="MsoPlainText" style="text-align: justify;"><span class="calibre1">Kimse itiraz etmeyince uşak perdeleri indirdi, elektrikleri yaktı. Oda gerçekten daha sıcak bir havaya bürünmüştü. Şimdi herkes daha iyimserdi. Fırtına yarına kadar dinecek, motor gelecek ve...</span></p>

    <p class="MsoPlainText" style="text-align: justify;"><span class="calibre1">Vera, "Çayı siz vermek ister misiniz, Bayan Brent?" diye sordu.</span></p>

    <p class="MsoPlainText" style="text-align: justify;"><span class="calibre1">"Hayır, lütfen sen yap bu işi yavrum. Bu çaydanlık bana göre çok ağır. Hem gri yünümden iki yumak kaybolmuş. Öyle canım sıkıldı ki."</span></p>

    <p class="MsoPlainText" style="text-align: justify;"><span class="calibre1">Vera çay tepsisinin durduğu masaya doğru yürüdü. Fincanların sesi duyulmaya başladı. Yaşam normale dönmüş gibiydi.</span></p>

    <p class="MsoPlainText" style="text-align: justify;"><span class="calibre1">Çay... Her zaman içtikleri akşam çayı bugün sanki hepsine yeniden can vermişti. Philip Lombard eğlenceli bir fıkra anlattı. Onu Blore'un şakası izledi. Sonra Dr. Armstrong başından geçen komik bir olayı nakletti. Hep çaydan nefret ettiğini söyleyen yargıç Wargrave bile, itiraz etmeden fincanı almış ve içindekini yudumlamaya başlamıştı.</span></p>

    <p class="MsoPlainText" style="text-align: justify;"><span class="calibre1">Odaya bu rahat hava hakim olduğu sırada, Rogers içeri girdi. Halinden sinirlenmiş ve korkmuş olduğu anlaşılıyordu. Sinirden ellerini ovuşturarak sordu.</span></p>

    <p class="MsoPlainText" style="text-align: justify;"><span class="calibre1">"Affedersiniz, efendim. Alt kattaki banyonun perdesinin nereye gittiğini bilen var mı?"</span></p>

    <p class="MsoPlainText" style="text-align: justify;"><span class="calibre1">Lombard uşağa dönerek. "Banyo perdesi mi? Ne demek istiyorsun Rogers, biraz açık konuş?" dedi.</span></p>

    <p class="MsoPlainText" style="text-align: justify;"><span class="calibre1">"Ortadan kaybolmuş. Uçmuş sanki efendim. Perdeleri kapıyordum. Sıra alt kattaki banyo dairesine geldiği zaman perdelerin yok olduğunu farkettim."</span></p>

    <p class="MsoPlainText" style="text-align: justify;"><span class="calibre1">Wargrave sordu.</span></p>

    <p class="MsoPlainText" style="text-align: justify;"><span class="calibre1">"Bu sabah yerinde miydi perde?"</span></p>

    <p class="MsoPlainText" style="text-align: justify;"><span class="calibre1">"Tabii, efendim."</span></p>

    <p class="MsoPlainText" style="text-align: justify;"><span class="calibre1">Blore, "Nasıl bir perdeydi?" diye sordu.</span></p>

    <p class="MsoPlainText" style="text-align: justify;"><span class="calibre1">"Benekli, ipek bir perde efendim. Banyodaki havlu takımlarıyla aynı desendeydi."</span></p>

    <p class="MsoPlainText" style="text-align: justify;"><span class="calibre1">Lombard, "Yani şimdi ortadan kayıp mı oldu?" dedi.</span></p>

    <p class="MsoPlainText" style="text-align: justify;"><span class="calibre1">"Evet."</span></p>

    <p class="MsoPlainText" style="text-align: justify;"><span class="calibre1">Herkes birbirine baktı.</span></p>

    <p class="MsoPlainText" style="text-align: justify;"><span class="calibre1">Blore ağır ağır, "Ne yapalım?" dedi. "Normal bir şey değil, ama neyimiz normal. Bence önemi yok. Kimsenin banyo perdesiyle cinayet işleyebileceğini sanmıyorum. Aldırmayın."</span></p>

    <p class="MsoPlainText" style="text-align: justify;"><span class="calibre1">Rogers, "Peki, efendim... Teşekkür ederim," dedi.</span></p>

    <p class="MsoPlainText" style="text-align: justify;"><span class="calibre1">Kapıyı arkasından kapayarak dışarıya çıktı.</span></p>

    <p class="MsoPlainText" style="text-align: justify;"><span class="calibre1">Odanın içine bir korku havası çökmüştü yeniden.</span></p>

    <p class="MsoPlainText" style="text-align: justify;"><span class="calibre1">Herkes yeniden birbirini kuşkulu bakışlarla süzmeye başlamıştı.</span></p>
  </div>

  <div class="Section">
    <h2 class="calibre4" id="calibre_toc_73" style="text-align: center;">VI</h2>

    <p class="MsoPlainText" style="text-align: justify;"><span class="calibre1">Akşam yemeği yenmiş, masa temizlenmişti. Oturma odasındaki ağır sessizlik dayanılmaz bir hal almıştı.</span></p>

    <p class="MsoPlainText" style="text-align: justify;"><span class="calibre1">Saat dokuzda Emily Brent ayağa kalktı. "Ben yatmaya gidiyorum."</span></p>

    <p class="MsoPlainText" style="text-align: justify;"><span class="calibre1">Vera, "Ben de yatacağım," dedi.</span></p>

    <p class="MsoPlainText" style="text-align: justify;"><span class="calibre1">İki kadın yatak odalarının bulunduğu katın merdivenlerini çıkarlarken Lombard ve Blore onlara yetiştiler, ikisi odalarına girinceye kadar üst katın merdiveni başında beklediler, iki kadın odalarına girdiler. Kilit içinde dönen iki anahtarın sesi duyuldu. Sonra bunu iki sürgü sesi izledi.</span></p>

    <p class="MsoPlainText" style="text-align: justify;"><span class="calibre1">Blore sırıtarak, "Yatak odalarının kapılarını kilitlemeyi tembih etmeye gerek yokmuş demek," dedi.</span></p>

    <p class="MsoPlainText" style="text-align: justify;"><span class="calibre1">Lombard, "Neyse bu gecelik kazasız belasız odalarına girebildiler," diyerek karşılık verdi. Sonra merdivenlerden aşağıya inmeye başladı. Blore da peşinden.</span></p>
  </div>

  <div class="Section">
    <h2 class="calibre4" id="calibre_toc_74" style="text-align: center;">VII</h2>

    <p class="MsoPlainText" style="text-align: justify;"><span class="calibre1">Dört erkek bir saat kadar sonra yatmaya gittiler. Rogers yemek odasında ertesi gün için kahvaltı masasını hazırlarken, onların yukarıya çıkışını gördü. Sonra yukarıdaki koridorda bir an durduklarını işitti.</span></p>

    <p class="MsoPlainText" style="text-align: justify;"><span class="calibre1">Yargıcın sesi duyuldu.</span></p>

    <p class="MsoPlainText" style="text-align: justify;"><span class="calibre1">"Baylar, kapılarınızı kilitlemenizi söylememe gerek var mı,</span></p>

    <p class="MsoPlainText" style="text-align: justify;"><span class="calibre1">bilmem."</span></p>

    <p class="MsoPlainText" style="text-align: justify;"><span class="calibre1">"Ayrıca, kapı tokmağının altına da bir sandalye yerleştirilse iyi olur sanırım. Çünkü kilitli kapıları dışarıdan kolayca açabilmenin türlü yolları vardır," dedi Blore.</span></p>

    <p class="MsoPlainText" style="text-align: justify;"><span class="calibre1">Lombard söylendi.</span></p>

    <p class="MsoPlainText" style="text-align: justify;"><span class="calibre1">"Azizim Blore, senin en kötü yanın bu gibi işler hakkında biraz fazlaca bilgi sahibi olman, bence."</span></p>

    <p class="MsoPlainText" style="text-align: justify;"><span class="calibre1">Yargıç, ağır ağır, "iyi geceler, baylar. Yarın sabah hepimizin birbirimizi sağ salim görmesini dilerim," dedi.</span></p>

    <p class="MsoPlainText" style="text-align: justify;"><span class="calibre1">Bu sırada Rogers yemek odasından çıkmış, merdivenlerin yarısına kadar gelmişti. Dört gölgenin dört kapıda kaybolduğunu gördü. Sonra dört kilit ve dört sürgü sesi işitti.</span></p>

    <p class="MsoPlainText" style="text-align: justify;"><span class="calibre1">Başını sallayarak gülümsedi. "İşte bu iyi," diye mırıldanarak yemek odasına döndü. Evet, ertesi sabah için her şey hazırdı. Bakışları masanın ortasındaki yedi küçük zenci heykeline takıldı.</span></p>

    <p class="MsoPlainText" style="text-align: justify;"><span class="calibre1">Yüzünde ani bir gülümseme belirdi.</span></p>

    <p class="MsoPlainText" style="text-align: justify;"><span class="calibre1">Kendi kendine mırıldandı.</span></p>

    <p class="MsoPlainText" style="text-align: justify;"><span class="calibre1">"Bu gece ne olursa olsun kimse yeni bir numara yapamayacak." Odanın kapısını kilitledi, bir kez daha kontrol etti, sonra anahtarı cebine attı. Sonra da elektrikleri söndürerek hızla yukarıya çıktı, yeni yatak odasına girdi. Odada birinin saklanabilmesine uygun, sadece bir tek yer vardı: Gardrop. İlkin onun içine baktı, sonra kapıyı kilitleyip sürgüledi, yatmak için hazırlanmaya başladı. Soyunurken kendi kendine konuşuyordu. "Bu gece Zenci bebeklerle oyun yok. Bu işi garantiye aldım..."</span></p>
  </div>

  <div class="Section">
    <h1 class="calibre2" id="calibre_toc_11" style="text-align: center;">Onuncu Bölüm</h1>

    <h2 class="calibre3" id="calibre_toc_75" style="text-align: center;">I</h2>

    <p class="MsoPlainText" style="text-align: justify;"><span class="calibre1">Philip Lombard şafakla birlikte uyanmak âdetindeydi. Bu sabah da öyle yapmıştı. Yatağında dirseklerinin üzerinde doğrularak dışarıya kulak verdi. Rüzgâr, hafiflemiş olmasına rağmen hâlâ şiddetlice esiyordu. Yağmur sesi duyulmuyordu...</span></p>

    <p class="MsoPlainText" style="text-align: justify;"><span class="calibre1">Saat sekize doğru rüzgârın şiddeti epey arttı. Ama Lombard bunu duymadı. Çünkü yeniden uykuya dalmıştı.</span></p>

    <p class="MsoPlainText" style="text-align: justify;"><span class="calibre1">Saat dokuz buçukta kalkıp yatağının kenarına oturarak saatine baktı. Sonra saati kulağına götürdü. Dişlerini ortaya çıkararak sırıttı.</span></p>

    <p class="MsoPlainText" style="text-align: justify;"><span class="calibre1">Ona on kala Lombard, Blore'un yatak odasının kapısını vuruyordu. Blore kapıyı ihtiyatla açtı. Saçları karmakarışık, gözleri hâlâ uykuluydu. Philip Lombard, "Bütün gün uyuyacak mısın? İçin rahat galiba," dedi. Blore kısaca, "Ne var?" diye sordu. "Kimse seni uyandırdı mı?... Ya da çay getiren oldu mu?.. Saatin kaç olduğunu biliyor musun?" Blore omuzunun üzerinden yatağının başucunda duran küçük seyahat saatine baktı. "Saat ona yirmi beş var. Nasıl oldu da bu kadar uyudum?.. Rogers nerede?"</span></p>

    <p class="MsoPlainText" style="text-align: justify;"><span class="calibre1">"Ben de aynı şeyi merak ediyorum."</span></p>

    <p class="MsoPlainText" style="text-align: justify;"><span class="calibre1">Blore, "Ne demek istiyorsun?" diye sert bir sesle sordu.</span></p>

    <p class="MsoPlainText" style="text-align: justify;"><span class="calibre1">"Rogers'in ortadan kaybolduğunu söylemek istiyorum. Ne odasında, ne de evin içinde bulabildim. Mutfaktaki ocak bile yakılmamış."</span></p>

    <p class="MsoPlainText" style="text-align: justify;"><span class="calibre1">"Ne cehenneme gitmiş olabilir? Adada bir yerdedir mutlaka. Bir dakika bekle, üzerime bir şey alayım. Hem bu arada sen de ötekilere sor bakalım, bu konuda bir şey biliyorlar mı?"</span></p>

    <p class="MsoPlainText" style="text-align: justify;"><span class="calibre1">Philip Lombard başını salladı, kapalı yatak odası kapılarını bir bir vurmaya başladı.</span></p>

    <p class="MsoPlainText" style="text-align: justify;"><span class="calibre1">Armstrong'u hemen hemen giyinmiş buldu. Blore gibi Yargıç Wargrave'i de uykudan uyandırdı. Vera Claythorne giyinmişti, Emily Brent'in odası ise boştu.</span></p>

    <p class="MsoPlainText" style="text-align: justify;"><span class="calibre1">Küçük grup evde dolaşmaya başladı. Bir kez daha, hep birlikte Rogers'in odasına baktılar. Yatak bozulmuştu. Lavabonun önündeki aynanın kenarında duran traş fırçasıyla sabun da hâlâ ıslaktı.</span></p>

    <p class="MsoPlainText" style="text-align: justify;"><span class="calibre1">Lombard, "Odadan normal bir biçimde çıkmış olduğu belli," dedi. Vera endişesini gizlemeye çabalayarak, "Sakın bir yerde saklanmış, bizi bekliyor olmasın?" dedi.</span></p>

    <p class="MsoPlainText" style="text-align: justify;"><span class="calibre1">Lombard, "Şu anda herkesden, her şey beklenebilir. Onun için uşak bulununcaya kadar kimsenin gruptan ayrılmamasını tavsiye ederim," diye yanıt verdi.</span></p>

    <p class="MsoPlainText" style="text-align: justify;"><span class="calibre1">Armstrong, "Adadan bir yere gidemez ki," dedi. "Buralarda bir yerdedir mutlaka." Giyinmiş, ama, traş olmadan onlara katılmış olan Blore, "Peki, Bayan Brent nerede?.. Bu da ayrı bir sorun," dedi. Alt kata indiklerinde Emily Brent'i evin kapısından içeriye girerken gördüler. Yaşlı kadın, "Deniz dünden de berbat. Bugün de buraya motor falan gelebileceğini tahmin etmiyorum," dedi.</span></p>

    <p class="MsoPlainText" style="text-align: justify;"><span class="calibre1">Blore, "Adada yalnız başınıza mı dolaşıyordunuz, Bayan Brent?" dedi, "Bunun büyük bir delilik olduğunu bilmiyor musunuz?"</span></p>

    <p class="MsoPlainText" style="text-align: justify;"><span class="calibre1">"Çevreyi büyük bir dikkatle kontrol ediyordum dolaşırken."</span></p>

    <p class="MsoPlainText" style="text-align: justify;"><span class="calibre1">"Rogers'e rastladınız mı?"</span></p>

    <p class="MsoPlainText" style="text-align: justify;"><span class="calibre1">Bayan Brent'in kaşları kalktı.</span></p>

    <p class="MsoPlainText" style="text-align: justify;"><span class="calibre1">"Rogers mi?.. Hayır. Bu sabah onu hiç görmedim. Neden sordunuz?"</span></p>

    <p class="MsoPlainText" style="text-align: justify;"><span class="calibre1">Yargıç Wargrave giyinmiş, traş olmuş ve takma dişlerini takmış olarak merdivenlerden aşağı indi. Açık duran yemek odası kapısına doğru ilerleyerek, "Kahvaltı sofrası hazırlanmış." dedi.</span></p>

    <p class="MsoPlainText" style="text-align: justify;"><span class="calibre1">Lombard, "Masayı dün akşamdan hazırlamış olabilir," diye karşılık verdi. Hepsi yemek odasına girerek titizlikle hazırlanmış kahvaltı sofrasına baktılar.</span></p>

    <p class="MsoPlainText" style="text-align: justify;"><span class="calibre1">İlk gören Vera oldu. Görür görmez yanında duran yargıcın kolunu yakalayarak genç ve güçlü parmaklarıyla öyle bir sıktı ki, ihtiyar Wargrave can acısıyla bağırmaktan kendini alamadı.</span></p>

    <p class="MsoPlainText" style="text-align: justify;"><span class="calibre1">O sırada Vera da bir çığlık attı.</span></p>

    <p class="MsoPlainText" style="text-align: justify;"><span class="calibre1">"Zencilere... Zencilere bakın!.."</span></p>

    <p class="MsoPlainText" style="text-align: justify;"><span class="calibre1">Masanın üzerinde sadece altı küçük zenci kalmıştı.</span></p>
  </div>

  <div class="Section">
    <h2 class="calibre4" id="calibre_toc_76" style="text-align: center;">II</h2>

    <p class="MsoPlainText" style="text-align: justify;"><span class="calibre1">Rogers'in bulmaları uzun sürmedi.</span></p>

    <p class="MsoPlainText" style="text-align: justify;"><span class="calibre1">Bahçenin öbür ucundaki çamaşırlıktaydı. Mutfak ocağını yakmak için odun yarmakta olduğu anlaşılıyordu. Küçük balta hâlâ elindeydi. Büyük ve ağır başka bir balta da kapıya dayalı duruyordu. Baltanın keskin yüzü kan içindeydi. Baltanın ucundaki kanlı bölüm Rogers'in başındaki derin yarığa tıpatıp uyu yordu...</span></p>
  </div>

  <div class="Section">
    <h2 class="calibre4" id="calibre_toc_77" style="text-align: center;">III</h2>

    <p class="MsoPlainText" style="text-align: justify;"><span class="calibre1">Armstrong, "Durum çok açık," dedi. "Katil arkasından gizlice gelmiş ve odun kesmek için eğildiği sırada baltayı Rogers'in başına indirmiş."</span></p>

    <p class="MsoPlainText" style="text-align: justify;"><span class="calibre1">Yargıç Wargrave:</span></p>

    <p class="MsoPlainText" style="text-align: justify;"><span class="calibre1">"Bu baltayı kullanmak için çok güçlü olmaya gerek var mı, doktor?" diye sordu. "Eğer bunun için sorduysanız yanıt vereyim. Bir kadın bu baltayı rahatça kullanabilir."</span></p>

    <p class="MsoPlainText" style="text-align: justify;"><span class="calibre1">Doktor çevresine kaçamak bir bakışla baktı. Bayan Claythorne ve Bayan Brent mutfağa gitmişlerdi. "Genç kız bunu öbürüne göre daha kolay yapabilir. Atlet yapılı bir vücudu var. Görünüşte Bayan Brent narin yapılı izlenimi uyandırıyor ama, bu tipler aslında çok güçlü olabilirler. Sonra akıl dengesi bozuk kişilerin de insanüstü bir güce sahip olduklarını unutmamalıyız."</span></p>

    <p class="MsoPlainText" style="text-align: justify;"><span class="calibre1">Yargıç düşünceli düşünceli başını salladı. Kanlı baltanın yanında diz çökmüş olan Blore ayağa kalktı, içini çekerek: "Hiç parmak izi yok. Katil işini bitirdikten sonra baltanın sapını iyice silmiş anlaşılan," dedi.</span></p>

    <p class="MsoPlainText" style="text-align: justify;"><span class="calibre1">Bir kahkaha duyuldu. Hepsi sesin geldiği tarafa döndüler. Vera Claythorne bahçedeydi. Vahşi kahkahalarla sarsılarak bağırıyordu.</span></p>

    <p class="MsoPlainText" style="text-align: justify;"><span class="calibre1">"Bu adada arı besliyorlar mı? Söyleyin. Bal aramaya ne zaman gideceğiz? Ha! Ha! Ha!.."</span></p>

    <p class="MsoPlainText" style="text-align: justify;"><span class="calibre1">Hepsi hayretle genç kıza bakıyorlardı. Sağlıklı ve dengeli olarak tanıdıkları genç kız, gözlerinin önünde deliriyor gibiydi. Bağırmaktan çok çığlığı andıran sesiyle konuşmaya devam ediyordu.</span></p>

    <p class="MsoPlainText" style="text-align: justify;"><span class="calibre1">"Ne bakıyorsunuz öyle?.. Delirdiğimi mi sanıyorsunuz? Sorduğum şeye yanıt verin... Arılar... Arı kovanları... Anlamadınız mı?.. O deli saçması şiiri okumadınız mı? Yatak odalarınızda çerçeveli olarak asılı duran şiiri diyorum... Oraya okuyasınız diye konulmuş olduğunu anlamadınız mı?... Aklımızı kullansaydık, Rogers'in cesedini aramak için doğru buraya gelmemiz gerekirdi. Yedi küçük zenci odun kesmeye gitti... Sonrasını hatırlamıyor musunuz? Benim aklımda... Size söyleyeyim. Altı Küçük Zenci kovanla oynadı... Onun için soruyorum... Bu adada arı kovanları var mı?.. Komik değil mi?.. Hem de çok komik..."</span></p>

    <p class="MsoPlainText" style="text-align: justify;"><span class="calibre1">Genç kız yeniden çılgınca kahkahalar atmaya başladı. Dr. Armstrong ilerledi. Yanına yaklaştı, sonra elini havaya kaldırarak kızın yanağına sert bir tokat indirdi.</span></p>

    <p class="MsoPlainText" style="text-align: justify;"><span class="calibre1">Vera başını ellerinin arasına aldı. Bir süre sessiz kaldı, sonra da, "Teşekkür ederim, şimdi daha iyiyim galiba," dedi.</span></p>

    <p class="MsoPlainText" style="text-align: justify;"><span class="calibre1">"Bayan Brent'le ben kahvaltınızı hazırlayacağız. Gelirken ocağı yakabilmemiz için biraz odun getirebilir misiniz?" Sonra arkasına dönerek mutfağa doğru yürüdü.</span></p>

    <p class="MsoPlainText" style="text-align: justify;"><span class="calibre1">Yanağında doktorun beş parmağının izi hâlâ duruyordu.</span></p>

    <p class="MsoPlainText" style="text-align: justify;"><span class="calibre1">Vera mutfağa doğru yürürken, Blore, "Kızı iyi kendine getirdiniz, doktor," dedi.</span></p>

    <p class="MsoPlainText" style="text-align: justify;"><span class="calibre1">Armstrong özür dileyen bir sesle karşılık verdi.</span></p>

    <p class="MsoPlainText" style="text-align: justify;"><span class="calibre1">"Başka çarem yoktu. Bu arada bir de sinir krizi gibi şeylerle uğraşamayız." Philip Lombard, "Hiç de sinirli bir tip değil," dedi. Armstrong, "Değil," diye onayladı. "Sağlıklı ve aklı başında bir kız. Sadece bir şok geçirdi. Bu hepimizin başına gelebilirdi."</span></p>

    <p class="MsoPlainText" style="text-align: justify;"><span class="calibre1">Rogers öldürülmeden önce bir miktar odun yarmıştı. Onları yerden toplayarak mutfağa taşıdılar. Vera ve Emily meşguldüler. Bayan Brent ocağı hazırlıyor, Vera da salam kesiyordu.</span></p>

    <p class="MsoPlainText" style="text-align: justify;"><span class="calibre1">Emily Brent, "Teşekkür ederim," dedi. "Kahvaltınızı çabuk hazırlamaya çalışıyoruz. Ama, çay suyunun kaynaması gerek. En azından yarım saate, hatta üç çeyrek saate ihtiyaç var."</span></p>
  </div>

  <div class="Section">
    <h2 class="calibre4" id="calibre_toc_78" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Eski polis müfettişi, Philip Lombard'a fısıldadı.</span></p>

    <p class="MsoPlainText" style="text-align: justify;"><span class="calibre1">"Ne düşünüyorum, biliyor musun?"</span></p>

    <p class="MsoPlainText" style="text-align: justify;"><span class="calibre1">Philip Lombard, "Hemen söylemeye niyetli olduğuna göre, tahmine çalışmaya değmez," diye yanıt verdi. Blore çok dikkatli bir adamdı. En ufak bir ipucu onun olayı çözmesine yardım edebilirdi. Ağır ağır konuşmaya başladı. "Amerika'da buna benzer bir cinayet olmuştu. Yaşlı bir adamla karısı baltayla öldürülmüşlerdi. Güpegündüz. Evde, öldürülen adamla kadının kızlarıyla hizmetçiden başka kimse yoktu. Hizmetçi kızın cinayeti işlememiş olduğu kanıtlandı. Geriye, orta yaşlı kız kalıyordu. Ama, aleyhinde hiçbir kanıt bulunamadı." Biraz durduktan sonra devam etti. "Baltayı görür görmez aklıma o cinayet geldi... Mutfağa girip Emily Brent'i öyle soğukkanlı görünce... Vera'nın sinir krizi geçirmesi çok doğal. Ama, öbürü... Bayan Rogers'in önlüğünü giymiş. Kahvaltı yarım saate kadar olacak, deyişi... Bana sorarsan bu kadın deli. Nice kart kızların, akıllarını kaçırdıkları görülmüştür. Cinayet işleyecek kadar çıldırdıklarını iddia edemem, ama hemen hepsi bir tür sinir hastalığına tutulurlar. Bizimki de aklını dinle bozmuş. Kendini, suçluları cezalandırmak üzere Tanrı'nın dünyaya uzattığı el gibi bir şey sanıyor. Bütün gün odasında oturup İncil okuduğunu biliyorsun, değil mi?"</span></p>

    <p class="MsoPlainText" style="text-align: justify;"><span class="calibre1">Lombard içini çekerek yanıt verdi:</span></p>

    <p class="MsoPlainText" style="text-align: justify;"><span class="calibre1">"Bunu kanıtlamak o kadar güç ki. Elinde kanıt var mı, Blore?" Blore ısrarla devam ediyordu. "Sonra sabah erkenden evden çıkan da oydu... Bize deniz kenarına inmiş olduğunu söyledi, ama..." Lombard başını sallayarak itiraz etti. "Rogers odun yararken öldürüldü. Yani, sabah kalktıktan sonra ilk işini yaparken. Bu durumda Brent'in onu öldürdükten sonra ortada dolaşıp şüpheleri üzerine çekmesine hiç gerek yoktu. Bana soracak olursan, katil Rogers'i öldürdükten sonra yeniden yatağına yatmış ve horuldayarak uyumuştur."</span></p>

    <p class="MsoPlainText" style="text-align: justify;"><span class="calibre1">Blore, "Yalnız bir noktayı unutuyorsun," dedi. "Kadın masum olsaydı, adada sabahın erken saatinde yalnız başına dolaşmaktan korkardı. Bunu ancak korkacak bir şey olmadığını bildiğinden yapmış olabilir. Yani, katil kendi ise."</span></p>

    <p class="MsoPlainText" style="text-align: justify;"><span class="calibre1">Lombard, "Evet, bu önemli bir nokta," dedi. "Ben bunu düşünmemiştim."</span></p>

    <p class="MsoPlainText" style="text-align: justify;"><span class="calibre1">Sonra yüzünde alaylı bir gülümsemeyle ekledi.</span></p>

    <p class="MsoPlainText" style="text-align: justify;"><span class="calibre1">"Artık benden kuşkulanmadığına çok sevindim."</span></p>

    <p class="MsoPlainText" style="text-align: justify;"><span class="calibre1">Blore utanarak yanıt verdi:</span></p>

    <p class="MsoPlainText" style="text-align: justify;"><span class="calibre1">"İşe senden kuşkulanmakla başladım. Şu tabanca ve bize anlattığın garip öykü... Daha doğrusu bizden sakladığın öykü. Ama artık hakkındaki kuşkularımın yersiz olduğu inancındayım... Senin de benim hakkımda aynı şeyleri düşünmeni dilerim."</span></p>

    <p class="MsoPlainText" style="text-align: justify;"><span class="calibre1">Lombard düşünceli düşünceli yanıt verdi. "Yanılmış olabilirim, ama sende bu işi düzenleyecek, kadar geniş bir hayal gücü olduğunu sanmıyorum. Sadece ikimizin arasında kalsın Blore, belki de yarına kadar ikimiz de birer ceset olacağız, ama yine merak ediyorum. Şu banka soygununda gerçek suçluyu bildiğin halde öbür adamı mahkûm ettirdin, değil mi?" Blore huzursuzlukla kıpırdandı. "Artık önemi yok. Anlatayım bari. Landor suçsuzdu. Çete beni sıkıştırdı. Küçük bir servet denilebilecek bir rüşvet de verdi. Adamın aleyhindeki bütün kanıtları onlar hazırladı. Tabii, başka..."</span></p>

    <p class="MsoPlainText" style="text-align: justify;"><span class="calibre1">"Tabii, başka tanıklar olsaydı kabul etmezdin. Aramızda kalsın ama, akıllıca bir iş yapmışsın bence." "Yasalara karşı geldiğim halde, terfi de ettirildim." "Öte yandan Landor ömür boyu hapse mahkûm edildi ve hapishanede öldü." "Hapishanede öleceğini nereden bilebilirdim herifin?" "Evet, bu senin şanssızlığın işte." "Benim mi? Onun şanssızlığı demek istiyordun herhalde." "Senin için de şanssızlık. Bu yüzden senin yaşamın da kısalacağa benziyor."</span></p>

    <p class="MsoPlainText" style="text-align: justify;"><span class="calibre1">Blore hayretle Lombard'a baktı. "Benim de Rogers ve ötekiler gibi bir delinin tuzağına düşeceğimi mi söylüyorsun? Yok, hayır... Ben tatlı canımı korumayı bilirim. Bunu unutma."</span></p>

    <p class="MsoPlainText" style="text-align: justify;"><span class="calibre1">Lombard, "Neyse, ben bahse girmeyi sevmem. Hem bahsi kazanırsam hayatta olamayacağın için paramı ödeyemezsin, nasıl olsa," dedi.</span></p>

    <p class="MsoPlainText" style="text-align: justify;"><span class="calibre1">"Bana bak Lombard. Ne demek istiyorsun?"</span></p>

    <p class="MsoPlainText" style="text-align: justify;"><span class="calibre1">Philip Lombard dişlerini göstererek sırıttı.</span></p>

    <p class="MsoPlainText" style="text-align: justify;"><span class="calibre1">"Şunu demek istiyorum, tahminime göre kurtulma şansın yok." "Ne?" "Hayal gücünün kısırlığı, seni sabit bir hedef haline getirecek. U.N. Ovven gibi hayal gücü geniş bir katil senin çevrende rahatça, fıldır fıldır dolaşabilir." Blore'un yüzüne kan hücum etti. Sonra öfkeli bir sesle sordu. "Ya sen ne olacaksın?" Philip Lombard'ın yüzü sertleşti.</span></p>

    <p class="MsoPlainText" style="text-align: justify;"><span class="calibre1">"Benim oldukça geniş bir hayal gücüm vardır. Bundan önce de zor durumlarda kaldım ve yakamı kurtarmayj bildim. Fazla bir şey söylemek istemiyorum, ama buradan kurtulacağımdan eminim."</span></p>
  </div>

  <div class="Section">
    <h2 class="calibre4" id="calibre_toc_79" style="text-align: center;">V</h2>

    <p class="MsoPlainText" style="text-align: justify;"><span class="calibre1">Yumurtalar tavadaydı. Vera ekmek kızartırken bir yandan da düşünüyordu. "Kendimi neden deli durumuna düşürdüm? Çok yanlış davrandım. Soğukkanlılığını yitirme kızım..." Soğukkanlılığı yüzünden şimdiye kadar kaç kez hayranlık uyandırmıştı. "Bayan Claythorne soğukkanlılığını kaybetmeyerek hemen Cyril'in peşinden yüzmeye başladı." Bu nereden gelmişti aklına şimdi? Unutması gerekti bunu... Cyril onun kayalara yaklaşmasından çok önce gözden kaybolmuştu. Vera açığa doğru sürükleyen akıntıyı hissetmiş ve ağır ağır yüzerek kendini akıntıya bırakmıştı... Taa sandal gelinceye kadar...</span></p>

    <p class="MsoPlainText" style="text-align: justify;"><span class="calibre1">Sonra herkes onun cesaret ve soğukkanlılığını övüp durmuştu...</span></p>

    <p class="MsoPlainText" style="text-align: justify;"><span class="calibre1">Hugo dışında. Sadece Hugo dışında... O her şeyi anladığını belli eden bir biçimde dik dik bakmıştı ona...</span></p>

    <p class="MsoPlainText" style="text-align: justify;"><span class="calibre1">Hugo neredeydi şimdi? Ne yapıyordu? Nişanlanmış mıydı?.. Evlenmiş miydi yoksa?..</span></p>

    <p class="MsoPlainText" style="text-align: justify;"><span class="calibre1">Emily Brent'in tiz sesi duyuldu:</span></p>

    <p class="MsoPlainText" style="text-align: justify;"><span class="calibre1">"Vera ekmekler yanıyor."</span></p>

    <p class="MsoPlainText" style="text-align: justify;"><span class="calibre1">"Affedersiniz, Bayan Brent. Doğru, çok aptalım ben!"</span></p>

    <p class="MsoPlainText" style="text-align: justify;"><span class="calibre1">Emily Brent cızırdayan tavadan son yumurtayı da alarak tabağa koydu. Vera ızgaranın üzerine kızartmak için yeniden ekmek dizerken,</span></p>

    <p class="MsoPlainText" style="text-align: justify;"><span class="calibre1">"Çok soğukkanlısınız, Bayan Brent," dedi.</span></p>

    <p class="MsoPlainText" style="text-align: justify;"><span class="calibre1">Emily Brent dudaklarını büzerek karşılık verdi.</span></p>

    <p class="MsoPlainText" style="text-align: justify;"><span class="calibre1">"Hiçbir şeyden heyecanlanmayacak ve soğukkanlılığımı hiçbir zaman kaybetmeyecek biçimde yetiştirildim."</span></p>

    <p class="MsoPlainText" style="text-align: justify;"><span class="calibre1">Vera, "Baskı altında büyütülmüş... Bu çok şey ifade edebilir..." diye düşündü. Sonra sordu. "Yoksa ölümden korkmuyor musunuz?"</span></p>

    <p class="MsoPlainText" style="text-align: justify;"><span class="calibre1">Ölüm! Bu sözcük Emily Brent'in beyninde derin yankılar yaptı. Ölmek mi? Ama, ölmeyecekti ki! Evet, ötekiler ölecekti... Ama, kendisi, Emily Brent ölmeyecekti. Bu kız bunu anlamıyordu. Korkmuyordu, tabii. Ataları askerdi. Hepsi ölümü gözlerini kırpmadan karşılamışlardı. Hepsi dürüst bir yaşam sürmüşlerdi. Kendi gibi... Şimdiye kadar utanılacak hiçbir şey yapmamıştı... Ötekilerle birlikte ölmeyecekti kuşkusuz....</span></p>

    <p class="MsoPlainText" style="text-align: justify;"><span class="calibre1">"Tanrı kendisiyle birlikte olanları korur." "Gecenin karanlığından, gündüzün ışık oklarından korkma..." Şimdi gündüzdü ve korkulacak bir şey yoktu. "Hiçbirimiz bu adayı terkedemeyeceğiz." Kim söylemişti bunu? General MacArthur tabii. Kuzeni Elsie MacPherson'la evli olan yaşlı asker. Ölüme pek aldırış etmiyormuş gibi... Hatta, onu ister gibi bir hali vardı. Günahkârdı da ondan. Her halinden belliydi günahkâr olduğu. Bazıları ölümü o kadar düşünmezlerdi ki, sonunda kendi canlarına kıyarlardı. Beatrice Taylor da bunlardan biriydi... Dün gece rüyasında Beatrice Taylor'u görmüştü... Dışarıdan cama yüzünü dayamış, kendisini içeriye alması için yalvarıp durmuştu. Ama, Emily Brent onu almamıştı içeriye. Çünkü alsaydı korkunç bir şey olacaktı...</span></p>

    <p class="MsoPlainText" style="text-align: justify;"><span class="calibre1">Emily silkinerek kendine geldi. Karşısındaki kız ona hayretle bakmaktaydı. Kendini toparlayarak, "Her şey hazır, değil mi?" diye sordu. "Kahvaltıyı içeriye götürebiliriz."</span></p>
  </div>

  <div class="Section">
    <h1 class="calibre2" id="calibre_toc_12" style="text-align: center;">On Birinci Bölüm</h1>

    <h2 class="calibre3" id="calibre_toc_80" style="text-align: center;">I</h2>

    <p class="MsoPlainText" style="text-align: justify;"><span class="calibre1">Kahvaltı sona ermişti.</span></p>

    <p class="MsoPlainText" style="text-align: justify;"><span class="calibre1">Yargıç Wargrave boğazını temizledi ve otoriter bir sesle konuştu.</span></p>

    <p class="MsoPlainText" style="text-align: justify;"><span class="calibre1">"Bence toplanıp durumu tartışmamız daha doğru olur. Yarım saate kadar oturma odasında toplanalım mı?"</span></p>

    <p class="MsoPlainText" style="text-align: justify;"><span class="calibre1">Herkes kabul etti.</span></p>

    <p class="MsoPlainText" style="text-align: justify;"><span class="calibre1">Vera kirli tabakları üst üste toplamaya başladı.</span></p>

    <p class="MsoPlainText" style="text-align: justify;"><span class="calibre1">"Ben masayı toplayıp bulaşığı yıkarım."</span></p>

    <p class="MsoPlainText" style="text-align: justify;"><span class="calibre1">Philip Lombard, "Biz tabakları mutfağa taşırız," diye atıldı.</span></p>

    <p class="MsoPlainText" style="text-align: justify;"><span class="calibre1">Emily Brent ayağa kalkarken birdenbire tekrar yerine oturdu:</span></p>

    <p class="MsoPlainText" style="text-align: justify;"><span class="calibre1">"Aman!... Aman!..."</span></p>

    <p class="MsoPlainText" style="text-align: justify;"><span class="calibre1">Yargıç sordu:</span></p>

    <p class="MsoPlainText" style="text-align: justify;"><span class="calibre1">"Bir şeyiniz mi var, Bayan Brent?"</span></p>

    <p class="MsoPlainText" style="text-align: justify;"><span class="calibre1">Emily Brent özür dileyen bir sesle yanıt verdi:</span></p>

    <p class="MsoPlainText" style="text-align: justify;"><span class="calibre1">"Bağışlayın. Bayan Claythorne'a yardım etmek istiyordum, ama ne oldu bilmem. Galiba biraz başım dönüyor."</span></p>

    <p class="MsoPlainText" style="text-align: justify;"><span class="calibre1">Dr. Armstrong. "Başınız mı dönüyor?" diye sordu. "Gecikmiş bir şok olabilir. Size bir ilaç verebi..." "Hayır!" Bu söz yaşlı kadının dudaklarından fırlayarak bir bomba gibi patladı odada. Herkes ona baktı. Dr. Armstrong kıpkırmızı kesilmişti. Bayan Brent'in yüzünden korku ve kuşku okunmaktaydı. Doktor hafifçe, "Nasıl isterseniz," dedi.</span></p>

    <p class="MsoPlainText" style="text-align: justify;"><span class="calibre1">"İlâç almak istemiyorum... Hiçbir şey almam. Sadece, şurada baş dönmem geçinceye kadar dinlenmek istiyorum."</span></p>

    <p class="MsoPlainText" style="text-align: justify;"><span class="calibre1">Masadan kahvaltı tabaklarının toplanması bitmişti.</span></p>

    <p class="MsoPlainText" style="text-align: justify;"><span class="calibre1">Bay Blore, "Ben ev işlerine alışkınım," dedi. "Size mutfakta yardım edeyim." Vera, "Sağolun," diye karşılık verdi. Emily Brent yemek odasında tek başına kalmıştı. Başının dönmesi geçiyordu. Şimdi de gözleri kapanmaya başlamıştı. Kendini bıraksa hemen uyuyacakmış gibiydi.</span></p>

    <p class="MsoPlainText" style="text-align: justify;"><span class="calibre1">Kulaklarında bir vızıltı peydahlandı... Yoksa odada gerçekten vızıldayan bir şey mi vardı?</span></p>

    <p class="MsoPlainText" style="text-align: justify;"><span class="calibre1">"Arı," diye düşündü, "Eşek arısı."</span></p>

    <p class="MsoPlainText" style="text-align: justify;"><span class="calibre1">Sonra da arıyı gördü. Pencerenin camında dolaşıp duruyordu.</span></p>

    <p class="MsoPlainText" style="text-align: justify;"><span class="calibre1">Bal ve arılar...</span></p>

    <p class="MsoPlainText" style="text-align: justify;"><span class="calibre1">Balı çok severdi. Petekli bal, insanın onu kendi eliyle tabağa boşaltması... Ne güzel damlardı... Şıp, şıp, şıp!..</span></p>

    <p class="MsoPlainText" style="text-align: justify;"><span class="calibre1">Odada biri vardı... Üstübaşı sırılsıklam, suları damlayan biri... Beatrice Taylor nehirden çıkıp gelmişti... Başını çevirse arkasında Beatrice'i görecekti. Ama başını çeviremiyordu!.. Bağırmak istiyordu!.. Ama, bağıramadı!.. Evde kimse yok muydu? Yapayalnız mı kalmıştı? Ayak sesleri duydu... Arkasından, sessizce yürüyen birinin ayak sesleri geliyordu... Boğulan kızın ayak sesleriydi bunlar...</span></p>

    <p class="MsoPlainText" style="text-align: justify;"><span class="calibre1">Arı camda vızıldayıp duruyordu!..</span></p>

    <p class="MsoPlainText" style="text-align: justify;"><span class="calibre1">Sonra bir acı duydu.</span></p>

    <p class="MsoPlainText" style="text-align: justify;"><span class="calibre1">Boynunu arı sokmuştu!...</span></p>
  </div>

  <div class="Section">
    <h2 class="calibre4" id="calibre_toc_81" style="text-align: center;">II</h2>

    <p class="MsoPlainText" style="text-align: justify;"><span class="calibre1">Oturma odasında Emily Brent'i bekliyorlardı.</span></p>

    <p class="MsoPlainText" style="text-align: justify;"><span class="calibre1">Vera Claythorne, "Gidip çağırayım mı?" diye sordu.</span></p>

    <p class="MsoPlainText" style="text-align: justify;"><span class="calibre1">Blore atıldı.</span></p>

    <p class="MsoPlainText" style="text-align: justify;"><span class="calibre1">"Bir dakika."</span></p>

    <p class="MsoPlainText" style="text-align: justify;"><span class="calibre1">Vera yerine oturdu. Herkes soran bakışlarla Blore'a baktı.</span></p>

    <p class="MsoPlainText" style="text-align: justify;"><span class="calibre1">Blore, "Dinleyin!" dedi. "Bence katili bulmak için yemek odasından uzağa gitmemize hiç gerek yok. Aradığımız kişinin o kadın olduğundan eminim." Dr. Armstrong, "Sebep?" diye sordu. "Fanatik dindarlık. Ne dersiniz, doktor?" "Olabilir. Böyle olmadığını iddia edemiyeceğimiz gibi, kanıtlayanlayız da." Vera, "Kahvaltı hazırladığımız sırada mutfakta çok garip bir hali vardı. Gözleri..." dedi ve ürperdi.</span></p>

    <p class="MsoPlainText" style="text-align: justify;"><span class="calibre1">Lombard, "Bu kadarcık bir şeyle karar veremeyiz," diye söze karıştı. "Şu sırada hemen hemen hiçbirimizin aklı başında değil."</span></p>

    <p class="MsoPlainText" style="text-align: justify;"><span class="calibre1">Blore, "Hem başka bir şey daha var," dedi. "Gramofonun savurduğu suçlamalar konusunda açıklama yapmayan tek kişi o aramızda. Neden? Çünkü analatacak bir şeyi yoktu."</span></p>

    <p class="MsoPlainText" style="text-align: justify;"><span class="calibre1">Vera sandalyesinde kımıldadı. "Bu pek de doğru değil. Sonradan bana anlattı her şeyi."</span></p>

    <p class="MsoPlainText" style="text-align: justify;"><span class="calibre1">Wargrave sordu:</span></p>

    <p class="MsoPlainText" style="text-align: justify;"><span class="calibre1">"Size ne anlattı, Bayan Claythorne?"</span></p>

    <p class="MsoPlainText" style="text-align: justify;"><span class="calibre1">Vera, Beatrice Taylor'un öyküsünü anlattı.</span></p>

    <p class="MsoPlainText" style="text-align: justify;"><span class="calibre1">Wargrave dikkatle dinledikten sonra, "Akla uygun bir öykü," dedi. "Bunun doğruluğuna inanmamak için hiçbir neden göremiyorum. Söyleyin bana, bu olayı anlatırken vicdan azabı çektiğini belirten bir hali var mıydı?"</span></p>

    <p class="MsoPlainText" style="text-align: justify;"><span class="calibre1">Vera, "Hiç," diye yanıt verdi. "Kendisini tümüyle suçsuz buluyordu." Yargıç Wargrave, "Saat on bire on var. Bayan Brent'i çağırıp toplantıya başlasak iyi olacak," dedi. Blore, "Hiçbir şey yapmayacak mısınız?" diye sordu. Yargıç, "Yapabileceğimiz bir şey olduğunu sanmıyorum," dedi. "Şu anda kuşkularımız, sadece kuşku olmaktan daha ileri gidemiyor. Bu arada, Doktor Armstrong'tan Bayan Brent'i dikkatle muayene etmesini rica edeceğiz. Şimdi hep birlikte yemek odasına gidelim..."</span></p>

    <p class="MsoPlainText" style="text-align: justify;"><span class="calibre1">Emily Brent'i bıraktıkları gibi, aynı sandalyede otururken buldular. İlk bakışta, içeriye girişlerini duymamış görünmesinden başka, gözlerine doğal olmayan bir şey çarpmadı.</span></p>

    <p class="MsoPlainText" style="text-align: justify;"><span class="calibre1">Sonra sapsarı yüzünü, morarmış dudaklarını ve dehşetle açılmış gözlerini gördüler. Blore, "Ölmüş!" diye bağırdı.</span></p>
  </div>

  <div class="Section">
    <h2 class="calibre4" id="calibre_toc_82" style="text-align: center;">III</h2>

    <p class="MsoPlainText" style="text-align: justify;"><span class="calibre1">Yargıç Wargrave'in sakin sesi duyuldu. "Aramızdan bir kişi daha eksildi... Bir kez daha, çok geç kalmış bulunuyoruz." Dr. Armstrong ölen kadının üzerine eğilmişti. Dudaklarını kokladı, başını salladı. Sonra gözkapaklarını kaldırarak baktı.</span></p>

    <p class="MsoPlainText" style="text-align: justify;"><span class="calibre1">Lombard'ın halinden sabırsızlandığı belli oluyordu.</span></p>

    <p class="MsoPlainText" style="text-align: justify;"><span class="calibre1">"Neden ölmüş doktor? Bıraktığımızda bir şeyi yoktu."</span></p>

    <p class="MsoPlainText" style="text-align: justify;"><span class="calibre1">Cesedin boynunun sağ tarafındaki bir leke Armstrong'un dikkatini çekmişti:</span></p>

    <p class="MsoPlainText" style="text-align: justify;"><span class="calibre1">"Burada bir iğne izi var."</span></p>

    <p class="MsoPlainText" style="text-align: justify;"><span class="calibre1">Bu arada pencere tarafından bir arı vızıltısı da geliyordu.</span></p>

    <p class="MsoPlainText" style="text-align: justify;"><span class="calibre1">Vera haykırdı: "Bakın!... Arı!... Eşek arısı! Bu sabah söylediklerimi hatırladınız mı?" Armstrong, "Onu arı sokmadı," diye mırıldandı. "Boynuna batan enjektörü bir insan eli tutuyordu."</span></p>

    <p class="MsoPlainText" style="text-align: justify;"><span class="calibre1">Yargıç sordu,</span></p>

    <p class="MsoPlainText" style="text-align: justify;"><span class="calibre1">"Zehirin türü ne?"</span></p>

    <p class="MsoPlainText" style="text-align: justify;"><span class="calibre1">"Siyanür türünden bir şey sanırım. Büyük bir olasılıkla Anthony Marston'u öldüren zehir gibi potasyum siyanürdür. Hemen ölmüş!.."</span></p>

    <p class="MsoPlainText" style="text-align: justify;"><span class="calibre1">Vera, "Ama arı sadece bir rastlantı olamaz," dedi.</span></p>

    <p class="MsoPlainText" style="text-align: justify;"><span class="calibre1">Lombard ağır ağır karşılık verdi:</span></p>

    <p class="MsoPlainText" style="text-align: justify;"><span class="calibre1">"Hayır, rastlantı değil. Bu bizim katilin işi. Oldukça şakacı bir canavar. Saçma çocuk masallarındaki lanetli şiire mümkün olduğunca bağlı kalmaya çalışıyor." Lombard'ın sesi ilk kez heyecanlıydı, hatta titriyordu. Sanki onun da sinirleri boşalmak üzereydi. Vahşi bir sesle devam etti. "Çılgınlık... Tümüyle çılgınlık!... Hepimiz deliriyoruz galiba." Yargıç sakin bir sesle, "Buraya enjektör getiren olmuş muydu?" diye sordu. Dr. Armstrong doğruldu, kendinden fazla emin olmayan bir sesle, "Evet, ben getirdim," dedi. Dört çift göz ona çevrildi. Doktor düşmanca bakışların kendisini sardığını hissetti. "Yanımda daima bir enjektör taşırım. Bütün doktorlar taşır." Wargrave, "Öyle," dedi. "Şimdi enjektörünüzün nerede olduğunu söyleyebilir misiniz bize, doktor?"</span></p>

    <p class="MsoPlainText" style="text-align: justify;"><span class="calibre1">"Odamdaki çantamda tabii."</span></p>

    <p class="MsoPlainText" style="text-align: justify;"><span class="calibre1">Yargıç, "Bir defa baksak fena olmayacak," dedi.</span></p>

    <p class="MsoPlainText" style="text-align: justify;"><span class="calibre1">Beşi birden hiç konuşmadan üst kata çıktılar.</span></p>

    <p class="MsoPlainText" style="text-align: justify;"><span class="calibre1">Çantanın içindeki her şey yere boşaltıldı.</span></p>

    <p class="MsoPlainText" style="text-align: justify;"><span class="calibre1">Enjektörün yerinde yeller esiyordu.</span></p>
  </div>

  <div class="Section">
    <h2 class="calibre4" id="calibre_toc_83" style="text-align: center;">IV</h2>

    <p class="MsoPlainText" style="text-align: justify;"><span class="calibre1">Armstrong bağırdı.</span></p>

    <p class="MsoPlainText" style="text-align: justify;"><span class="calibre1">"Biri almış enjektörü buradan!"</span></p>

    <p class="MsoPlainText" style="text-align: justify;"><span class="calibre1">Odaya derin bir sessizlik çökmüştü.</span></p>

    <p class="MsoPlainText" style="text-align: justify;"><span class="calibre1">Armstrong arkası pencereye dönük olarak duruyordu. Dört çift göz kuşku dolu, suçlayan bakışlarla ona dikilmişti. Doktor yardım isteyen bakışlarla bir Wargrave'e, bir Vera'ya bakıyordu...</span></p>

    <p class="MsoPlainText" style="text-align: justify;"><span class="calibre1">"Size söylüyorum. Enjektörü biri almış çantamdan!"</span></p>

    <p class="MsoPlainText" style="text-align: justify;"><span class="calibre1">Blore ile Lombard bakıştılar.</span></p>

    <p class="MsoPlainText" style="text-align: justify;"><span class="calibre1">Yargıç, "Odada sadece beş kişiyiz," dedi. "Birimiz katil. Durumumuz oldukça tehlikeli bir evreye girdi. İçimizde masum olan dört kişinin yaşamının güvenceye alınması için elden gelen her önleme başvurmalıyız. Şimdi size soruyorum Dr. Armstrong, yanınızda ne gibi ilaçlar var?"</span></p>

    <p class="MsoPlainText" style="text-align: justify;"><span class="calibre1">"Buraya küçük bir ilaç çantası getirdim. Kontrol edebilirsiniz. İçinde biraz uyku ilacı, yani Trinol ve Sulphonaf tabletleri, bir paket Bromür, karbonat ve aspirin bulacaksınız. Başka hiçbir ilaç yok çantamda. Siyanür cinsinden hiçbir ilaç da getirmedim."</span></p>

    <p class="MsoPlainText"></p>

    <p class="MsoPlainText" style="text-align: justify;"><span class="calibre1">Yargıç, "Bir miktar uyku ilacı da bende var. Sanırım Sluphonal. Ama yüksek dozda alınacak olursa bunlar da insanı öldürür, değil mi, doktor?" dedi, sonra Lombard'a dönerek sordu. "Sizde de bir tabanca var, değil mi?"</span></p>

    <p class="MsoPlainText" style="text-align: justify;"><span class="calibre1">Philip Lombard sert bir sesle yanıt verdi.</span></p>

    <p class="MsoPlainText" style="text-align: justify;"><span class="calibre1">"Var! Ne olacak?"</span></p>

    <p class="MsoPlainText" style="text-align: justify;"><span class="calibre1">"Olacağı şu... Şunu öneriyorum. Doktorun ilaçlarını, benim uyku haplarımı, sizin tabancanızı, buna benzer ilaç ve ateşli silahları toplayarak bir yere kilitleyelim. Bunu yaptıktan sonra da hepimiz birbirimizin üzerini ve odalarını arayalım."</span></p>

    <p class="MsoPlainText" style="text-align: justify;"><span class="calibre1">Lombard, "Tabancamı size verecek kadar delirmedim," dedi.</span></p>

    <p class="MsoPlainText" style="text-align: justify;"><span class="calibre1">"Bay Lombard, siz sağlam yapılı ve kuvvetli bir gence benziyorsunuz. Eski polis müfettiş Blore da sizin kadar kuvvetli görünüyor. Aranızda çıkacak bir boğuşmanın sonucu hakkında bir tahminde bulunamam. Ama, şunu söyleyebilirim ki, Blore'un yanında beni, Doktor Armstrong'u ve Bayan Claythorne'u bulacaksınız. Bu durumda direnmeye kalkışırsanız sonucun aleyhinize olacağını herhalde kabul edersiniz."</span></p>

    <p class="MsoPlainText" style="text-align: justify;"><span class="calibre1">Lombard başını arkaya attı, bir kurt gibi dişlerini göstererek, "Pekâlâ, bütün silahlar toplanacak olduktan sonra bir sakıncası yok," dedi.</span></p>

    <p class="MsoPlainText" style="text-align: justify;"><span class="calibre1">Wargrave memnun memnun başını salladı.</span></p>

    <p class="MsoPlainText" style="text-align: justify;"><span class="calibre1">"Mantıklı bir gençmişsiniz. Şimdi tabanca nerede? Söyler misin?"</span></p>

    <p class="MsoPlainText" style="text-align: justify;"><span class="calibre1">"Yatağımın başucundaki komodinin çekmecesinde."</span></p>

    <p class="MsoPlainText" style="text-align: justify;"><span class="calibre1">"Güzel."</span></p>

    <p class="MsoPlainText" style="text-align: justify;"><span class="calibre1">"Gidip getireyim."</span></p>

    <p class="MsoPlainText" style="text-align: justify;"><span class="calibre1">"Sizinle gelmemiz daha iyi olacak."</span></p>

    <p class="MsoPlainText" style="text-align: justify;"><span class="calibre1">Philip gene dişlerini göstererek sırıttı.</span></p>

    <p class="MsoPlainText" style="text-align: justify;"><span class="calibre1">"Şüpheci şeytan seni!.."</span></p>

    <p class="MsoPlainText" style="text-align: justify;"><span class="calibre1">Hep beraber koridoru geçerek Lombard'ın odasına gittiler.</span></p>

    <p class="MsoPlainText" style="text-align: justify;"><span class="calibre1">Philip yatağının başucundaki komodine giderek çekmeceyi açtı.</span></p>

    <p class="MsoPlainText" style="text-align: justify;"><span class="calibre1">Komodinin çekmecesi bomboştu.</span></p>
  </div>

  <div class="Section">
    <h2 class="calibre4" id="calibre_toc_84" style="text-align: center;">V</h2>

    <p class="MsoPlainText" style="text-align: justify;"><span class="calibre1">Lombard'ın eşyaları üç erkek tarafından didik didik arandı. Vera Claythorne bu sırada kapıda beklemekteydi.</span></p>

    <p class="MsoPlainText" style="text-align: justify;"><span class="calibre1">Sonra sırayla Armstrong'un, Blore'un ve yargıcın odaları ve üstleri arandı. Bu iş bittikten sonra üç erkek Vera'ya doğru ilerlediler. Konuşan yargıç oldu.</span></p>

    <p class="MsoPlainText" style="text-align: justify;"><span class="calibre1">"Ümit ederim anlarsınız Bayan Claythorne. Ayırım yapabilecek durumda değiliz. Şu tabancanın bulunması şart. Tahmin ettiğime göre, yanınızda mayo getirmişsinizdir."</span></p>

    <p class="MsoPlainText" style="text-align: justify;"><span class="calibre1">Vera başını sallayarak, "Evet," dedi. "O halde odanıza girip mayonuzu giymenizi, sonra da dışarıya çıkmanızı rica edeceğim." Vera odasına girdi ve kapıyı kapattı. Birkaç dakika sonra da üzerine sımsıkı yapışan bir mayoyla dışarıya çıktı.</span></p>

    <p class="MsoPlainText" style="text-align: justify;"><span class="calibre1">Wargrave hoşnutlukla başını sallayarak, "Teşekkür ederim Bayan Claythorne," dedi. "Şimdi siz burada bekleyin. Biz de odanızı .arayalım."</span></p>

    <p class="MsoPlainText" style="text-align: justify;"><span class="calibre1">Vera onlar dışarıya çıkıncaya kadar sabırla koridorda bekledi. Sonra odasına girdi, giyindi ve kendisini koridorda bekleyen üç erkeğe katıldı.</span></p>

    <p class="MsoPlainText" style="text-align: justify;"><span class="calibre1">Yargıç, "Şimdi bir şeyden tümüyle eminiz," dedi. "Hiçbirimizde öldürücü silah ve ilaç yok. Şimdi toplanan ilaçları emin bir yere kilitlemek gerek. Sanırım mutfakta bir demir dolap var."</span></p>

    <p class="MsoPlainText" style="text-align: justify;"><span class="calibre1">Blore atıldı.</span></p>

    <p class="MsoPlainText" style="text-align: justify;"><span class="calibre1">"Her şey iyi, ama dolabın anahtarı kimde duracak? Herhalde sizde, Bay Wargrave..."</span></p>

    <p class="MsoPlainText" style="text-align: justify;"><span class="calibre1">İhtiyar yargıç yanıt vermedi.</span></p>

    <p class="MsoPlainText" style="text-align: justify;"><span class="calibre1">Mutfağa doğru yürüdü. Diğerleri de onu izlediler.</span></p>

    <p class="MsoPlainText" style="text-align: justify;"><span class="calibre1">Duvara gömülü küçük bir demir dolap vardı. Gümüş takımlar için yapılmış olduğu anlaşılıyordu. Yargıcın talimatıyla, toplanan ilaçlar bu dolaba yerleştirildi, dolap kilitlendi. Sonra demir dolaba asma kilit takıldı ve o da kilitlendi. Yargıç dolabın anahtarını Blore'a asma kilidin anahtarını da Lombard'a verdi.</span></p>

    <p class="MsoPlainText" style="text-align: justify;"><span class="calibre1">Onları verirken, "İkiniz de kuvvetli insanlarsınız. Birbirinizden anahtarı zorla almanız epey güç olur," diyen yargıç devam etti.</span></p>

    <p class="MsoPlainText" style="text-align: justify;"><span class="calibre1">"Ayrıca kilidi ve dolabı kırmak da bizlerden biri için olanaksız. Buna karşın hâlâ ciddi bir sorunla karşı karşıyayız. Lombard'ın tabancası ne oldu?"</span></p>

    <p class="MsoPlainText" style="text-align: justify;"><span class="calibre1">Blore, "Bence bunu en iyi bilen kişi tabancanın sahibidir," dedi.</span></p>

    <p class="MsoPlainText" style="text-align: justify;"><span class="calibre1">"Aptal, kuş beyinli herif... Çalınmış olduğunu söyledim ya."</span></p>

    <p class="MsoPlainText" style="text-align: justify;"><span class="calibre1">Lombard'ın öfkeden burun delikleri açılıp kapanıyordu.</span></p>

    <p class="MsoPlainText" style="text-align: justify;"><span class="calibre1">Wargrave sordu,</span></p>

    <p class="MsoPlainText" style="text-align: justify;"><span class="calibre1">"Tabancanızı en son ne zaman gördünüz?"</span></p>

    <p class="MsoPlainText" style="text-align: justify;"><span class="calibre1">"Dün gece yatağa yatarken çekmecedeydi."</span></p>

    <p class="MsoPlainText" style="text-align: justify;"><span class="calibre1">Yargıç başını salladı.</span></p>

    <p class="MsoPlainText" style="text-align: justify;"><span class="calibre1">"Bu sabah, Rogers'in aranması ya da cesedinin bulunması sırasında çalınmış olacak."</span></p>

    <p class="MsoPlainText" style="text-align: justify;"><span class="calibre1">Vera, "Evin içinde bir yerde olması gerek. Arayalım," dedi.</span></p>

    <p class="MsoPlainText" style="text-align: justify;"><span class="calibre1">Yargıç Wargrave çenesini kaşıdı.</span></p>

    <p class="MsoPlainText" style="text-align: justify;"><span class="calibre1">"Araştırmamızın bir yararı olacağından kuşkuluyum. Bizim katilin tabancayı iyi bir yere saklamak için bol bol vakti vardı bu sabah. Bulmak pek kolay olmayacak."</span></p>

    <p class="MsoPlainText" style="text-align: justify;"><span class="calibre1">Blore, "Tabancanın nerede olduğunu bilmiyorum, ama enjektörün nerede olduğunu tahmin ediyorum. Benimle gelin," dedi.</span></p>

    <p class="MsoPlainText" style="text-align: justify;"><span class="calibre1">Kapıyı açarak evden çıktı, binanın çevresinde dolaştı. Yemek odasının penceresine yakın bir yerde enjektörü gördüler. Enjektörün yanında bir de kırık zenci bebek duruyordu. Kırılan beşinci Küçük Zenci. "Enjektörün bulunabileceği tek yer burasıydı," dedi Blore "Katil işini bitirdikten sonra pencereyi açtı ve enjektörü dışarı fırlattı. Sonra küçük zenci bibloyu da enjektörün yanına attı."</span></p>

    <p class="MsoPlainText" style="text-align: justify;"><span class="calibre1">Enjektörde parmak izi bulamadılar. Dikkatle silinmişti...</span></p>

    <p class="MsoPlainText" style="text-align: justify;"><span class="calibre1">Vera ısrar etti.</span></p>

    <p class="MsoPlainText" style="text-align: justify;"><span class="calibre1">"Şu tabancayı bulmak zorundayız."</span></p>

    <p class="MsoPlainText" style="text-align: justify;"><span class="calibre1">Yargıç Wargrave, "Arayalım," dedi. "Yalnız bunu yaparken elden geldiğince birbirimizden ayrılmamaya çalışalım. Birbirimizden ayrılacak olursak katile fırsat vereceğimizi unutmayın." Evi, kilerden tavan arasına kadar dikkatle aradılar; ama sonuç alamadılar. Tabanca kayıptı...</span></p>
  </div>

  <div class="Section">
    <h1 class="calibre2" id="calibre_toc_13" style="text-align: center;"></h1>
  </div>
</body>
</html>
