<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Şeylerin Tanrısı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1 class="chapter-header"><span class="chp-num">18</span>Tarih Evi</h1>

    <p><em>Dokunulabilir</em> polis ekibi, son yağmurlarla kabarıp bulanan Meenachal Irmağı’nı geçti, ıslak otların arasından yürüyüp Karanlığın Yüreği’ne doğru hızla ilerledi; polislerden birinin cebindeki kelepçeler şıkırdıyordu.</p>

    <p>Geniş haki şortları adamakıllı kolalıydı; içlerinde hareket eden bacaklardan tümüyle bağımsız olarak uzun otların üstünde kaskatı eteklikler gibi hopluyorlardı.</p>

    <p>Altı kişiydiler. Devletin hizmetkârları.</p>

    <table class="epg-table">
      <tr>
        <td><strong>P</strong></td>

        <td>arlak zekâ</td>
      </tr>

      <tr>
        <td><strong>O</strong></td>

        <td>nur</td>
      </tr>

      <tr>
        <td><strong>L</strong></td>

        <td>ekesizlik</td>
      </tr>

      <tr>
        <td><strong>İ</strong></td>

        <td>taat</td>
      </tr>

      <tr>
        <td><strong>S</strong></td>

        <td>adakat</td>
      </tr>
    </table>

    <p>Kottayam polisi. Bir çizgi film topluluğu. Gülünç sivri miğferler takmış <em>New-Age</em> prensleri. İçi pamuklu dışı karton miğferler. Briyantin lekesi içinde. Haki rengi eski püskü taçlar.</p>

    <p>Yürekleri karanlık.</p>

    <p>Amaçları öldürmek.</p>

    <p>Uzun otların arasında ağır ağır ilerlerken sıska bacaklarını havaya kaldırıyorlardı. Bacaklarının çiğ-ıslağı tüylerine sarmaşıklar takılıyordu. Kaba çoraplarına dulavratotları, devedikenleri yapışıyordu. Burunları demirli, <em>Dokunulabilir</em> çizmelerinin tabanlarında kahverengi kırkayaklar uyuyordu. Sert otlar bacak derilerini tırmalıyor, çizik içinde bırakıyordu. Bataklığın içinde bata çıka yürürken, ayaklarının altındaki ıslak çamurdan osuruk sesleri çıkıyordu.</p>

    <p>Ağaçların tepesine tüneyip ıslak kanatlarını gökyüzüne karşı çamaşır gibi gerip kurutan yalıçapkını kuşlarının yanından geçtiler. Küçük beyaz balıkçılların yanından. Karabatakların. Kocaman leyleklerin. Dans edecek yer arayan turna kuşlarının. Zalim bakışlı mor balıkçılların. <em>Vrak vrak vrak</em> diye bağırmaları kulakları sağır ediyordu. Annekuşların ve yumurtalarının yanından geçtiler.</p>

    <p>Sabahın ilk saatlerinin sıcaklığı, daha da kötü şeylerin geleceğinin müjdecisiydi.</p>

    <p>Durgun su kokan bataklığın ötesinde, asmayapraklarının sarıp sarmaladığı yaşlı ağaçların yanından geçtiler. Devasa mani bitkilerinin. Yaban biberinin. Çağlayan gibi dökülen mor <em>acuminusların.</em></p>

    <p>Sert bir yaprağın üzerinde denge tutturan koyumavi bir böceğin. Yağmura karşı koymuş, fısıltıyla yayılan dedikodu gibi ağaçtan ağaca geçen dev örümcek ağlarının.</p>

    <p>Bordo rengi taçyapraklarıyla kaplanmış bir muz çiçeği, yaprakları lime lime olmuş kirli bir ağaçtan sarkıyordu. Kir pas içindeki bir öğrencinin uzattığı değerli bir taş. Kadife cangılda bir mücevher.</p>

    <p>Kızıl yusufçuklar havada çiftleşiyorlardı. Çift katlıydılar. Eli çabuk. Onları hayran hayran seyreden bir polis memuru, yusufçuk cinselliğinin dinamiğini ve neyin neyin içine girdiğini düşündü bir an. Sonra dikkatini topladı, polis düşüncelerine geri döndü.</p>

    <p>İleri.</p>

    <p>Yağmurda topak topak olmuş kocaman karınca yuvalarının yanından geçtiler. Cennetin kapılarında uyuyakalan sarhoş bekçiler gibi oldukları yerde çökmüşlerdi.</p>

    <p>Sevinçli haberler gibi havada süzülen kelebeklerin yanından geçtiler.</p>

    <p>Yüksek eğreltiotlarının.</p>

    <p>Bir bukalemunun.</p>

    <p>Gösterişli bir hanım pabuçotunun.</p>

    <p>Kaçışıp sığınacak yer arayan gri yabantavuklarının.</p>

    <p>Vellya Paapen’in bulamadığı bir küçük hindistancevizi ağacının.</p>

    <p>Çatallanan bir kanalın yanından. Durgun. Su mercimeklerinin tıkadığı. Ölü bir yeşil yılan gibi. Üzerine bir ağaç kütüğü devrilmişti. <em>Dokunulabilir</em> polisler üstünden atladılar. Bambudan yapılma cilalı coplarını fırıl fırıl döndürüyorlardı.</p>

    <p>Öldürücü büyülü değnekleri olan kıllı cinler.</p>

    <p>İncecik gövdeli yamulmuş ağaçlar güneş ışığını böldüler. Karanlık yürekler, ayak uçlarına basarak Karanlığın Yüreği’nin içine girdiler. Çın çın öten cırcırböceklerinin sesi çoğaldı.</p>

    <p>Güneşe dönmüş kauçuk ağaçlarının lekeli gövdelerinden aşağı gri sincaplar koşuştu. Kabukların üzerinde eski yaralar. Kapanmış. İyileşmiş. Bir daha çentiklenmemiş.</p>

    <p>Dönümlerce bu manzara; sonra ot bürümüş bir meydanlık. Bir ev.</p>

    <p>Tarih Evi.</p>

    <p>Kapıları kilitli, pencereleri açık.</p>

    <p>Soğuk taş döşemeli; duvarlarda dalga dalga, gemi biçimli gölgeler.</p>

    <p>Ayak tırnakları sert, solukları sararmış harita kokan balmumsu ataların kâğıtsı fısıltılarla fısıldaştıkları yer.</p>

    <p>Eski tabloların arkasında yarı saydam kertenkelelerin yaşadığı yer.</p>

    <p>Düşlerin ele geçirilip yeniden görüldüğü yer.</p>

    <p>Bir ağaca orakla bağlanmış yaşlı bir İngiliz’in hayaletinin, bir çift çift yumurta ikizi tarafından serbest bırakıldığı yer; hayaletin yanındaki toprağa bir Marksist bayrak dikmiş olan Kabarık Bukleli bir Ayaklı Cumhuriyet tarafından. Polisler oradan geçerken o hayaletin yalvardığını duymadılar. Sevimli bir misyoner gibi konuşuyordu: <em>Özür dilerim, acaba, ıhh... acaba siz, ıhh... acaba yanınızda bir puro var mıydı? Yok mu?... Hayır, zaten tahmin etmiştim.</em></p>

    <p>Tarih Evi.</p>

    <p>Sonraki yıllarda Dehşet (henüz yaşanmamıştı) burada toprağa gömülecekti. Otel aşçılarının mutlu mırıltılarının altına gizlenecekti. Eski komünistlerin aşağılanmalarının. Dansçıların ağır ölümlerinin. Zengin turistlerin oynayacakları oyuncak Tarih’lerin.</p>

    <div class="in-subchapter html5_section epub-type_subchapter">
      <p>Çok güzel bir evdi.</p>

      <p>Bir zamanlar duvarları beyazdı. Damı kırmızı. Ama şimdi doğanın renklerine bürünmüştü. Doğanın paletine batırılan fırçalarla. Yosun yeşili. Toprak rengi. Kuzgun siyahı. Onu olduğundan daha eski gösterecek biçimde. Okyanusun yatağından çıkarılan batık bir hazine gibi. Köpek balıklarının öptüğü, üstüne deniz tarakları yapışan. Sessizliğe sarılı. Kırık camlarından hava kabarcıkları gönderen.</p>

      <p>Geniş bir veranda, evi çepeçevre dönüyordu. Odalar geride kalmış, gölgelere gömülmüşlerdi. İki yandan dik bir eğimle inen kiremit döşeli dam, ters çevrilmiş kocaman bir kayığa benziyordu. Bir zamanlar beyaz olan direklerin destek verdiği çürüyen kirişler, ortadan bel vermişler, buralarda kocaman delikler bırakmışlardı. Bir Tarih deliği. Evrende Tarih biçiminde bir delik; sessiz yarasa bulutları alacakaranlıkta bu delikten yoğun fabrika dumanı gibi yükselir, kanat çırpıp geceye karışırdı.</p>

      <p>Şafak sökerken de dünyadan haberlerle geri dönerlerdi. Uzak, pembe ufuklardaki bu gri pus örtüsü ansızın evin tepesinde toplanıp kararır, sonra da geri sarılan bir sinema filmindeki duman gibi Tarih deliğinden içeri dalardı.</p>

      <p>Bütün gün uyurlardı, yarasalar. Çatının içini kürk gibi kaplarlardı. Yerleri pislikleriyle doldururlardı.</p>
    </div>

    <div class="in-subchapter html5_section epub-type_subchapter">
      <p>Polisler durup yayıldılar. Buna pek gerek yoktu, ama <em>Dokunulabilirler</em>’in bu oyunlarından hoşlanıyorlardı.</p>

      <p>Stratejik konum aldılar. Ufalanan, alçak sınır duvarının dibine çömeldiler.</p>

      <p><em>Acele işediler.</em></p>

      <p><em>Sıcak taş üstünde sıcak köpük. Polis çişi.</em></p>

      <p><em>Sarı köpüklerin içinde boğulan karıncalar</em></p>

      <p><em>Derin bir soluklanma.</em></p>

      <p>Sonra, hep birlikte, dizlerinin ve ellerinin üzerinde eve doğru sürünerek ilerlediler. Filmlerdeki polisler gibi. Otların arasından yavaşça, yavaşça. Ellerinde copları. Akıllarında makineli tüfekleri. Sıska ama usta omuzlarında <em>Dokunulabilirler</em>’in geleceğinin sorumluluğunu taşıyarak.</p>

      <p>Aradıkları şeyi arka verandada buldular. Bozulmuş bir Kabarık Bukle. Tokyo’da Aşk’la tutturulmuş bir Fıskıye. Bir başka köşede de (bir kurt kadar yalnız), tırnakları kankırmızı bir marangoz.</p>
    </div>

    <div class="in-subchapter html5_section epub-type_subchapter">
      <p>Uyuyordu. <em>Dokunulabilirler</em>’in bütün o açıkgözlülüğünü anlamsız kılarak.</p>

      <p>Baskını.</p>

      <p>Polislerin kafasındaki gazete başlıklarını.</p>

      <p>AZILI CANİ POLİSİN AĞINA DÜŞTÜ.</p>

      <p>Bu küstahlığın, bu keyif kaçırmanın bedelini ödeyecekti avları. Ah evet.</p>

      <p>Velutha’yı çizmeleriyle uyandırdılar.</p>

      <p>Esthappen ile Rahel, parçalanan dizkapaklarının şaşırttığı uykunun haykırmasına uyandılar.</p>

      <p>Çığlıkları içlerinde öldü, ölü balıklar gibi sırtüstü yüzüp gitti. Korkudan yere sindiler, dehşetle inanmazlık arasında gidip gelirken dövülen adamın Velutha olduğunu gördüler. Nereden gelmişti? Ne yapmıştı? Polisler onu neden buraya getirmişlerdi?</p>

      <p>Ete çarpan tahtanın boğuk sesini duydular. Kemiğe çarpan çizmenin. Dişlere. Mideye tekme atıldığında çıkan boğuk hırıltıyı. Betona çarpıp ezilen kafatasının hafif çatırtısını. Kırık bir kaburganın sivri ucuyla ciğeri yırtılan insanın soluğunda guruldayan kanı.</p>

      <p>Dudakları morararak, gözleri faltaşı gibi açılarak izliyordu ikizler; sezdikleri, ancak anlamadıkları bir şey onları dehşete düşürmüştü. Polisler akıllarına eseni yapıyor değillerdi. Öfke olması gereken yerde uçurum vardı. Bilinçli, ısrarlı bir vahşetti, bütün bunlar hesaplı yapılıyordu.</p>
    </div>

    <div class="in-subchapter html5_section epub-type_subchapter">
      <p>Bir şişe açıyorlardı.</p>

      <p>Ya da bir musluğu kapatıyorlardı.</p>

      <p>Düşülecek kuyular kazıyorlardı.</p>

      <p>İkizler, polislerin yalnızca Tarih’in yardakçıları olduğunu anlayamayacak kadar küçüktüler. Tarih’in, hesap sorulması ve yasalarına karşı gelenlerin borçlarını ödemeleri için gönderdiği yardakçılar. İnsanlığın doğuşundan beri var olan, ama ne tuhaftır ki kesinlikle kişisel olmayan duyguların zorlamasıyla gelenler. Henüz biçimlenmemiş, itiraf edilmemiş bir korkudan kaynaklanan nefret duyguları; uygarlığın doğadan korkusundan, erkeğin kadından korkusundan, gücün güçsüzlükten korkusundan.</p>

      <p>İnsanın, ne boyun eğdirebildiği ne de tapabildiği şeyi tahrip etmek için duyduğu içgüdü.</p>

      <p>Erkeğin İhtiyaçları.</p>

      <p>Kendileri o sırada bunu bilmeseler de, Esthappen ile Rahel’in o sabah tanık oldukları şey, insan doğasının üstünlük arayışının nesnel bir gösterisiydi; sınırlı koşullarda elbette (ne de olsa bir savaş ya da soykırım değildi bu). Biçim arayışının. Düzen arayışının. Koşulsuz tekel arayışının. Küçük seyircilerin karşısında sahnelenen bu şey, “Tanrı’nın Amacı” maskesine bürünen insanlık tarihiydi.</p>

      <p>O sabah olanların hiçbiri rasgele olmamıştı. <em>Gelişigüzel</em> değildi. Rasgele bir saldırı ya da kişisel hesaplaşma değildi. İçinde yaşayanlara kendi damgasını vuran bir dönemdi.</p>

      <p>Tarih sahnede gösteri yapıyordu.</p>

      <p>Velutha’nın canını amaçladıklarından çok daha fazla yakmışlarsa bunun nedeni, kendileriyle onun arasındaki bütün yakınlıkların, bütün bağlantıların, onun da bir insan olduğunu –başka açıdan olmasa da en azından biyolojik açıdan kendilerine benzediğini– gösteren bütün işaretlerin çok önceden silinip atılmış olmasıydı. Onu tutuklamıyor, içlerindeki korkuyu defediyorlardı. Onun ne kadar cezaya katlanabileceğini ölçecek bir tartıları yoktu. Ona verdikleri zararın büyüklüğünü ya da kalıcılığını ölçecek bir araçları da.</p>

      <p>Galeyana gelmiş dinsel kalabalıkların ya da coşup taşan fetih ordularının aksine, <em>Dokunulabilir</em> polis ekibi o sabah Karanlığın Yüreği’nde ölçülü davrandı, çılgınca değil. Becerikliydiler, anarşik değil. Sorumluluk içindeydiler, isterik değil. Velutha’nın kulağını koparmadılar ya da onu diri diri yakmadılar. Cinsel organını koparıp ağzına tıkmadılar. Irzına geçmediler. Ya da kafasını koparmadılar.</p>

      <p>Ne de olsa bir salgın hastalıkla savaşmıyorlardı. Yalnızca bir toplumu, devrime karşı aşılıyorlardı.</p>
    </div>

    <div class="in-subchapter html5_section epub-type_subchapter">
      <p>Tarih Evi’nin arka verandasında, sevdikleri adam dayak yiyip kemikleri kırılırken, Bayan Eapen ile Bayan Rajagopalan, Tanrı-Bilir-Nerenin İkiz Büyükelçileri, iki yeni ders öğrendiler.</p>

      <p>Birinci Ders:</p>

      <p><em>Karaderili bir adamın üzerinde kan hemen hemen hiç görünmez.</em> (Tam tam.)</p>

      <p>Ve</p>

      <p>İkinci Ders:</p>

      <p><em>Yine de kokar.</em></p>

      <p><em>Ekşi-tatlı.</em></p>

      <p><em>Rüzgârın taşıdığı bayat gül kokusu gibi.</em> (Tam tam.)</p>
    </div>

    <div class="in-subchapter html5_section epub-type_subchapter">
      <p>“<em>Madiyo?</em>” diye sordu Tarih’in Yardakçılarından biri.</p>

      <p>“<em>Madi aayirikkum,</em>” diye yanıtladı öteki.</p>

      <p>Yeter mi?</p>

      <p>Yeter.</p>

      <p>Geri çekildiler. Yaptıkları işi değerlendiren sanatçılardı. Estetik uzaklığı arayan.</p>

      <p>Tanrı’nın ve Tarih’in, Marx’ın, Erkeğin, Kadının ve (daha sonraki saatlerde) Çocukların Terk Ettiği o “İş”, yerde iki büklüm yatıyordu.</p>

      <p>Yarı baygındı, ama kıpırdamıyordu.</p>

      <p>Kafatası üç yerinden çatlamıştı. Burnu ve her iki elmacıkkemiği kırılmış; yüzü, biçimsiz bir hamur gibi kalmıştı. Ağzına yediği darbe üst dudağını yarmış, altı dişini kırmıştı; bu dişlerden üçü alt dudağına gömülmüş, o güzelim gülümsemesi son derece çirkin bir biçimde tersine dönmüş gibi olmuştu. Kaburgalarından dördü paramparçaydı; biri, sol ciğerini delmişti, bu yüzden ağzından kan geliyordu. Kıpkırmızı bir kan. Taze. Köpüklü. İncebağırsağı kopup kanamış, karın boşluğunda kan birikmişti. Belkemiği iki yerinden hasar görmüştü, bu yüzden sağ koluna felç gelmiş, mesanesini ve rektumunu kontrol edemez olmuştu. Dizkapaklarının her ikisi de paramparçaydı.</p>
    </div>

    <div class="in-subchapter html5_section epub-type_subchapter">
      <p>Yine de kelepçeleri ceplerinden çıkardılar.</p>

      <p>Soğuktu.</p>

      <p>Ekşi metal kokuyordu. Tıpkı otobüslerin çelik tutamakları ve onları tutan biletçinin elleri gibi. İşte o zaman Velutha’nın boyalı tırnaklarını fark ettiler. İçlerinden biri o parmakları havaya kaldırdı ve cilveli bir biçimde ötekilere gösterdi. Hepsi güldü. “Bu da ne?” diye sordu tiz bir sesle. “Nonoş musun sen?”</p>

      <p>Polisin biri copuyla Velutha’nın penisine dokundu. “Haydi, özel sırrını göster bize. Şişirdiğin zaman ne kadar büyüdüğünü göster.” Sonra çizmeli ayağını kaldırıp (tabanında kıvrılmış kırkayaklar vardı) yumuşak, boğuk bir sesle indirdi.</p>

      <p>Kollarını sırtına büküp kelepçeleri taktılar.</p>

      <p>Klik.</p>

      <p>Klik.</p>

      <p>Uğurlu yaprağın altından. Gecenin içindeki sonbahar yaprağının. Musonların vaktinde gelmesini sağlayan yaprağın.</p>

      <p>Kelepçelerin değdiği yerde tüyleri kabarmıştı.</p>

      <p>“O değil,” diye fısıldadı Rahel Estha’ya. “Biliyorum. İkiz kardeşi. Urumban. Kochi’deki.”</p>

      <p>Uydurmacalara sığınmak istemeyen Estha sustu.</p>

      <p>Biri onlarla konuşuyordu. Nazik bir <em>Dokunulabilir</em> polis. Kendi cinsine karşı nazik.</p>

      <p>“Mon, Mol, iyi misiniz? Canınızı yaktı mı?”</p>

      <p>Ve ikizler neredeyse aynı anda fısıltıyla yanıt verdiler:</p>

      <p>“Evet. Hayır.”</p>

      <p>“Merak etmeyin. Bizim yanımızda güvenliktesiniz.”</p>

      <p>Polis çevresine bakındı, ot şilteyi gördü.</p>

      <p>Kap kacağı.</p>

      <p>Şişme kazı.</p>

      <p>Boncuk gözleri gevşemiş Quantas koalasını.</p>

      <p>İçinde Londra sokakları olan tükenmez kalemleri.</p>

      <p>Her bir parmağı farklı renkte olan çorapları.</p>

      <p>Sarı çerçeveli kırmızı güneş gözlüğünü.</p>

      <p>Üzerine boyayla zaman çizilmiş olan saati.</p>

      <p>“Bunlar kimin? Nereden geldiler? Kim getirdi?” Sesi kaygılıydı.</p>

      <p>İçleri balık dolu Estha ile Rahel adama baktılar.</p>

      <p>Polisler bakıştılar. Yapacakları şeyi biliyorlardı.</p>

      <p>Quantas koalayı çocuklarına götürmek üzere aldılar.</p>

      <p>Kalemlerle çorapları da. Değişik renkte ayak parmakları olan polis çocukları.</p>

      <p>Kazı sigarayla patlattılar. <em>Bom.</em> Lastik kalıntılarını da gömdüler.</p>

      <p>Yararsız kaz. Biri tanıyabilir.</p>

      <p>Biri gözlüğü alıp taktı. Ötekiler gülünce adam bir süre onu gözünden çıkarmadı. Kol saatini unuttular. Saat, Tarih Evi’nde kaldı. Arka verandada. Zamanı yanlış gösteriyordu. İkiye on vardı.</p>

      <p>Gittiler.</p>

      <p>Cepleri oyuncak dolu altı prens.</p>

      <p>İki tane çift yumurta ikizi.</p>

      <p>Bir de Kayıplar Tanrısı.</p>

      <p>Yürüyemiyordu. Sürüklediler.</p>

      <p>Onları gören olmadı.</p>

      <p>Yarasalar kördür elbette.</p>
    </div>
  </div>
</body>
</html>
