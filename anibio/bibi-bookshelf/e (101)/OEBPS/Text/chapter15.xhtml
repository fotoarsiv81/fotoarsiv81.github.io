<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Şeylerin Tanrısı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1 class="chapter-header"><span class="chp-num">15</span>Irmağı geçerken</h1>

    <p>Gece yarısından sonraydı. Irmak kabarmıştı, hızla, kapkara, kıvrıla kıvrıla denize doğru akıyor, gecenin bulutlu göğünü, koca bir palmiye yaprağını, sazdan yapılma bir çitin bir parçasını ve rüzgârın armağanı olan başka şeyleri de önüne katıp götürüyordu.</p>

    <p>Bir süre sonra yağmur yavaşlayıp çisentiye dönüştü, sonra da durdu. Meltem, ağaçlardaki suları savurdu; yağmur bir süre daha yalnızca ağaçların altında, daha önce sığınak olan yerlerde yağdı.</p>

    <p>İnce, cılız bir ay bulutların arasından süzüldü, suya inen on üç basamaktan en üsttekine oturmuş genç bir adamı aydınlattı. Çok sessiz, çok ıslaktı genç adam. Çok genç. Bir süre sonra ayağa kalktı, üstündeki beyaz <em>munduyu</em> çıkardı, suyunu sıktı ve başının çevresine türban gibi sardı. Çıplak olarak, suya giden on üç basamağı indi ve daha ileriye, ırmağın suyu göğsüne çıkana kadar yürüdü. Sonra çevik, sağlam kulaçlarla yüzmeye başladı; akıntının hızlı ve güçlü olduğu, Gerçek Derin’in başladığı yere doğru kulaç atıyordu. Ay ışığı, yüzen kollarından aşağı gümüş bir kumaş gibi akıyordu. Birkaç dakikada geçti karşıya. Karşı kıyıya ulaştığında pırıl pırıl çıktı sudan, kendini kıyıya çekti; kendini kuşatan gece kadar, içinden çıktığı su kadar siyahtı.</p>

    <p>Bataklıktan geçip Tarih Evi’ne giden patikaya adım attı.</p>

    <p>Ne suda dalgacıklar bırakmıştı.</p>

    <p>Ne de sahilde ayak izleri.</p>

    <p>Kurusun diye <em>mundusunu</em> başının üstüne gerdi. Rüzgâr <em>munduyu</em> yelken gibi şişiriyordu. Velutha birden mutluluk duydu. <em>İşler kötüye gidecek,</em> diye düşündü. <em>Sonra da düzelecek.</em> Şimdi hızlı yürüyordu, Karanlığın Yüreği’ne doğru gidiyordu. Bir kurt kadar yalnızdı.</p>

    <p>Kayıplar Tanrısı</p>

    <p>Küçük Şeylerin Tanrısı.</p>

    <p>Tırnak cilası dışında çırılçıplaktı.</p>
  </div>
</body>
</html>
