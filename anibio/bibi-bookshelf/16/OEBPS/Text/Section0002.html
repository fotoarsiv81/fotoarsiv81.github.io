<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div xmlns:xml="http://www.w3.org/XML/1998/namespace" id="x5.html" xml:lang="en-US">
    <div class="Basic-Text-Frame">
      <p class="Normal-1 para-style-override-16"><br /></p>

      <p class="x2 para-style-override-7" id="toc_marker-1-12">BU KİTABIN HAZIRLANIŞI</p>

      <p class="x2 para-style-override-28" id="toc_marker-1-13">VE TABAKALAR İLE BABLARIN AÇIKLANIŞI</p>

      <p class="Normal-1 para-style-override-16">Şairlerin hâl ve dereceleri hakkındaki bilgileri toplamak güç iştir. Zira şiir yazma eski zamanlardan beri insanlar arasında yaygın bir sanattır; şiirlerin yazıldığı dillerse yılların ve devirlerin geçişiyle halden hale, şekilden şekle girdiği için bunları anlamak güçleşmiş, şairlerin çoğunun ismi gizlilik perdesi altında kalmıştır.</p>

      <p class="Normal-1 para-style-override-16">Bununla beraber ben bu şairlerden, yüce isimleri tarihlerde ve risalelerde anılan, adları sanları halk arasında meşhur olan bir kısmını seçtim. Bunların hepsi fazilet sahibi olup şiirde mahirdirler, sultanların yanında iyi kabul ve hürmet görmüşlerdir.</p>

      <p class="Normal-1 para-style-override-16">Bu kitabı tıpkı gökler gibi yedi tabakaya ayırdım. Bunun her tabakasında tahminen yirmi kadar fazıldan bahsedilmektedir. Ayrıca bu tabakalara, bazı fevâid [yararlı öğütler] ile Arap şairlerinin hayatından bahseden bir mukaddeme ve bugün şerefli şahsiyetleriyle cihanı süsleyen fazıl ve şairlerin ahvaline dair bir hatime ekledim. Bu cüretime vâkıf olan fazıllar af ve ıslah eteğini hatalarımın üzerine örterler ve bu hareketimi kötülemeye çalışmazlar.</p>

      <p class="Normal-1 para-style-override-32">Ümit olunur ki, büyükler benim özrümü kabul ederler.</p>

      <p class="Normal-1 para-style-override-33">[Çünkü] büyükler küçükleri tenkit etmezler. [BEYİT]</p>

      <p class="Normal-1 para-style-override-16">Rıza gözü bütün ayıplara karşı kördür;</p>

      <p class="Normal-1 para-style-override-33">Fakat hoşlanmama gözü bütün ayıpları meydana çıkarır. [BEYİT]</p>

      <p class="Normal-1 para-style-override-16">Denizde hem inci hem de sedef,</p>

      <p class="Normal-1 para-style-override-16">Bir bağda hem yüksek hem de alçak ağaç bulunur.</p>

      <p class="Normal-1 para-style-override-16">Bir esvap ister ipekten, ister sırmalı kumaştan olsun,</p>

      <p class="Normal-1 para-style-override-19">Onun içinde herhalde değersiz kırıntılar da bulunur. [ŞİİR]</p>

      <p class="Normal-1 para-style-override-38">MUKADDEME: Arap şairlerinin hâl tercümeleri hakkındadır. Burada on fazıldan bahsedilmiştir: 1. Lebîd, 2. Ferezdak, 3. Di’bil bin Ali el-Huzâî, 4. İbnürrûmî, 5. Mütenebbî, 6. Ebül’Alâ bin Süleyman el-Ma’arrî, 7. Harîrî, 8. Ebülfeth el-Büstî, 9. Muinüddin Tantarânî, 10. Ka’b bin Züheyr.</p>

      <p class="Normal-1 para-style-override-20">Birinci Tabaka: Burada yirmi fazıldan bahsedilmiştir. 1. Üstat Rûdekî, 2. Üstat Gazayirî-i Râzî, 3. Üstat Esedî-i Tûsî, 4. Üstat Ebülferec, 5. Minuçihr-i Şast Gele, 6. Pindâr-ı Râzî, 7. Üstat Unsurî, 8. Ascedî-i Buharî, 9. Mes’ud bin Sa’d bin Selmân, 10. Firdevsî-i Tûsî, 11. Ferruhî, 12. Emir Muizzî, 13. Nizâmî Arûzî-i Semerkandî, 14. Hakîm Nâsır-ı Husrev, 15. Am’ak-ı Buharî, 16. Katran bin Mansur, 17. Fasihî-i Cürcanî, 18. Ferhârî, 19. Ebül’alâ-i Gencevî, 20. Melik İmâd-ı Zevzenî.</p>

      <p class="Normal-1 para-style-override-20">İkinci Tabaka: Burada yirmi fazıldan bahsedilmiştir. 1. Hakîm Ezrakî, 2. Abdülvâsi-i Cebelî, 3. Ebülmefâhir-i Râzî, 4. Efdalüddin Hakanî, 5. Evhadüddin-i Enverî, 6. Reşîdüddin-i Vatvât, 7. Edib Sâbir, 8. Osman-ı Muhtarî, 9. Şeyh Senâ’î-i Gaznevî, 10. Hakîm Sûzenî-i Semerkandî, 11. Felekî-i Şirvanî, 12. Seyyid Hasan-ı Gaznevî, 13. Ferîd-i Kâtib 14. Seyfî-i Nişaburî, 15. Hakîm Rûhanî-i Semerkandî, 16. Zahîrüddin-i Fâryâbî, 17. Mücîrüddin-i Beylekânî, 18. Cevherî-i Zerger, 19. Esîrüddin-i Ahsiketî, 20. Seyfeddin-i İsferengî.</p>

      <p class="Normal-1 para-style-override-20">Üçüncü Tabaka: Burada on altı fazıldan bahsedilmiştir. 1. Şeyh Nizâmî-i Gencevî, 2. Seyyid Zülfikâr-ı Şirvanî, 3. Şahfûr Eşherî-i Nişaburî, 4. Cemâleddin Muhammed bin Abdürrezzak, 5. Kemâleddin İsmail-i İsfahanî, 6. Şerefeddin Şefreve-i İsfahanî, 7. Refîüddin-i Lünbanî, 8. Sa’îd-i Hirevî, 9. Kadı Şemseddin-i Tabesî, 10. İmamî-i Hirevî, 11. Ferîd-i Ahvel, 12. Esîrüddin-i Evmânî, 13. Rüknüddin-i Kabâî, 14. Mecdüddin Hemger, 15. Pûr Bâhâ-i Câmî, 16. Abdülkadir-i Nâyinî.</p>

      <p class="Normal-1 para-style-override-20">Dördüncü Tabaka: Burada yirmi fazıldan bahsedilmiştir: 1. Şeyh Ferîdüddin Attâr, 2. Mevlânâ Celâleddin-i Rûmî, 3. Şeyh Sa’dî-i Şirazî, 4. Şeyh Evhadî-i Meragî, 5. Şeyh Fahreddin-i Irakî, 6. Hâce Hümâm-ı Tebrizî, 7. Bedr-i Câcirmî, 8. Şeyh Pûr Hasan-ı İsferâyînî, 9. Emir Seyyid Hüseynî, 10. İbn Nasuh-ı Fârisî, 11. Muhammed bin Hüsâm, 12. Fahr-i Benâkitî, 13. Celâl bin Câfer-i Ferâhânî, 14. Hakîm Nizârî-i Kuhistanî, 15. Sirâcüddin-i Kamerî, 16. Rükn-i Sâyin. 17. Emir Husrev-i Dehlevî, 18. Hâce Hasan-ı Dehlevî, 19. Hâcûy-i Kirmanî, 20. Mîr-i mîran-ı Kirmanî.</p>

      <p class="Normal-1 para-style-override-20">Beşinci Tabaka: Burada on sekiz fazıldan bahsedilmiştir: 1. Hâce İmâd-ı Fakih-i Kirmanî, 2. Hâce Selmân-ı Sâvecî, 3. Mevlana Muzaffer-i Hirevî, 4. Mevlana Hasan-ı Mütekellim-i Kâşî 5. Nâsır-ı Buharî, 6. Emir Yemînüddin Tuğrayî, 7. İbn Yemîn, 8. Ubeyd-i Zâkânî, 9. Seyyid Celâleddin bin Adud-ı Yezdî, 10. Mevlana Hasan-ı Kâşî, 11. Celâl Tabib-i Şirazî, 12. Hâce Hafız-ı Şirazî, 13. Şerefeddin-i Râmî, 14. Şeyh Kecec-i Tebrizî, 15. İbn İmâd, 16. Mevlana Lûtfullah-ı Nişaburî, 17. Şeyh Kemâl-i Hocendî, 18. Hâce Abdülmelik-i Semerkandî.</p>

      <p class="Normal-1 para-style-override-20">Altıncı Tabaka: Burada yirmi bir fazıldan bahsedilmiştir: 1. Seyyid Nimetullah-ı Velî, 2. Mevlana Muinî-i Cüveynî, 3. Emir Seyyid Kasım-ı Envâr, 4. Bisâtî-i Semerkandî, 5. Hâce İsmetullah-ı Buharî, 6. Ebû İshak-ı Şirazî, 7. Mevlana Burunduk-ı Buharî, 8. Hâce Rüstem-i Huriyânî, 9. Mevlana Bedr-i Şirvanî, 10. Mevlana Şerefeddin Ali Yezdî, 11. Mevlana Ali Esterâbâdi, 12. Mevlana Kâtibî-i Turşîzî, 13, Mevlana Ali Şihâb-ı Turşîzî, 14. Şeyh Azerî-i İsferâyînî, 15. Mevlana Sîmî-i Nişaburî, 16. Mevlana Yahya Sîbek-i Nişaburî, 17. Mevlana Kemâleddin bin Gıyâs-ı Şirazî, 18. Mevlana Bedahşî, 19. Mevlana Hayalî-i Buharî, 20. Baba Sevdaî-i Ebîverdî, 21. Tâlib-i Câcirmî.</p>

      <p class="Normal-1 para-style-override-20">Yedinci Tabaka: Burada on sekiz fazıldan bahsedilmiştir: 1. Emir Şahî-i Sebzvarî, 2, Mevlana Hasan-ı Selimî, 3. Mevlana Muhammed bin Hüsâm, 4. Mevlana Ârifî-i Hirevî, 5. Mevlana Cünûnî 6. Mevlana Yusuf-ı Emirî, 7. Hâce Evhad-i Müstevfî-i Sebzvarî, 8. Emir Eminüddin-i Nezlâbâdî, 9. Derviş Kasımî-i Tûnî, 10. Mevlana Tahîr-i Belhî, 11. Hâce Mansur Karabuğa, 12. Mevlana Tûsî, 13. Seyyid Şerefeddin Rıza-ı Sebzvarî, 14. Hafız-ı Helvâî, 15. Mevlana Tûtî-i Turşîzî, 16. Kanberî-i Nişaburî, 17. Tâhir-i Buharî, 18. Mevlana Velî Kalender, 19. Emirzade Yadigâr Bey, 20. Mahmud-ı Berse.</p>

      <p class="Normal-1 para-style-override-20">Hatime: Burada altı fazıldan bahsedilmiştir: Fazilet ve olgunluklarıyla günümüzde dünyanın yüzünü güzelleştiren fazıllar ve büyük şahsiyetler hakkındadır. Tanrı onların faziletlerinin gölgelerini uzatsın ve devletlerini ebedi kılsın. Tanrı herkesten daha iyi bilir. 1. Milletin ve dinin nuru Mevlana Abdurrahman-ı Câmî, 2. Ulu Emir Nizâmü’l-hak ve’d-din Ali-Şîr, 3. Emir-i Şeyh Ahmed-i Süheylî, 4. Hâce Efdalüddin bin Muhammed-i Vezir, 5. Hâce Abdullah Mervarid, 6. Hâce Âsafî, [7. Emir Hüseyn-i Celayir].</p>

      <p class="x1 para-style-override-7" id="toc_marker-2">MUKADDEME</p>

      <p class="x2" id="toc_marker-2-1">Arap Şairlerinin Hâl Tercümeleri Hakkındadır</p>

      <p class="Normal-1 para-style-override-16">Fesahat ve belagatın Arapların hakkı olduğunda şüphe yoktur. Acemler bu hususta ve bilhassa ilm-i bedii’de<a class="footnote-link" href="#footnote-225-22" id="footnote-225-22-backlink">22</a> Araplara tabi olmuşlardır. Arapların bu ilimlerde tam bir maharetleri vardır.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-22-backlink" id="footnote-225-22">22</a> İlm-i bedii: Güzel söz söyleme ve yazma ilmi.</p>
      </div>

      <p class="Normal-1 para-style-override-16">İslamdan önce ve sonra gelip divanları ve isimleri bütün iklimlerde tanınmış, fazıllar arasında anılmış olan Arap şairleri pek çoktur. Bunların hepsinin sözlerini ve hâl tercümelerini bildirmeye bu tezkirenin tahammülü yoktur. Bununla beraber onların isimlerini büsbütün anmamak kitabımız için bir eksikliktir. Esasen bu tezkire yalnız Acem şairleri için yazıldığından bütün Arap şairlerinin hâl tercümelerini yazmaktan o kadar fayda beklenemez. Bunun için biz bu Arap şairlerinden yalnız isimlerini mukaddemede saydığımız on fazılı anmakla yetindik.</p>

      <p class="x3 para-style-override-39" id="toc_marker-2-1-1">[HAZRETİ ÂDEM]</p>

      <p class="Normal-1 para-style-override-16">Âlimler ilk şiir söyleyen kimsenin Hazreti Âdem olduğunda müttefiktirler. Buna da sebep şu olmuştur: Hazreti Âdem tanrıların tanrısının emriyle bu toprak âlemine indiği zaman bu fanilik zindanının karanlığı gözüne hoş görünmedi; nedamet ve matem içinde bu âlemi dolaştı. “Yarabbi, biz nefsimize zulmettik” [A’RÂF, 7:23] sözünü tekrarlaya tekrarlaya mennan [ihsanı çok bol] olan Tanrı’dan affını diledi. Tanrı’nın mağfiretine mazhar olduktan sonra kendi işini ve çoluk çocuğunu görmekle teselli buldu.</p>

      <p class="Normal-1 para-style-override-16">Bu sırada mazlum olan Hâbil’i, uğursuz Kâbil öldürünce gurbet ve nedamet yarası tekrar tazelendi, dünyanın kınanması ve oğlunun ağıtına dair şiir söyledi.</p>

      <p class="Normal-1 para-style-override-32">Şeyh Ebû Ali Miskeveyh (Tanrı’nın rahmeti onun üzerine olsun) Âdâbü’l-Arabi ve’l-Fürs adlı kitabında bu olayı şöyle anlatıyor: Müminlerin emiri Ali’nin oğlu Hüseyin (Allah her ikisinden razı olsun) şöyle buyurdu: Babam Kûfe Camisi’nde bulunuyordu. Şam ahalisinden bir adam ayağa kalktı ve kendisine, “Ey müminlerin emiri, ben sana ilk şiir söyleyenin kim olduğunu soruyorum” dedi. Hazreti Ali, “Âdem aleyhisselamdır” buyurdu. Sonra bu adam, “Âdem’in söylediği şiir nedir?” deyince Hazreti Ali, “Âdem aleyhisselam gökten yere indiğinde onun topraklarını, genişliğini, havasını ve Kâbil’in Hâbil’i öldürmesini görünce şu şiiri okudu” dedi:</p>

      <p class="Normal-1 para-style-override-20">Memleketler ve memleketler üzerinde yaşayan insanlar değişti.</p>

      <p class="Normal-1 para-style-override-16">Yeryüzü çirkin ve küskün bir manzara aldı.</p>

      <p class="Normal-1 para-style-override-16">Her şeyin rengi ve lezzeti değişti.</p>

      <p class="Normal-1 para-style-override-16">Güler yüzlerden gülme kalktı.</p>

      <p class="Normal-1 para-style-override-16">Benim öldürülen ve kabir topraklarıyla örtülen</p>

      <p class="Normal-1 para-style-override-16">Oğlum Hâbil’e çok yazık oldu.</p>

      <p class="Normal-1 para-style-override-16">Melun düşman bize zulmetti.</p>

      <p class="Normal-1 para-style-override-19">O ölmüyor ki biz rahat edelim.</p>

      <p class="Normal-1 para-style-override-16">Bunu işiten İblis (Allah ona lanet etsin) şöyle cevap verdi: “Sen zevcenle cennette sükûnet içinde yaşıyordun ve yüreğin bu dünyanın ezasından, cefasından azadeydi. Kıymetli ruhun senden ayrılıncaya kadar benim hilelerimden kurtulamazsın.”</p>

      <p class="x3 para-style-override-39" id="toc_marker-2-1-2">[HAZRETİ ALİ]</p>

      <p class="Normal-1 para-style-override-16">İslamiyetten önce birtakım âlimler ve filozoflar şiir söylemişlerdir; fakat bugün meşhur olan İslam şairlerinin şiirleridir. Peygamber aleyhisselam “Toplantılarınızı Ali’yi anarak süsleyiniz” diye buyurmuştur. Her ne kadar bu velayet sultanına şairlik yüklemek tam manasıyla bir edepsizlikse de, o hazretin bu fenne iltifatı olması ve birtakım kaside, tevhit, münacat,<a class="footnote-link" href="#footnote-225-23" id="footnote-225-23-backlink">23</a> ilahi bilgiler ve hakikatleri, hatta lugaz, muamma ve mutayebâtı<a class="footnote-link" href="#footnote-225-24" id="footnote-225-24-backlink">24</a> ihtiva eden divanının malum ve meşhur olması dolayısıyla, velayet ve nübüvvet madeninden alınmış cevher derecesindeki şiirlerinden, iki kıta ve bir muamması bu kısa hitabımızda uğur sayılarak bahsedildi. Bu hususta daha fazla söz söylemek edep sınırını geçmektir. Çünkü birçok hakikat ve ilmin kaynağı ve başlangıcı olan o hazretin fazileti hakkında başka ne söylenebilir?</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-23-backlink" id="footnote-225-23">23</a> Tevhit: Tanrı’yı övmek için yazılan şiir.</p>

        <p class="Basic-Paragraph" xml:lang="en-GB">Münacat: Tanrı’ya dua konulu şiir.</p>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-24-backlink" id="footnote-225-24">24</a> Lugaz: Divan edebiyatında herhangi bir nesnenin veya varlığın özellikleri anlatılarak yazılan manzum bilmece. XV. yüzyılda Arap edebiyatından Türk edebiyatına girdi ve en parlak dönemini XVIII. yüzyılda yaşadı. “Muamma”yla birlikte çok kullanılan bu söz oyunu çoğunlukla soru biçiminde düzenlenir. Daha çok aruz ölçüsüyle yazılmış ve divanların son bölümlerine yerleştirilmiştir. Lugazlar yazarlarının imzalarını taşıdıkları için halk edebiyatı bilmecelerinden ayrılır.</p>

          <p class="Basic-Paragraph" xml:lang="en-GB">Muamma: Divan edebiyatında belirli kurallara göre düzenlenip çözümlenebilen ve yanıtı Tanrı’nın sıfatlarından biri ya da bir insan adı olan manzum bilmece. Lugaz her türlü somut ve soyut kavram için düzenlenirken, muammaların konusu sınırlı kalmıştır.</p>

          <p class="Basic-Paragraph" xml:lang="en-GB">Mutayebât: Eğlenceli hikâyeler ve fıkralar.</p>
        </div>
      </div>

      <p class="Normal-1 para-style-override-16">İşte Peygamber aleyhisselamın ismi hakkında söylediği bir muamması:</p>

      <p class="Normal-1 para-style-override-20">Musa’nın vadin’i iki defa al;</p>

      <p class="Normal-1 para-style-override-16">Tabiatların aslını bu ikisinin altına koy;</p>

      <p class="Normal-1 para-style-override-16">Satrançın şahını sakinleştir;</p>

      <p class="Normal-1 para-style-override-16">Sonra bunu al ve iki kutunun arasına yerleştir.</p>

      <p class="Normal-1 para-style-override-16">İşte benim ve doğu ile batı arasında yaşayan</p>

      <p class="Normal-1 para-style-override-19">Bütün insanların kalbinin sevdiğinin ismi budur.</p>

      <p class="Normal-1 para-style-override-16">Bu da onun kıtalarındandır:</p>

      <p class="Normal-1 para-style-override-20">Ben Allah’ın kısmetine razıyım;</p>

      <p class="Normal-1 para-style-override-16">Bütün işlerimi o yaradana bıraktım.</p>

      <p class="Normal-1 para-style-override-16">Ömrümün geçen zamanlarında hakkımda</p>

      <p class="Normal-1 para-style-override-19">Hayırlısını verdi. Bundan sonra da yine öyle yazar.</p>

      <p class="Normal-1 para-style-override-16">Bu da onun kıtalarındandır:</p>

      <p class="Normal-1 para-style-override-20">Cebbar Tanrı bize ilim, düşmanlarımıza mal vermiştir.</p>

      <p class="Normal-1 para-style-override-16">Biz onun bu kısmetine razıyız.</p>

      <p class="Normal-1 para-style-override-16">Çünkü mal yakın zamanda yok olur;</p>

      <p class="Normal-1 para-style-override-16">Fakat ilim daima bakidir.</p>

      <p class="x3" id="toc_marker-2-1-3">Şairlerin İmamı</p>

      <p class="x3 para-style-override-28" id="toc_marker-2-1-4">LEBÎD BİN ESFEDİ’L-BÂHİLÎ</p>

      <p class="Normal-1 para-style-override-16">Arap fasihlerinin ve şairlerinin büyüklerindendir; herkes onun bu ilimde pek ilerlemiş olduğunda müttefiktir. Peygamber gönderilmeden önce şairlerin şöyle bir âdeti vardı; üstün olduğunu iddia ettikleri şiirlerini Kâbe’nin kapısına asarlardı. Lebîd de matlaı:</p>

      <p class="Normal-1 para-style-override-20">Allah’tan başka her şey batıldır;</p>

      <p class="Normal-1 para-style-override-19">Dünyanın her nimeti mutlaka kaybolur.</p>

      <p class="Normal-1 para-style-override-38">mealindeki beyit olan kasidesini Kâbe’nin kapısına asmıştı. Bu kaside bir süre orada asılı kaldı. Arap fazıllarından hiç kimse buna cevap vermek kudretini kendinde bulamadı. “İkra” suresinin<a class="footnote-link" href="#footnote-225-25" id="footnote-225-25-backlink">25</a> ayetleri indiğinde, bu sureyi Lebîd’in kasidesine karşılık olarak astılar. Lebîd bunu haber alınca gelip ayetleri okudu ve “Bu, mahluk sözü değil, ancak halik sözüdür” diye itirafta bulundu ve kendisini hemen Cahiliyyet’ten sıyırıp temizleyerek İslamiyetle şereflendi; Peygamber’in ashabı arasına girdi.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-25-backlink" id="footnote-225-25">25</a> İkra suresi: “Yaratan Rabbinin adıyla oku” ayetiyle başlar ve ilk inen suredir. İkinci ayetinde insanın alâk’tan [embriyo] yaratıldığını söylediği için Alâk suresi de denilir.</p>
      </div>

      <p class="Normal-1 para-style-override-16">Peygamber onu çok takdir etti ve kâfir şairlerin kendisi hakkında söyledikleri hicviyeleri cevaplandırmak için izin verdi. Müşriklerin ve kâfirlerin en ileri gelen şairi olan İmrü’ülkays’ı hicvetti.</p>

      <p class="Normal-1 para-style-override-16">Büyük Şafiî imamı Muhammed bin İdrîs, “Eğer şiir ulema için bir ayıp teşkil etmeseydi ben bugün Lebîd’den daha büyük bir şair olurdum” diye buyurmuştur.</p>

      <p class="x3" id="toc_marker-2-1-5">FEREZDAK EN-NECDÎ</p>

      <p class="Normal-1 para-style-override-16">O, Tâbiîn’in<a class="footnote-link" href="#footnote-225-26" id="footnote-225-26-backlink">26</a> ileri gelenlerinden ve Arapların fazıllarındandır. Divanı Hicaz ve Irak’ta çok itibar görür, pek meşhurdur. Bu şair Peygamber’in hanedanının övücüsüdür.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-26-backlink" id="footnote-225-26">26</a> Tâbiîn: Hazreti Muhammed’i görmüş olan kişileri görmüş ve onlardan hadis dinlemiş olan kişiler.</p>
      </div>

      <p class="Normal-1 para-style-override-32">Naklolunur ki: [Emevi halifesi] Hişâm bin Abdülmelik bin Mervân hacca gelmişti. İmamü’l-Hümâm Ali Zeynelâbîdîn de aynı zamanda hac maksadıyla Mekke’de bulunuyordu.</p>

      <p class="Normal-1 para-style-override-16">Hişâm, tavaf gününde herkesin bir adama selam verip hürmet gösterdiğini, Hacerü’l-Esved’e elini yüzünü sürmek için ilerlediği zaman ona yol açtığını gördü.</p>

      <p class="Normal-1 para-style-override-16">Şamlılardan biri Hişâm bin Abdülmelik’e, “Bu kimdir? Herkes ona neden bu kadar saygı gösteriyor?” diye sordu.</p>

      <p class="Normal-1 para-style-override-16">Hişâm, Zeynelâbîdîn’i pek iyi tanıdığı halde kıskançlık ve düşmanlığından ötürü, “Bilmiyorum” dedi.</p>

      <p class="Normal-1 para-style-override-16">Şair Ferezdak da orada hazır bulunuyordu. “Ben onun kim olduğunu biliyorum” dedi ve hazırlık yapmaksızın onun menkıbeleri ve kutlu ailesinin faziletleri hakkında bir kaside söyledi. İşte aşağıdaki beyitler o kasidedendir:</p>

      <p class="Normal-1 para-style-override-20">Bu o zattır ki Mekke toprakları onun ayağının yabancısı değildir.</p>

      <p class="Normal-1 para-style-override-16">Beytullah, Harem-i Şerif ve Mekke’nin başka yerleri de onu tanır.</p>

      <p class="Normal-1 para-style-override-16">Eğer bilmiyorsan, bil ki o Fâtıma’nın oğludur.</p>

      <p class="Normal-1 para-style-override-16">Onun büyükbabasıyla peygamberlik son bulmuştur.</p>

      <p class="Normal-1 para-style-override-16">Senin “Bu kimdir?” diye sorman ona bir zarar vermez.</p>

      <p class="Normal-1 para-style-override-19">Sen tanımamazlıktan gelsen de onu Arap da bilir, Acem de. [ŞİİR]</p>

      <p class="Normal-1 para-style-override-16">Bunu işiten bütün Müslümanlar Ferezdak’ı takdir ettiler. Ama buna Hişâm’ın canı sıkıldı. O melun hayatta olduğu sürece Ferezdak da zindanda kaldı. Hişâm’ın ölümünden sonra Velid bin Abdülmelik onun salıverilmesi için emir verdi.</p>

      <p class="x3" id="toc_marker-2-1-6">Dİ’BİL BİN ALİ EL-HUZÂÎ</p>

      <p class="Normal-1 para-style-override-16">Nitelendirilemeyecek derecede belagat ve fesahat sahibi bir edip, hatip, şair ve âlimdi. Hârûnürreşid zamanında Arap ülkesinden Bağdat’a geldi. Hârûn kendisine çok saygı gösterdi. Di’bil, insanların ve cinlerin imamı Ali bin Musa er-Rıza’yla (ona tahiyyet ve sena olsun) beraber Horasan’a geldi.</p>

      <p class="Normal-1 para-style-override-20">İmam Ali, Şeyh Muhammed bin Eslem-i Tûsî ile bir deve üstünde gidiyorlardı. İshak bin Raheveyh-i Hanzalî de devenin yularını çekiyordu. Di’bil bu seyahatte birtakım edebi meseleler, nükteler ve şiirlerle İmam Ali’yi teselli ediyor, oyalıyordu. Di’bil’in [İmam Ali’nin babası] İmam Musa el-Kâzım<a class="footnote-link" href="#footnote-225-27" id="footnote-225-27-backlink">27</a> hakkında bir mersiyesi vardır.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-27-backlink" id="footnote-225-27">27</a> Şii inancına göre, on iki imamın yedincisi Musa [bin Câfer es-Sâdık] el-Kâzım, sekizincisiyse oğlu Ali er-Rıza’dır.</p>
      </div>

      <p class="Normal-1 para-style-override-16">Di’bil bir gece bu mersiyeyi İmam Rıza’nın yanında okudu:</p>

      <p class="Normal-1 para-style-override-20">Bağdat’ta gayet temiz bir nefse ait bir kabir vardır.</p>

      <p class="Normal-1 para-style-override-19">Tanrı onu cennet köşkleri için orada saklamıştır. [ŞİİR]</p>

      <p class="Normal-1 para-style-override-38">beytine geldiğinde İmam “Bir beyit de ben söyleyeyim; bunu da ilave et de kasiden tamam olsun” dedi ve şu beyti okudu:</p>

      <p class="Normal-1 para-style-override-20">Tûs’ta da bir kabir vardır. Bu ne musibettir ki</p>

      <p class="Normal-1 para-style-override-19">İnsanın içini ateşler içinde bırakır. [ŞİİR]</p>

      <p class="Normal-1 para-style-override-16">“Ya İmam, bu, tüyler ürperten bir beyittir. Bu kabir kimin olsa gerektir?” diye sordu Di’bil.</p>

      <p class="Normal-1 para-style-override-16">“Bu benim kabrimdir ve yakın zamanda ecdadımın mensuplarının ziyaretgâhı olacaktır” buyurdu İmam.</p>

      <p class="Normal-1 para-style-override-16">Bunun ardından Di’bil ağlayınca İmam da ağladı.</p>

      <p class="Normal-1 para-style-override-20">Di’bil’in kasidelerden, güzel şiirlerden ibaret bir divanı vardır ve pek meşhurdur. Tarih-i Güzîde sahibi Hamdullah Müstevfî-i Kazvînî onun şiirlerini anar.</p>

      <p class="x3 para-style-override-40" id="toc_marker-2-1-7">Şairlerin ve Fazılların Meliki</p>

      <p class="x3 para-style-override-28" id="toc_marker-2-1-8">İBNÜRRÛMÎ</p>

      <p class="Normal-1 para-style-override-16">Kendisine Edib-i Türk de derler. Faziletli, bilgili ve fasih bir şairdi. Vatanı Şam’dır. Humus’ta bulunurdu. Divanı Araplar arasında pek meşhurdur. Kendisini takdir eden Şeyhü’r-Reis Ebû Ali Sinâ onun bazı anlaşılması zor şiirlerine şerh yazdı.</p>

      <p class="Normal-1 para-style-override-16">Edib-i Türk buyurdu:</p>

      <p class="Normal-1 para-style-override-20">Biz bakla ve bir parça ekmek yiyip de</p>

      <p class="Normal-1 para-style-override-16">Sönmüş kireç üstünde çırılçıplak uyurken</p>

      <p class="Normal-1 para-style-override-16">Müminlerin emirinin önünde leziz yemekler olduğu,</p>

      <p class="Normal-1 para-style-override-16">Nakışlı döşeklerde yattığı zaman,</p>

      <p class="Normal-1 para-style-override-16">Bizim bu acıklı durumumuza düşmeyi arzu eder mi? [ŞİİR]</p>

      <p class="x3 para-style-override-7" id="toc_marker-2-1-9">Şairlerin Üstadı</p>

      <p class="x3 para-style-override-28" id="toc_marker-2-1-10">MÜTENEBBÎ</p>

      <p class="Stil-Ba-l-k-4 para-style-override-28">(Tanrı onun kabrini nurlandırsın)</p>

      <p class="Normal-1 para-style-override-16">Onun künyesi Ebülhasan’dır. İmâdüddevle bin Hamdan<a class="footnote-link" href="#footnote-225-28" id="footnote-225-28-backlink">28</a> zamanında yaşamıştır. Şairler tayfasının üstadıdır. Tasavvurun fevkinde fazilet ve belagat sahibiydi. Reşîd-i Vatvât (Tanrı’nın rahmeti onun üzerine olsun) buyuruyor ki; bilgiler ve en ince manalar iktibas etmekte ve metanette bütün İslam şairleri Mütenebbî’nin takipçileridir. Divanı Araplar ve Acemler arasında meşhurdur. Fazılların büyükleri onun divanına çok kıymet verirler. Diyarbakır sultanları olan Hamdan ailesinin övgüsü için söylenmiş pek çok kasidesi vardır. Mütenebbî onlardan önemli miktarda caize<a class="footnote-link" href="#footnote-225-29" id="footnote-225-29-backlink">29</a> almıştır. Onların yanında kadir kıymeti pek büyüktür.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-28-backlink" id="footnote-225-28">28</a> Hamdaniler: Benî Hamdan olarak da bilinen, Irak’ın kuzeyi (el-Cezire) ve Suriye’de hüküm süren Şii Arap hanedanı (905-1004). Edebiyatı ve bilimi desteklemeleriyle ünlüdürler.</p>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-29-backlink" id="footnote-225-29">29</a> Caize: Eski dönemlerde kasideler yazarak övdükleri sultanlar veya büyükler tarafından ödül olarak şairlere verilen bahşiş.</p>
        </div>
      </div>

      <p class="Normal-1 para-style-override-16">Derler ki Deylemlilerin<a class="footnote-link" href="#footnote-225-30" id="footnote-225-30-backlink">30</a> meydana çıkmasından önce İsfahan ve Fars hâkimi olan Ebülmuzaffer bin Yâkut adi bir adamdı, hiç asaleti yoktu. Mütenebbî onun hakkında bir methiye yazdı, fakat umduğu caizeyi alamadı. Ebülmuzaffer bir gün sırmalı elbiseler içinde İsfahan Camisi’nden çıkıyordu. Bunu gören Mütenebbî ansızın şu kıtayı söyledi:</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-30-backlink" id="footnote-225-30">30</a> Deylem(liler): Hazar Denizi’nin batısındaki dağlık bölgenin tarihi adı. Doğusundaki Taberistan ve batısındaki Gilan da bu tarihi Deylem bölgesinde yer alır. Dağlık olduğu için Arap istilasından korunup geç İslamlaşmıştır. Zerdüştlük inancına sahip olan bölge halkı IX. yüzyılda Şiiliği kabul edeceklerdi.</p>
      </div>

      <p class="Normal-1 para-style-override-20">Adi bir adam zenginliği dolayısıyla başına taç koysa ve</p>

      <p class="Normal-1 para-style-override-16">Kıymetli kumaşlardan elbiseler giyse yine bir şeref kazanmış olamaz.</p>

      <p class="Normal-1 para-style-override-16">Hüdhüd, sırtındaki kumaş ve başındaki taç ile</p>

      <p class="Normal-1 para-style-override-16">Pis kokusundan sıyrılmış olur mu? [ŞİİR]</p>

      <p class="x3 para-style-override-41" id="toc_marker-2-1-11">EBÜL’ALÂ BİN SÜLEYMAN EL-MA’ARRÎ</p>

      <p class="Normal-1 para-style-override-16">Ma’arra Şam memleketlerinden olup Hums civarındadır. Ebül’Alâ büyük bir fazilet ve belagat sahibiydi. Onun maani ve beyan<a class="footnote-link" href="#footnote-225-31" id="footnote-225-31-backlink">31</a> ilminde birçok eseri vardır. Abbasi halifelerinden, müminlerin emiri el-Kâ’im Biemrillah kendisine çok hürmet gösterir ve himayesini esirgemezdi. Ebül’Alâ’nın Abbasi hanedanını öven kasideleri vardır.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-31-backlink" id="footnote-225-31">31</a> Beyan: Belegatın bir kolu olup; söylenilmek istenen şeyin anlaşılır bir şekilde ifade etme sanatını öğreten, teşbih, istiare, mecaz ve kinayeden bahseden bir ilimdir.</p>
      </div>

      <p class="Normal-1 para-style-override-32">Hikâye ederler: Ebû Sa’îd-i Rüstemî de Ebül’Alâ’nın öğrencilerindendi; ki Ebû Sa’îd de şairlerin ve fazılların en ileri gelenlerindendir.</p>

      <p class="Normal-1 para-style-override-16">Ebül’Alâ sonunda kör oldu. Bunun için kendisine Ebül’Alâ ed-Darir derler. Ebül’Alâ halife için bir methiye yazdığında Ebû Sa’îd-i Rüstemî onun koluna girip halifenin huzuruna götürürdü. Derler ki Dârülhilafe’nin [Bağdat] kale kapıları çok yüksekti. Alemdarlar oradan bayraklarını eğmeden geçerlerdi, zira bayrağın eğilmesi uğursuzluk sayılırdı. Ebû Sa’îd ne zaman Ebül’Alâ’yı bu kapıya getirse şaka olarak “Üstat, başını eğ” derdi ve Ebül’Alâ da eğilir; halife ve devlet erkânı bu hale gülerlerdi. O da “Maşallah, ne hayırlı bir öğrenci” derdi.</p>

      <p class="Normal-1 para-style-override-16">Ma’arrî bu kıtayı kendi körlüğü ve zamanının adamlarının kötülüğü hakkında söylüyor:</p>

      <p class="Normal-1 para-style-override-20">Ey Süleyman oğlu Ebül’Alâ, körlüğünün sana çok iyiliği olmuştur.</p>

      <p class="Normal-1 para-style-override-16">Eğer bu mahlukatı görmüş olsaydın,</p>

      <p class="Normal-1 para-style-override-33">Senin insanın [gözbebeğin] bir tek insan bile göremezdi. [ŞİİR]</p>

      <p class="Normal-1 para-style-override-16">Yine buyurur:</p>

      <p class="Normal-1 para-style-override-42">Bu günler insanın oğulları, geceler de kızları gibidir.</p>

      <p class="Normal-1 para-style-override-43">Sen bu gün ve gecelerden, geçen senelere benzemeyen bir şey bekleme.</p>

      <p class="Normal-1 para-style-override-16">Yine buyurur:</p>

      <p class="Normal-1 para-style-override-42">Şu, bu, dünyanın olayları karşısında hayret ve şaşkınlığa düşse,</p>

      <p class="Normal-1 para-style-override-16">Benim yaşım seksen olduğu halde şaşılacak bir şey görmüyorum.</p>

      <p class="Normal-1 para-style-override-16">Devir o devirdir, günler o günlerdir, insanlar o insanlardır.</p>

      <p class="Normal-1 para-style-override-16">Dünya daima galip gelenindir.</p>

      <p class="x3 para-style-override-7" id="toc_marker-2-1-12">Fazılların Meliki ve Şairlerin En İyisi</p>

      <p class="x3 para-style-override-28" id="toc_marker-2-1-13">HARÎRÎ</p>

      <p class="Normal-1 para-style-override-16">Künyesi Ebû Mansur, adı Hasan’dır. Birçok fende bilgisi olup ilimlerin her türlüsünde parmakla gösterilirdi. Özellikle bedii, maani ve şiirde zamanının en büyük âlimiydi. Maani ve beyan ilimlerine ait çok güzel eserleri vardır. Makamât adlı kitabı buna şahittir.</p>

      <p class="Normal-1 para-style-override-20">Hikâye edilir ki: Harîrî, Makamât’ı yazınca halife Muktedir’e götürdü ve çok iltifata mazhar oldu. Harîrî’de dâüssa’leb [tüylerini yolma, saçkıran] illeti vardı; daima sakalını yolardı. Akrabası ve çocukları kendisini bundan alıkoymaya çalışırlardı. O derecedeydi ki sonunda ellerine bir torba geçirdiler. Bir gün halife kendisine “eğer bir vilayetin hâkimliğini istersen sana verebiliriz” dedi. Harîrî de “Ey müminlerin emiri, sen beni sakalımın üzerine hâkim yap, ki çocuklarım ve akrabam bu hâkimiyetimi tanısınlar ve beni sakalımla rahat bıraksınlar” diye cevap verdi. Onun bu latifesi halifenin hoşuna gitti ve kendisine ikramda bulundu. Şu kıta onundur:</p>

      <p class="Normal-1 para-style-override-32">Dünyada ölmeyecek kadar yiyecek ve sırtımı örtecek kadar elbise,</p>

      <p class="Normal-1 para-style-override-16">Kırık bir testiden bir yudum su ile yetindim.</p>

      <p class="Normal-1 para-style-override-16">Bu dünya çocuklarına şöyle söyle:</p>

      <p class="Normal-1 para-style-override-16">Beni yalnız bırakın, size uzaktan bakayım. [KITA]</p>

      <p class="x3 para-style-override-7" id="toc_marker-2-1-14">Büyük Şeyh</p>

      <p class="x3 para-style-override-28" id="toc_marker-2-1-15">EBÜLFETH EL-BÜSTÎ</p>

      <p class="Normal-1 para-style-override-16">Zamanının fazıllarından ve büyüklerindendir. [Sultan Gazneli] Mahmud bin Sebüktekin zamanında yaşamıştır. Arapça ve Farsçaya hâkimdi. Gayet metanetli ve sanatkârane Farsça şiirler de söylerdi. İleride Farsça şiir söyleyen şairler meyanında şiirlerinden bahsedilecektir. Bu matla onun meşhur kasidesindendir:</p>

      <p class="Normal-1 para-style-override-20">Dünyada insanın maddeten ilerlemesi manen bir geriliktir.</p>

      <p class="Normal-1 para-style-override-19">Hayırlı işlerden başka şeylerde kazandığı kâr onun için bir ziyandır.</p>

      <p class="Normal-1 para-style-override-16">Bu kaside seksene yakın parlak beyitten ibarettir. Hepsi bilgi ile züht, takva ve dünyanın terki hakkındadır. Şairlerin meliki Bedreddin-i Câcirmî (Tanrı ona mağfiret etsin) bu kasideyi Farsçaya tercüme etmiştir. Bu tercüme yeri gelince anılacaktır.</p>

      <p class="Normal-1 para-style-override-20">Ey yeryüzünün melikleri, size nasihat ediyorum;</p>

      <p class="Normal-1 para-style-override-16">İhsan ve cömertlikle kerem kazanmaktan geri kalmayın.</p>

      <p class="Normal-1 para-style-override-16">Beyazınızı ve kırmızınızı [gümüş ve altın] şeref kazanmak için harcayın.</p>

      <p class="Normal-1 para-style-override-16">Bunlar gecelerin ve gündüzlerin değişmesiyle bitip tükenmez.</p>

      <p class="Normal-1 para-style-override-16">Bunlar Sultan Mahmud’un bıraktığı, yağmaya uğrayan hazinelerdir.</p>

      <p class="Normal-1 para-style-override-19">Fakat bırakacağımız iyi ad, böyle yağmaya uğramaz. [ŞİİR]</p>

      <p class="Normal-1 para-style-override-16">Şeyh Ebülfeth’in seçkin şiirleri çoktur. Herkes arasında şöhret ve hürmete mazhar olmuştur. Arapların büyükleri onu çok tutarlar. Şiirlerin çoğu ilahi bilgiler ve tevhit hakkındadır.</p>

      <p class="Normal-1 para-style-override-16">Fazılların meliki Melik İmâd-ı Zevzenî onun ölümünde şu kıtayı söylemiştir:</p>

      <p class="Normal-1 para-style-override-20">Kadri yüce olan Şeyh Mecdüddin Ebülfeth</p>

      <p class="Normal-1 para-style-override-16">Söz sahiplerinin ulusu ve fazilet sahiplerinin öncüsüydü.</p>

      <p class="Normal-1 para-style-override-16">Ahmed’in [Hazreti Muhammed] hicretinden 430 yıl geçtiğinde,</p>

      <p class="Normal-1 para-style-override-19">Şevval ayında cennete göçtü. [KITA]</p>

      <p class="x3 para-style-override-7" id="toc_marker-2-1-16">Kelam Padişahı, Mevlana</p>

      <p class="x3 para-style-override-37" id="toc_marker-2-1-17">MUİNÜDDİN EBÛ NASR AHMED BİN</p>

      <p class="x3 para-style-override-28" id="toc_marker-2-1-18">ABDÜRREZZAK EL-TANTARÂNÎ</p>

      <p class="Normal-1 para-style-override-16">Âlimlerin en büyüklerindendi. Şemsü’l-Kufât Hâce Nizâmü’l-Mülk’ün zamanında Bağdat’taki Nizâmiye Medresesi’nde müderrislik yapıyordu. Şairlik onun en önemsiz meziyetlerindendi.</p>

      <p class="Normal-1 para-style-override-16">Senâyi ve bedayii içeren Arapça şiirleri pek çoktur. Hâce Nizâmü’l-Mülk’ün övüldüğü cinaslı ve çift kafiyeli bir kasidesi bu cümledendir. Bunda pek çok sanat göstermiştir. Arap şairlerine ayırdığımız mukaddeme kısa yazıldığından dolayı biz bu kasideyi ancak tezkiremizin sonunda tamamıyla bahsedeceğiz.</p>

      <p class="Normal-1 para-style-override-16"></p>
    </div>
  </div>
</body>
</html>
