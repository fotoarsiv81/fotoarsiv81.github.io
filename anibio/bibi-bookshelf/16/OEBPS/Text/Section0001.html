<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div xmlns:xml="http://www.w3.org/XML/1998/namespace" id="x5.html" xml:lang="en-US">
    <div class="Basic-Text-Frame">
      <p class="Normal-1 para-style-override-16"><br /></p>

      <p class="x1" id="toc_marker-1">ŞAİR TEZKİRELERİ - (Tezkiretü’ş-Şuarâ)</p>

      <p class="Normal-1"></p>

      <p class="Stil-Ba-l-k-4 para-style-override-21"></p>

      <p class="x2" id="toc_marker-1-1">Esirgeyen ve bağışlayan Tanrı’nın adıyla</p>

      <p class="Normal-1 para-style-override-16">Varlığı vacip olan [Tanrı’nın] yüce huzuruna öyle bir hamd layıktır ki, yükseklerde uçan düşünce doğanı ululuk feza ve sahasında uçamaz; öyle bir yüceltme gerekir ki, insan aklının Kafdağı’ndaki Simurg’u onun izzet ve azamet zirvesinde kanat açamaz. Övülmesi ve büyüklüğü azametli olan O [Tanrı] yüce yedi babanın ve aşağılık dört ananın tesir ve özellikleriyle üç yaratığı varlık sahasında var etti. Yaratıkların her birini istidat ve kabiliyetine göre layık olduğu mertebe ve yere geçirdi.</p>

      <p class="Normal-1 para-style-override-22">Her şeyde onun birliğini gösteren bir alamet vardır. [ŞİİR]</p>

      <p class="Normal-1 para-style-override-16">Ve yaradılışın başında, insanları mizaç denkliğiyle mahlukatın bütün cinslerinden ve kâinattaki her şeyden daha şerefli ve seçkin kıldı. “Biz, hakikaten insanoğlunu şan ve şeref sahibi kıldık. Onları, karada ve denizde taşıdık; kendilerine güzel güzel rızıklar verdik; yine onları yarattıklarımızın birçoğundan cidden üstün kıldık” [İSRA, 17:70] ayetinin keramet ve hidayet tacını onların kutlu ve uğurlu başına koydu. Hayvanlarla bitkilerin ve zeminle zamanın boynunu bu şerefli cinsin zincirine bağladı. Hakikat hazinelerinin anahtarı ve en ince bilgi simgelerinin hazinedarı olan konuşma kuvvetini o topluluğun geniş cebine emanet diye bıraktı.</p>

      <p class="Normal-1 para-style-override-20">Söz söyleme kuvvetinin tutîsini</p>

      <p class="Normal-1 para-style-override-16">Söz şekeristanında tatlılıkla besleyen onun kudretidir.</p>

      <p class="Normal-1 para-style-override-16">Eğri yolların karanlığına doğruluk mumunu dikmek için</p>

      <p class="Normal-1 para-style-override-19">Akla din pervanesini veren onun hikmetidir. [ŞİİR]</p>

      <p class="Normal-1 para-style-override-16">Şüphesiz şanı yüce olan insan topluluğu, bu güzel hediyenin ve her yaratığa verilmeyen bu nimetin şükrünü yerine getirmek için O’nun ululuğunun özünün geniş mana ve beyan yollarında koşar. “Ben sana yapılması gereken övgüleri sayamam” sözüyle onun eşsiz olan kişiliğinin kutlanmasını açıklamak ister; daima onun kereminin sağlam ipine yapışmaya çalışır.</p>

      <p class="Normal-1 para-style-override-17">Kim Allah’ın hangi lütfunun şükrünü yerine getirebilir?</p>

      <p class="Normal-1 para-style-override-23">Bu hususta kim düşünceye daldıysa hayrette kalmıştır. [BEYİT]</p>

      <p class="Normal-1 para-style-override-17">Bizim tövbemizi kabul et; çünkü insanız.</p>

      <p class="Normal-1 para-style-override-23">Biz seni layık olduğu üzere bilemedik. [ŞİİR]</p>

      <p class="Normal-1 para-style-override-16">İman nuruyla yüzleri parlayanların canından ve yüreğinden kopan binlerce selam ve hoşnutlukla bağışlama ve methedişin her türlüsü, “Mâ’vhâ”<a class="footnote-link" href="#footnote-225-6" id="footnote-225-6-backlink">6</a> sırrını bilen, “Denâ fetedellâ”<a class="footnote-link" href="#footnote-225-7" id="footnote-225-7-backlink">7</a> dayanağında oturan, “Mâ yentıku ani’l-hevâ”yı<a class="footnote-link" href="#footnote-225-8" id="footnote-225-8-backlink">8</a> tatlı tatlı söyleyen, “İn hüve illâ vahyun yûhâ”<a class="footnote-link" href="#footnote-225-9" id="footnote-225-9-backlink">9</a> kerametinin yükünü taşıyan, seçilme ülkelerinin büyüklerinin taçlarındaki inci olan Ebülkasım Muhammed Mustafa’nın nurlu bahçesine ve kokulu mezarına Allah’ın salat ve selamı –“Allah ve onun melekleri Peygamber için salat ve selamda bulunurlar. Ey iman edenler! Siz de ona salat ve selamda bulunun” diye buyurulduğu üzere– saçı olsun.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> 53. sure olan Necm’in 10. ayeti. Ayetin tamamı: “Bunun üzerine Allah, kuluna vahyini bildirdi” anlamında –çn.</p>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> Aynı surenin 8. ayeti: “Sonra yaklaştı, derken daha da yaklaştı” anlamında –çn.</p>

          <div class="footnote">
            <p class="Basic-Paragraph" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> Aynı surenin 3. ayeti: “Arzusuna göre de konuşmaz” anlamında –çn.</p>

            <div class="footnote">
              <p class="Basic-Paragraph" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> Aynı surenin 4. ayeti: “O (bildirdikleri) vahyedilenden başkası değildir” anlamında –çn.</p>
            </div>
          </div>
        </div>
      </div>

      <p class="Normal-1 para-style-override-16">O öyle açık ve aydın sözlüdür ki, Mesih beşiğinde onun övgüsüyle söze başlamıştır; öyle bir melektir ki, Hilafet Mısrının Azizi [Yusuf] onun tatlı güzelliğini kendisininkinden üstün görmüştür.</p>

      <p class="Normal-1 para-style-override-24">Öyle bir öksüzdür ki, Kuran’ı daha doğru okuyamayacak haldeyken</p>

      <p class="Normal-1 para-style-override-25">Bütün milletlerin kütüphanelerinin kıymetini hiçe indirmiştir. [BEYİT]</p>

      <p class="x2 para-style-override-7" id="toc_marker-1-2">DÖRT HALİFE HAKKINDA</p>

      <p class="x2 para-style-override-26" id="toc_marker-1-3">KİTABIN YAZARININ MANZUMESİ</p>

      <p class="Normal-1 para-style-override-27">(Tanrı onların hepsinden razı olsun)</p>

      <p class="Normal-1 para-style-override-20">Manalar ikliminin dört direği, şeriatın temelinin kurucusu oldu.</p>

      <p class="Normal-1 para-style-override-16">Onların ilki sıdk ve irşat ile dinin ve şeriatın temelini atan bir sâdıktır.</p>

      <p class="Normal-1 para-style-override-16">İkincisi daima bu binanın tuğlalarını koyan o dindar ve adil mimardır.</p>

      <p class="Normal-1 para-style-override-16">Üçüncüsü cennetin şem’i, arşın süsü olan, hayâsıyla bu evi döşeyendir.</p>

      <p class="Normal-1 para-style-override-16">Dördüncüsüyse övülesi ilmiyle âleme bu evin kapısını açan âlimdir.</p>

      <p class="Normal-1 para-style-override-16">Gökyüzünün dördüncü katındaki tahtında oturan</p>

      <p class="Normal-1 para-style-override-16">İsa ise fazilette bunlara göre beşincidir.</p>

      <p class="Normal-1 para-style-override-16">Tanrı’nın salat ve selamı kıyamete kadar Peygamber’e,</p>

      <p class="Normal-1 para-style-override-16">Onun soyuna, ashabına ve kendisine uyanlar üzerine olsun.</p>

      <p class="x2 para-style-override-7" id="toc_marker-1-4">İSLAM PADİŞAHININ ÖVÜLMESİ</p>

      <p class="Normal-1 para-style-override-12">(Allah onun saltanatının gölgelerini devamlı kılsın</p>

      <p class="Normal-1 para-style-override-27">ve memleketinin direklerini güçlendirsin)</p>

      <p class="Normal-1 para-style-override-16">Allah’a hamddan sonra sıra Peygamber’in naatine gelir. Bundan sonra da insanlara farz olan kime dua etmektir diye sorarsan, soydan soya husrev [hükümdar] ve padişah olan, serverlik [liderlik] basamağını yükselten, uğurluluk tacını nurlandıran, taç ve taht sahibi şahlarşahına dua etmektir. Onun elinin cömertliğinden bulutlar ağlamış ve gazabının ateşiyle kaplan tutuşup yanmıştır. Zevk ve safa meclisinde deryalar gibi hazineler saçar, savaşlardaysa sert kayaların yüreklerini parça parça eder. Felek onun kapısının beli kemerli kölelerindendir; zafer ise ordusunda sipahidir. Onun büyük ordusu ne tarafa yönelse felek toza toprağa karışır. O, ufuklara hüma kuşunun<a class="footnote-link" href="#footnote-225-10" id="footnote-225-10-backlink">10</a> gölgesini yaymış, Allah’ın kulları da bu gölge altında rahata kavuşmuştur. Kılıcı zulümle amanın arasında bir set gibidir. Zafer onun bayrağının arslanından –tıpkı Esed [Arslan] burcundaki güneş gibi– parıldar. Göz onun yüzünü ancak rüyada, bakış ise onun benzerini ancak suda görür.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> Hüma kuşu: Cennet kuşu da denir. Görülmeyecek kadar yüksekte ve hiç durmadan uçan, hiç yere değmeyen mitolojik varlık. Başına konduğu veya üzerine gölgesinin düştüğü kişiye mutluluk getirdiği için “devlet kuşu” veya “talih kuşu” olarak da anılır.</p>
      </div>

      <p class="Normal-1 para-style-override-16">Eğer dağa, “Denizde ve karada, herkesin önünde bir köle gibi kemer bağlaması gereken kimdir?” diye sorarsan, bu sorunun yankısı olarak oradan, “Gökler gibi yücelikler sahibi Sultan Hüseyin’dir” [Baykara] cevabı gelir. Ey şahlığa ve tahta layık olan kişi, Ferkadan’ın<a class="footnote-link" href="#footnote-225-11" id="footnote-225-11-backlink">11</a> başı senin tahtının ayağı, yüce gökler senin bahtının gölgesidir. Senin tacında güneş bir taştır. Nahid<a class="footnote-link" href="#footnote-225-12" id="footnote-225-12-backlink">12</a> senin kadehinde bir su kabarcığıdır. Zemin ve zaman senin arzun üzere hareket eder. Bütün padişahlar senin kölelerindir. Sen mülk gecesinin ay ve yıldızı, saltanat vücudunun başı ve tacısın. Senin vücudunun memleketin teninde bir can gibi ebedi olması ve hükmünün yürürlükte kalması ne güzel! Başkasının sana karşı beslediği düşmanlığın verdiği harareti söndüren, kılıç çeşmesinin suyudur. Eğer sarp ve kayalık bir dağa hamle etsen onu çerçöp gibi kökünden söküp atarsın. Senin etrafında bediüzzaman husrevler gibi olan şehzadelerin her biri şeref madeninden birer cevherdir. Herat bir cennet, onlar da birer huridir. Bu âlemde insana lazım olan şeyler arasında kendisine layık bir evlattan daha iyi ne vardır?</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-11-backlink" id="footnote-225-11">11</a> Ferkadan: Kuzey Kutbu’na yakın ve Küçükayı yıldız kümesi içinde yer alan, geceleri yön bulmakta kullanılan iki yıldız.</p>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-12-backlink" id="footnote-225-12">12</a> Nahid: Eski İran’da sulardan sorumlu olan büyük tanrıçalardan biri.</p>
        </div>
      </div>

      <p class="Normal-1 para-style-override-16">Sen daima bu şehzadeleri görerek şad ol ve başına gelecek olan tüm kederden kurtul. Saadet sabuhu [sabah içilen şarap] senin sabahın olsun; meleklerin ordusu senin kanadın olsun. Sana karşı kafasında kötü niyet besleyenin külahı kafasından ve kafası gövdesinden ayrılsın.</p>

      <p class="x2 para-style-override-7" id="toc_marker-1-5">FESAHAT VE BELAGATIN<a class="footnote-link" href="#footnote-225-13" id="footnote-225-13-backlink">13</a> FAZİLETİ İLE</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-13-backlink" id="footnote-225-13">13</a> Fesahat: Bir dilin doğru, kolay ve düzgün söylenip yazılışı.</p>

        <p class="Basic-Paragraph" xml:lang="en-GB">Belagat: Sözün veya yazının istenen etkiyi sağlayacak şekilde güzel ve etkili olması.</p>
      </div>

      <p class="x2 para-style-override-28" id="toc_marker-1-6">BU SANATLARIN EHLİ HAKKINDA AÇIKLAMALAR</p>

      <p class="Normal-1 para-style-override-16">Fazilet ve zekâ erbabıyla ilim ve hikmet sahiplerinin şerefli düşünceleri ve parlak görüşlerine açık ve bellidir ki: Yüce Tanrı gizlilikler âleminin kuytu köşelerinden ve sonsuzluğun şüphe olmayan hazinesinden insan vücudu gibi bir bütünü hiç ortaya koymamış, hakikat bahçelerinde ve incelikler şekeristanında can artırıcılık, gönül açıcılık, tatlı dillilikle insanlara mahsus konuşma özelliği gibi –kanatlı kuşların içinde güzellik bitkileriyle beslenmiş– bir tutî yetiştirmemiştir.</p>

      <p class="Normal-1 para-style-override-17">[Ey insanoğlu] sen yaradılışın ilki ve sonuncususun.</p>

      <p class="Normal-1 para-style-override-29">Kendini küçük görme. [BEYİT]</p>

      <p class="Normal-1 para-style-override-16">İnsani mertebelerin en yükseği ilim ve hikmettir. “Biz insanı en güzel biçimde yarattık” [TÎN, 95:4] ayetinden çıkan mana da budur. Ve en aşağı mertebesi de bilgisizlik ve aptallıktır. “Sonra onu aşağıların aşağısına indirdik” [TÎN, 95:5] ayeti de buna işaret etmektedir. Dolayısıyla Tanrı’nın bu sözlerinden anlaşıldığı üzere, şu pek kesindir ki, insan en aşağılık ve en tehlikeli olan bu alçak mertebeden, meleklerin mertebesinin en yücesine ancak insani sıfatlar ve ilahi bilgiler vasıtasıyla erişebilir.</p>

      <p class="Normal-1 para-style-override-30">[Ey insanoğlu] sen cevherin itibariyle</p>

      <p class="Normal-1 para-style-override-31">Âdem’den beri halifesin yeryüzünde.</p>

      <p class="Normal-1 para-style-override-29">Bu kuvvetini koy yürürlüğe. [ŞİİR]</p>

      <p class="Normal-1 para-style-override-16">İnsanlara mahsus olan konuşma ve güzel söz söyleme özelliğini maani<a class="footnote-link" href="#footnote-225-14" id="footnote-225-14-backlink">14</a> kapılarının anahtarı olarak yaratmışlardır. Hatta en ince bilgi hazinelerinin tılsımını bu anahtarla açmışlardır. Bunun için insan, konuşma ve iyiyi kötüden ayırma kuvvetiyle diğer hayvanlardan ayırt edilir. Yoksa o da yaradılışta diğer hayvanlarla beraberdir. Bütün hayvanların dili sükût ve hicap zindanında mahpustur. Halbuki bütün eşya onlarca da hissedilmektedir. Ârif-i Rûmî [Mevlana Celâleddin-i Rûmî] (Allah onun ruhunu kutlulasın) bu hususta şöyle buyurur:</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-14-backlink" id="footnote-225-14">14</a> Maani: Anlamlar; belagatın üç dalından biri; sözdizimi ve sözlük sorunlarıyla, sözün amaca uygunluğuyla uğraşan bilim, anlambilim.</p>
      </div>

      <p class="Normal-1 para-style-override-32">Hayvani güzelliğin kıymeti yoktur. Ey kardeş, hele bir</p>

      <p class="Normal-1 para-style-override-16">Kasapların bulunduğu yerden geç de gör. Yemek içmekle</p>

      <p class="Normal-1 para-style-override-33">Hayvan irileşir, insan ise kulak yoluyla kuvvetlenir. [BEYİT]</p>

      <p class="Normal-1 para-style-override-16">Yazık değil midir ki, böyle bir tutî söz ve fesahat şekeristanından ayrı ve uzak düşsün? Ruhlar âlemi saf ve şeffaftır. Bu âlemin feyzi fesahat erbabına yeter.</p>

      <p class="Normal-1 para-style-override-32">Beni bir tutî gibi aynanın arkasına koymuşlardır.</p>

      <p class="Normal-1 para-style-override-19">Ezel üstadı ne söyle derse, onu söylüyorum. [HÂFIZ-I ŞİRAZÎ, BEYİT]</p>

      <p class="Normal-1 para-style-override-16">Bir gönül sahibinin makam ve hâle sahip olduğuna en doğru tanık onun sözleridir. İşte bunun için hakikat çöllerinde dolaşanlar ve tarikat denizlerinde yüzenler, insanın canını yakıp eriten hikmet ve marifetin kızgın çölünde boş yere dolaşmamış, hayret ve endişenin kan içici denizinde beyhude yüzmemişlerdir. Belki bu kızgın çölün dikenlerinden bir gül derlemişler ve ucu bucağı olmayan bu denizde dalgıçlık yaparak inci tanesine erişmişlerdir.</p>

      <p class="Normal-1 para-style-override-32">Tefekkür ateşiyle perişan olurlar,</p>

      <p class="Normal-1 para-style-override-16">Fakat neticede meleklerle akraba olurlar. [BEYİT]</p>

      <p class="x2 para-style-override-7" id="toc_marker-1-7">FASİHLER VE BELİĞLER<a class="footnote-link" href="#footnote-225-15" id="footnote-225-15-backlink">15</a> ARASINDA</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-15-backlink" id="footnote-225-15">15</a> Fasih: Düzgün, hatasız ve güzel konuşan kişi.</p>

        <p class="Basic-Paragraph" xml:lang="en-GB">Beliğ: Dilediğini açık seçik ve düzgün anlatan, yazan kişi.</p>
      </div>

      <p class="x2 para-style-override-28" id="toc_marker-1-8">ŞAİRLERİN ÖZELLİĞİ</p>

      <p class="Normal-1 para-style-override-16">İrfan ve fazilet sahipleri garip manaları ve nice bilgileri bir gelin gibi tasavvur etmişlerdir. Bunların nazma çekilmesini [şiir haline getirilmesini] fikir gelinlerinin süsü olarak tanımışlardır. Her ne kadar bir güzelin güzelliği ve letafeti süssüzken de kâfi sayılırsa da şunu unutmamalı ki, ödağacı buhurdana girip yanmadan kıymeti belirmez.</p>

      <p class="Normal-1 para-style-override-32">Aşk, hakikati mecaz renginde türlü türlü</p>

      <p class="Normal-1 para-style-override-16">Süslerle gösteren bir süsleyicidir.</p>

      <p class="Normal-1 para-style-override-16">Mahmud’un gönlünü tuzağa düşürmek için</p>

      <p class="Normal-1 para-style-override-33">Ayaz’ın zülfünü tarağıyla çekici bir şekle koyar. [KITA]</p>

      <p class="Normal-1 para-style-override-16">Fikir gelinlerinin süsleyicileri ve nefis sırların sarrafları namlı şairlerdir. Kendileri gibi olan kerametli tabiatları ve bir yüzgeç olan doğru zihinleri bir anda binlerce mana incisini mekânsızlık denizinden varlık kıyılarına getirir, hatta mana ehillerinin başlarına saçar. Hakikaten mana doğanı bu taifenin tuzağına düşmüş ve nüktenin azgın atı bunlara ram olmuştur.</p>

      <p class="Normal-1 para-style-override-16">Senâ’î bu hususta şöyle buyurdu:</p>

      <p class="Normal-1 para-style-override-34">Sen şairleri alelade rivayetçilerle bir tutma.</p>

      <p class="Normal-1 para-style-override-33">Zira İsa’nın yeri gök, tutîninkisiyse dallardır.</p>

      <p class="Normal-1 para-style-override-16">Âlimler ve şairler, temiz olan Âdem’in bu toprağa indiği zamandan beri, her devirde ilimlerin bir çeşidinin insanlar arasında değer ve önem kazandığı, o devirde yaşayan milletlerin hakîm ve âlimlerinin bu ilmi öğrenmeye çalıştıkları ve peygamberlerin peygamberliklerini de bununla kabul ettikleri hususunda sözbirliği etmişlerdir.</p>

      <p class="Normal-1 para-style-override-16">Şöyle ki: Nuh (Allah’ın selamı onun üzerine olsun) zamanında davet ve azimet, İbrahim zamanında ateşbazlık, Musa zamanında sihir ve simya, İsa zamanında hikmet ve tababet ilimleri rağbet bulmuştur; bu ilimlerde mahir olanlar bunlarla körü körüne peygamberlik iddiasında bulunmuş ve bütün bunları bir mucize saymışlardı. Sonra Tanrı’nın illetsiz olan kudreti, “Her peygamberi yalnız kendi kavminin diliyle gönderdik” [İBRÂHİM, 14:4] ayeti uyarınca zamanın dinlerini kaldırmak ve ileri gelenlerini terbiye etmek maksadıyla azim sahibi peygamberleri (Allah’ın salat ve selamı onların üzerine olsun) gönderdi.</p>

      <p class="Normal-1 para-style-override-16">Şöyle ki: Nuh aleyhisselamın mucizesi, “Rabbim! Yeryüzünde kâfirlerden hiç kimseyi bırakma” [NUH, 71:26] duası; İbrahim aleyhisselamın mucizesi, “Ey ateş! İbrahim için serinlik ve esenlik ol, dedik” [ENBİYÂ, 21:69] ayetinin delalet ettiği üzere ateşe girmesi; Musa aleyhisselamın mucizesi, “Allah: Yere at onu, ey Musa! dedi. Onu hemen yere attı, bir de ne görsün, hızla sürünen bir yılan değil mi!” [TÂHÂ, 20:19-20] ayetinde anıldığı gibi bütün sihirbazların alet ve edevatını yutan mübarek asası; İsa aleyhisselamınkiyse “Ben körleri ve abrasları iyi ederim” [ÂL-İ İMRÂN, 3:49] ayetinde buyurulduğuna göre hikmet ve tıptı, onun can veren nefesiyle ölüler dirilmişti.</p>

      <p class="Normal-1 para-style-override-16">Nebilerin sonuncusu olan hazretin (Allah’ın salat ve selamı onun üstüne olsun) ortaya çıktığı dönemde fesahat ve belagat o derecede itibar bulmuştu ki, Arap fasihleri bu ilimde peygamberlik davasında bulunurlardı. Haklarında “Şairler(e gelince), onlara da sapıklar uyarlar” [ŞUARÂ, 26:224] ayetinin indiği, yanlış yolda kalmış ve Allah’a eş koşan şairlerin önderi Ümeyye bin Ebi’s-Salt fesahat ve belagatıyla böyle bir batıl davada bulunurdu. “İns [insan] ve cin bu Kuran’ın benzerini meydana getirmek için bir yere gelseler ve birbirlerine yardım etseler asla onun benzerini yapamazlar” diye buyurulduğu üzere, her harfi bir belagat muhafazası olan Kuran, Peygamber’in mucizesi oldu ve Tanrı’nın şifa bahşeden sözü şeytanca hezeyanları iptal etti. Kuran’ın ayağı Ayyuk’un<a class="footnote-link" href="#footnote-225-16" id="footnote-225-16-backlink">16</a> zirvesine erişince Arap fasihleri başlarını şöhretsizlik ve gerileme kiliminin altına soktular. Ateşböceği güneşin çeşmesi, keten parçasıysa ayın nuru karşısında nasıl mukavemet edebilir?</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-16-backlink" id="footnote-225-16">16</a> Ayyuk: Mecazi anlamda göğün en yüksek noktası; gökyüzünün kuzey yarıküresindeki Auriage burcunun en parlak yıldızı; keçiyıldızı.</p>
      </div>

      <p class="Normal-1 para-style-override-16">Arif olan Şeyh Nizâmî (Allah ona rahmet eylesin) bu hâle uygun olarak şöyle buyuruyor:</p>

      <p class="Normal-1 para-style-override-20">Arşı, şeriat ve şiiri beraberce yarattılar;</p>

      <p class="Normal-1 para-style-override-16">Sonra âlemin işini bu üçüyle düzenlediler.</p>

      <p class="Normal-1 para-style-override-16">Sözden daha yüce bir cevher olsaydı,</p>

      <p class="Normal-1 para-style-override-19">Söz yerine yeryüzüne o indirilirdi. [BEYİT]</p>

      <p class="Normal-1 para-style-override-16">Sözü böyle uzatmaktan maksat fesahat ve belagat basamağının pek yüce ve erişilmesi güç olduğunu belirtmektir.</p>

      <p class="Normal-1 para-style-override-16">Yüce Peygamber hazretleri İslam şairlerini daima aziz ve muhterem tutardı; onun mübarek dilinden, “Şiirde hiç şüphe yok ki hikmet de vardır” hadisi çıkmıştır. Âlimlerin hepsi Resul hazretlerinin ve onun yüce ashabının meclisinde, şairlerin şiir söyledikleri ve övgüler okudukları, buna mukabil ihsanlar alarak iltifata nail oldukları hususunda sözbirliği ederler.</p>

      <p class="Normal-1 para-style-override-16">Hazreti Risaletin (s.a.v.) gönderilişinden evvel, şairlere hakîm derlerdi ve şiir ilminde maharetli olan kimse kabilesinin ve kavminin beyi olurdu. Şairlerin üstatlarından biri olan İmrü’ülkays, Yemame’de padişahtı ve lakabı Ma’ü’s-Semâ’ydı.</p>

      <p class="Normal-1 para-style-override-20">Şerefü’n-Nebî kitabının yazarı nakleder ki: Hassân bin Sâbit (Allah ondan razı olsun) Hazreti Peygamber’in (s.a.v.) şairlerinden biriydi, daima onu över ve kâfir şairlerinin [Peygamber aleyhinde] yazdıkları şiirlere de cevap verirdi. Şam meliki, Mâriye-i Kıbtiyye ve onun Şîrîn adındaki kız kardeşini hediye olarak Peygamber’e göndermişti. Hazreti Resul, Mâriye’yi kendi hizmetine aldı; İbrahim adındaki oğlu bu cariyeden dünyaya geldi. Şîrîn’iyse Hendek gazası gününde kendisi için söylemiş olduğu bir şiire armağan olarak Hassân’a verdi.</p>

      <p class="Normal-1 para-style-override-16">Müminlerin emiri ve günahtan çekinenlerin imamı, Allah’ın galip arslanı Hazreti Ali bin Ebû Tâlib (Allah onun yüzünü kerim etsin), masum imamlar (Allah’ın selamı onların üzerine olsun) ve tabileriyle tarikat şeyhleri ve sultanların çoğu şiir söylemekle uğraşmışlardır.</p>

      <p class="Normal-1 para-style-override-16">Şundan kıyas etmelidir ki, Kuran-ı azim tarafından hükümsüz kılınan bir ilmin, bilgi ve iş bakımından paye ve mertebesi de herhalde o kadar aşağı değildir.</p>

      <p class="Normal-1 para-style-override-35">Hikâye ederler ki: Sultan Gazneli Mahmud’un kendi eliyle dövdüğü kimseleri başka hiçbir kimse dövemezdi ve “Onu dövecek olan Mahmud gibi olmalı” derlerdi.</p>

      <p class="Normal-1 para-style-override-16">Bir yaratığa, hatta bir kula veya kuloğluna bu kadar hürmet gösterildiği göz önüne alınırsa, ancak Kuran’ın kıymetini düşürdüğü bir ilmin basamağına diğer hiçbir ilmin yetişemeyeceği meydana çıkar.</p>

      <p class="Normal-1 para-style-override-16">Eski zamanlarda şairlere son derecede hürmet eder ve sonsuz ikramlarda bulunurlardı. Melikler ve zenginler ile sadrazamlar ve vezirler şairlere lütuf ve ihsanda bulunmayı kendilerine farz-ı ayın, belki ayn-ı farz bilirlerdi.</p>

      <p class="Normal-1 para-style-override-32">Hikâye ederler ki: Hazreti Peygamber (Allah’ın salat ve selamı onun üzerine olsun) kutlu Medine’yi şereflendirdiği gün bütün ahali pek fazla sevinmişti. O zaman şair olan cariyeler de şehirden çıkıp Peygamber’in yolu üzerinde şu tarzda kutlulama şiirleri okudular:</p>

      <p class="Normal-1 para-style-override-18">Seniyyetü’l-Veda’dan<a class="footnote-link" href="#footnote-225-17" id="footnote-225-17-backlink">17</a> bize doğru bir ay doğdu. Her duacı</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-17-backlink" id="footnote-225-17">17</a> Seniyyetü’l-Veda: Veda tepesi; Medine’de yolcuların karşılandığı veya uğurlandığı, Mekke yönünde bir yerin adı.</p>
      </div>

      <p class="Normal-1 para-style-override-19">Allah’a dua ettiği müddetçe buna şükretmek bize vacip oldu.</p>

      <p class="Normal-1 para-style-override-16">Âlemlerin Rabbinin Resulü, Ebû Eyyûb el-Ensârî’nin (Allah ondan razı olsun) evine indiğinde ilk olarak, “Bizim gelmemizle sevinen ve bizim hakkımızda bu övgü ve kutlulamayı söyleyen kızları lütuf ve ihsanımızla sevindirmek lazımdır. Bu başı örtülülere yoldan getirdiğimiz hediyelerden hisse çıkarmalıyız” diye söylediler ve bunun üzerine her birine kendi ceplerinden çıkardıkları birer altın verdiler.</p>

      <p class="Normal-1 para-style-override-32">Hikâye ederler ki: Arap şairlerinin büyüklerinden olan Yemameli A’şâ bir gün Ahnef bin Kays’ın huzuruna geldi. Orada amca çocukları olan Hanzala bin Şeyb ile Ahnef bin Kays’ın beraberce oturduklarını, fazilet, kerem, zenginlik, ordu ve maiyet, hazine ve debdebe bakımından birbirlerine karşı üstünlük iddiasında bulunarak övündüklerini gördü.</p>

      <p class="Normal-1 para-style-override-16">Sonunda her ikisi de A’şâ’nın insaflı ve fazıl bir kimse olduğunda, kendi aralarında hakemlik edebileceğinde sözbirliği ettiler. Bunun üzerine A’şâ hemen Hanzala’ya dönerek aşağıdaki şiiri okudu:</p>

      <p class="Normal-1 para-style-override-20">Senin Kümeyt’in<a class="footnote-link" href="#footnote-225-18" id="footnote-225-18-backlink">18</a> onun Verd’inden daha yüğrüktür.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-18-backlink" id="footnote-225-18">18</a> Kümeyt: Gövdesi koyu kızıl veya siyah kırmızı arası, kuyruğu ve yelesi siyah olan atlara denir; Türkçesi koyu doru.</p>
      </div>

      <p class="Normal-1 para-style-override-16">Senin evin onun evinden daha güzeldir.</p>

      <p class="Normal-1 para-style-override-16">Senin elbiselerin onun elbiselerinden daha nefistir.</p>

      <p class="Normal-1 para-style-override-16">Senin ismin onun isminden daha gösterişlidir.</p>

      <p class="Normal-1 para-style-override-16">Fakat bunlarla beraber büyüklük onun hakkıdır,</p>

      <p class="Normal-1 para-style-override-19">Onun yaptıkları daha âlicenabedir. [ŞİİR]</p>

      <p class="Normal-1 para-style-override-16">Bu şiir üzerine Hanzala kızdı ve meclisi bırakıp dışarı çıktı. Ahnef ise çok memnun oldu ve A’şâ’yı kucaklayarak yüzünü gözünü öptü. Bunun üzerine A’şâ, emire dönerek, “Ey Emir, eğer kabul edersen sana bir nasihatta bulunmak istiyorum” dedi. “Pekâlâ söyle” diye cevap verdi Emir. “Sakın bir daha bu gibi meclislerde kendini övmek için hiçbir söz söyleme ve kimseyle tartışmaya girişme. Zira bu, büyüklere yakışır bir hâl değildir” dedi A’şâ.</p>

      <p class="Normal-1 para-style-override-20">Eğer halis miskin varsa kimseye söyleme.</p>

      <p class="Normal-1 para-style-override-19">Zira o, kokusuyla kendi varlığını bildirir. [BEYİT]</p>

      <p class="Normal-1 para-style-override-16">“Sana şiirine mükafat olarak üç bin koyun, hasmıma karşı beni koruduğun için bin deve ve bence bir hazineden daha kıymetli olan bu nasihatin için de tekrar bin deve bağışladım” dedi Ahnef; sonra iki üç gün zarfında üç bin koyun ve iki bin deveyi A’şâ’ya teslim etti. Bunun üzerine A’şâ çoluk çocuğu ve yakınlarıyla beraber Arap memleketlerinde zenginliğiyle ün kazandı.</p>

      <p class="Normal-1 para-style-override-16">Enverî bu hususta şöyle diyor:</p>

      <p class="Normal-1 para-style-override-20">Cerîr ve A’şâ’nın şairlik yüzünden eriştikleri devlet</p>

      <p class="Normal-1 para-style-override-19">Meydandayken ben şiirle niçin övünmeyeyim?</p>

      <p class="Normal-1 para-style-override-16">İmam Sem’ânî hikâye ediyor: Esmâ’î dedi ki, bir gün Benî Esed kabilesine gittim ve bu kabilenin ileri gelen emirlerinden olan Talha bin Zübeyr-i Esedî’nin çocuklarının evine indim. Bu büyükler, zamanlarında âdet olduğu üzere beni öyle bir ağırladılar ki, bu hâl pek hoşuma gitti. Kendi kendime bunlar hakkında bir övgü söylemeyi düşündüm ve aşağıdaki şu üç beyti yazdım:</p>

      <p class="Normal-1 para-style-override-20">Talha’nın çocukları lütuf ve ihsanda ruhen büyük adamlardır.</p>

      <p class="Normal-1 para-style-override-16">Zira şan ve şeref onları yükseltmiştir.</p>

      <p class="Normal-1 para-style-override-36">Onların dünü bugününden daha şerefsizdir</p>

      <p class="Normal-1 para-style-override-16">Ve bugünü de şeref bakımından yarınını kıskanır.</p>

      <p class="Normal-1 para-style-override-36">Onların küçükleri ululuk kazanmakta büyüklerinden aşağı kalmaz.</p>

      <p class="Normal-1 para-style-override-19">Hangisiyle karşılaşmış olsan onların en büyüğüne rastladığını sanırsın.</p>

      <p class="Normal-1 para-style-override-16">O azizler bana üç çobanla beraber üç bin koyun verdiler. Sonra bir gün Hârûnürreşid’in meclisinde bu kavmin kerem ve lütuflarıyla, çok defa bağışladıkları nimetleri andım. “Nasıl oluyor da böyle faziletli bir kavim benim feleğe benzeyen dergâhımın hizmetinde bulunmuyor?” dedi Hârûn ve hemen onlara bir misal [ferman] gönderdi. Bunun üzerine Talha’nın çocukları Hârûn’un sarayına gelerek beyliğe, tımara ve saygıya eriştiler. Bundan sonra ne zaman beni görseler, “Biz bu büyüklüğü, bu şeref ve şanı sana verdiğimiz cılız birkaç koyun karşılığında satın aldık” derlerdi.</p>

      <p class="Normal-1 para-style-override-32">Tercümanü’l-Belâga sahibi anlatır ki: Sâhib-i said Mükerrem bin ül-Alâ, Sultan Gazneli Mes’ud zamanında Kirman’ın büyüklerinden ve her işte kendi başına hareket edebilen vezirlerdendi. Şair ve fazılların büyüklerinden biri olan Şibl-üd-devle onun cömertlik ve keremini duyarak Nişabur’dan Kirman’a geldi ve kendisinin övgüsü hakkında matlaı aşağıda yazılı olan bir kaside söyledi:</p>

      <p class="Normal-1 para-style-override-20">Bırak develeri yürüyüp gitsinler o âlicenaba,</p>

      <p class="Normal-1 para-style-override-19">Ül-Alâ’ya doğru, yoksa oldukları yerde kalsınlar.</p>

      <p class="Normal-1 para-style-override-16">“Bu kaside kaç beyittir?” diye sordu Sâhib. “Kırk beyitten fazladır” dedi şair. Bunun üzerine vezir, hizmetkârlarından birine şaire bir kese altın vermesini emretti ve, “Senin söylediğin bu kasidenin her beyti için bir kese altın armağan vermek lazımdır; fakat yazık ki hazinemde kırk kese altın yok” diyerek özür diledi.</p>

      <p class="Normal-1 para-style-override-32">Padişahların ve dünyanın büyük adamlarının şairlere bu gibi lütuf ve ihsanları pek çoktur. Fakat bu hususta fazla söz söylersek uzun gider. Bu zümre her isteğine erişen ulu hükümdarların ve zamanın büyüklerinin yanında daima hürmet görmüş ve kabul edilmişlerdir.</p>

      <p class="Normal-1 para-style-override-16">Samanoğullarından Emir Nasr bin Ahmed Kelile ve Dimne kitabını nazmettiği için İranlı şairlerden Üstat Rûdekî’ye seksen bin gümüş dirhem vermiştir. Emir Unsurî ise Sultan Gazneli Mahmud zamanında emirlik mertebesine erişmiştir. Sultan Celâleddin Melikşah, Emir Muizzî’yi özel meclisinin nedimi yapmıştır. Fakat artık zamanımızda bahsi geçen zümrenin kadir ve kıymeti azalmış, aşağı düşmüştür. Bunun sebebi de birtakım ehliyetsiz ve şairlik iddiasında bulunmaları doğru olmayan kimselerin bu işle uğraşmalarıdır. Hangi tarafa kulak versen bir şair sesi işitirsin, ne tarafa baksan şair adını taşıyan birtakım insanları görürsün. Fakat bunları yoklasan “şair”i “şaîr”den [arpa] ve “ridf”i [arka] “redif”ten ayırt edemezler.</p>

      <p class="Normal-1 para-style-override-16">“Çok olan bir şey aşağılık olur” demişlerdir. Onlar sanıyorlar ki, şiirden maksat yalnız nazımdır. Oysa bilmiyorlar ki, bu bakirelerin odalarının perdesi altında ne sırlar, bu temiz kadınların hücrelerinin içinde ne fikirler vardır. Bu saf ve basit biçareler, gençler hakkında çene çalarlar. Fazıl ve hakîm olan Evhadüddin Enverî bu zümre yüzünden duyduğu acıdan şöyle şikâyet ediyor:</p>

      <p class="Normal-1 para-style-override-20">Şiir aslında kötü bir şey değildir. Benim şikâyetim bu işe</p>

      <p class="Normal-1 para-style-override-19">Birtakım aşağılıkların burunlarını sokmuş olmasındandır. [BEYİT]</p>

      <p class="Normal-1 para-style-override-16">Biz bu husustaki şikâyetlerimize Şeyh Ârif-i Azerî’nin bir kıtasıyla son verelim ve bu zümreyi muktedir olabildikleri ve bilebildikleri şeylerin hatırı için hoş görelim:</p>

      <p class="Normal-1 para-style-override-17">Tüm şairler şiir söylemeye dair söz toplantısında bir kadehten sarhoştur.</p>

      <p class="Normal-1 para-style-override-31">Fakat bazısının şarabına sakinin gözünün etkisi de karışmıştır.</p>

      <p class="Normal-1 para-style-override-31">Mana âleminin diliyle konuşan bu şairlerin ağızları,</p>

      <p class="Normal-1 para-style-override-31">Şiir söylediklerinde suret âlemine karşı kapalıdır.</p>

      <p class="Normal-1 para-style-override-31">Bunlar hakikat denizine ağ atmış, olgunluk deryası dalgıçlarıdır.</p>

      <p class="Normal-1 para-style-override-31">Sen bunları öteki zümreyle bir tutma; çünkü bunların şiirlerinde</p>

      <p class="Normal-1 para-style-override-31">Şairliğin dışında, senin anlamadığın bir şey de vardır.</p>

      <p class="x2 para-style-override-37" id="toc_marker-1-9">YAZARIN DERTLEŞMESİ</p>

      <p class="x2 para-style-override-28" id="toc_marker-1-10">VE BU ESERİN YAZILMASININ SEBEBİ</p>

      <p class="Normal-1 para-style-override-16">Bu nurlu satırları karalayan ve manalarla dolu sureti çizen, gani Tanrı’nın kullarının en değersizi Semerkandlı Devletşah bin Alâüddevle Bahtişah el-Gazi (Tanrı onun sonunu iyi getirsin), din ve devlet erbabıyla zekâ ve fazilet sahiplerinin dünyayı süsleyen görüşlerine şöyle arz eder: Gençlik zamanımı ve tahsil günlerimi bilgisizlik ve uyuşukluk içinde geçirdim. Ebedi saadetin sermayesi olan iki üç günlük ömrü fayda vermeyen şeylerle telef ettim. Hayat ruznamesini [takvim] gözden geçirip hesap ettiğimde paha biçilmez ömür kervanının dalalet çöllerinde elli konak kadar yol almış olduğumu gördüm.</p>

      <p class="Normal-1 para-style-override-16">[Böylece] hakikat arayıcılarının kendisine uyduğu, ariflerin kendisini kıble yaptığı, dinin ve milletin nuru efendimiz Abdurrahman-ı Câmî’nin (Allah onun şerefli nefeslerinin bereketini devamlı kılsın) hikmet unvanlı divanındaki şu rubaiyi kendi halime uygun buldum.</p>

      <p class="Normal-1 para-style-override-20">On yaşıma kadar pek düşkün ve âcizdim;</p>

      <p class="Normal-1 para-style-override-16">Yirmi ve otuz yaşıma geldiğimde yoldan çıktım.</p>

      <p class="Normal-1 para-style-override-16">Kırk yıl bilgisizlik ve körlükle geçti gitti.</p>

      <p class="Normal-1 para-style-override-19">Şimdi de ellinci yaşın pençesine düştüm. [RUBAİ]</p>

      <p class="Normal-1 para-style-override-16">Kendi kendime düşünceye daldım: “Olgunluklar mecmuasının bir fihristi olan din ve bilgi defterinden bir kelime bile okumadın. Böyle telef olmuş bir ömre bedel ne elde edilebilir ve böyle bir faydasız işten maksat nedir?”</p>

      <p class="Normal-1 para-style-override-16">Böylece perişanlık kılıcıyla yaralandıktan ve bir süre nedamet içinde kaldıktan sonra gördüm ki, elden kaçan bu saadeti [tekrar elde etmek için] alınacak ne bir tedbir var, ne de zamanın geçişini durdurmak için bir çare! Temiz kalpli Şeyh Azerî’nin tahallüs beyitlerinden<a class="footnote-link" href="#footnote-225-19" id="footnote-225-19-backlink">19</a> şu beyit hatırıma geldi:</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-19-backlink" id="footnote-225-19">19</a> Tahallüs beyti: Şairin adını veya mahlasını söylediği beyit.</p>
      </div>

      <p class="Normal-1 para-style-override-20">Ey Azerî, ömrün oyun ve gaflet içinde geçti.</p>

      <p class="Normal-1 para-style-override-19">Gafil olma! Artık geriye kalanı ganimet bil. [BEYİT]</p>

      <p class="Normal-1 para-style-override-22">Giden ömrü ardından koşmakla kim yakalayabilmiştir? [MISRA]</p>

      <p class="Normal-1 para-style-override-16">Nihayet hayat bineğinin ayağı ecel taşlığında yaralanmadan:</p>

      <p class="Normal-1 para-style-override-22">Öyle bir işe el atayım ki, bu gam sona ersin. [MISRA]</p>

      <p class="Normal-1 para-style-override-16">Bunun için ilmi, yüksek mertebeli ve kuvvetli bir sermaye buldum. Fakat baktım ki, o gelini görmek, “küçüklükte elde edilen bilgi taş üzerindeki nakış gibidir” denildiği gibi, ancak gençlik zamanında çalışarak mümkün olabilir. Ben de her ne kadar bu yolda çocuksam da yaşım elliye yaklaşmıştır. Hakikate ulaşma yoluna girmek olgunluğa erişmişlerin vazifesi olsa da:</p>

      <p class="Normal-1 para-style-override-20">Elli yıl candan çalışmadıkça ve kan kusmadıkça</p>

      <p class="Normal-1 para-style-override-19">Sana kâlden hâle giden yolu göstermezler. [BEYİT]</p>

      <p class="Normal-1 para-style-override-16">Yolunu şaşırmış olan ben biçarenin elli senelik ömrü telef ettikten ve boş yere geçirdikten sonra henüz kâle de erişememişken hâle yetişmesi elbette imkânsızdır.<a class="footnote-link" href="#footnote-225-20" id="footnote-225-20-backlink">20</a> Sultanların dergâhına intisap etmekten [bağlanmaktan] nasıl dem vurabilirim? Her ne kadar bu gamlı, kederli kulun baba ve büyükbabalarının mesleği buysa da, ben nefsimi bu hizmetin gerektirdiği bilgilerle terbiye edilmiş bulmadım. Bunun için zaruri olarak bu erişilmez gayeye gitmekten ayağımı geri çektim. Büyüklük için lazım olan vasıfları nefsinde hazırlamadan büyüklerin mertebesine lafla erişilmez.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-20-backlink" id="footnote-225-20">20</a> Kâl ilmi: Zâhiri ve şer’i ilimler. Hâl ilmi: Bâtıni ilim, tasavvuf.</p>
      </div>

      <p class="Normal-1 para-style-override-16">Bu husustaki ziyanımı düşünmek zayıf aklımı başımdan aldı ve muhayyilem şu rubaiyi terennüme başladı:</p>

      <p class="Normal-1 para-style-override-20">Benim dünyada ne bir mevkim, ne malım,</p>

      <p class="Normal-1 para-style-override-16">Ne ilmim, ne olduğum, ne de vecd ve hâlim var.</p>

      <p class="Normal-1 para-style-override-16">Mertler mert olmak için mertlerin kapılarını çalmışlardır.</p>

      <p class="Normal-1 para-style-override-19">Benimse elimde namertler gibi boş hayal ve rüyadan başka şey yok.</p>

      <p class="Normal-1 para-style-override-16">Nihayet hasret ve perişanlıkla, gam ve elemden dolayı bir idbar [talihsizlik] zaviyesine girdim ve yalnızlık köşesine çekildim; her şeyden vazgeçmiş halde oturdum. İşsizlikten kalbime bir bezginlik çöktü. Akıl hatifi bana şöyle seslendi:</p>

      <p class="Normal-1 para-style-override-20">Boş oturma, bir kâğıt yırt,</p>

      <p class="Normal-1 para-style-override-19">Bunu yapamaz isen bir kalem yont. [BEYİT]</p>

      <p class="Normal-1 para-style-override-16">Mana hazineleri görünmeye başladı; bilirim ki, bu hazineyi bekleyen ejderha kalemdir. Hemen iki dilli kalemle gönül birliği yaparak ona, “Ey bilgiler hazinesinin anahtarı, seninle meşveret ediyorum. Benim parmaklarımın ucu ve senin dişlerinle ne yazılabilir?” diye sordum. Kalem cızırtılı sesiyle bana şöyle cevap verdi:</p>

      <p class="Normal-1 para-style-override-20">Söylenecek sözleri söylediler.</p>

      <p class="Normal-1 para-style-override-19">Bilgi yurdunun her yerini silip süpürdüler. [BEYİT]</p>

      <p class="Normal-1 para-style-override-16">“Din âlimleri geçmişteki eserleri ve vakaları bildirmek hususunda ödevlerini layığı üzere yapmışlar ve peygamberlerin kıssalarının kapılarını halka açmışlardır. Mesela Şeyh Attâr (Tanrı onun mezarını güzel çiçeklerle kokulandırsın) Tezkiretü’l-Evliyâ’sında hakikaten Musa gibi bir mucize göstermiştir. Bilgin tarihçiler de kudret ve kuvvet sahibi sultanların menkıbelerine ait birçok eser yazarak ciltler meydana getirmişlerdir. Tıpkı onlar gibi, fazıllar da coğrafya, siyaset ve sosyoloji hakkında gereken malumatı bildirmek için çalışmış, pek çok yadigâr bırakmışlardır.</p>

      <p class="Normal-1 para-style-override-20">Dünyada bilinmeyen bir şey varsa,</p>

      <p class="Normal-1 para-style-override-19">O da şairlerin kıssa ve tarihleridir. [BEYİT]</p>

      <p class="Normal-1 para-style-override-16">“Bu da şundan ileri geliyor ki, âlimler bunca fazilet ve olgunluklarıyla bu kıymetsiz efsaneleri yazmak için kalem oynatmaya tenezzül etmemiş, bu hususta hiç himmet göstermemişlerdir. Bunlardan başkalarına da vakit müsait olmamıştır. Belki de bilgileri kıt olduğundan işe yanaşmamışlardır. Özetle, fazıllardan hiç kimse bu zümrenin tarihini ve hâl tercümelerini zapt etmemiştir. Eğer siz bu hususta layığıyla bir şey yazıp vücuda getirirseniz hakikaten çok uygun olacaktır.”</p>

      <p class="Normal-1 para-style-override-16">Ben bu kırgın kul, mana hazinelerinin hazinedarı olan kalemden bu sözleri işitince bildim ki, o av, bu sanatın avcılarının elinden kaçmış, o kapı isteklilerin yüzüne kapanmıştır. Bunun için, hayatım boyunca kırık dökük gördüklerimi ve büyüklerin harmanından derlediklerimi, hep itibar gören tarihlerden, geçmişteki üstatların divanlarından, önce ve sonra gelenlerin şiirlerinden, muhtelif risalelerden, siyer kitaplarından ve diğer tarihlerden, şiirleri her ülkede tanınıp anılan büyük şairlerin ahvaline ait bilgilerden bir kısmını bu tezkirede topladım. İslamiyetin başlangıcından bugüne kadar gelen ve zamanlarında ulu, namlı şairler yetişen büyük sultanların tarihlerinden de biraz söz açtım. Büyüklerin güzel nesirlerinden, uluların hoş hikâyelerinden ve gücüm yettiği kadar da coğrafyadan bahsettim. Böylece bu hakikatler gelini gayb âleminin gerdek odasından yüzünü gösterdiğinde, bu gelinin hangi gönül sahibinin kerem şebistanının himayesine mazhar olabileceğini, temizlik eteği her türlü kirlilikten arı olan bu ismet ve iffetli dilberin kadrini hangi masumun bilebileceğini, bu manalar incisinin hangi akıl sahibinin kulağına layık olabileceğini düşündüm. Bunun üzerine çok bilen akıl şunu ilham etti:</p>

      <p class="Normal-1 para-style-override-16">“Altının kıymetini kuyumcu, cevherin kıymetiniyse cevherci bilir.”</p>

      <p class="Normal-1 para-style-override-16">Böylece ben de bu hediyenin, ancak devleti sayesinde fazilet dizilerinin düzene girdiği, heybetinden cehalet binalarının yıkıldığı o derecesi yüce sadra layık olduğu kanaati uyandı.</p>

      <p class="x2" id="toc_marker-1-11">YAPTIĞI İYİLİK VE İHSANLARA KARŞILIK KENDİSİNE BU ESERİ SUNDUĞUM DEVLET SAHİBİNİN ÖVÜLMESİ</p>

      <p class="Normal-1 para-style-override-16">Bununla kastettiğim, büyük ve azametli emir, fahametli ve adaletli noyan, adalet, insaf ve kerem bayraklarını yükselten, hâkimlerin ve emirlerin beyi, devrin valilerinin valisi, kahramanların ve meliklerin divanlarını düzene koyan, toprak ve suda bulunan mahlukların en adili, memleketlerin işlerini yola koyan, zayıfları tehlikelerin uçurumlarından kurtaran, övünme ve güzel eserler sahibi, önceden ve sonradan gelenlerin olgunluklarının kıymetini hiçe indiren, cömertlik binalarını kuran, büyüklerin ve azametli şahsiyetlerin âdetlerini yenileştiren, âlimlere yardım eden, fazılları yetiştiren, fakirleri kuvvetlendiren, azametli emirlerin en faziletlisi, büyük nimet ve lütuflar sahibi, doğru tabiatının ölçüsüyle bütün ilimleri tenkide muktedir olan, düzgün zihninin terazisiyle bütün bilgileri bilen</p>

      <p class="Normal-1 para-style-override-20">Kaleme ve kılıca hakkıyla sahip olan,</p>

      <p class="Normal-1 para-style-override-19">Nizâmü’l-mille ve’d-din Ali-Şîr’dir [Nevâî]. [BEYİT]</p>

      <p class="Normal-1 para-style-override-16">Allah izzet tahtlarını onun vücuduyla süslesin; Müslümanları onun adalet ve cömertlik lütuflarıyla sulasın. O, bütün dünyanın ileri gelenleri tarafından övülen ve güzel huylara sahip, büyük bir adamdır. Onun meleklere mahsus sıfatlarla vasıflandırılan kişiliği bir kerem ve mürüvvet unsurudur; kimya hasiyetli olan himmeti de ayn-ı şefkat ve refettir. Onun erişilmesi güç olan kapısının eşiği fazilet sahipleri için belli bir karargâh ve kereminin dârü’ş-şifası fakirlik ve zaruret illetine tutulmuş olan herkes için bilinen bir sığınaktır. Görünüşte onun âdeti ülkeleri bayındırlaştırmaksa da hakikatte asıl işi ve sanatı gönül yapmak ve tamir etmektir. Yüce Tanrı bu her iki âdetinde de onun ayağını sabit kılsın ve bu fikrinden vazgeçirmesin. Zira bu iki âdetten birincisinden maksadı memleketleri imar etmek, onlara hâkim olmak ve ahaliye şefkat göstermektir. İkincisinden güttüğü gaye de Tanrı’ya ihlasını göstermek ve doğru yoldan ayrılmamaktır. Onun bu güzel çalışmalarının mimarı memleketi harabiyetten bayındırlığa kavuşturdu ve kereminin sakisi zulümden ezilenleri sevindirdi.</p>

      <p class="Normal-1 para-style-override-20">Baykuş, onun zamanında viranlıktan</p>

      <p class="Normal-1 para-style-override-19">Eser görememenin üzüntüsüyle feryat ediyor. [DEVLETŞAH]</p>

      <p class="Normal-1 para-style-override-16">O, tiyneti o derece temiz bir kişidir ki, mana bakirelerinin cilveleriyle yetinip tıpkı İsa gibi fani dünyanın gösterişinden arındığından, geride bıraktığı güzel eserler ve hayırlı işler kendisinin yadigârı olmuştur.</p>

      <p class="Normal-1 para-style-override-20">Eserlerimiz bizim ne olduğumuzu gösterir.</p>

      <p class="Normal-1 para-style-override-19">Bizden sonra o eserlere bakınız. [BEYİT]</p>

      <p class="Normal-1 para-style-override-16">Bu himmet sahibi büyük emire dua etmek bütün halk üzerine farzdır.</p>

      <p class="Normal-1 para-style-override-17">Ey raiyetin sığınağı emir, kalbin şad ve</p>

      <p class="Normal-1 para-style-override-31">Müslümanlık senin çalışmalarınla abad olsun,</p>

      <p class="Normal-1 para-style-override-31">Tanrı sana civanmertlik, bilgi, din, adalet gibi layık olduğun şeyleri verdi.</p>

      <p class="Normal-1 para-style-override-31">Kutlu Horasan ülkesi senin himmetinle</p>

      <p class="Normal-1 para-style-override-31">Yunan ve Rûm topraklarının şerefini hiçe indirecek hale gelmiştir.</p>

      <p class="Normal-1 para-style-override-31">Lütufta bulunmak âdetin ve herkesi mükafatlandırmak da yolundur.</p>

      <p class="Normal-1 para-style-override-31">Sen bunları yapmaya devam et. Tanrı’nın tevfiki arkadaşın olsun.</p>

      <p class="Normal-1 para-style-override-31">Dünyaya gelmekten maksat ancak iyi bir ad bırakmaktır.</p>

      <p class="Normal-1 para-style-override-31">Hiç kimseden geriye iyi bir namdan başka bir şey kalmaz.</p>

      <p class="Normal-1 para-style-override-31">Hayır, ihsan, iyilik ve iyi nam</p>

      <p class="Normal-1 para-style-override-23">Ebediyete kadar seninle beraber olsun vesselam. [ŞİİR]</p>

      <p class="Normal-1 para-style-override-16">Bu fakirin, cevhercilerin dükkânında boncuk ve Müşteri’nin [Jüpiter] yanında küçük Süha yıldızının<a class="footnote-link" href="#footnote-225-21" id="footnote-225-21-backlink">21</a> ışığını göstermekten başka bir şey olmayan hakir hediyesinin Efendimizin nezdinde reddedilemeyeceği kuvvetle ve yakînen ümit olunur.</p>

      <div class="footnote">
        <p class="Basic-Paragraph" xml:lang="en-GB"><a class="footnote-anchor" href="#footnote-225-21-backlink" id="footnote-225-21">21</a> Süha yıldızı: Büyükayı takımyıldızındaki en küçük yıldız.</p>
      </div>

      <p class="Normal-1 para-style-override-20">Bir çekirge ayağını hediye olarak Süleyman’a götürmek ayıptır.</p>

      <p class="Normal-1 para-style-override-16">Fakat bu bir karınca için meziyet sayılır. [BEYİT]</p>

      <p class="Normal-1 para-style-override-16"></p>
    </div>
  </div>
</body>
</html>
