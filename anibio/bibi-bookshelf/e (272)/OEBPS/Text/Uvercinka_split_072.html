<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Üvercinka</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos56773"><span class="calibre12"><span class="bold">ÜVERCİNKA</span></span></p>

  <p class="calibre8">Böylece bir kere daha boynunlayız sayılı yerlerinden</p>

  <p class="calibre8">En uzun boynun bu senin dayanmıya ya da umudu kesmemeye</p>

  <p class="calibre8">Lâleli’den dünyaya doğru giden bir tramvaydayız</p>

  <p class="calibre8">Birden nasıl oluyor sen yüreğimi elliyorsun</p>

  <p class="calibre8">Ama nasıl oluyor sen yüreğimi eller ellemez</p>

  <p class="calibre8">Sevişmek bir kere daha yürürlüğe giriyor</p>

  <p class="calibre8">Bütün kara parçalarında</p>

  <blockquote class="calibre14">
    Afrika dahil
  </blockquote>

  <p class="calibre8">Aydınca düşünmeyi iyi biliyorsun eksik olma</p>

  <p class="calibre8">Yatakta yatmayı bildiğin kadar</p>

  <p class="calibre8">Sayın Tanrıya kalırsa seninle yatmak günah daha neler</p>

  <p class="calibre8">Boşunaymış gibi bunca uzaması saçlarının</p>

  <p class="calibre8">Ben böyle canlı saç görmedim ömrümde</p>

  <p class="calibre8">Her telinin içinde ayrı bir kalb çarpıyor</p>

  <p class="calibre8">Bütün kara parçaları için</p>

  <blockquote class="calibre14">
    Afrika dahil
  </blockquote>

  <p class="calibre8">Senin bir havan var beni asıl saran o</p>

  <p class="calibre8">Onunla daha bir değere biniyor soluk almak</p>

  <p class="calibre8">Sabahları acıktığı için haklı</p>

  <p class="calibre8">Gününü kazanıp kurtardı diye güzel</p>

  <p class="calibre8">Birçok çiçek adları gibi güzel</p>

  <p class="calibre8">En tanınmış kırmızılarla açan</p>

  <p class="calibre8">Bütün kara parçalarında</p>

  <blockquote class="calibre14">
    Afrika dahil
  </blockquote>

  <p class="calibre8">Birlikte mısralar düşürüyoruz ama iyi ama kötü</p>

  <p class="calibre8">Boynun diyorum boynunu benim kadar kimse</p>

  <blockquote class="calibre14">
    değerlendiremez
  </blockquote>

  <p class="calibre8">Bir mısra daha söylesek sanki her şey düzelecek</p>

  <p class="calibre8">İki adım daha atmıyoruz bizi tutuyorlar</p>

  <p class="calibre8">Böylece bizi bir kere daha tutup kurşuna diziyorlar</p>

  <p class="calibre8">Zaten bizi her gün sabahtan akşama kadar kurşuna</p>

  <blockquote class="calibre14">
    diziyorlar
  </blockquote>

  <p class="calibre8">Bütün kara parçalarında</p>

  <blockquote class="calibre14">
    Afrika dahil
  </blockquote>

  <p class="calibre8">Burda senin cesaretinden laf açmanın tam da sırası</p>

  <p class="calibre8">Kalabalık caddelerde hürlüğün şarkısına katılırkenki</p>

  <p class="calibre8">Padişah gibi cesaretti o alımlı değme kadında yok</p>

  <p class="calibre8">Aklıma kadeh tutuşların geliyor</p>

  <p class="calibre8">Çiçek pasajında akşamüstleri</p>

  <p class="calibre8">Asıl yoksulluk ondan sonra başlıyor</p>

  <p class="calibre8">Bütün kara parçalarında</p>

  <blockquote class="calibre14">
    Afrika hariç değil.
  </blockquote>

  <p class="calibre13">1956</p>

  <div class="mbppagebreak" id="calibre_pb_72"></div>
</body>
</html>
