<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Gene Elmas Kuyuları</h4>
<p>(3</p><div>
<p>Sara güzelce süslenmiş, sınıfa büyük bir törenle girmişti. Bayan Minchin en güzel giysisini giymişti, onun elinden tutuyordu. Arkadan bir uşak geliyordu,&#160;taşıdığı sandığın içinde Son Bebek vardı; arkasında&#160;bir oda hizmetçisi, onun arkasında da Becky yürüyordu. Becky temiz bir giysi giymişti, o da bir paket&#160;taşıyordu. Sara gösterişsiz bir biçimde girmek isterdi,&#160;ama Bayan Minchin onu özel salonuna çağırtmış,&#160;kendisinin böyle istediğini söylemişti. Bu nedenle bir&#160;tür alayın başında girdi içeriye. Büyük öğrencilerin&#160;dirsekleriyle birbirlerini dürttüklerini, küçüklerin yerlerinde sevinçle oynaştıklarını görünce şaşırdı. Bayan&#160;Minchin hizmetçilere döndü:</p></div>
<p>“Artık gidebilirsiniz,” dedi.</p>
<p>Becky öbür hizmetçilere yol vermek için saygıyla geri çekildi. Ama sandığa son bir kez daha bakmaktan&#160;da kendini alamadı. Sara birden:</p>
<p>“Becky de burada kalamaz mı, Bayan Minchin?” dedi.</p>
<p>Böyle bir soru sormak için fazlasıyla gözüpek olmak gerekirdi doğrusu. Bayan Minchin titredi.</p>
<p>“Becky mi!” diye atıldı. “Ama sevgili Sara...”</p>
<p>Sara Bayan Minchin’e yaklaştı:</p>
<p>“Kalmasını çok istiyorum,” dedi. “Armağanlarımı görmek çok hoşuna gidecek. O da bizim gibi bir küçük kız.”</p>
<p>Bayan Minchin’in soluğu kesilmişti.</p>
<p>“Becky aşçı yamağıdır, sevgili Sara,” dedi. “Aşçı yamakları da... küçük kız olamazlar.”</p>
<p>“Ama Becky bir küçük kız,” dedi Sara. “Hoşlanacak, biliyorum. Ne olur, izin verin de kalsın, benim doğum günüm onuruna...”</p>
<p>Bayan Minchin en sonunda kabul etti dileğini. Sonra bir konuşma yaptı. Sara’nm iyiliğini, cömertliğini, bilgisini övdü, babasının zenginliğinden söz etti,&#160;Sara’nm da çok zengin olacağını, çok iyilikler yapacağını söyledi. Sonra çıkıp gitti.</p>
<p>O çıkınca, bir gürültüdür başladı. Büyük küçük tüm öğrenciler armağanlara doğru koştular. Sara sandıklardan birinin üzerine eğildi, çok sevinçliydi.&#160;“Bunlar kitap, hiç kuşkum yok,” dedi.&#160;Ermengarde çok şaştı bu işe:</p>
<p>“Nasıl olur! Baban sana doğum gününde kitap mı yolluyor?” diye atıldı. “Öyleyse benim babamdan da&#160;kötü. Açma bu paketi, Sara.”</p>
<p>Sara güldü:</p>
<p>“Ben kitapları çok severim,” dedi.</p>
<p>Sonra sandıkların en büyüğüne gitti. Son Bebeği çıkardı. Öylesine güzeldi ki tüm çocukların soluğu&#160;kesildi.</p>
<p>“Lottie kadar var!” diye mırıldandı biri.</p>
<p>Lottie hep el çırpıyor, zıplıyor, gülüyordu.</p>
<p>“Bu da bizimkinin bavulu,” dedi Sara. “Açalım da giysilerine bakalım.”</p>
<p>Oturdu. Çocuklar çevresine toplandılar. Anahtarı çevirip bavulu açtı. Herkes şaşırdı. Neler, neler yoktu&#160;ki! Kürkler, balo giysileri, kışlıklar, yazlıklar, şapkalar, yelpazeler, yüzükler, bilezikler... Lavinia ile Jessie&#160;bebeklerle oynayacak yaşta olmadıklarını unutmuşlardı, onlar da hayranlıktan çığlıklar koparıyor, eşyaları elleriyle yüklüyorlardı. Sara bir kadife şapkayı bebeğin başına giydirmeye çalışıyordu.</p>
<p>“Dilimizi anladığını düşleyelim,” dedi. “Kendisine hayran olduğumuz için gurur duyduğunu düşleyelim.”</p>
<p>“Sen de hep bir şeyler düşlersin,” dedi Lavinia.</p>
<p>Sara dinginlikle yanıt verdi:</p>
<p>“Biliyorum, öyle,” dedi. “Hoşuma gidiyor. Düş kurmaktan güzel bir şey var mıdır? Periymiş gibi oluyor insan. Bir şeye tüm gücümüzle inandık mı o şey&#160;gerçekten varmış gibi gelir bize.”</p>
<p>“Her şeyi tamam olanlar için düş kurmak kolaydır,” dedi Lavinia. “Ama çatı katında yaşayan bir dilenci olsan aynı şeyi gene yapabilir miydin?”</p>
<p>Sara bebekle uğraşmayı bıraktı, düşünceli bir görünüşe büründü.</p>
<p>“Yapabilirdim sanırım,” dedi. “Yoksul olursak daha çok gereksinim duyarız düş kurmaya. Ama belki&#160;böyle kolay olmaz o zaman.”</p>
<p>Sara ileride bunu sık sık düşünecekti. Sözlerini bitirirken Bayan Amelia içeriye girmişti:</p>
<p>“Sara,” dedi, “babanızın avukatı Bay Barrow Bayan Minchin’le görüşmek istiyor. Yalnız konuşmak istediği, kahvaltı da salonumuzda hazır olduğu için, hemen gidip sofraya otursanız iyi olacak. Kardeşim&#160;burada konuşacak konuğuyla.”</p>
<p>Çocuklar dışarıya çıktılar. Sonra Bayan Minchin’le Bay Barrow girdi içeriye. Bayan Minchin oturdu, sonra bir iskemle gösterdi:</p>
<p>“Oturun lütfen,” dedi.</p>
<p>Bay Barrow gözlüğünü takmış, dikkatle armağanlara bakıyordu.</p>
<p>“Tüm bunlar on bir yaşında bir çocuk için mi?” dedi. “Bu kadarı delilik doğrusu!”</p>
<p>“Yüzbaşı Crewe çok zengindir,” dedi Bayan Minchin. “Yalnız elmas kuyuları bile...”</p>
<p>Bay Barrow birden ona döndü:</p>
<p>“Elmas kuyuları mı!” dedi. “Böyle bir şey yok!” Bayan Minchin ayağa fırladı:</p>
<p>“Nasıl,” diye haykırdı. “Elmas kuyuları yok mu diyorsunuz?”</p>
<p>“Elmas kuyuları çoğu zaman, servetten çok, iflas getirir. İşlerden anlamayanlar elmas kuyularından da,&#160;altın kuyularından da sakınmalıdır. Rahmetli yüzbaşı&#160;Crewe...”</p>
<p>Bayan Minchin bir çığlık kopardı:</p>
<p>“Rahmetli yüzbaşı!” diye kekeledi. “Yoksa yüzbaşı Crewe...”</p>
<p>“Yüzbaşı Crewe öldü efendim, bunu size bildirmeye geldim. O sıkıntılar olmasa ölmezdi belki.” “Sıkıntısı neydi?” diye sordu Bayan Minchin.</p>
<p>“Şu ünlü elmas kuyularının sıkıntısı; kendisini bu işe sürükleyen dostunun, sonra iflasın...”</p>
<p>“İflaş mı dediniz!”</p>
<p>“Her şeyini yitirdi. Dostu onu kandırdı, tüm parasını bu işe harcattı. Sonra da ortadan kayboldu. Yüzbaşı Crewe hastalanmıştı, bunu da duyunca büsbütün sarsıldı. Öldü gitti. Kızma bir kuruş bile bırakmadı.”</p>
<p>“Sara’nm hiçbir şeyi yok demek?”</p>
<p>“Evet, öyle. Bir akrabası, yakın bir dostu da yok. Bundan sonra siz bakacaksınız ona.”</p>
<p>Bayan Minchin kapıya doğru koştu. Sanki eğlenceyi durdurmak istiyordu.</p>
<p>“Olacak şey değil!” dedi. “Şu sırada, salonumda, ipekler içinde, benim hesabıma şölen veriyor!”</p>
<p>Bay Barrovv yalnızca kendi çıkarını düşünen bu kadından hoşlanmamıştı. Daha fazla kalmak istemedi,&#160;kapıya doğru yürüdü.</p>
<p>“Elimden bir şey gelmez efendim,” dedi. “Çok üzüldüm, ama ne yapalım.”</p>
<p>Bayan Minchin öfkeden küplere biniyordu.</p>
<p>“Bu çocuğu benim üzerime atabileceğinizi sanıyorsanız aldanıyorsunuz!” dedi. “Sokağa atarım onu.” Bay Barrovv istifini bile bozmadı.</p>
<p>“Ben sizin yerinizde olsam, böyle bir şey yapmazdım,” dedi. “Okulunuzun adı kirlenir, babası ölüp parasız kaldı diye bir çocuğu sokağa attığınızı her yerde anlatırlar. Alıkoyarsanız daha iyi edersiniz. Çok akıllı&#160;bir kızmış, ileride yararı dokunur size.”</p>
<p>“Elbette dokunacak, hem de şimdiden!” diye haykırdı Bayan Minchin.</p>
<p>Adam selam verip çıktı. Bayan Minchin öfkeyle kapıya baktı bir zaman. Adam doğruyu söylemişti,&#160;yapılacak hiçbir şey yoktu. Harcadığı paraları alamayacaktı.</p>
<p>Bayan Amelia durumu Sara’ya bildirdi. Sonra, kardeşinin yanma döndü, o zaman Bayan Minchin kendisine:</p>
<p>“Git, Sara’yı buraya çağır. Ama ona söyle, ağlamasın, tatsız şeyler yapmasın,” dedi.</p>
<p>“Sara benim gördüğüm çocukların hiçbirine benzemez, kardeşim,” dedi Bayan Amelia. “Bir çığlık bile koparmadı. Babası gittiği zaman da böyle olmuştu,&#160;anımsıyor musunuz? Bugün ben durumu anlatınca da&#160;kımıldamadan, hiçbir şey söylemeden yüzüme baktı.&#160;Gözleri büyür gibiydi, benzi solmuştu. Sonra çenesi&#160;titredi, merdivene doğru kaçtı. Çoğu arkadaşları ağlamaya başladı, ama o bunları duymuyordu bile. Bu&#160;susuşun bende bıraktığı etkiyi anlatamam: insanlara&#160;böyle şeyler bildirildi mi hiç değilse bir iki söz söylemeleri beklenir.”</p>
<p>Ama Sara odasına girip de kapıyı sürgüledikten sonra, olanları kendisinden başka kimsecikler bilemedi. Sara da hiçbir zaman iyi anımsayamadı bunları;</p>
<p>yalnızca hiç durmadan odasında dolaşması, “Babam ölmüş! Babam ölmüş!” diye yinelemesi geliyordu&#160;gözlerinin önüne. Bir kez de Emily’nin iskemlesinin&#160;önünde durmuş, umutsuzca bağırmıştı: “Emily, işitiyor musun, işitiyor musun? Babam ölmüş, Emily.&#160;Hindistan’da, çok uzaklarda babam ölmüş!”</p>
<p>' Sara, Bayan Minchin’in odasına girdiği zaman yüzü çok solgundu. Çektiği acıyı belli etmek istemiyor-muşçasma dudaklarını sıkıyordu. Süslü çalışma salonunda bir armağandan bir başka armağana koşup duran pembe kelebek değildi artık. Mariette’in yardımı olmadan, eski, kara giysisini giymişti. Bu giysi çok kısa, çok dardı, Sara’mn incecik, uzun bacaklarını örte-miyordu. Sık saçları yüzüne düşüyor, solgunluğunu&#160;daha çok belli ediyordu. Emily de koltuğunun altındaydı, kara bir örtüye sarmıştı onu.</p>
<p>“Şu bebeği bırakın,” dedi Bayan Minchin. “Burada işi ne?”</p>
<p>“Bırakamam,” dedi Sara. “Bana kalan tek şey bu. Babam almıştı onu bana.”</p>
<p>Bayan Minchin her zaman Sara’nm karşısında bir çekingenlik duyardı, gene bir huzursuzluk uyandı&#160;içinde. Verecek yanıt bulamadı; belki de davranışının&#160;büyük bir acımasızlık olduğunun farkındaydı.</p>
<p>“Bundan böyle bebeklerle oynayacak zaman bulamayacaksın,” dedi. “Çalışman, yararlı olman gerekecek.”</p>
<p>Sara o gizemli gözlerini Bayan Minchin’e dikti, yanıt vermedi.</p>
<p>“Şimdi her şey değişti,” diye sürdürdü Bayan Minchin. “Bayan Amelia söylemiştir sana.”</p>
<p>“Evet, efendim, biliyorum, babam öldü, hiçbir şey bırakmadı, çok yoksulum, biliyorum.”</p>
<p>“Evet, öyle,” dedi Bayan Minchin. “Yapayalnızsın, hiç kimsen yok sana bakacak, ben acır da seni burada&#160;bırakırsam o başka.”</p>
<p>Sara çok alçak bir sesle:</p>
<p>“Anladım,” diye yanıtladı. “Anlıyorum.” Hıçkırıklarını boğmaya çalıştığı belli oluyordu.&#160;Bayan Minchin yanında kalan bebeği gösterdi:</p>
<p>“Şu bebeği, şu gördüğün gülünç bebeği ben aldım, kendi paramla aldım!” diye haykırdı.</p>
<p>Sara da o yana baktı.</p>
<p>“Son Bebek, Son Bebek,” diye mırıldandı.</p>
<p>“Evet, sonuncusu,” diye atıldı Bayan Minchin. “Artık senin değil, benim o, eskiden senin olan her&#160;şey benim.”</p>
<p>“Peki, alın, götürün,” dedi Sara. “İstediğim yok.” Ağlasaydı, hıçkırsaydı, çırpmsaydı, Bayan Minchin daha yumuşak davranacaktı belki; ama hükmetmeyi çok seven bu kadın, bu solgun yüzün, bu ince&#160;sesin kendisine meydan okuduğunu sezinliyordu.</p>
<p>“Böyle çalım satma bakalım,” dedi. “Böyle şeylerin sırası geçti. Prenses rolü bitti. Arabalar, oda hizmetçileri bitti. Eski giysilerini giyeceksin, yenileri durumunuza uygun düşmez. Becky’den farkınız kalmadı: yaşamını kazanmak için çalışmak zorundasın.” “Çalışacak mıyım? İyi olur, çalışırsam acılarım&#160;fazla zor gelmez. Ne yapacağım?”</p>
<p>“Ne emredilirse onu. Akıllı kızsın, söyleneni anlarsın. Yararlı olursan, burada kalmana izin vereceğim. Fransızcayı iyi konuşuyorsun, küçüklere bakabilirsin.”</p>
<p>“Sahi mi?” diye atıldı Sara. “Bundan güzel ne var? İzin verin de küçüklere ders vereyim. Onları severim,&#160;onlar da beni severler.”</p>
<p>“Saçmalama,” diye sözünü kesti Bayan Minchin. “Seni sevip sevmemelerinin önemi yok. Başka işlere&#160;de bakacaksın. Alışveriş yapacak, mutfak işlerine yardım edeceksin. Ben memnun kalmazsam kovulursun,&#160;bunu unutma! Gidebilirsin artık.”</p>
<p>Sara kapıya doğru yürüdü.</p>
<p>“Sen böyle mi teşekkür edersin?” diye seslendi Bayan Minchin.</p>
<p>Sara durdu.</p>
<p>“Neden teşekkür edecekmişim?” diye sordu.</p>
<p>“Sana gösterdiğim iyilik için, verdiğim yuva için.”</p>
<p>Sara Bayan Minchin’e doğru yaklaştı. Göğsü inip kalkıyordu. Yanıtını verdiği zaman, sesi bir çocuk sesi&#160;olmaktan çıkmıştı:</p>
<p>“Siz iyi bir insan değilsiniz ki,” dedi acı acı. “İyi bir kadın değilsiniz, okulunuz da bir yuva sayılmaz.”</p>
<p>Sara ağır ağır merdiveni çıktı. Emily’yi var gücüyle bağrına basıyor, “Emily, konuşabilesin isterdim, ah, bir konuşsaydm!” diye söyleniyordu. Odasına çekilmek, gözlerini ateşe dikip düşünmek istiyordu.&#160;Ama kapıya gelince, karşısında Bayan Amelia’yı buldu. Bayan Amelia kızardı:</p>
<p>“Buraya giremeyeceksin,” dedi. “Odan burası değil artık.”</p>
<p>Sara’nm beyninde bir şimşek çaktı. Bayan Min-chin’in haber verdiği değişiklikler başlıyordu.</p>
<p>“Odam nerede?” diye sordu.</p>
<p>“Çatı katında yatacaksın. Becky’nin odasının yanındaki odada.”</p>
<p>Sara anladı. Becky ona nerede yattığını anlatmıştı. Geri döndü, iki kat daha çıktı. Sanki Sara bir zamanlar yaşadığı dünyadan ayrılmaktaydı, bir daha hiç dönemeyecekti o dünyaya. Şimdi eski bir giysi içinde&#160;merdiveni tırmanan çocuk, o eski zengin çocuk değildi. Kapıyı açınca yüreği sızladı. Sonra kapıyı kapadı, sırtını duvara yaslayıp çevresine baktı. Evet, gerçekten de başka bir dünyaydı burası! Kireçle sıvanmış&#160;çatı katının eğik bir tavanı vardı. Kirli, nemli duvarların sıvaları dökülmüştü. Demir karyolanın üstünde&#160;bir ince şilteyle, bir solmuş yorgan vardı. Kullanılmaz&#160;olmuş, kırık dökük tüm eşyalar buradaydı. Donuk bir&#160;gök parçasından başka bir şey gösteremeyen pencerenin alt yanında eski bir iskemle duruyordu. Sara bu&#160;iskemleye oturdu. Ağlamıyordu. Emily’yi kucağına&#160;oturtmuş, yüzünü yüzüne dayamıştı.</p>
<p>Bu sırada kapı vuruldu. Sara hiç duymadı bile. Sonra kapı aralandı, gözyaşlarıyla kirlenmiş bir yüz&#160;gördü. Becky’ydi bu. Becky ağlaya ağlaya, yüzünü sert&#160;önlüğüne sile sile tanınmaz bir duruma gelmişti.</p>
<p>“Ah, Bayan!” diye fısıldadı. “Azıcık girebilir miyim?”</p>
<p>Sara başını kaldırdı, Becky’ye baktı. Gülümsemek istedi ya başaramadı. Yüreği daraldı. Ellerini kaldırdı,&#160;birden hıçkırmaya başladı.</p>
<p>“Of, Becky!” dedi. “Hani bir gün birbirimize benzediğimizi söylemiştim, iki küçük kız olduğumuzu, iki küçük kızdan başka bir şey olmadığımızı söylemiştim. Haklıymışım, görüyorsun. Şimdi hiçbir farkımız kalmadı. Prenses yok oldu.”</p>
<p>Becky ona doğru koştu, elini tuttu:</p>
<p>“Hayır, Bayan, prenses yok olmadı,” dedi. “Ne olursa olsun, siz hep prenses kalacaksınız, hiçbir şey&#160;değiştiremez sizi.”</p>
</body>
</html>