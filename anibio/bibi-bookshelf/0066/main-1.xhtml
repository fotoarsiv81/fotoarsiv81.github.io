<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Bir Fransızca Dersi</h4><div><img src="main-5.jpg" alt=""/></div>
<p>Ertesi gün, Sara derse girdiği zaman, tüm gözler kendisine çevrildi. Lavinia’dan Herbert’e, hatta daha dört yaşında bir çocuk olan Lottie Legh’e kadar bütün öğrenciler Sara’nm okulun onuru olacağını öğrenmişlerdi. Kimileri de Sara’nm dün akşam gelen Fransız&#160;hizmetçisini görmüştü. Lavinia, Sara’nm kapısı önünden geçmiş, Fransız hizmetçi Mariette’in bir mağazadan gelen sandığı açışını görmüştü.</p>
<p>“Neler yoktu ki!” diyordu arkadaşı Jessie’ye. “Bayan Minchin bütün bunların bir çocuğa yaraşmayacağını söylüyordu. Benim annem de “Çocukları sade giydirmek,” der. Şuna bak: Eteğinin altında danteller&#160;var!”</p>
<p>“Çorapları da ipek!” diye fısıldadı Jessie. “Ayakları ne kadar da küçük. Bu kadar güzelini hiç görmemiştim doğrusu!”</p>
<p>Lavinia dudak büktü:</p>
<p>“Hadi canım sen de!” dedi. “Patikleri küçük gösteriyor. Benim annem becerikli bir kunduracının en büyük ayakları bile küçük gösterebileceğini söyler.&#160;Bana göre, hiç de güzel değil bu Sara!”</p>
<p>Sara uslu uslu oturuyor, yapacağı şeyi söylemelerini bekliyordu. Bayan Minchin’in masasının yanma oturtmuşlardı onu. O da kendisine bakanlara bakıyor,&#160;“Ne düşünüyorlar acaba? Bayan Minchin’i seviyorlar&#160;mı, derslerden hoşlanıyorlar mı, babası benimkine&#160;benzeyenler var mı içlerinde, doğrusu bilmek isterdim,” diye düşünüyordu. O sabah Emily’ye babasından söz etmişti uzun uzun. “O şimdi denizde, Emily,”&#160;demişti. “Çok iyi dost olmalıyız, her şeyimizi söylemeliyiz birbirimize. Gördüğüm gözlerin en güzeli senin gözlerin, Emily. Ama konuşabilmeni de çok isterdim.”</p>
<p>Aklı düşlemlerle, buluşlarla doluydu. Emily’nin canlı olduğuna, kulaklarının duyduğuna, her şeyi anladığına inanıyormuş gibi davranmanın da bir avuntu&#160;olduğunu düşünüyordu. Mariette, sınıfta giyeceği&#160;koyu mayi giysisini giydirip başına da o renkte bir&#160;kurdele taktıktan sonra, Sara bir iskemlede oturan&#160;Emily’nin önüne bir kitap koymuştu.</p>
<p>“Ben yokken okursunuz,” demişti.</p>
<p>Mariette şaşkın şaşkın yüzüne bakıyordu.</p><div><div><img src="main-6.jpg" alt=""/></div></div>
<p>“Ben bebeklerin çok şey yapabildiklerine inanırım,” demişti Sara. “Çok şey yapabilirler, ama bunun bilinmesini istemezler. Emily’nin konuşması, okuyup&#160;yazması da olanaklı, ama yalnızken yapar bunları.”</p>
<p>“Ne tuhaf çocuk!” diye düşünmüştü Mariette. Aşağıya inince, baş hizmetçiye Sara’mn özelliklerini&#160;anlatmıştı. Ama ona çok bağlanacağını anlıyordu. “Bir&#160;hanıma teşekkür eder gibi teşekkür ediyor bana.&#160;Prenseslere benziyor,” demişti.</p>
<p>Bayan Minchin masasını tıkırdattı:</p>
<p>“Çocuklar, size yeni arkadaşınızı tanıtacağım,” dedi.</p>
<p>Tüm küçük kızlar ayağa kalktılar. Sara da kalktı.</p>
<p>“Bayan Crewe’e çok iyi davranacağınızı umuyorum,” dedi Bayan Minchin, “uzaklardan, ta Hindistan’dan geldi. Dersler biter bitmez tanışırsınız. Sara, yanıma gelin bakalım!”</p>
<p>Bir kitabın sayfalarını karıştırıyordu. Sara yanına gitti.</p>
<p>“Babanız bir Fransız hizmetçi tuttuğuna göre, Fransızcayı iyice öğrenmenizi istiyordur,” dedi Bayan&#160;Minchin.</p>
<p>Sara biraz şaşırdı:</p>
<p>“Bence şey... şey diye... beni mutlu etmek için,” dedi.</p>
<p>“Korkarım ki siz her şeyin sizi mutlu etmek için yapıldığını sanıyorsunuz. Bence babanız Fransızca&#160;öğrenmenizi istiyor.”</p>
<p>Bayan Minchin, Sara’nm Fransızca tek sözcük bile bilmediğinden kuşku duymuyordu. Oysa annesi</p>
<p>15</p>
<p>Fransızdı Sara’nm, babası da daha küçük bir bebekken bile Fransızca konuşmaya alıştırmıştı onu. Sara rahat rahat konuşurdu Fransızcayı.</p>
<p>“De... ders almadım, ama...” diye başladı çekine çekine.</p>
<p>Bayan Minchin’in en büyük üzüntülerinden biri de Fransızca bilmemesiydi, bu kusurunu dikkatle gizlemeye çalışırdı. Bu nedenle bu konuda tartışmaya girişmekten korkuyordu.</p>
<p>“Neyse,” dedi, “ders alıp öğrenmediyseniz hemen başlarsınız. Fransızca öğretmeni Bay Dufarge az sonra&#160;gelir. O gelinceye kadar şu kitabı biraz karıştırın.”</p>
<p>Sara yerine dönüp kitabı açtı. Görgüsüz bir kız olsa, kahkahalarla gülerdi buna. Öğrenmesi istenen&#160;sözcükler çoktandır bildiği şeylerdi. Bayan Minchin&#160;kendisine bakıyordu:</p>
<p>“Hiç de hoşnut görünmüyorsunuz, Sara,” dedi; “Fransızca öğrenmek istememenize üzüldüm.”</p>
<p>Sara durumunu anlatmaya çalıştı:</p>
<p>“Hayır, çok memnunum, ama...”</p>
<p>“Her söylenene ‘ama’ diye yanıt vermeyin, açm kitabınızı.”</p>
<p>Bay Dufarge geldi. İnce, seçkin bir görünüşü vardı.</p>
<p>“Yeni bir öğrenci geldi bana galiba,” dedi.</p>
<p>Bayan Minchin:</p>
<p>“Babası Fransızca öğrenmesini çok istiyor, ama kendisi pek istekli görünmüyor,” diye yanıtladı.</p>
<p>Öğretmen, Sara’ya döndü:</p>
<p>“Yazık,” dedi. “Ama birlikte çalışırsak, Fransızca-nın güzel bir dil olduğuna inandırırım sizi.”</p>
<p>Sara yerinden kalktı. Yalvaran gözlerle Bay Du-farge’a baktı, onun kendisini anlayacağından kuşkusu yoktu. Doğru, temiz bir Fransızcayla, Bayan Minchin’in durumu kavrayamadığını söyledi; Sara kitaplardan öğrenmemişti Fransızcayı, ama babası da, babasının dostları da Fransızca konuşmuşlardı onunla.&#160;İngilizceyle birlikte Fransızcayı da okuyup yazmayı&#160;öğrenmişti. Sevgili annesi Fransızdı, babası da çok&#160;severdi bu dili. Bay Dufarge’m öğreteceklerini seve&#160;seve öğrenecekti, ama onun Bayan Michin’e anlatmak&#160;istediği, bu kitaptaki şeylerin hepsini bildiğiydi. Küçük kitabı öğretmene uzattı. Bayan Minchin, Sara’nm&#160;böyle rahat rahat Fransızca konuştuğunu görünce şaşırdı kaldı, kızmıştı.</p>
<p>“Benim ona öğretebileceğim fazla bir şey yok, efendim,” dedi öğretmen. “Fransızca öğrenmemiş,&#160;doğuştan Fransız. Konuşması kusursuz.”</p>
<p>Bayan Minchin çok sinirlenmişti:</p>
<p>“Bana neden söylemediniz?” diye bağırdı. “Söylemeye çalıştım,” dedi Sara, “ama sanırım pek&#160;beceremedim.”</p>
<p>Sara’nın bunu söylemeye çalıştığını Bayan Minchin de biliyordu, kendisi Sara’nm anlatmasına olanak vermediyse, Sara’nm ne suçu vardı? Ama çocukların&#160;kıkır kıkır güldüklerini görünce öfkelenmişti. Bundan sonra gurur duyduğu öğrenciye karşı bir gizli kin&#160;uyandı içinde.</p>
</body>
</html>