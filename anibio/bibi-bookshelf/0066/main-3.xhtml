<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Lottie</h4><div><img src="main-7.jpg" alt=""/></div>
<p>Sara’ya bir küçük kız gibi değil, okula onur veren bir konuk gibi davranıyorlardı. Kötü bir kız olsaydı, bu&#160;kadar pohpohlamadan sonra çekilir yanı kalmazdı.&#160;Birazcık tembel olsa, hiçbir şey öğrenmezdi. Bayan&#160;Minchin onu pek sevmiyordu, ama değerli öğrencisinin keyfini kaçırabilecek en ufak bir şey yapmayacak&#160;kadar da işini bilirdi. Çünkü Sara babasına bu okuldan hoşlanmadığını yazdı mı yüzbaşı Crewe onu hemen buradan alırdı, bunu iyi biliyordu. Övüyor, göklere çıkarıyordu onu. Sara gerçekten çok iyi, çok yetenekli olmasaydı, kendini beğenmişin biri olabilirdi.&#160;Ama kendi hakkında da, başkaları hakkında da çok&#160;doğru şeyler düşünüyordu.</p>
<p>“Her şey rastlantıya bağlı,” diyordu Ermengar-de’a. “Kitapları, dersleri sevmek, ilgilendiğim şeyleri kolayca öğrenmek gibi şanslarım var benim. Belki de&#160;gerçekte o kadar iyi huylu değilim. Ama insan zengin&#160;olup da herkes kendisine sevgi gösterdi mi sevimli&#160;olmamaya olanak mı var? Belki kötü bir kızım, ama&#160;hiçbir sıkıntım bulunmadığı için belli olmuyor.”</p>
<p>“Lavinia’nm da hiçbir sıkıntısı yok, ama ne tatsız bir kız olduğu ortada!” diye atıldı Ermengarde.</p>
<p>Sara uzun uzun düşündü:</p>
<p>“Lavinia büyüme çağında, belki bundan,” dedi. İşin gerçeğini sorarsanız, Lavinia deli gibi kıskanıyordu Sara’yı. Sara gelinceye kadar okulun en&#160;önemli öğrencisi oydu. Küçüklere sert davranır, yaşıtlarına yukarıdan bakardı. Oldukça güzel bir kızdı,&#160;giysileri de arkadaşlarmmkinden daha süslüydü. Gezinti günlerinde, öğrencilerin en başında o yürürdü.&#160;Sara geldikten sonra, en başta Sara’yı yürütmeye başlamışlardı. Buna çok üzülmüş, Sara’yı kıskanmaya&#160;başlamıştı. O sert, huysuz olduğu için bir elebaşıysa,&#160;Sara da huysuz olmadığı, iyi yürekli olduğu için bir&#160;elebaşı sayılabilirdi. Jessie de ayrımına varmadan “yakın arkadaşını” kışkırtmıştı.</p>
<p>“Sara Crewe çok iyi kız doğrusu, hiç mi hiç kibirli değil, olmaz da,” demişti. “Ne yalan söylemeli, benim de böyle çok güzel şeylerim olsa, herkes bana hayran kalsa, ben çok kibirli olurdum.”</p>
<p>“Bırak canım,” demişti Lavinia. “Çok akıllı bir kız olmadığını saklayamaz ya! Babasından duya duya öğrenmiş öğrendiği şeyleri. Babası da çok büyük bir&#160;adam değil öyle, Hindistan’da bir subay, o kadar.”</p>
<p>“İyi ama kaplanlar öldürmüş. Sara’mn odasında bir kaplan postu var ya, o kaplanı da o öldürmüş. Sara bu nedenle çok seviyor o postu. Onu okşuyor, bir&#160;kediyle konuşur gibi konuşuyor o postla.”</p>
<p>“Zamanını yapmacık şeylerle geçiriyor,” diye atıldı Lavinia. “Benim annem öykü anlatmanın gülünç bir şey olduğunu söyler.”</p>
<p>Ne derlerse desinler, Sara iyi yürekliydi, her şeyini cömertçe paylaşıyordu. Küçük öğrenciler, onun kendilerini hiç ağlatmadığını bilirlerdi. Oysaki on, on&#160;iki yaşında olan büyük öğrenciler, durmadan iter kakarlardı onları. Küçük öğrenciler düştüler mi, dizleri&#160;kanadı mı, hemen yardımlarına koşar, onları avutur-du. Cebinde de onlara verilecek bir şeyler bulunurdu.&#160;Bu nedenle hepsi ona hayrandı. Birçok kez odasına,&#160;çay içmeye çağırmıştı onları. Emily’yle oynamışlar,&#160;Emily’nin çay takımıyla çay içmişlerdi. Okumayı yeni&#160;yeni öğrenmeye başlayanlar, Sara’yı bir kraliçe gibi&#160;görüyorlardı.</p>
<p>Bu küçük kızlardan biri de Lottie’ydi. Daha yeni gelmişti okula. İkide bir ağlıyor, avazı çıktığı kadar&#160;bağırıyor, tepiniyordu. Bir gün gene ağlıyordu. Bayan&#160;Minchin’le Bayan Amelia da onu yatıştırmaya çalışıyorlardı.</p>
<p>“Ne diye ağlıyor?” diyordu Bayan Minchin.</p>
<p>Lottie:</p>
<p>“Of! Of! Annem yok benim!” diyordu.</p>
<p>“Onu kamçılamak,” dedi Bayan Minchin, “Kamçılanacaksın, kötü çocuk.”</p>
<p>Lottie bunu duyduktan sonra daha çok bağırdı. Bayan Amelia’nm gözleri yaşardı. Sonra da Bayan&#160;Minchin sinirli sinirli çıkıp gitti. Dışarıya çıkınca, Sara’yı gördü.</p>
<p>“Nasılsınız, Saracığım?” dedi. “Ne yapıyorsunuz?”</p>
<p>“Lottie’nin sesini duydum da durdum,” dedi Sara. Acaba ben yatıştırabilir miyim diye düşünüyordum.&#160;Bir denesem mi, Bayan Minchin?”</p>
<p>“Her şeyi becerirsiniz siz. Bunu da becereceğinizden kuşkum yok. Girin.”</p>
<p>Bayan Minchin, yürüyüp gitti. Sara da içeriye girdi. Lottie yere yatmış, var gücüyle bağırıp tepiniyordu. Bayan Amelia yanında diz çökmüştü, ne yapacağını bilmiyordu.</p>
<p>“Yavrucuğum, anneniz olmadığını ben de biliyorum,” diyordu. “Susmazsanız cezalandırılacaksınız, zavallı meleğim, hadi, hadi!... Pis çocuk, kötü çocuk!&#160;Kamçılayacağım sizi!”</p>
<p>Sara sessizce yaklaştı, ne yapacağını bilmiyordu, ama can sıkıcı şeyler söylememek gerektiğinden kuşku&#160;duymuyordu. Lottie’yi yatıştırmak için Bayan Min-chin’den izin aldığını, sessizce gitmesini söyledi Bayan&#160;Amelia’ya. Bayan Amelia gittikten sonra, Sara bar bar&#160;bağıran çocuğun yanında sessizce ayakta durdu bir&#160;zaman, hiç konuşmadı. Lottie’nin çığlıklarından başka&#160;hiçbir şey duyulmuyordu odada. Lottie ağladığı zaman, büyükler ya susmasını söylerler, ya bağırırlar, ya&#160;da korkuturlardı. Sara bunların hiçbirini yapmadığı</p><div><div><img src="main-8.jpg" alt=""/></div></div>
<p>için dikkat kesildi. Bu kız Lottie’ye bakıyor, sakin sakin düşünüyordu. Lottie gene bağırmak istedi ya Sa-ra’nın huzur dolu yüzünü görünce sesini pek yükseltemedi.</p>
<p>“An-nem-yok-be-nim!” diye bağırdı.</p>
<p>Sara hep ona bakıyordu, gözlerinde bir sevgi vardı.</p>
<p>“Benim de annem yok,” diye yanıtladı.</p>
<p>Lottie bunu duyunca şaşırdı. Ayaklarını sallamaz oldu, kımıldamadan Sara’ya baktı. Susmak istemiyordu, ama Sara’ya baktıkça aklı başka şeylere gidiyordu.</p>
<p>“Anneniz nerede?” diye sordu.</p>
<p>“Gökyüzüne gitti,” dedi Sara. “Ama beni görmek için bazı bazı yeryüzüne indiğinden hiç kuşkum yok;&#160;ne var ki ben onu görmüyorum. Sizinki de öyle. Belki&#160;şu sırada ikisi de bize bakıyordun”</p>
<p>Lottie birdenbire doğruldu, çevresine baktı. Annesi geldi de kendisini gördüyse, herhalde yeryüzü meleklerine benzetmemişti onu.</p>
<p>Sara öyle coşkulu, öyle inandırıcı bir sesle konuşuyordu ki Lottiecik elinde olmadan dinliyordu. Bir zamanlar ona annesinin kocaman kanatları olduğunu&#160;anlatmışlar, melek resimleri göstermişlerdi. Ama Sara&#160;gerçek bir öykü anlatır gibi, gerçek insanların yaşadığı bir ülkeden söz eder gibiydi.</p>
<p>“Orada çiçekler içinde, birçok tarla vardır,” diyordu. “Bunlar, zambak tarlalarıdır. Yel esti mi bir hoş koku yayılır her yana; bu hoş koku ciğerlere çekilir.&#160;Tarlalarda küçük çocuklar oynar, zambaklar toplayıp&#160;çelenkler yaparlar. Bu ülkede tüm yollar ışıldar. Kim-seçikler de yorulmaz, uzun zaman yürüseler bile. Canı isteyenler uçarlar da. İnciden, altından duvarlar&#160;vardır. İnsanlar eğilip yeryüzüne bakar, gülümserler.”</p>
<p>Lottie bu öyküleri çok beğenmişti. Sara’nm yanına sokuldu, tek sözcüğünü kaçırmadan, sonuna kadar dinledi. Son sözcük de söylenince, Lottie’nin yüzü buruştu:</p>
<p>“Ben de oraya gitmek istiyorum,” diye bağırdı. “Bu okulda benim annem yok!...”</p>
<p>Sara tehlikeyi seziverdi hemen. Lottie’nin minicik elini tuttu, tatlı tatlı gülümsedi.</p>
<p>“Ben sizin anneniz olurum,” dedi. “Benim kızım olduğunuzu söyleyerek eğleniriz. Emily de sizin kız&#160;kardeşiniz olur.</p>
<p>Lottie birden gülümsemeye başladı.</p>
<p>“Sahi mi?” diye sordu.</p>
<p>“Elbette,” dedi Sara.</p>
</body>
</html>