<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Becky</h4>
<p>Kİ</p>
<p>Sara iki yıldır Bayan Minchin’in okulundaydı.</p>
<p>Sisli, karanlık bir kış günü, arabasından inerken, bodrum katının merdiveni altında oldukça kirli bir&#160;küçük kız gördü. Parmaklığın ardından kendisine&#160;bakıyordu. Kararmış, küçük yüzünün hem ateşli hem&#160;çekingen bir havası vardı. Bu küçük kız dikkatini&#160;çekti Sara’nm. Sara herkese gülümsediği gibi ona da&#160;gülümsedi. Ama kız okulun en zengin öğrencisine&#160;bakmakla büyük bir suç işlediğini sanmış olmalıydı,&#160;çabucak mutfağa koştu. Yoksul ve zavallı bir görünüşü olmasa, Sara gülmekten kendini alamayacaktı.</p>
<p>Aynı günün akşamı, Sara arkadaşlarına bir masal anlatıyordu. O küçük kız elinde bir kömür kovasıyla&#160;sınıfa girdi, şöminenin önüne diz çöktü. Gündüzkin-den daha temizdi, ama gene öyle çekingendi. Gürültü&#160;olmasın diye kömür parçalarını ocağa elleriyle koyuyordu. Ama Sara küçük hizmetçinin gördüklerinden&#160;çok haşlandığını, bir iki sözcük duymak umuduyla&#160;işini çok ağır yaptığını anlamakta gecikmedi. Sesini&#160;yükseltti, daha açık konuşmaya çalıştı:</p>
<p>“Deniz kızları, duru, yeşil suda usul usul yüzüyor, arkalarında incilerden örülmüş bir balık ağı sürüklüyorlardı. Prenses, apak bir kayanın üzerine&#160;oturmuş, onlara bakıyordu...”</p>
<p>Çok güzel bir masaldı bu, bir deniz perisiyle sevişen bir prensesin masalıydı. Küçük hizmetçi diz çökmüş, ocağı süpürdükten sonra bir kez daha süpürmüştü, bir kez daha süpürecekti, ama masala öyle daldı ki her şeyi unuttu. Yavaş yavaş yere oturdu. Küçük süpürgesi elinden düştü. Lavinia Herbert başını&#160;çevirdi:</p>
<p>“Bu kız bizi dinliyor!...” dedi.</p>
<p>Kızcağız süpürgeyi alıp ayağa kalktı. Sonra kömür kovasını kaptı, korkak tavşancıklar gibi kaçtı gitti.</p>
<p>Sara belirsiz bir kızgınlık duydu içinde:</p>
<p>“Ben de biliyordum,” dedi. “Neden dinlemesin?” “Sizin anneniz hizmetçilere masal anlattığınızı&#160;görmekten hoşlanır mıydı, orasını bilmem, ama benim annem hiç hoşlanmaz,” dedi Lavinia.</p>
<p>“Benim annem!” dedi Sara, tuhaf tuhaf baktı. “Benim annem hiç kızmazdı; masalların herkes için&#160;olduğunu bilirdi. Gel, Lottie, gidelim!”</p>
<p>Küçük hizmetçiyi bulmak için dışarıya çıktı, ama kızcağız çoktan gitmişti. Akşam Mariette’e sordu:</p>
<p>“Sobalara bakan küçük kız kim?” dedi.</p>
<p>Kimsesiz bir çocuktu bu. Aşçı yamağı diye okula almışlardı, ama her işe koşuyordu. Ayakkabıları bo-yuyor, ağır kömür kovalarını indirip çıkarıyor, döşemeleri, camları temizliyordu; herkes ona emir veriyordu. On dört yaşındaydı, ama öylesine zayıftı ki on&#160;ikiden fazla göstermiyordu. Üstelik de çok çekingen,&#160;çok korkaktı.</p>
<p>“Adı ne?” diye sordu Sara.</p>
<p>Adı Becky’ydi galiba. Mariette günde yüz kez “Becky, gel buraya, Becky, git şuraya!” diye emir verdiklerini duyuyordu. Sara uzun zaman onu düşündü. Sonra bir öykü uydurdu, öykünün kahramanı&#160;Becky’ydi. Ona öyle geliyordu ki zavallı kız hiçbir&#160;zaman karnını doyuruncaya kadar bir yemek yememişti. Gene görmek istiyordu onu. Ama kaç kez karşılaştı da konuşamadı, Becky çok çekingen bir kızdı,&#160;görülmek de istemiyordu.</p>
<p>Ama birkaç hafta sonra, sisli bir öğle sonunda, odasına girdiği zaman, acıklı bir tabloyla karşılaştı.&#160;Beckycik Sara’nın sevgili koltuğunda derin bir uykuya&#160;dalmıştı. Burnu kömüre batmıştı, önlüğü kapkaraydı,&#160;yanında da boş bir kova duruyordu. Yorgunluktan bitip oturmuştu. Oturduğu zaman zavallı ayacıkları büyük bir rahatlık duymuş, her yanını bir rahatlık kaplamıştı, ateşin sıcaklığına kapılmış, başcağızı hiç farkında olmadan, kendiliğinden eğilivermişti, gözka-pakları yumulmuş, uyumuştu. Sara içeriye girdiği zaman, Becky uyuyalı on dakika bile olmamıştı.</p><div><div><img src="main-9.jpg" alt=""/></div></div>
<p>“Vah, zavallı çocuk!” dedi Sara.</p>
<p>Güzel koltuğunda bu kirli çocuğu gördü de bir an bile öfkelenmedi. Öfkelenmek şöyle dursun, uydurduğu öykünün kahramanını bulduğu ve onunla konuşabileceği için sevinçliydi. Usulca yaklaşıp baktı.&#160;“Kendi başına uyansın isterim,” diye düşündü. “Uyandırmak beni üzer. Bayan Minchin görürse küplere biner, ama olsun, biraz bekleyeceğim.” Bayan Amelia da&#160;gelebilirdi, Becky’yi paylardı kuşkusuz. “Ama öyle&#160;yorgun, öyle yorgun ki!” diye düşünüyordu Sara. Bu&#160;sırada ateş birden çıtırdadı. Becky ürperdi, gözlerini&#160;açtı. Uyuduğunun ayrımında değildi, yalnız birkaç&#160;dakikadır burada olduğunu sanıyordu. Birdenbire eşsiz küçük kızın karşısında bulmuştu kendini. Sıçrayıp&#160;kalktı. Ne yapmıştı? Belki de kapı dışarı edilecek,&#160;okuldan kovulacaktı şimdi. Hıçkırmaya başladı:</p>
<p>“Ah, bayan! Bayan! Çok özür dilerim,” diye kekeledi. “Bayan.”</p>
<p>Sara masadan atladı, yanma geldi:</p>
<p>“Korkma, korkma,” dedi, “hiç önemi yok.”</p>
<p>“Böyle bir niyetim yoktu, bayan, yemin ederim. Kabahat sıcaklıkta. Öyle de yorulmuştum ki...”</p>
<p>Sara dostça gülümsedi:</p>
<p>“Çok yorulmuştun, nasıl uyumazdın?” dedi. Zavallı Beckycik şaşkın şaşkın bakıyordu. Kimsecikler böyle tatlı konuşmamıştı onunla. Emir almaya,&#160;azarlanmaya, tekme yemeye alışmıştı. Ama şimdi bu&#160;perilere benzeyen kız yorulabileceğini, uyuyabileceğini söylüyordu ona. İncecik eli Becky’nin omuzun-daydı, bu da inanılmaz bir şeydi.</p>
<p>“Kızmadınız mı, efendim? Hanıma söylemeyecek misiniz?”</p>
<p>“Yok, yok, üzülme,” dedi Sara. Becky’nin yanağını okşadı.</p>
<p>“Birbirimize benziyoruz,” diye ekledi. “Ben de senin gibi bir küçük kızım. Sen benim yerimde olabilirdin, ben de senin. İşini bitirdin mi? Azıcık burada kalabilir misin?”</p>
<p>Becky’nin soluğu kesildi:</p>
<p>“Ben mi, efendim? Burada mı?”</p>
<p>Sara kapıyı açıp dışarıya baktı.</p>
<p>“Kimsecikler yok,” dedi. “Biraz oturabilirsin. Biraz pasta yemez misin?”</p>
<p>Bundan sonraki dakikalar Becky’ye bir düş gibi geldi. Sara, kocaman bir pasta dilimi verdi ona.&#160;Onunla konuştu, sorular sordu. Becky’nin ürkekliği&#160;de geçti yavaş yavaş, birkaç soru da o sordu:</p>
<p>“En güzel giysiniz bu mu?” dedi. Sara’nm pembe giysisini gösterdi.</p>
<p>“Dans ederken giydiğim giysilerden,” dedi Sara. “Çok severim bu giysiyi.”</p>
<p>Becky:</p>
<p>“Ben bir kez bir prenses görmüştüm,” dedi. “Tepeden tırnağa pembeler giymişti. Az önce sizi görünce o sandım. Ona çok benziyorsunuz.”</p>
<p>Sara bir zaman düşündü. Sonra ona:</p>
<p>“Geçen gece beni dinliyordun, değil mi, Becky?” diye sordu.</p>
<p>“Evet, bayan,” dedi Becky. “Dinlememeliydim, biliyorum, ama öyle güzeldi ki! Kendimi alamıyordum.”</p>
<p>“Beni dinlemen hoşuma gitti. Sonunu da bilmek ister misin?”</p><div>
<p>Elmas Kuyuları</p>
<p>B|</p></div>
<p>Becky’nin gene soluğu kesildi:</p>
<p>“Ben mi?” dedi. “Ben de bir öğrenciymişim gibi, öyle mi? Prensesle deniz perisinin öyküsünü mü?”&#160;“Evet,” dedi. Sara “Ama korkarım ki bugün zamanınız yok.” Sen bana odamı ne zaman temizlediğinizi söyle. O saatlerde burada olmaya çalışırım. Her&#160;gün birazını anlatırım, bitirinceye kadar.”</p>
<p>“Peki,” dedi Becky. “Bundan sonra sizi düşüneceğim hep. Sizi düşündükten sonra da kömür kovası ağır olmuş, aşçı kadın azarlamış, hepsi bana vız gelir.”</p>
<p>Aşağıya indiği zaman, eski Becky değildi...</p>
<p>Sara, kısa bir zaman sonra, tüm okulu heyecanlandıran haberler aldı. Yüzbaşı Crewe mektuplarından birinde ilgi çekici bir öykü anlatıyordu. Bir gün, eski bir okul arkadaşı kendisini görmeye gelmişti. Bu arkadaşının Hindistan’da büyük toprakları vardı, bu topraklarda elmas bulunmuş, o da bu elmasları çıkarıp işletmek için Hindistan’a gelmişti, işler yolunda giderse, eşi görülmemiş bir servete konacaktı. Çocukluk&#160;arkadaşı, yüzbaşı Crewe’i çok sevdiği için onu da kendisine ortak etmişti. Bu “elmas kuyuları” masal gibi&#160;bir şeydi, herkesi ilgilendiriyordu. Sara da çok sevinmişti. Ermengarde ile Lottie’ye, toprağın derinliklerine inen karışık kuyulardan söz etti. Lavinia çok sinirleniyordu bu işe.</p>
<p>“Annemin bir elmas yüzüğü var, çok, ama çok pahalı,” dedi. “Ama bu elmas çok ufak bir şey. Bu madenler gerçekten olsaydı, insanlar öylesine zenginle-şirlerdi ki bu kadarı gülünç olurdu.”</p>
<p>Arkadaşı Jessie güldü:</p>
<p>“Sara’nm olup olacağı da bu!” dedi. “Sara prenses olmak için güzelliğin, çirkinliğin, zenginliğin, yoksulluğun hiç önemi olmadığını söylüyor. Düşünceler ve&#160;davranışlar önemliymiş.”</p>
<p>“Öyle, sokaklarda dilenirken bile prenses olabileceğini sanıyor o,” diye yanıtladı Lavinia. “Bundan sonra ona prenses hazretleri diyelim. ”</p>
<p>Kapı açıldığı zaman Lavinia hâlâ konuşuyordu. Sara ile Lottie içeriye girdi. Lottie, Sara’nm ardından&#160;ayrılmaz olmuştu.</p>
<p>“İşte geldi,” dedi Lavinia. “O çekilmez yumurcak da yanında. Bu kadar seviyorsa, odasında yatırsın.”</p>
<p>Lottie’nin canı çalışma salonunda oynamak istemiş, küçük annesinden de kendisiyle birlikte gelmesini rica etmişti. Kendi yaşındaki çocuklar bir köşede oynuyorlardı, onların yanma gitti. Sara da pencerenin&#160;önüne oturdu, kitap okumaya başladı. Lottie döşemede kayarak eğlendi, Lavinia ile Jessie buna sinirlendiler. Sonra Lottie düşüp dizini acıttı, bağırıp tepinmeye başladı.</p>
<p>“Sus be, gözüyaşlı, kes sesini!” dedi Lavinia.</p>
<p>“Ben gözüyaşlı değilim, değilim!” diye hıçkırdı Lottie.” Sara! Sa-ra!”</p>
<p>Sara koşup geldi, diz çöktü, onu kollarına aldı.</p>
<p>“Sus, Lottie,” dedi. “Bana verdiğin söz neydi?”</p>
<p>Lottie bağırmayı sürdürdü:</p>
<p>“Gözüyaşlı değilim ben, değilim!”</p>
<p>Sara onu okşuyordu ama, konuşması ciddiydi: “Böyle bağırıp durursan gerçekten öyle olacaksın,&#160;sevgili Lottie. Bana verdiğin söz neydi?” dedi.</p>
<p>Lottie verdiği sözü biliyordu. Konuyu değiştirdi: “Benim annem yok,” diye başladı. “Hiç annem&#160;yok!”</p>
<p>“Yok canım, bir annen vardı ya hani,” dedi Sara. “Senin annen bendim, unuttun mu? Beni istemiyor&#160;musun?”</p>
<p>Lottie ona iyice sokuldu.</p>
<p>“Gel yanıma otur,” dedi Sara. “Sana bir öykü anlatayım.”</p>
<p>“Sahi mi?” dedi Lottie. “Elmas kuyularını mı anlatacaksın?”</p>
<p>Lavinia sözünü kesti:</p>
<p>“Elmas kuyuları!” dedi. “Çekilmez şımarık! Bir güzel dövmeli seni!”</p>
<p>Sara hemen ayağa kalktı. Ne de olsa melek değildi, hiç mi hiç sevmiyordu Lavinia’yı.</p>
<p>“Ben de seni dövmek isterdim,” dedi öfkeyle. “Ama yapmayacağım. Sokak çocuğu değiliz, epeyce&#160;de büyüdük.”</p>
<p>Lavinia bu fırsatı kaçırmadı:</p>
<p>“Elbette, prenses hazretleri,” diye yanıtladı. “Prenses olduk galiba. Hiç değilse, ikimizden biri...”&#160;Sara, Lavinia’nm üzerine yürüdü, görenler “tokatlayacak” derlerdi.</p>
<p>“Evet, doğru,” dedi. “Prensesler gibi davranabilmek için bazı bazı bir prenses olduğumu düşünürüm.”</p>
<p>Lavinia verecek yanıt bulamadı. Hep de böyle oluyordu. Öbür öğrenciler her zaman Sara’ya hak veriyormuş gibi görünüyorlar, Lavinia da verecek yanıt&#160;bulamıyordu.</p>
<p>“Tahta çıktığın zaman bizi de unutmazsın umarım,” dedi.</p>
<p>“Bundan kuşkun mu var?” dedi Sara.</p>
<p>O günden sonra, Sara’yı kıskanan öğrenciler onu alaya almak için “Prenses” dediler, dostları da sevgilerini göstermek için kullandılar bu adı. Becky’ye gelince, o bu adda şaşılacak bir şey görmüyordu. Dostlukları epeyce ilerlemişti. Bayan Minchin’le kardeşinin&#160;haberi yoktu bu işten. Sara’nm küçük hizmetçiye çok&#160;iyi davrandığını görmüşlerdi, ama Becky’nin geçirdiği&#160;güzelim dakikaları bilmiyorlardı. Becky usulca gelip&#160;kovasını yere bırakıyor, Sara da ona güzel bir öyküden bir bölüm anlatıyor, yiyecekler veriyordu. Becky&#160;bu yiyecekleri cebine koyuyor, sonra gidip odasında&#160;yiyordu.</p>
<p>“Ama yerken dikkat etmem gerek,” dedi bir gün. “Kırıntılarını dökersem fareler gelip topluyor.”</p>
<p>“Fareler mi?” diye haykırdı Sara. “Odanda fareler mi var?”</p>
<p>“Sürü sürü,” dedi Becky. “Ama gürültülerine alışılıyor. Ben o kadar alıştım ki yastığımın üstünde koşuyorlar da kulak bile asmıyorum.”</p>
<p>“Vay,” dedi Sara.</p>
<p>“Zamanla her şeye alışılıyor,” dedi Becky. “Benim yerimde olsanız siz de alışırdınız. Hem fareler hamam-böceklerinden daha iyi.”</p>
<p>“Evet, öyle,” dedi Sara. “Bir fare evcilleştirilebilir sanıyorum, ama hamamböceklerini evcilleştirmek&#160;olanaksız gibi geliyor bana...”</p>
<p>Sara arabayla ya da yürüyerek dolaşırken hep vitrinlere bakardı. Bir gün Becky için birkaç kıymalı börek getirmeyi düşündü. Becky bunları görünce gözleri parladı:</p>
<p>“Vay!” diye mırıldandı. “İyi, besleyici şeyler bunlar. Üzümlü pasta çok hoş, ama ağızda eriyiveriyor, gırtlaktan geçtiği duyulmuyor bile. Ama bu midede&#160;fazla kalır.”</p>
<p>“Midede fazla durması iyi değil, ama ben de memnun olacağınızı sanıyorum,” dedi Sara.</p>
<p>Gerçekten de Becky börekleri çok sevdi.</p>
<p>Aslına bakarsanız, Bayan Sara’yı görmek bile yeterdi ona güç vermeye. Ancak konuşabilecek kadar zamanları biraz fazla olunca da ya bir öykü anlatılıyor&#160;ya da tatlı tatlı konuşuluyordu. Ama Sara içinden geleni yapıyordu yalnızca, bu zavallı kıza ettiği iyiliklerin büyüklüğünü aklından bile geçirmiyordu. Doğa&#160;insana iyi bir yürek verdi mi eller kendiliğinden açılırdı, gönüller de öyle. Eller bazı bazı boş olsa bile,&#160;gönüldeki zenginlikler tükenmezdi, avuturdu insanı,&#160;güç verirdi, sevinç, güven verirdi. Becky o zamana&#160;kadar gülmesini bilmezdi. Sara ona gülmesini öğretmişti, birlikte gülüyorlardı. O ayrımına varmasa da&#160;bir kahkaha bir börekten daha iyiydi.</p>
<p>Sara on birinci doğum yıldönümünden önce, babasından bir mektup aldı. Babası yorgun olduğunu yazıyordu mektubunda, şu ünlü elmas kuyularının&#160;neden olduğu düşüncelerin, çalışmaların kendisini&#160;çok üzdüğünü, iş adamı olmadığı için daha çok yorulduğunu, geceleri uyuyamadığmı yazıyordu. Sonra&#160;sevgili kızının doğum günü için hazırladığı şeylerden&#160;söz ediyordu. Birçok şey yollayacaktı ona, Paris’e de&#160;bir bebek ısmarlamıştı, bebeğin giysi dolabı bir harika&#160;olacaktı. Sara da çok güzel bir yanıt verdi bu mektuba: '‘Artık ben de yaşlanıyorum, bundan başka bebeğim olmayacak, son bebeğim olacak o bebek,” diyordu.</p>
<p>Doğum günü büyük bir törenle kutlanacaktı. Çalışma salonu güzelce süslenmişti. İçinde armağanlar bulunan sandıklar burada büyük bir törenle açılacak,&#160;Bayan Minchin’in özel salonunda güzel bir ikindi&#160;kahvaltısı verilecekti. Bu büyük gün geldiği zaman,&#160;öğrenciler anlatılmaz bir heyecan içindeydi.</p>
<p>Sara küçük salonuna girdi, masanın üstünde biçimsiz bir paket buldu. Bunun bir armağan olduğunu, kimden geldiğini çabucak anladı. Paketi sevgiyle açtı.&#160;Soluk, kırmızı faniladan yapılmış bir iğnelikti bu. Kara başlı toplu iğneler, iğneliğin üzerine “Mutlu günler” sözcüklerini oluşturacak biçimde batırılmıştı.</p>
<p>“Tanrım, ne kadar yorulmuş, ne kadar mutlu oldum!” dedi Sara.</p>
<p>Bu sırada Becky içeriye girdi.</p>
<p>“Beğendiniz mi, Bayan Sara?” diye sordu.</p>
<p>“Çok beğendim,” dedi Sara.</p><div><div><img src="main-10.jpg" alt=""/></div></div>
<p>Becky’nin sevinçten gözleri yaşarmıştı:</p>
<p>“Bir fanila parçasından başka bir şey değil,” dedi. “Fanila da eski. Ama size bir şey armağan etmek&#160;istiyordum, gece diktim. Bunun pembe satenden olduğunu, üzerinde elmas taşlı iğneler bulunduğunu&#160;düşünmek sizin için güç değildi, biliyordum. Dikerken ben de öyle düşündüm.”</p>
<p>Sara onun boynuna sarıldı, iki yanağından öptü. Neden olduğunu pek bilmiyordu, ama içinden ağlamak geliyordu.</p>
<p>“Seni çok seviyorum, Becky,” dedi. “Seni çok, çok seviyorum, biliyor musun?”</p>
<p>“Çok teşekkür ederim,” dedi Becky' “Ama değmez, değmez, fanila... fanila biraz eskiydi!”</p>
</body>
</html>