<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Çatı Katında</h4>
<p>Sara çatı katında geçirdiği ilk geceyi hiçbir zaman unutamayacaktı. Acı dolu, umutsuzluk dolu saatler&#160;geçirdi. Bunlardan hiç kimseye söz etmedi. Çevresindekilerin hiçbiri anlayamazdı anlatacaklarını. Bereket&#160;versin, değişik bir yerdeydi, şiltenin sertliği canını&#160;acıtıyor, bedeninin sızıları düşüncelerini dağıtıyordu.&#160;Yoksa, bu korkunç kedere dayanamazdı. Ama zaman&#160;ağır ağır geçerken, açlığı, soğuğu unutuyordu, her&#160;şeyi unutuyordu, yalnızca korkunç gerçek kalıyordu&#160;belleğinde.</p>
<p>“Babam öldü, babam öldü!” diye yineleyip duruyordu.</p>
<p>Karanlık korkunçtu. Yel çığlıklar koparıyordu. Daha kötüsü, tavanda, döşemenin altında çatırtılar,&#160;hafif bağırışlar vardı. Becky anlatmıştı da ondan biliyordu. Fareler yapıyordu bu gürültüleri. Başını yorganın altına çekti.</p>
<p>Yaşamı birdenbire değişivermişti.</p>
<p>Ertesi gün, kahvaltıya indiği zaman, Bayan Min-chin’in yanındaki yerinde Lavinia’yı gördü. Bayan Min-chin de soğuk bir sesle, “Git de küçüklerin başında dur, Sara, yiyeceklerini döküp saçmasınlar. Daha erken inmeliydin. Lottie fincanını devirdi bile,” dedi.</p>
<p>Bu bir başlangıçtı daha. Günden güne çoğaldı Sa-ra’nm işleri. Küçüklere Fransızca öğretiyor, derslerini ezberlettiriyordu. Ama bu işinin en kolay yanıydı.&#160;Çok geçmeden daha başka işlerde de kullanıldı, yapılmayan tüm işler ona yüklendi. Aşçı kadın da, hizmetçiler de Bayan Minchin gibi davrandılar. Bir zaman hep önünde eğildikleri “bacaksıza” emir vermekten zevk alıyorlardı. Sara hep boyun eğmekle, haksızlıklarına ses çıkarmamakla onları yumuşatabileceğini&#160;umuyordu, ama çok geçmeden umutları boşa çıktı.&#160;Daha çocuk olmasaydı, Bayan Minchin büyük sınıflardan birini ona verir, öğretmenlerden birini okuldan çıkarır, ona vereceği para kendisine kalırdı. Ama&#160;Sara, böyle çocuk kaldıkça, onu ayak işlerinde kullanmayı daha uygun buluyordu. Alışverişler yapıyor,&#160;haberler götürüyordu. Hesapları bile o ödüyordu. Kalemi de, süpürgeyi de ustalıkla kullanıyor, her şeyi&#160;düzene sokuyordu. Kimsecikler dersleriyle ilgilenmiyordu. Kimsecikler ona bir şey öğretmiyordu. Yalnızca geceleri, işler bittikten sonra, çalışma salonunda&#160;birkaç eski kitap alıp okumasına izin veriliyordu. “Öğrendiklerimi gözden geçirmezsem unuturum, bilgisiz&#160;bir hizmetçi olup çıkarım,” diye düşünüyordu.</p>
<p>Arkadaşları da çok değişmişlerdi. Kulak bile asmıyorlardı ona. İşi çoktu, onlarla konuşacak zamanı yoktu, ama Bayan Minchin’in kendisini öğrencilerden&#160;uzak tutmaya çalıştığını da görmüyor değildi. Çoğu&#160;arkadaşları zenginliğe, rahatlığa alışmışlardı, eski&#160;püskü giysiler içinde dolaşan eski arkadaşlarına bir&#160;basit hizmetçi diye bakıyorlardı. Lavinia “Bir zamanlar elmas kuyularının prensesi olduğunu düşünüyorum da şaşıyorum. Şimdi bostan korkuluklarına benziyor, gittikçe de tuhaflaşıyor. Hiçbir zaman sevemedim onu. Düşüncelerimizi anlamak istiyormuş gibi&#160;yüzümüze bakması hiç mi hiç hoşuma gitmiyor,”&#160;diyordu. Bu kadarla da kalmıyordu. Saraya kötü oyunlar oynamak istiyordu, ama Sara sakınıyor, onların&#160;kendisine oyun oynamalarına olanak vermiyordu. Bir&#160;askere benzetiyordu kendini. “Askerler durumlarından yakınmazlar, ben de yakınmayacağım. Savaşta&#160;olduğumu düşüneceğim,” diye söyleniyordu.</p>
<p>Tüm bu kahramanlıklarına karşın, çektiği acılar altında ezilip gidebilirdi. Bereket versin, üç dostu&#160;vardı. Bu dostların birincisi Becky’ydi. Çatı katındaki&#160;ilk gecesinde, yanda da Becky’nin bulunduğunu düşünerek güç bulmuştu. Bu duygu sonraki gecelerde&#160;daha da arttı. Gündüzleri pek konuşmuyorlardı. Ayrı&#160;ayrı işleri vardı. Hem de Becky “Size saygılı davranmazsam kulak asmayın. Nazik davranırsam azar işitirim,” demişti. Ama şafak söker sökmez Sara’nm odasına gelip giysisini giydiriyor, elinden geldiği kadar&#160;yardım ediyordu. Geceleri de usulca kapıyı vurup içeri giriyor, ona her yardımı yapmaya hazır olduğunu&#160;söylüyordu.</p><div><div><img src="main-11.jpg" alt=""/></div></div>
<p>Üç dosttan İkincisi Ermengarde’dı. Ama Ermen-garde’la dostlukları yeniden başlayıncaya kadar epeyce zaman geçmişti aradan. Ermengarde iyi bir arkadaştı, ama akıllı bir kız olduğu söylenemezdi. Sara’yı o biçimsiz kılıkta, kollarının üzerinde bir kucak çamaşırla görünce, hiç tanımadığı bir kızla karşılaşmış&#160;gibi olmuştu.</p>
<p>“Nasılsın?” diye sormuştu.</p>
<p>“Bilmem,” demişti Sara. “Ya sen?”</p>
<p>Ermengarde’ın rahatı kaçmıştı:</p>
<p>“Ben çok, çok iyiyim,” diye yanıt vermişti. “Sen çok mu üzgünsün?”</p>
<p>Böyle budalaca bir söz hiç mi hiç hoşuna gitmemişti Sara’nm. “Çok keyifli olamam herhalde,” demiş, sonra da yürüyüp gitmişti. Kederliydi. Ermengarde’m&#160;ne kadar beceriksiz olduğunu düşünmedi. “Ermengarde da ötekilerden farklı değil. Benimle konuşmak&#160;istemiyor. Hiç kimsenin benimle konuşmadığını biliyor,” diye söylendi.</p>
<p>Ama bir gece, odasına dönerken, kapısının altından sızan bir ışık gördü, şaşırdı. “Benden başka kimsecikler girmez buraya, ama biri ışık yakmış,” diye düşündü.</p>
<p>Gerçekten de biri odasına girip ışığı yakmıştı. Eski iskemlenin üstünde bir kız oturuyordu: Sara, Ermengarde’ı hemen tanıdı.</p>
<p>“Ermengarde!” diye haykırdı. “Ermengarde, ceza alacaksın.”</p>
<p>Ermengarde sendeleye sendeleye kalktı.</p>
<p>“Biliyorum, ne olursa olsun,” dedi. “Sara, çok rica ederim, söyle, ben sana ne yaptım? Neden beni sevmiyorsun artık?”</p>
<p>Öyle sevecen, öyle candan konuşuyor, geçmiş günlerin Ermengarde’ına öylesine benziyordu ki...</p>
<p>“Seni çok severim,” dedi Sara. “Ama sen de değiştin sanıyordum.”</p>
<p>Ermengarde’m gözleri yaşlarla doluydu.</p>
<p>“Değişen şendin!” diye atıldı. “Benimle konuşmak istemiyordun.”</p>
<p>“Ben değiştim, doğru, ama senin düşündüğün gibi değil,” dedi Sara. “Bayan Minchin öğrencilerle konuşmamı istemiyor, çoğu öğrenciler de benimle konuşmak istemiyor. Sen de onlar gibisin sanıyordum.”</p>
<p>Birbirlerine baktılar, kucaklaştılar. Sonra oturdular. Ermengarde dostunun güzel yüzüne hayranlıkla bakıyordu:</p>
<p>“Artık dayanamıyordum,” dedi. “Sen bensiz olabilirsin, ama ben sensiz olamam, Sara. Yorganımın altında ağlıyordum, birdenbire sana gelmek istedim, yeniden dost olalım diye...”</p>
<p>Odaya korkulu bir merakla bakıyordu.</p>
<p>“Sara, burada yaşamaya alışabilecek misin?” diye sordu.</p>
<p>“Nice insanlar daha kötü yerlerde de yaşamışlardır. Bastille’deki tutukluları düşünsene!” dedi Sara. Sonra gözleri parladı. “Evet,” diye mırıldandı. “Tam&#160;da roman düşünülecek bir yer burası. Ben Bastille’de&#160;bir tutukluyum diyelim. Herkes beni unutmuş. Bayan&#160;Minchin gardiyan. Becky de... Becky de komşu hüc-</p>
<p>redeki tutuklu. İşte böyle düşüneceğim. Büyük bir avuntu olacak bu.”</p><div>
<p>Rodilard</p>
<p>K]</p></div>
<p>Ermengarde hem hoşnut hem üzgün gibiydi.</p>
<p>“Her şeyi anlatacaksın bana, değil mi?” diye sordu. “Herkes yattıktan sonra buraya gelmeme izin var mı? Gündüzleri düşündüklerini anlatırsın bana, eskisinden daha iyi dost oluruz.”</p>
<p>“Evet,” dedi Sara. “Dostluk böyle zamanlarda belli olur.”</p>
<p>Üç dosttan biri de Lottie’ydi. Büyük dostu küçüklere Fransızca öğretmeye geldiği zaman “Şimdi çok mu&#160;yoksulsun, Sara? Sokaktaki dilenciler kadar yoksul&#160;musun?” diye sormuştu. “Dilenciler gibi yoksul olmanı istemiyorum,” demişti. Nerdeyse ağlayacaktı.&#160;Sara hemen avutmuştu onu.</p>
<p>“Dilencilerin kalacak yerleri yoktur, ama benim var,” dedi.</p>
<p>“Nerede kalıyorsun?” dedi Lottie. “Odanda yeni bir öğrenci var. Şimdi hiç de güzel değil o oda.”</p>
<p>“Bana başka bir oda verdiler.”</p>
<p>“Güzel mi? Gelip görmek istiyorum.”</p>
<p>“Sus, Lottie,” dedi Sara. “Bayan Minchin bize bakıyor. Böyle konuşursan azarlar beni.”</p>
<p>Yalan değildi, küçükler ne yapsalar Sara suçlu bulunuyordu. Ama Lottie dediğini yapan bir kızdı. Sara odasının yerini söylemek istemiyor muydu? Lottie&#160;kendi başına da bulabilirdi. Küçük dostlarına derdini&#160;anlattı, büyüklerin çevresinde dolaştı, konuşmalarını&#160;dinledi. En sonunda bir gün merdivenleri tırmanıp&#160;çatı katma geldi. Birini açtı, sevgili Sara’sım gördü,&#160;eski masanın üzerine çıkmış, pencereden dışarıya bakıyordu.</p>
<p>“Sara!” diye bağırdı. “Annem Sara!”</p>
<p>Sara döndü, çok şaşırdı. Şimdi Lottie ağlamaya başlar da biri sesini duyarsa ikisi de yandı demekti.&#160;Masadan atladı, Lottie’ye koştu.</p>
<p>“Ağlama, gürültü etme, Lottie,” diye yalvardı. “Yoksa bana homurdanırlar, her gün homurdanıyorlar zaten. Bu oda çirkin bir oda değil, Lottie.”</p>
<p>“Ya, öyle mi?”</p>
<p>Çevresine bakıyor, dudaklarını ısırıyordu. Çok severdi Sara’yı, bu nedenle ağlamamaya çalışıyordu.&#160;Hem de Sara nerede oturursa orası güzel demekti.</p>
<p>“Neden, çirkin değil?” diye sordu.</p>
<p>Sara onu göğsüne bastırdı.</p>
<p>“Aşağıdan görünmeyen birçok şey buradan görünür,” diye yanıt verdi. “Çatılar, serçeler...”</p>
<p>Onu kollarına aldı, masanın üstüne çıkardı, pencereden dışarıyı gösterdi.</p>
<p>Neden sonra, artık inmesi gerektiğine inandırdı Lottie’yi, ona yol gösterdi, sonra odasının ortasında&#160;durup çevresine baktı. Acı bir yalnızlık duydu.</p>
<p>“Issız bir köşedeyim,” diye mırıldandı. “En hüzünlü yerindeyim dünyanın.”</p>
<p>Düşüncelere daldı. Sonra hafif bir çıtırtı duyup başını kaldırdı. Az ötede iri bir fare vardı, arka ayaklarının üzerine oturmuş, bakıyordu. Lottie’nin yere&#160;düşürdüğü birkaç ekmek kırıntısını toplamak için deliğinden çıkmıştı.</p>
<p>“Fare olmak zor şey,” diye düşündü Sara. “Herkes ondan nefret eder. Onu gördüler mi kaçarlar. ‘Aman,&#160;bu ne çirkin hayvan!’ diye bağırırlar. Bana da herkesin ‘Aman, ne çirkin Sara!’ diye bağırması, bana kapanlar kurması hiç hoşuma gitmezdi doğrusu. Serçe&#160;olmak çok farklı. Ama yaratıldığı sırada kimsecikler&#160;serçe olmak isteyip istemediğini sormadı bu fareciğe,&#160;kimsecikler ne olmak isterdin demedi.”</p>
<p>Öyle sakindi ki farecik cesaret buluyordu. Korkmasına korkuyordu, ama Sara’nm kötü bir kimse olmadığını düşünüyordu herhalde. Çok açtı zavallı farecik; bayan fare ile birçok yavrusundan meydana gelen ailesi de duvarın içinde duruyordu; birkaç gündür hiç yiyecek bulamıyorlardı; bebek farecikler ağlıyorlardı. Baba fare birkaç ekmek kırıntısı için canını tehlikeye atıyordu.</p>
<p>“Gel hadi, gel,” dedi Sara. “Ben fare kapanı değilim. Gel de ye şu ekmekleri, zavallıcık. Bastille tutuk-luları zindandaki farelerle dostluk kuruyorlardı. Ben de seni evcilleştirmeye mi çalışsam?...”</p>
<p>Hayvanlar nasıl anlarlar? Orasını bilmem, ama birçok şeyi anladıklarından kuşkum yok. Sözcüklerle&#160;anlatılmayıp da herkesin anlayıverdiği bir evrensel dil&#160;vardır belki. Belki de hiç gürültü çıkarmadan konuşan bir ses vardır doğada... Ne olursa olsun, bu farecik o dakikadan sonra hiçbir tehlike olmadığını anlamıştı. Çok güzel bir fareydi, kötü niyeti de yoktu.&#160;Sara’nm kendisine kötülük etmeyeceğini biliyordu.&#160;Usulca yaklaştı, ekmek kırıntılarını yemeye başladı.&#160;İkide bir yalvarır gibi Sara’ya bakıyor, Sara da kımıldamadan kendisini izliyordu. Ötekilerden daha büyük bir kırıntı vardı, hayvancık onu da almak istiyordu, ama bu parça Sara’ya çok yakındı. “Bunu evine&#160;götürmek istiyor. Kımıldamayayım, belki alır,” diye&#160;düşündü Sara. Gerçekten de öyle oldu. Fare geldi, bir&#160;parçayı alıp kaçtı, duvarın dibindeki delikten içeri&#160;girdi. “Biliyorum, bu parçayı yavrularına götürmek&#160;istiyordu,” dedi Sara.</p>
<p>Yaklaşık sekiz gün sonra, bir gece, Ermengarde Sara’nm kapısını çaldı. Sara hemen yanıt vermedi.&#160;Ermengarde dostunun uyuduğunu sandı. Ama biraz&#160;kulak verince, Sara’nm alçak sesle konuştuğunu duyup şaşırdı.</p>
<p>“Al, diyordu, şunu al da evine dön hemen, Rodilard! Karının yanma!”</p>
<p>Sonra gelip kapıyı açtı. Ermengarde çok şaşırmıştı.</p>
<p>“Kiminle konuşuyordun?” diye sordu.</p>
<p>“Faremle,” diye yanıt verdi Sara.</p>
<p>Sonra ona fareyle dostluğunu anlattı. Onu görmek isteyip istemediğini sordu. Ermengarde ilk önce büzüldü, yorganın altına soktu ayaklarını; ama Rodi-lard’m öyküsünü dinledikten sonra öyle meraklan-</p>
<p>mıştı ki eğilip deliğe baktı. “Çıkınca yatağa atlamaz mı?” diye sordu.</p><div><img src="main-12.jpg" alt=""/></div>
<p>Yok canım, o da senin kadar terbiyelidir,” dedi Sara. Sonra, usul usul ıslık çalmaya başladı. Az sonra&#160;da deliğinin ağzında parlak gözlü, kocaman bıyıklı bir&#160;küçük baş göründü. Sara avucunun içinden birkaç&#160;ekmek parçası düşürdü. Rodilard geldi, bunları topladı. Sonra daha büyük bir parça gördü, dişlerinin&#160;arasına aldı, yuvasına götürdü.</p>
<p>“Küçük parçaları kendisi yiyor, büyüklerini karısına, çocuklarına götürüyor,” dedi Sara. “Çoğu zaman sevinç çığlıklarını duyarım. Her biri başka türlü bağırır, bağıran ana mı, baba mı, yoksa yavrular mı, hemen anlarım.”</p>
<p>Ermengarde gülmeye başladı:</p>
<p>“Çok tuhafsın, ama iyi kızsın,” dedi.</p>
<p>Sara keyifli keyifli yanıt verdi:</p>
<p>“Tuhaf olduğumu biliyorum, iyi olmaya da çalışıyorum. Ne yapayım, düş kurmaktan, bir şeyler uydurmaktan çok hoşlanıyorum. Yoksa yaşayamazmışım gibi geliyor bana, hele burada hiç yaşayamam.”</p>
<p>“Seni dinlerken her anlattığın doğruymuş gibi geliyor insana. Rodilard'dan gerçek bir kişiymiş gibi söz ediyorsun.”</p>
<p>“O da bir kişidir elbet, o da bizim gibi acıkır, korkar. İnsanlar gibi onun da bir ailesi var. Birçok şey&#160;düşünmediğini nereden biliyoruz? Gözleri akıl dolu.&#160;Bu nedenle bir ad verdim ona. Hem de bu Bastille farelerinden, benimle dost olsun diye gönderildi.”</p>
<p>“Hâlâ Bastille’de miyiz?” diye atıldı Ermengarde. “Hâlâ Bastille’de bulunduğuna inanıyormuş gibi mi&#160;yapıyorsun?”</p>
<p>“Evet,” diye yanıtladı Sara. “Bazı bazı burasının başka bir yer olduğunu düşlemeye çalışıyorum. Ama&#160;Bastille olduğuna inanmak daha kolay, hele soğuk&#160;günlerde...”</p>
<p>Bu sırada, Ermengarde yataktan aşağıya atladı, bir gürültü duyup korkmuştu. Duvara iki kez vurulmuş&#160;gibiydi.</p>
<p>“Bu da nesi?” diye haykırdı.</p>
<p>“Komşu hücredeki tutuklu.”</p>
<p>“Becky mi yani?”</p>
<p>“Evet.” İki vuruş: “Orda mısın, tutuklu?” demektir.</p>
<p>Üç kez de o vurdu duvara.</p>
<p>“Bu da: ‘Buradayım, her şey yolunda’ demek,” dedi.</p>
<p>Dört kez de öbür yandan vuruldu.</p>
<p>“Bu da: ‘Peki, dert arkadaşım, rahat rahat uyuyalım’ demek.”</p>
<p>Ermengarde’ın yüzü ışıklanmıştı:</p>
<p>“Ah, Sara! Tıpkı öykülerdeki gibi!” dedi.</p>
<p>“Ama bu gerçekten öykü,” dedi Sara. “Herkesin yaşamı bir öyküdür, seninki, benimki, Bayan Min-chin’inki...”</p>
</body>
</html>