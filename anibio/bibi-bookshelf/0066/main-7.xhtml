<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>1</p></div><h4>Hintli Centilmen</h4>
<p>0</p>
<p>Ermengarde ile Lottie için çatı katına gelmek oldukça tehlikeli bir şeydi. Sara’yı odasında bulacakları, Bayan&#160;Amelia’ya rastlamayacakları hiçbir zaman kesin değildi. Bu nedenle sık sık gelmiyorlardı, Sara’nm yaşamı çok üzücüydü. Aşağıda kimsecikler onunla konuşmuyor, sokaklarda, yağmurlar altında, yırtık yırtık giysileri, delinmiş kunduralarıyla öteberi taşırken&#160;kendini daha da kimsesiz buluyordu. Prenses Sara olduğu, arabasına binip dolaşmaya çıktığı günlerde&#160;herkesin dikkatini çekerdi. Süslü, güzel bir küçük kız&#160;elbette ilgi uyandırırdı, ama yoksul kızlara kimsecikler bakmazdı, kimsecikler onlara gülümsemeyi düşünmezdi. Sara’ya da bakan yoktu. Yeni giysileri alınmış,&#160;en eskileri bırakılmıştı, üstelik büyüyordu, kılığı çok&#160;tuhaf olmalıydı. Akşamları, aydınlık pencereler önünden geçerken, sıcacık, rahat evlere şöyle bir göz atmaktan hoşlanıyordu. İçindeki insanlara ilişkin öyküler uyduruyordu. Okulun bulunduğu sokakta böyle&#160;birçok aile vardı, düşüncesinde dost olmuştu onlarla.&#160;Hele biri çok hoşuna gidiyordu. “Büyük Aile” koymuştu adını. Ailenin insanları uzun boylu oldukları&#160;için değil, kalabalık oldukları için. Sara hepsini de&#160;çok seviyordu. Sevdiği kitaplarda gördüğü adlarla adlandırmıştı herbirini: Erthelberte, Violette, Liliane,&#160;Rosalinde, Veronık, Vivian, Guy, Hector. Zaman zaman büyük aileye “Montmorency”ler” dediği de oluyordu.</p>
<p>Bir akşam, Montmorency’lerden bazıları bir çocuk balosuna gideceklerdi. Sara’nm onların kapısı önünden geçtiği bir sırada, onlar da arabaya binmek&#160;için dışarı çıkıyorlardı. Önce Veronik ile Rosalinde&#160;bindi arabaya, beş yaşında olan Guy de arkalarından&#160;geliyordu, çok sevimli bir çocuktu. Sara bu güzel çocuğu seyretmek için durdu. Küçük Montmorency’lere&#160;yoksul çocuklar hakkında birçok öykü anlatmışlardı.&#160;Guy o gün de böyle bir öykü dinlemiş, gözleri yaşarmıştı. Bir yoksul çocuğa rastlamak istiyordu, cebindeki pırıl pırıl, yepyeni liralığı ona verecekti. Arabaya&#160;bineceği sırada Sara’yı gördü. Sara kaldırımda durmuş, ona bakıyordu, eski püskü giysiler içindeydi.&#160;Guy, Sara’nm uzun zamandır aç olabileceğini düşündü. Elini cebine soktu, liralığını çıkardı. Sara’ya yaklaştı, gülümsüyordu:</p><div>
<p>-t</p></div>
<p>“Alın, liram sizin olsun, zavallı kız,” dedi.</p>
<p>Sara titredi. Bir zamanlar arabasından çıkışını görmek için durup bakan yoksul çocuklara benzediğini anladı. O zamanlar kendisi para dağıtırdı. Kızardı, bozardı, bu parayı almak cesaretini bulamayacaktı.</p>
<p>“Teşekkür ederim, paranızı alamayacağım,” dedi.</p>
<p>“Almalısınız, zavallı kız,” dedi Guy. “Bununla bir yemek yersiniz.”</p>
<p>Yüzünde bir arılık, bir içtenlik vardı, parası alınmayınca üzüleceği belliydi. Sara bu parayı almak gerektiğini anladı, aldı da.</p>
<p>“Teşekkür ederim. Çok, çok iyisiniz,” dedi, gözleri yaşlarla doldu, yoksullar gibi giyindiğini biliyordu, ama dilenci sanılabileceğini hiç düşünmemişti.</p>
<p>Araba uzaklaşırken, kardeşleri küçük oğlana sitem ediyorlardı.</p>
<p>“Ah, Donald (Guy’in gerçek adı buydu), niçin bu küçük kıza verdin paranı? O kesinlikle dilenci değil.&#160;Dilenciler öyle mi konuşur? Davranışları da dilencile-rinkine benzemiyordu. Üzülmüştür. Dilenci sanılmak, dilenci olmayanların hoşuna gitmez.”</p>
<p>Sara’nın usundan bile geçmiyordu, ama o günden sonra Büyük Aile’nin insanları da kendisine ilgi göstermeye başlamışlardı. O geçerken, pencerelerin perdeleri kaldırılıyor, onun üzerinde sık sık tartışmalar&#160;oluyordu.</p>
<p>“Bayan Minchin’in okulunda hizmetçi,” diyordu Janet. “Anası babası yok anlaşılan, hiç kimse onunla&#160;ilgilenmiyor. Ama giysileri delik deşik olsa bile dilenci değil.”</p>
<p>Çocuklar da bu düşünceyle Sara’nm adını “Dilen-ci-olmayan-küçük-kız” koydular.</p>
<p>Sara liranın ortasını deldi, ince bir kurdeleye takıp boynuna astı. Büyük Aile’ye olan sevgisi bu olaydan sonra daha da arttı. Birazcık sevebildiği her şeyi daha çok seviyordu. Becky’ye bağlılığı artıyordu. Küçüklere Fransızca öğrettiği saati sabırsızlıkla bekliyordu. Zaman zaman bebeğinin karşısına oturuyor, gözlerini üzerine dikiyor, birçok şey düşlüyordu. Bu bebeğin kendisine iyilik eden bir büyücü olduğuna&#160;inanmak istediği zamanlar bile oluyordu. Ama bir akşam, gözlerini öyle boş gördü ki, o gün de öyle çetin&#160;geçmişti ki, birden kendini tutamaz oldu.</p>
<p>* “Öleceğim bu gidişle, hiç kuşkum yok!” diye haykırdı.</p>
<p>Emily’nin iri gözleri duvara dikilmişti.</p>
<p>“Bu yaşama katlanamıyorum artık,” dedi zavallı kız. “Üşüyorum, ıslandım, karnım aç. Bugün hiç durmadan yürüdüm. Sabahtan akşama kadar homurdandılar bana. Ayağım kaydı da düştüm diye insanlar gülüyorlardı. Her yanım çamur içinde şimdi. Gülüyorlardı, duyuyor musun?”</p>
<p>Bebeğin cam gözlerine, porselen yüzüne bakıyordu hep. Korkunç bir umutsuzluğa kapıldı. Emily’yi eliyle itti. Emily yere düştü, Sara hıçkırmaya başladı.</p>
<p>“Hiçbir şey değilsin!” diye haykırdı. “Bir oyuncak bebekten başka bir şey değilsin. İçin kepek dolu, yüreğin yok, bir şey duymuyorsun. Bir bebekten başka&#160;bir şey değilsin!”</p>
<p>Yavaş yavaş gözyaşları hafifledi. Bebeği kaldırdı, öptü, giysisini düzeltti, yerine koydu, gülümsedi.</p>
<p>Okula çok yakın olan karşıki ev hep boştu. Bu evin bir kiracı bulmasını çok istiyordu. Evin çatı katının penceresi kendi penceresine çok yakındı. “Gülümseyen bir yüz görsem de günaydın diyebilsem ne&#160;iyi olur!” diye düşünüyordu. Bir sabah evin önünde&#160;bir yük arabası durdu. “Tamam, ev tutuldu,” dedi.&#160;Eşyalar kaldırıma indiriliyordu, çok güzel eşyalardı&#160;bunlar. Babasının evindeki eşyalara çok benziyorlardı.&#160;Yük arabaları bütün gün gelip gitti. Sara da, birçok&#160;kez, boşalttıkları eşyaları görme fırsatını buldu. Yanılmıyordu, yeni komşular çok zengindi. Eşyaların çoğu&#160;Doğu’dan gelmişti. Sara halılar, perdeler, sayısız kitaplar gördü. “Bu aileden biri Hindistan’da bulunmuş.&#160;Oranın güzel şeylerini seviyordu. Çok mutluyum. Çatı penceresinde kimseyi görmesem bile, onlarla dostmuşum gibi gelecek bana,” diye düşündü. Akşam&#160;mutluluğu daha da arttı. Süt almaya çıktığı zaman,&#160;Büyük Aile’nin iri yarı babasının, yeni evin kapısındaki basamaklardan çıktığını gördü. Adam epeyce kaldı evde, eşyaları taşıyanlara buyruklar verdi. Yeni gelenlerin çok yakın bir dostuydu anlaşılan. “Çocukları&#160;varsa, Büyük Aile’nin çocukları buraya gelecek, onlarla oynayacaklar. Belki çatı katma da çıkarlar,” diye&#160;düşündü Sara. O akşam Becky de odasına geldi.</p>
<p>“Bu evde Hintli bir bey oturacakmış, Bayan Sara,” dedi. “Sarı mı, kara mı, bilmem ya, gerçek bir Hindu,&#160;çok zengin, hasta. Büyük Aile’nin babası da onun işlerine bakıyor. Çok sıkıntıları olmuş, hastaymış, kederliymiş.”</p><div><div><img src="main-13.jpg" alt=""/></div></div>
<p>Ama bu bilgi Sara’ya yetmedi. Merakım giderin-ceye kadar haftalar geçti; sonra öğrendiler ki yeni kiracının ne karısı, ne çocukları, ne de bir akrabası vardı, çok hastaydı, gizli bir keder onu yiyip bitirir gibiydi.</p>
<p>Bir gün, evinin önünde bir araba durdu. Büyük Aile’nin babası indi arabadan, arkasından da bir hastabakıcı. İki uşak ilerledi. Arabadan benzi sarı, gözleri&#160;durgun bir adam çıkardılar, iskeletler gibi zayıf bedeni kürkler içinde kayboluyordu. Uşaklar eve götürdüler. Büyük Aile’nin babası da kederli kederli arkalarından yürüdü. Az bir zaman sonra hekimin arabası&#160;geldi, o da eve girdi.</p>
<p>Hintli “centilmen” böyle belirdi Sara’nm ufkunda.</p><div>
<p>Ram Dass</p></div><div>
<p>s</p></div>
<p>Sara bir gün masanın üstüne çıktı, pencereye geldi. Dışarısı çok güzeldi. Gün batıyor, güzel renkler saçıyordu; küçük serçeler uçuşup duruyorlardı. Birden&#160;yambaşmda bir gürültü duyar gibi oldu, başını çevirdi. Tuhaf bir gürültü, tiz, titrek, hafif bir haykırıştı bu.&#160;Komşu pencereden geliyordu. Sara gökyüzünü yalnızca kendisinin izlemediğini gördü o zaman. Öbür&#160;pencereden bir baş çıkmıştı. Hindistan yerlileri gibi&#160;yağız yüzlü, parlak gözlü, ak sarıklıydı. Çığlığı da kucağında tuttuğu küçük maymun koparmıştı.</p>
<p>Hindu da Sara’ya baktı. Gözleri kederliydi, ülkesini çok özlüyordu herhalde. Işığa, sıcaklığa susamıştı, bu yüzden İngiltere’de çok az gördüğü güneşin ta-</p>
<p>dım çıkarmak için pencereye çıkmıştı. Sara bir dakika yüzüne baktı, sonra ona gülümsedi. Bir gülümsemenin bir yabancıdan bile gelse, insanı ne kadar rahatlattığını bilirdi. Hindu için de onun gülümsemesi&#160;böyle oldu. O da güzel bir gülümsemeyle yanıt verdi,&#160;ak dişleri kederli yüzünü gerçek bir parıltıyla aydınlattılar. Bu sırada, hiç ayrımına varmadan maymunu&#160;bıraktı. O da efendisinin kucağından sıyrılıp çatıya atladı, koşarak geçti. Oradan da Sara’nm omuzuna,&#160;sonra içeriye sıçradı. Sara kahkahayı koyverdi, ama&#160;bu kaçağı efendisine geri vermek gerekiyordu. Bunu&#160;nasıl yapmalıydı? Maymun kendini tutturacak mı,&#160;yoksa kaçıp kayıp mı olacaktı?</p>
<p>“Tutulur mu?” diye seslendi.</p>
<p>Adam çok teşekkür etti, maymunun hiç ısırmadığını, ama kimseleri yanma yaklaştırmadığını söyledi. Dik kafalıydı, ateşliydi. Ram Dass çocuğuymuş gibi&#160;tanırdı onu. Ram Dass bazen ona sözünü dinletirdi,&#160;ama her zaman değil. Bayan izin verirse, Ram Dass&#160;çatıdan geçip pencereden girer, hayvanı yakalardı.&#160;Ama bayan kabul etmezdi belki de.</p>
<p>Dediği gibi olmadı, Sara hemen kabul etti:</p>
<p>“Yalnız çabuk olun,” dedi. “Maymun zıplayıp duruyor.”</p>
<p>Ram Dass bir kedi çevikliğiyle bir pencereden öbürüne geçti. Hiç gürültü çıkarmadan odaya atladı.&#160;Sara’yı selamlayıp pencereyi kapattıktan sonra maymununu kovalamaya başladı. Hiç de uzun sürmedi&#160;bu iş, maymun, Ram Dass’m omuzuna atladı. Ram&#160;Dass da onu yakaladı. Sonra da Sara’yı saygıyla selamladı. Odanın perişan durumunu iyice görmüştü, ama&#160;bunu hiç sezdirmiyor, bir racanın kızıyla konuşur gibi konuşmayı sürdürüyordu. Bu yaramaz hayvanın&#160;göründüğü kadar hırçın olmadığını, hasta olan efendisini bazı bazı çok eğlendirdiğini söyledi. Efendisi&#160;maymunun kaybolduğunu duyarsa üzülürdü. Sonra&#160;Ram Dass bir selam daha verdi, maymun kadar çevik&#160;bir biçimde pencereden çatıya geçti.</p>
<p>O gittikten sonra, Sara düşüncelere daldı. Hindu’nun giysisi, saygılı davranışları acı anılar uyandırmıştı içinde. Şimdi şunun bunun itip kaktığı Sara’nm daha birkaç yıl önce Ram Dass gibi uşaklarla çevrili&#160;olduğunu, o geçerken uşakların yerlere kadar eğildiklerini düşünmek ne kadar şaşırtıcıydı. Bir düştü bu&#160;artık, bitmiş bir düş, bir daha başlamayacak bir düş...&#160;Şimdiki yaşamında nasıl bir değişiklik olabilirdi?&#160;Bayan Minchin’in kendisine hazırladığı geleceği biliyordu. Öğretmenlik edebilecek kadar büyümedikçe&#160;bir tür hizmetçi olarak kullanılacak, öğrendiklerini&#160;unutmaması istenecekti. Büyüyünce, şimdi bütün işleri kendisine yaptırdıkları gibi, üzerine birçok ders&#160;yükleyeceklerdi. Giysileri azıcık daha düzgün olsa bile, hep çirkin olacaklarını, bunların içinde bir hizmetçiye benzeyeceğini biliyordu. Gelecek yılları böyle&#160;olacaktı işte. Sara, odasının ortasında, ayakta, sessiz&#160;sessiz bunları düşünüyordu. Sonra, başka bir düşünce&#160;geldi usuna, bu düşünce gözlerine ışık, yanaklarına&#160;renk verdi. Başını kaldırdı. “Ne olursa olsun,” diye&#160;söylendi, “Ne olursa olsun, hiçbir zaman değişmeyecek bir şey var. Paçavralar içindeyim, ama yürek bakımından, ruh bakımından her zaman prenses olarak&#160;kalacağım.”</p>
</body>
</html>