<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Duvarın Ardı</h4>
<p>m</p>
<p>Başka iki evle çevrili bir evde oturursanız, çok yakında, odanızın duvarının öbür yanında bulunan insanların neler yapıp neler söylediklerini anlamaya çalışmak çok eğlenceli bir şeydir. Sara da çok severdi bu eğlenceyi. Okulu Hintli centilmenin evinden ayıran&#160;duvarın ardında neler olup bittiğini sık sık düşünüyordu. Bu gizemli komşunun kitaplığının okulun çalışma salonuna bitişik olduğunu biliyor, derslerden&#160;sonra yapılan gürültü onu rahatsız etmesin diye duvarın kaim olmasını diliyordu. “Gittikçe daha çok ilgilendiriyor beni,” diyordu Ermengarde’a. “Gürültümüzün onu yorması beni üzer. Benim dostum olmasına karar verdim. Hiçbir zaman konuşmadığımıza göre, olanaksız bir şey değil bu. Ona bakıyorum, onu&#160;düşünüyorum, ona acıyorum. Böyle yaptı mı akrabaymış gibi olur insan. Hekimin günde iki kez geldiğini görünce çok üzülüyorum.”</p>
<p>Büyük Aile’nin insanlarına çok mutlu göründükleri için bağlanmıştı. Hintli centilmene bağlanmasının nedeni de onu kederli, hasta görmesiydi. Ağır hastalığının hâlâ geçmediği anlaşılıyordu. Mutfakta çok konuşuyorlardı onu. Hintli değildi, Ingilizdi, uzun zaman Hindistan’da yaşamıştı. İşleri o kadar ters gitmişti ki kesinlikle iflas ettiğini sanmışlardı. Bunun sarsıntısı çok sert olmuş, beyin hummasından ölmesine&#160;ramak kalmıştı; sonra şansı değişmiş, servetine yeniden kavuşmuştu, ama hastalığı hâlâ geçmemişti. Maden kuyuları neden olmuştu bu üzüntülere. Aşçı “Bunlar elmas kuyularıymış anlaşılan,” diyordu. “Maden&#160;yataklarına hiç güvenilmez. Hele elmas kuyularına.”&#160;Sara “O da babam gibi acı çekmiş, babam gibi hastalanmış ama, ölmemiş,” diye düşünüyordu.</p>
<p>Bütün bunlar komşusuyla daha çok ilgilenmesine neden oluyordu. Akşam üstü alışverişe gönderildi mi&#160;çok seviniyordu. Perdelerin indirilmemiş olabileceğini, içeriye şöyle bir göz atabileceğini düşünüyordu.&#160;Cadde tümden ıssız oldu muydu evin önünde duruyor, parmaklığa dayanarak alçak sesle, “Tünaydın”&#160;diyordu.</p>
<p>“Sesimi işitmeyecek, ama hiç değilse kendisini düşündüğümü duyar belki,” diye düşlüyordu. Belki de sevgi dolu düşünceler duvarlardan, kapılardan, pencerelerden geçebilir. Belki de Hindistan’dan gelen dost,&#160;ben size soğuk odamdan iyi geceler, sağlıklar dilerken, nedenini bilmeseniz de bir rahatlık duyarsınız. O&#160;kadar üzülüyorum ki sizin için! Babamın başı ağrıdığı&#160;zaman güzel güzel şeyler söylerdim ona, sizin de size&#160;güzel şeyler söyleyecek bir “küçükhanımmız” olsun&#160;isterdim, sizin “küçükhanımmız” olmak isterdim,&#160;sevgili dost... İyi geceler, iyi geceler! Tanrı sizi korusun!”</p>
<p>Bu sözler kendisini de avutuyor, ısıtıyordu. Büyük sevgisinin hastaya ulaşacağına inanmıştı. Bu adamın acı çekmesinin nedeni yalnızca geçmişteki şeyler değil, hâlâ sürmekte olan bir sıkıntı, bir kedermiş gibi&#160;geliyordu Sara’ya. “Bütün servetine yeniden kavuştuğuna göre, zamanla iyileşmesi gerekirdi. Başka bir şey&#160;var, bundan kuşkum yok,” diye düşünüyordu.</p>
<p>Hintli centilmenin adı Carrisford’du. Janet “Di-lenci-olmayan-küçük-kız”la nasıl karşılaştıklarını ona da anlatmıştı. Bu öykü Bay Carrisford’u çok ilgilendirmiş, Ram Dass’dan da maymunun kaçışını dinleyince ilgisi büsbütün artmıştı. Ram Dass ona berbat&#160;çatı katını, sıvası dökülmüş duvarları, yatak işi gören&#160;şilteyi iyiden iyiye anlatmıştı. Bay Carrisford, Büyük&#160;Aile’nin babasına:</p>
<p>“Carmichael, bu caddede bunun gibi ne kadar çatı katı var, ben kuş tüyü yatağımda, çoğu benim olmayan servetin ağırlığı altında dönüp dururken, kaç küçük hizmetçi böyle çatı katlarında acı çekiyor, bilmek istiyorum,” dedi.</p>
<p>Bay Carmichael gülerek yanıt verdi:</p>
<p>“Sevgili dostum, canınızı sıkmayı ne kadar erken bırakırsanız, o kadar çabuk iyileşirsiniz. Hindistan’ın&#160;tüm gömüleri sizin olsa bile yeryüzünden yoksulluğu&#160;kaldıramazsınız. Bu caddedeki tüm çatı katlarını döşeyip süslemeniz okyanusta bir damladan başka bir&#160;şey olmaz.”</p>
<p>Bay Carrisford kendi kendini yiyordu:</p>
<p>“Gece gündüz düşündüğüm küçük kız da bu kız gibi yoksulluk içinde midir dersiniz?” diye sordu.</p>
<p>Bay Carmichael üzgün üzgün yüzüne baktı, bu konudan söz etmenin onun sağlığını bozduğunu biliyordu.</p>
<p>“Paris’teki Madam Pascal’ın öğrencisi sizin aradığınız çocuksa, kendisine çok iyi bakacak insanlara verilmiş. Yitirdikleri kızlarının sevgili arkadaşı olduğu için almışlar onu yanlarına. Başka çocukları da&#160;yokmuş. Rusmuş bunlar, çok zengin insanlarmış.”</p>
<p>“Ama nereye götürdüklerini bile bilmiyor bu kadın ! ”</p>
<p>“Evet, kendi çıkarını düşünmüş yalnızca, yoksul düşmüş bir çocuktan kurtulduğu için sevinmiştir.&#160;Ruslar da hiçbir iz bırakmadan gitmişler.”</p>
<p>“Ama siz hep ‘aradığımız çocuk buysa,’ diye konuşuyorsunuz. Demek ki kuşkulusunuz. Adda bir yanlışlık mı vardı?”</p>
<p>“Madam Pascal Crew yerine Carewe diyordu, ama belki bir dil yanlışıydı bu. Başka ayrıntılar uyuyordu: Anasız babasız bir çocuk, Hindistan’da subay&#160;olan babası okula vermiş, adam sonra iflas etmiş, birdenbire ölmüş...”</p>
<p>Bay Carmichael durdu, akima yeni bir düşünce gelmiş gibiydi:</p>
<p>“Çocuğun Paris’te okula verildiğine kesinlikle inanıyor musunuz?” diye sordu.</p>
<p>“Hiçbir şeye kesinlikle inanmıyorum,” dedi Bay Carrisford. “Ne çocuğu gördüm, ne annesini. Ralphe&#160;Crewe’le okuldayken çok iyi arkadaştık. Ama koleji&#160;bitirdikten sonra bir daha görmemiştik birbirimizi,&#160;neden sonra Hindistan’da karşılaştık. Benim aklım&#160;hep bu maden işindeydi, o da ilgilendi hemen, bundan başka bir şey konuşmuyorduk. Ralphe’m kızının&#160;yatılı bir okulda olduğunu biliyordum yalnızca, ama&#160;bunu ne zaman öğrendiğimi bile anımsamıyorum.</p>
<p>Bay Carmichael heyecanla ona bakıyordu.</p>
<p>“Paris’te olduğunu sanmanızın nedeni ne?” diye sordu.</p>
<p>“Annesi Fransızdı, kızını Paris’te okutmak istediğini de duymuştum. Paris’te bir okula verilmiş olması daha akla yakın.”</p>
<p>“Evet, öyle,” dedi Bay Carmichael.</p>
<p>Hintli centilmen eğildi, uzun, zayıf elini masaya vurdu.</p>
<p>“Carmichael, onu bulmalıyım,” dedi. “Yaşıyorsa bir yerdedir elbette. Kimsesizse, yoksulsa, suç benim.&#160;İçimde böyle büyük bir sıkıntı oldukça nasıl iyileşebilirim? Maden işlerindeki değişiklik tüm düşlerimi&#160;gerçekleştirdi, ama belki de zavallı Ralphe m kızı&#160;şimdi sokaklarda dileniyor!’</p>
<p>“Onu, bulacağınız günü düşünsenize,” dedi Bay Carmichael. “Çok büyük bir servet vereceksiniz eline.”</p>
<p>Bay Carrisford çok sinirli görünüyordu.</p>
<p>“Neden soğukkanlı kalamadım?” dedi. “Yalnızca kendi param gitse böyle olmayacaktım. Ama zavallı&#160;Crewe son kuruşuna kadar harcamıştı. Bana güveniyordu. Ama benim kendisini batırdığıma inanmış olarak öldü. Bir hırsız gibi kaçmıştım, onunla yüz yüze&#160;gelmeyi göze alamıyordum.”</p>
<p>“Kaçtınız, ama akimız başınızda değildi. Korkunç bir beyin hummasına tutulmuştunuz, bunu unutmayım.”</p>
<p>“Nerdeyse çıldıracaktım,” dedi Bay Carrisford. “Haftalardır uyuyamıyordum. Evimden kaçtığım gece, çevremi devler sarmış gibime geliyordu. Aklım başıma geldiği zaman da zavallı Crewe ölmüş, gömülmüştü. Bense her şeyi unutmuştum, kızını bile!”</p>
<p>“Küçük kızın adını da bilmiyorsunuz sanırım?”</p>
<p>“Ona tuhaf bir ad vermişti babası, ‘küçükhanı-mım’ diye söz ederdi. Gerçek adını söylediyse de unuttum.”</p>
<p>“Olsun,” dedi Bay Carmichael. “Bu çocuğu bulacağız. O Rusları arayacağım. Moskova’ya gitmişler anlaşılan. Moskova’ya gideceğim.”</p>
<p>“Ben de sizinle gelmek isterdim, ama kürklere sarınıp ateşe bakmaktan başka bir şey yapamıyorum artık. Onu bulmama yardım edin, çok rica ederim, bulun onu.”</p>
<p>Aynı akşam, Sara da duvarın öbür yanında Rodi-lard’la konuşuyordu:</p>
<p>“Bugün bir prenses olmak çok güç bir şey, Rodi-lard,” diyordu. “Her zamankinden daha güç! Havalar</p><div><div><img src="main-14.jpg" alt=""/></div></div>
<p>soğuyup sokaklar çamurlandıkça güçleşiyor. Lavinia lekelerle dolu giysimle alay edince, iyi bir karşılık&#160;vermek istedim ya, tam zamanında tuttum kendimi.&#160;Prensesler böyle insanlara karşılık vermez. Bugün hava çok soğuktu, Rodilard, gece daha da soğuk olacak.”</p>
<p>Küçücük başını kollarının arasına aldı, birdenbire:</p>
<p>“Babacığım, babacığım,” diye inledi; “sizin küçük-hanımmız olduğum günler ne kadar geride kaldı.”</p>
</body>
</html>