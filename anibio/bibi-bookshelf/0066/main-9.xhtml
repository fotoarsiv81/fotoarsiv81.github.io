<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Yersiz Yurtsuz Bir Kız</h4>
<p>IHI</p><div>
<p>O yıl kış çok çetin geçti. Sara alışverişe çıktığı zamanlarda topuklarına kadar kara gömülüyordu; kimi zaman da karlar eriyor, çamurlara karışıyor, sokaklar geçilmez bir durumda oluyor ya da koyu bir sis çöküyor, sokak fenerleri bütün gün yanıyordu. Büyük&#160;Aile’nin evi daha da çekici görünüyordu böyle zamanlarda, Hintli centilmenin ateşinin parıltısı, güzel perdelerini daha da güzel gösteriyordu. Ama çatı katı her&#160;zamankinden daha soğuk, daha hüzünlüydü. Sara her&#160;zamankinden de fazla inanmak istiyordu prensesliğine, “Ben bir prensesim, hatta periler prensesiyim, peri&#160;olduğuma göre, hiçbir şey beni kıramaz, bana acı&#160;çektiremez,” diyor, prenses olduğuna iyice inanabilmek için nedenler buluyordu.</p></div>
<p>Ama bu fırsatların en güzeli çok hüzünlü bir günde çıktı. O hafta durmadan yağmur yağmış, kaygan sokaklara soğuk bir sis çökmüştü. Sara birçok iş&#160;ardında koşmak zorundaydı; yıpranmış giysisi sırılsıklam oldu, ayakkabılarının altından sular girdi. Cezalandırılmıştı da üstelik, öğle yemeğini yememişti.&#160;İnsanlar yüzüne acıyarak bakıyorlardı. Ama o bunları&#160;görmüyor, başka şeyler düşünmeye çalışıyordu. Dudakları bile kıpırdamıyordu ya kendi kendine konuşup duruyordu. “Diyelim ki kuru giysilerim var,” diye&#160;düşünüyordu, “sağlam kunduralarım, kalın bir mantom, yün çoraplarım, yeni bir şemsiyem var. Diyelim&#160;ki bir fırının önünden geçiyorum, fırında sıcacık çörekler satılıyor. Altı kuruş buluyorum yerde. Diyelim&#160;ki firma giriyorum. Yarım düzine çörek alıyorum, sıcak sıcak, fırından yeni çıkmış... Üst üste yiyorum.”&#160;Zaman zaman şu dünyada şaşılacak şeyler olur.&#160;Sara’nın başına da böyle bir şey geldi. Üzerinden dumanlar çıkan çörekleri düşündüğü sırada, çok çamurlu bir sokaktan geçiyordu. Ayağını basmak için yer&#160;ararken, çamurda parlayan bir şey gördü. Bir paraydı&#160;bu parlayan, kirliydi ya gene de birazcık parlıyordu.&#160;Altı kuruş değilse de onun kız kardeşiydi, dört kuruştu. Bu parayı avucuna aldı.</p>
<p>“Para,” diye kekeledi, “gerçek bir para!”</p>
<p>Karşıdaki dükkânı gördü, bir fırındı. Dükkânın içinde bir kadın, vitrine bir sepet çörek koyuyordu.&#160;Yuvarlak yuvarlak, pırıl pırıl çöreklerdi bunlar. Parayı&#160;bulması, çörekleri görmesi, fırından gelen sıcak ekmek kokusu Sara’yı öylesine heyecanlandırmıştı ki bir&#160;ara bayılacak gibi oldu. Ama parayı kendine mal etmeyi bir an bile düşünmedi. Bu paranın bir zamandır&#160;burada böyle durduğu, sahibinin çok uzaklarda bulunduğu kuşku götürmezdi. “Olsun varsın, fırıncı kadına soracağım, belki de o düşürmüştür,” dedi kendi&#160;kendine. Kaldırımı geçti, fırının eşiğine geldi, sonra&#160;birdenbire durdu. Bir küçücük kız görmüştü. Bu küçük kız paçavralar içindeydi, soğuktan donmuştu, yü-zü, çıplak ayakları kızarmıştı. Sara gözlerini görünce,&#160;karnının da aç olduğunu anladı, yüreği derin bir sevgiyle doldu. “Bir yoksul kız. Senden de aç,” diye düşündü.</p>
<p>Yoksul kız da Sara ya baktı, ona yol vermek ister gibi biraz geriledi. Sara biraz duraladı, sonra da onunla konuşmaya başladı:</p>
<p>“Aç mısın?” diye sordu.</p>
<p>“O da sorulur mu?”</p>
<p>“Akşam bir şey yemedin mi?”</p>
<p>“Akşam da yemedim, öğle de.”</p>
<p>Sara gene bayılacak gibi oldu. Ama kendini tutmasını bildi. “Ben prensesim, tahtlarından kovulmuş, her şeyleri alınmış prensesler kendilerinden daha&#160;yoksul bir kişiye rastladılar mı, ellerinde kalanları onlarla paylaşırlardı. Çöreklerin tanesi bir kuruşa. Altı&#160;kuruşla altı çörek yiyebilirdim. Param ne onu doyurur, ne de beni, ama hiç yoktan da iyidir,” diye düşündü. “Beni biraz bekleyin,” dedi yoksul kıza. Sonra&#160;da dükkâna girdi. Çörekçi kadın vitrine sıcak çörekler koyuyordu.</p>
<p>“Affedersiniz,” dedi Sara. “Şu parayı siz mi kaybettiniz? Çamurda buldum.”</p>
<p>Sonra çamurlu parayı ona uzattı. Kadın paraya bir göz attı. Sonra Sara’ya, yüzüne, eski güzelliklerini belli eden, yıpranmış giysilerine baktı.</p>
<p>“Hayır, benim değil,” dedi. “Sizde kalsın. Kim bilir kim kaybetmiştir.”</p>
<p>“Ben de öyle düşünüyordum, ama size bir sormak istedim.”</p>
<p>“Herkes böyle yapmaz,” dedi kadın. Sara’nm hep çöreklere baktığını gördü. “Bir şey almak ister misiniz?”</p>
<p>“Dört çörek.”</p>
<p>Kadın vitrine yaklaştı. Bir kesekâğıdma çörekler koydu. Dört yerine altı çörek koyduğu Sara’nm gözünden kaçmadı.</p>
<p>“Dört tane, dedim, topu topu dört kuruşum var,” dedi.</p>
<p>“Onları da yersiniz,” dedi kadın. “Aç mısınız?”</p>
<p>Sara’nm gözleri dumanlandı.</p>
<p>“Evet, çok açım,” dedi, “iyiliğinize teşekkür ederim. Sonra...”</p>
<p>“Dışarıda benden de aç bir çocuk var,” diyecekti, ama bu sırada iki üç müşteri girdi içeriye. Sara sözlerini bitiremedi, teşekkür ederek dükkândan çıktı.</p>
<p>Küçük dilenci kapının dibine büzülmüştü. Gözlerini önüne dikmişti. Sara, kesekâğıdım açtı, bir çörek çıkardı, dilenci kızın kucağına koydu.</p>
<p>“Alm, yiyin, iyi gelir,” dedi.</p><div><div><img src="main-15.jpg" alt=""/></div></div>
<p>Çocuk hemen ısırmaya başladı çöreği, aç kurt gibi yedi bitirdi.</p>
<p>“Tanrım, ne kadar güzel!” diyordu.</p>
<p>Sara üç çörek daha çıkardı, küçük kızın dizlerinin üzerine bıraktı. “O benim kadar da yememiş, açlıktan&#160;ölüyor,” diye düşünüyordu. Ama dördüncü çöreği verirken elleri titredi. “Ben açlıktan ölmüyorum,” diye&#160;söylendi. Beşinci çöreği de verdi.</p>
<p>Sara uzaklaşmaya başladı. Küçük obur atıştırıp duruyordu, teşekkür bile etmemişti. Sara “Allahaısmarladık,” deyip yürümüştü, biraz yürüdükten sonra&#160;geriye döndü. Küçük kızın iki elinde de çörek vardı,&#160;ama durmuş, Sara’ya bakıyordu. Sara başıyla bir işaret&#160;yaptı. O da başını salladı yanıt olarak, sonra kımıldamadan durup arkasından baktı, ağzındaki lokmayı bile yutmadı.</p>
<p>Bu sırada fırıncı kadın dışarıya baktı.</p>
<p>“Hay Allah!” diye haykırdı. “Bu kız, çörekleri dilenciye verdi anlaşılan. Ama canı istemediği için değil herhalde, öyle ya, çok aç görünüyordu. Neden verdiğini bilmek isterdim.”</p>
<p>Vitrinin ardında düşünmeye başladı, sonra merakını yenemedi, kapıyı açtı.</p>
<p>“Bu çörekleri sana kim verdi?” diye sordu dilenciye.</p>
<p>Çocuk başını salladı, artık çok uzaklarda bulunan Sara’yı gösterdi.</p>
<p>“Sana ne söyledi?” dedi kadın.</p>
<p>“Aç olup olmadığımı sordu.”</p>
<p>“Sen ne dedin?”</p>
<p>“Elbette dedim.”</p>
<p>“Sonra gelip çörek aldı, sana verdi, öyle mi?”</p>
<p>“Evet.”</p>
<p>“Kaç tane?”</p>
<p>“Beş.”</p>
<p>Kadın bir süre düşündü.</p>
<p>“Yalnız birini almış,” diye mırıldandı. “Yarım düzine çöreği yiyebilirdi! Gözlerinde gördüm. Çabuk gitmesine üzüldüm doğrusu. Yarım düzine daha verirdim.”</p>
<p>Sonra küçük dilenciye döndü:</p>
<p>“Hâlâ aç mısın?” diye sordu.</p>
<p>“Evet, ama eskisi kadar değil.”</p>
<p>“Gel içeriye,” dedi kadın. Kapıyı ardına kadar açtı.</p>
<p>Çocuk da kalktı, ayaklarını sürükleye sürükleye ilerledi. Ekmek dolu, sıcacık bir yere çağrılmak, düş&#160;gibi bir şeydi. Kadın gerideki ateşi gösterdi.</p>
<p>“Şuraya git de ısm,” dedi. Ekmeğe gereksinimin olursa dosdoğru bana gel, veririm, küçük kızın anısı&#160;için...”</p>
<p>Sara son çöreği yiyince biraz güçlenir gibi oldu. Sıcacıktı, hiç yoktan iyiydi. Çabucak bitmesin diye&#160;yavaş yavaş, parça parça yiyordu.</p>
<p>“Diyelim ki büyülü bir çörek bu,” dedi. “Her lokma bütün bir yemek. Böyle olsa şimdi çoktan doymuştum...”</p>
<p>Okulun bulunduğu caddeye geldiği zaman, gece oluyordu. Tüm evlerin ışıkları yanmıştı. Büyük Ailenin oturduğu odanın pancurları indirilmemişti da-</p><div><div><img src="main-16.jpg" alt=""/></div></div>
<p>ha. Çocuklar babalarının çevresinde toplanmışlardı, herkeste bir telaş vardı. Bay Montmorency yolculuğa&#160;çıkacaktı. Kapının önünde bir araba duruyordu. Çocuklar her yana koşuyor, babalarının kollarına atılıyorlardı. Güzel anneleri de babalarının yanındaydı.&#160;Sara bir an durup baktı. “Yolculuğu uzun sürer mi&#160;acaba? Bavul büyük. Çocukların onsuz canı sıkılacak.&#160;O benim yaşadığımdan bile habersiz, ama eksikliğini&#160;ben de duyacağım,” diye düşündü. Kapı açılmıştı.&#160;Uzaklaştı.</p>
<p>Guy ayaklarını yere vurdu.</p>
<p>“Küçük kızı bulursan bizden selam söyle,” diye bağırdı.</p>
<p>Sonra içeriye girdiler, kapılarını kapadılar. Janet, Nora’ya yaklaştı:</p>
<p>“Dilenci-olmayan-küçük-kız’ı gördün mü?” dedi. “Evimizin önünden geçti. Islanmıştı, üşüdüğü belliydi. Başını çevirip bize baktı. En kötü havalarda onu&#160;çalıştırıyorlar.”</p>
<p>Sara alt katın merdivenlerinin başına gelmişti, tir tir titriyordu. “Bay Montmorency’nin aramaya gittiği&#160;bu küçük kız kim acaba?” diye söylendi.</p>
</body>
</html>