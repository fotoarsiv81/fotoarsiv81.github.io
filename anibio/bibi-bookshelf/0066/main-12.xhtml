<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>f</p></div><h4>Konuk</h4>
<p>El</p>
<p>Sevgili okur, sonraki saatler nasıl geçti, düşünebilirsen düşün bakalım! Halının üstünde, ateşin karşısında rahat rahat oturan kızlarımızı gözünün önüne getir. Küçük tabakların kapaklarını kaldırıp da dumanı üstünde bir çorbayla tereyağlı ekmekler, pastalar buldukları zaman ne kadar sevindiler, bir düşün! Çay&#160;öyle hoş, öyle güzeldi ki bu çayı içerken “Diyelim ki”&#160;diye başlayıp düşlere dalmanın hiç yeri yoktu. Isınmışlardı, güçleri yerine geliyordu; çok sevinçliydiler.</p>
<p>“Bana böyle bir sürpriz yapacak bir kişi tanımıyorum, ama bu kişi var,” diyordu Sara. Öyle ya, ateşin önünde oturuyoruz işte, bu ateş yanıyor, bizi ısıtıyor.&#160;Ne olursa olsun, bir dostum var, Becky. Yeryüzünde&#160;benim dostum olan biri var.”</p>
<p>“Tüm bunlar birdenbire yok oluvermez mi dersiniz? Acele etsek daha iyi olmaz mı?” dedi Becky.</p>
<p>“Hayır,” diye yanıtladı Sara, “hiçbir şey yok olmayacak; bu pastayı ısırıyorum, tadını da duyuyorum. Düşlerde böyle yemek yenilmez. Üstelik birçok kez kendimi çimdikledim, ateşe dokundum, hepsinin&#160;acısını duydum.”</p>
<p>Yavaş yavaş uykuları geliyordu, çok tatlı bir duyguydu bu. Mutlu, tok, ısınmış çocukları hoş bir uyuşukluk sarıyordu. Bir süre böylece oturdular. Sonra Sara yeni yatağına baktı. Becky’yle paylaşılabilecek&#160;kadar örtü vardı. O gece Becky, o zamana kadar hiç&#160;yatmadığı güzel bir yatakta yattı. Çatı katından ayrılırken tüm bu güzel şeylere uzun uzun baktı.”</p>
<p>“Yarın sabah hiçbir şey bulamasak bile, bu gecenin tadını çıkardık, hanımım,” dedi. “Bunu hiç unutmayacağım.”</p>
<p>Ertesi gün, Bayan Minchin Sara’yı küçüklere Fransızca dersi vermek üzere sınıfa girerken gördü.&#160;Sara canlı adımlarla yürüyordu, yüzünün rengi yerin-deydi, dudaklarında bir gülümseme var gibiydi. Bayan Minchin şaşırdı kaldı, keyfi kaçtı. Bu çocuk neden&#160;yapılmıştı böyle? Yanma çağırdı.</p>
<p>“Cezalı olduğunu unutmuşa benziyorsun,” dedi. “Bu kadar vurdum duymaz mı oldun?”</p>
<p>İnsan daha çocuk oldu mu, karnını doyurduktan sonra sıcacık bir yerde uyudumu mu, hele bir de güzel bir düşün gerçek olduğunu gördü mü, kederli görünmesi çok güç olur, gözlerinin parlamasını önleyemez. Sara da bu durumdaydı işte.</p><div>
<p>_</p></div><div>
<p>*</p></div>
<p>“Affedersiniz, Bayan Minchin, cezalı olduğumu biliyorum,” diye yanıt verdi.</p>
<p>“Unutma, böyle yersiz çalımlar da satma. Bütün gün yemekten yoksun kalacağını anımsa.”</p>
<p>“Biliyorum, Bayan Minchin.”</p>
<p>Sara yerine giderken yüreği çarpıyor, bir gün öncesini düşünüyordu. “Sihirbaz yardımıma koşmasay-dı, bugün korkunç bir gün olacaktı,” diyordu içinden.</p>
<p>“O kadar aç gibi durmuyor,” diye fısıldadı Lavi-nia. “Şuna bak! Belki de iyi bir yemek yediğini düş-lüyordur.”</p>
<p>“Hiç kimseye benzemez o,” dedi Jessie. “Bazı bazı ondan korkuyorum.”</p>
<p>“Kardeş, sen de çok gülünçsün!” dedi Lavinia.</p>
<p>Ta akşama kadar, Sara’nın bakışları parlak, yanakları pembe kaldı. Hizmetçiler ona baktıkça şaşıyorlar, Bayan Amelia’nm gözleri büyüyordu. Ama Sara dün&#160;geceki olayları olabildiğince gizlemeye karar vermişti.&#160;Bayan Minchin yeniden odasına gelecek olursa, her&#160;şey anlaşılacaktı. Ama yeniden gelmesi pek olanaklı&#160;değildi, hiç değilse epey bir süre gelmeyecekti. Er-mengarde ile Lottie’yi göz altında bulunduracak, onlar da bir daha çatı katma gelmeyi göze alamayacaklardı. Hem sonra sihirbaz, yaptığı şeyleri kötü gözlerden korumaya da çalışacaktı. Saracık bütün gün,&#160;“Ama ne olursa olsun, dünyanın bir yerinde tanrısalca-sma iyi olan bir kimse var, o kimse de benim dostum.&#160;Belki hiçbir zaman bilemeyeceğim kim olduğunu,&#160;belki ona bir teşekkür bile edemeyeceğim, ama artık&#160;hiçbir zaman eski yalnızlığı duymayacağım. Sihirbaz&#160;beni mutluluğa kavuşturdu!” diye yineledi durdu.</p>
<p>Odasına çıktığında epeyce geç olmuştu. Kapının tokmağını tutarken, yüreği hızla çarpıyordu. Cesur&#160;olmaya çalışıyor, “Her şey yok olmuştur kuşkusuz.&#160;Belki dün gece olanlar, yalnızca o korkunç geceyi geçirmem içindi. Ama ne olursa olsun, o güzel dakikaları gerçekten yaşadım, düş görmedim,” diye düşünüyordu.</p>
<p>Kapıyı itip girdi. Nerdeyse bir çığlık koparacaktı. Sihirbaz gene gelmiş, dünkünden de fazlasını yapmıştı. Ateş yanıyordu, yeni bir yemek hazırlanmıştı. Bu&#160;kez iki kişilikti. Kırık dökük şömine de çok güzel bir&#160;perdenin altına gizlenmişti. Eski, kırık dökük eşyalar&#160;renkli örtüler altına saklanmış, sıvası dökük duvarlar&#160;da perdelenmişti. Şuraya buraya güzel yelpazeler asılmıştı. Halının üstünde, oturulabilecek büyüklükte birkaç minder vardı. Üzerine gene minderler konulmuş&#160;bir tahta sandık da çok güzel bir sedirin yerini tutuyordu. Sonra ateşe yaklaştı, “Gerçek olmuş bir peri&#160;masalı gibi,” diye söylendi. Kalktı, gidip duvara vurdu. Becky hemen geldi, neredeyse düşüp bayılacaktı.&#160;Birkaç dakika süresince konuşamadı.</p>
<p>O günden sonra ikisinin de yaşamı değişti; güzelleşti. Peri masalı sürdü. Sara her akşam, çatı katma gelince, yeni bir güzelleşme buluyordu. Sıvası dökük duvarlar, örtüler, resimler altında yavaş yavaş silindi. Güzel eşyalar çoğaldı, sonra kitap dolu bir kitaplık geldi; istenecek hiçbir şey kalmamış gibiydi. Sara sabahları&#160;aşağıya indiği zaman, yemeğin kalıntıları masanın üstünde duruyor, akşam döndüğünde, sihirbaz bunları&#160;almış, yerine yeni bir yemek koymuş oluyordu.</p>
<p>Sonra bir mucize daha oldu. Bir mağazanın adamı okula bir sürü paketler getirdi. Hepsinin de üzerinde,&#160;okunması kolay, iri harflerle: “Sağdaki çatı odasında&#160;oturan küçük kıza” yazısı vardı. Kapıyı Sara açtı, paketleri aldı, masanın üzerine koydu, adresi okuduğu&#160;sırada Bayan Minchin geldi.</p>
<p>“Paketleri sahibine götürün hemen, bakmakla zaman yitirmeyin.”</p>
<p>Sara hiç heyecanlanmadan yanıt verdi:</p>
<p>“Bunlar bana,” dedi.</p>
<p>“Sana mı?” diye haykırdı Bayan Minchin. “Ne demek istiyorsun?”</p>
<p>“Kimin yolladığını bilmiyorum, ama benim adresime geliyor. Ben sağdaki odada yatıyorum, Becky solda.”</p>
<p>Bayan Minchin çok heyecanlanmıştı, yaklaşıp paketlere baktı.</p>
<p>“İçlerinde ne var?” diye sordu.</p>
<p>“Bilmiyorum.”</p>
<p>“Aç bakalım!”</p>
<p>Sara paketleri açtı. Bayan Minchin’in yüzü allak bullak oldu. Paketin içinde ayakkabılar, çoraplar, eldivenler, bir giysi, bir de manto vardı. Hepsi de değerli şeylerdi. Mantonun cebinin üstüne bir kâğıt iğ-nelenmişti, üzerinde şunlar yazılıydı: “Her gün giyilecek bunlar. Gerekince yenileri alınacak.”</p>
<p>Bayan Minchin çılgına dönmüştü. Bu beklenmedik olay iğrenç ruhunda büyük sıkıntılar uyandırıyordu.&#160;Aldanmış mıydı yoksa? Böylesine kötü davrandığı çocuğun yeryüzünde gizemli bir dostu mu vardı? Onun&#160;izini bulup da böyle tuhaf, gizemli bir biçimde göz altında bulunduran bir uzak akrabası mı? Birtakım zengin, bekâr amcalar vardır, yeğenlerini yanlarına almazlar da uzaktan uzağa ilgi gösterirler onlara. Böyle&#160;insanlar da çok sinirli olur, en küçük şeye kızıverir-ler. Bir gün Sara’nm böyle bir akrabası çıkagelir de&#160;olup bitenleri öğrenirse hoş bir şey olmazdı. Bayan&#160;Minchin’in keyfi kaçmıştı, Sara’ya baktı. Tatlı bir sesle&#160;konuştu:</p>
<p>“İyi,” dedi, “seni seven biri var anlaşılan. Sana bu güzel şeyleri gönderdiğine, eskiyince de yenilerini&#160;alacağına göre, hemen giy bunları, güzelleş. Giysilerini giydikten sonra, arkadaşlarınla birlikte derse girebilirsin. Bugün alışverişe de gitme.”</p>
<p>Yarım saat sonra, Sara sınıfa girince, tüm okulu bir şaşkınlık sardı. Jessie dirseğiyle Lavinia’yı dürttü.</p>
<p>“Vay canına!” dedi. “Prenses Sara’ya bak!”</p>
<p>Bütün gözler Sara’ya çevrilmişti, Lavinia da baktı, kıpkırmızı kesildi. Gerçekten de Prenses Sara’ydı bu&#160;gelen. O kara günden beri hiç böyle görmemişlerdi&#160;onu.</p>
<p>Bayan Minchin ciddi ciddi:</p>
<p>“Sara, gel buraya otur,” dedi.</p>
<p>Sara gene eski onur yerine oturdu, sakin sakin defterini açtı.</p>
<p>O gece, Becky’yle birlikte çaylarını içtikten sonra, halının üstüne oturdu, uzun zaman konuşmadı. Becky&#160;saygılı saygılı:</p>
<p>“Bir şey mi düşlüyorsunuz?” diye sordu.</p>
<p>“Hayır, Becky, ne yapmam gerektiğini düşünüyorum,” dedi Sara. “Dostumu düşünmekten kendimi alamıyorum. O kendini tanıtmak istemiyorsa, bizim&#160;tanımaya çalışmamız saygısızlık olur. Ama kendisine&#160;ne kadar minnettar olduğumu, ne kadar mutlu olduğumu bilmesini o kadar isterdim ki! ”</p>
<p>Gözleri odanın köşesindeki bir küçük masaya çevrildi bu sırada. Birkaç gün önce getirilmişti. Üstünde kâğıtlar, zarflar, kalemler vardı.</p>
<p>“Hey Tanrım, nasıl oldu da daha önce düşünemedim?” diye haykırdı.</p>
<p>Kalktı, küçük masayı ateşin önüne getirdi.</p>
<p>“Ona mektup yazacağım,” dedi sevinçle. “Masanın üstüne bırakırım, yemeği getiren adam anlar da götürür belki. Dostumdan hiçbir şey istemeyeceğim,&#160;teşekkürlerime de kızmaz herhalde.”</p>
<p>Bir kâğıda şunları yazdı:</p>
<p>“Kendinizi belli etmek istememenize karşın, size bu mektubu yazmamı saygısızlık saymayacağınızı&#160;umarım. Çok rica ederim, bir şey anlamaya çalışıyorum sanmayın; yalnızca bana böyle iyi, böyle yüce bir&#160;yardımda bulunduğunuz, yaşamımı bir peri masalına&#160;dönüştürdüğünüz için size teşekkür etmek istiyorum.&#160;Size minnettarım, çok mutluyum. Becky de öyle.&#160;Şimdi o da harikalar ülkesinde yaşıyor. Yalnızdık,&#160;üşüyorduk, açtık, sizin yardımınızla her şey değişti!&#160;Rica ederim, size şunu söylememe izin verin: Teşekkürler, teşekkürler, teşekkürler!</p>
<p>‘Çatı katındaki küçük kız. ’ ”</p>
<p>Ertesi sabah, mektubu masanın üzerine bıraktı. Akşam, odasına döndüğü zaman, mektup götürülmüştü. Sara sihirbazın onu aldığını anladı, çok sevindi. Çaydan sonra, yeni kitaplardan birini almış,&#160;Becky’ye bir şeyler okuyordu. Pencereden gelen hafif&#160;bir gürültü dikkatini çekti. Becky de:</p>
<p>“Yukarıda bir şey var anlaşılan,” diye fısıldadı.</p>
<p>“Evet,” dedi Sara. “Bir kedi içeri girmek istiyor sanki.”</p>
<p>Pencereye yaklaştı. Bir iskemlenin üzerine çıktı, pencereyi dikkatle açıp dışarıya baktı. Bütün gün kar&#160;yağmıştı. Pencerenin kıyısındaki kar birikintisinin&#160;üzerinde titrek bir hayvancık vardı, başını kendisine&#160;doğru uzatıyordu.</p>
<p>“Maymun,” diye haykırdı Sara. “Karşıki evden kaçmış, bizim ışığa gelmiş!”</p>
<p>Sonra sevgiyle elini uzattı. Maymun da sesini çıkarmadı. Sara onu kucağına aldı, başından öptü.</p>
<p>“Ne kadar da cici!” dedi. “Küçük hayvanları çok severim.”</p>
<p>Maymun yaşamından hoşnuttu şimdi. Sara’nm kucağına yerleşmiş, bir Sara’ya, bir Becky’ye bakıyordu. Sonra küçük elini başına götürdü, keyifli keyifli&#160;kaşındı. Becky:</p>
<p>“Onu ne yapacaksınız?” diye sordu.</p>
<p>“Bir gece alıkoyacağım. Yarın Hintli centilmene götüreceğim. Seni geri götüreceğim için üzgünüm,&#160;sevgili maymuncuk, ama bu zorunlu, kendi evine gitmeyi daha çok istersin kuşkusuz.”</p><h3>O!</h3>
<p>Ertesi gün, Büyük Aile’den üç çocuk, Hintli centilmenin kitaplığındaydı. Onu eğlendirmek istiyorlardı. Bay Carrisford büyük koltuğuna yerleşmişti gene.&#160;Janet de onun yanma, yere oturmuştu. Nora bir iskemlede oturuyordu. Donald da yerdeki kaplan postunun başından tutmuş, at gibi koşturuyordu. Çok da&#160;gürültü ediyordu doğrusu.</p>
<p>“Babam artık fazla gecikmez,” dedi Janet, “aradığı küçük kızı konuşabilir miyiz?”</p>
<p>“Ondan başka hiçbir şeyden söz edemiyorum ki,” dedi Bay Carrisford.</p>
<p>“Biz onu çok seviyoruz,” dedi Nora. “Yarı peri küçük prenses diyoruz ona.”</p>
<p>“Niçin?”</p>
<p>“Bulunduğu zaman peri masallarındaki prensesler kadar zengin olacak da ondan.”</p>
<p>Donald öteden:</p>
<p>“Bay Carrisford’a Dilenci-olmayan-küçük-kız’dan söz ettiniz mi? Yeni giysiler giymiş. Belki o da kaybolmuştur da şimdi bulunmuştur.”</p>
<p>“Bir araba geldi!” diye haykırdı Janet. “Kapının önünde durdu. Babam! Babam!”</p>
<p>Üçü de pencereye koştu.</p>
<p>“Evet, babam!” dedi Donald. “Ama küçük kız yanında değil.”</p>
<p>Çocuklar kapıya koştular. Bay Carrisford da kalkmaya çalıştı, ama kalkamadı. Uzaktan Bay Carmicha-el’in sesi duyuluyordu.</p>
<p>“Hayır, çocuklarım, ben Bay Carrisford’la konuştuktan sonra gelirsiniz. Şimdi gidin, Ram Dass’la oynayın,” diyordu.</p>
<p>Sonra içeriye girdi. Yüzü kederliydi.</p>
<p>“Moskova’daki çocuk bizim aradığımız çocuk değilmiş,” dedi, “Emily Carewe’miş onun adı. Gördüm, konuştum, o değil.”</p>
<p>Hintli centilmen büsbütün kederlendi.</p>
<p>“Gene aramaya başlamalı, zaman yitirmeye gelmez. Sizin bir tasarınız var mı?” dedi.</p>
<p>Bay Carmichael heyecanlıydı, kalktı, kaygılı kaygılı dolaşmaya başladı.</p>
<p>“Paris’teki tüm yatılı okulları araştırdık. Paris’i bırakalım da Londra’yı araştıralım,” dedi.</p>
<p>“Yatılı kız okulları Londra’da da az değil,” dedi Bay Carrisford. Bitişikteki yapı da böyle bir okul.”</p>
<p>“Biz de oradan başlarız,” dedi dostu.</p>
<p>“Bu okulda ilgilendiğim bir çocuk var,” diye sürdürdü Bay Carrisford. “Ama öğrenci değil. Kimsesiz bir çocuk, çok esmer. Crewe’e pek benzemiyor.”</p>
<p>Sihirbaz gene işe karışmıştı anlaşılan, efendisi sözlerini bitirmeden Ram Dass içeriye girdi, yerlere&#160;kadar eğildi.</p>
<p>“İlgilendiğiniz küçük kız şimdi burada, efendim,” dedi. “Kaçan maymunumuzu getirdi. Beklemesini&#160;söyledim. Onu görmek, onunla konuşmak hoşunuza&#160;gider diye düşündüm.”</p>
<p>“Kimmiş o?” diye sordu Bay Carmichael.</p>
<p>“Az önce sözünü ettiğim çocuk. Kimdir, bilmiyoruz. Ama Ram Dass bana durumunu anlattı. Hiç belli etmeden odasını düzelttik,” dedi Bay Carrisford, sonra Ram Dass’a döndü:</p>
<p>“Getirin,” dedi.</p>
<p>Sara kitaplığa girdi. Küçük maymun kucağındaydı.</p>
<p>“Maymununuz gene kaçmış,” dedi o tatlı sesiyle. “Dün gece penceremde buldum. Hemen getirecektim,&#160;ama geç olmuştu, sizi rahatsız etmekten korktum.”&#160;“Çok naziksiniz,” dedi Bay Carrisford.</p>
<p>Sara, Ram Dass’a baktı:</p>
<p>“Maymunu laskar,a<a id="footnote1"></a><sup><a href="#bookmark0">1</a></sup><sup></sup> vereyim mi?” diye sordu. “Onun laskar olduğunu nereden biliyorsunuz?”&#160;“Laskarları bilirim ben. Hindistan’da doğdum.”&#160;Bay Carrisford birden doğruldu, yüzü değişivermişti.</p><div><div><img src="main-18.jpg" alt=""/></div></div><div>
<p>F</p></div>
<p>“Sahi mi?” diye atıldı. “Hindistan’da mı doğdunuz? Yaklaşsanıza.”</p>
<p>Elini uzattı, Sara’nm elini avucuna aldı.</p>
<p>“Bitişik yapıda mısınız?” diye sordu.</p>
<p>“Evet, Bayan Minchin’in okulundayım.”</p>
<p>“Ama öğrenci değilsiniz anlaşılan?”</p>
<p>“Önce öğrenciydim, her şeyim vardı, ama şimdi...”</p>
<p>“Öğrenciydiniz, şimdi, şimdi nesiniz?”</p>
<p>“Çatı katındaki odada yatıyorum, aşçı yamağıyım. Alışverişe çıkıyorum, her söyleneni yapıyorum, küçüklere derslerini öğretiyorum.”</p>
<p>Bay Carrisford bitkin bir durumda koltuğa yığıldı. “Sorun, Carmichael, siz sorun, benim gücüm kalmadı,” dedi.</p>
<p>Bay Carmichael çocuklarla konuşmasını çok iyi bilirdi. Sara bunu hemen anladı.</p>
<p>“Önce sözüyle ne demek istiyorsunuz, çocuğum?”</p>
<p>“Babam beni getirdiği zaman demek istiyorum.” “Babanız nerede?</p>
<p>“Öldü. Tüm parasını yitirmişti. Bana bir şey kalmamıştı. Hiç kimsem de yoktu.”</p>
<p>Hintli centilmen sözünü kesti:</p>
<p>“Babanız servetini nasıl batırdı?” diye sordu. “Kendisi batırmadı,” dedi Sara. “Çok sevdiği bir&#160;dostu vardı, o aldı babamın parasını. Babam ona çok&#160;güvenirdi.”</p>
<p>Hintli centilmenin soluğu kesiliyordu.</p>
<p>“Belki de o dostun kötü düşüncesi yoktu, belki bir yanlışlık olmuştur,” dedi.</p>
<p>“Evet, belki de,” dedi Sara. “Ama bu işler babama çok acı geldi, bu yüzden öldü.”</p>
<p>“Babanızın adı neydi?” dedi Hintli centilmen.</p>
<p>“Ralph Crewe’di,” dedi Sara. “Yüzbaşı Crewe. Hindistan’da öldü.”</p>
<p>Hintli centilmenin solgun yüzü mosmor kesilmişti.</p>
<p>“Carmichael!” diye kekeledi. “O! O! O çocuk!”</p>
<p>Ram Dass efendisine koştu. Bir şişeden bir bardağa birkaç damla ilaç damlattı, hastanın dudaklarına götürdü. Sara titriyordu. Bay Carmichael’e baktı.</p>
<p>“Ben hangi çocuğum?” diye sordu.</p>
<p>Bay Carmichael:</p>
<p>“Babanızın dostu bu beydir,” diye yanıtladı. “Korkmayın, yavrucuğum, iki yıldır sizi arıyoruz.”</p>
<p>Sara elini alnına götürdü, dudakları büzüldü:</p>
<p>“Bütün bu süre içinde Bayan Minchin’in okulun-daydım ben,” dedi, “şuracıkta, duvarın öbür yanında...”</p><div><div><img src="main-19.jpg" alt=""/></div></div>
<p><a id="bookmark0"><sup><a href="#footnote1">1</a></sup></a></p>
<p><sup></sup> Laskar, Hindi uşak anlamına gelir.</p>
</body>
</html>