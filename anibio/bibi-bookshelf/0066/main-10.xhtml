<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Rodilard’m Görüp işittiği</h4>
<p>El</p>
<p>Çatı katında çok tuhaf bir şey oldu o gün. Bunu yalnız Rodilard görüp işitebildi; ama ürktü, var hızıyla deliğine koştu. Gene de görmek istedi olup bitenleri,&#160;burnunu delikten çıkarıp baktı.</p>
<p>Sara erkenden ayrılmış, çatı katında tam bir sessizlik başlamıştı. Çatıya, pencerenin camına vuran yağmurdan başka hiçbir şey bozmuyordu bu sessizliği. Rodilard her yanı koklayıp araştırmıştı, en sonunda kocaman bir ekmek kırıntısı gördü, ama bu sırada&#160;bir gürültü duydu. Çok geçmeden pencere açıldı,&#160;tunç rengi bir yüz göründü, arkasında bir yüz daha&#160;vardı, ikisi de içeriye bakıyordu. Çatının üzerindeydi-ler, odaya girmeye hazırlanıyorlardı. Bunlardan biri</p>
<p>Ram Dass’tı; öbürü de bir genç adam, Hintli centilmenin yazmanı. Ama Rodilard bunları bilmiyordu. Yalnız bir şey görüyordu: Bu adamlar odasının sessizliğini, dinginliğini bozuyorlardı. Yüzü tunç rengi&#160;adam pencereden kayıp da sessizce odaya girince,&#160;Rodilard kirişi kırdı, var hızıyla deliğine koştu. Çok&#160;korkmuştu. Çoktandır Sara’dan korkmuyordu, ama&#160;bu yabancılar tehlikeliydi. Yuvasının yarığından baktı&#160;onlara.</p>
<p>Yazman pek genç bir adamdı, o da Ram Dass gibi kolayca girdi. Ayağını döşemeye bastığı sırada, Rodi-lard’m kuyruğunu gördü.</p>
<p>“Fare mi bu?” diye sordu.</p>
<p>“Evet, efendim, fare,” diye yanıtladı Ram Dass. “Duvarların içi fareyle dolu.”</p>
<p>“Küçük kız bunlardan korkmuyor mu?”</p>
<p>“Bu çocuk her şeyi sever, her şeyi anlar, efendim. Başka çocuklara hiç benzemiyor. O beni görmüyor,&#160;ama ben onu görüyorum; sessizce çatının üstüne geliyorum. O hiç ayrımına varmadan pencereden bakıyorum. Masasının üzerine çıkıyor, gökyüzüne bakıyor. Çağırdı mı tüm serçeler yanma geliyorlar. Gördüğünüz fareyi de evcilleştirmiş. Yanındaki küçük&#160;hizmetçi onunla avunuyor. Bir küçük kız da gizlice&#160;görmeye geliyor onu, sözlerini hayranlıkla dinliyor.&#160;Pencereye sessiz sessiz yaklaşarak öğrendim bunları.&#160;Okulun sahibi kötü bir kadın, ona hiç de iyi davranmıyor.”</p>
<p>“Hakkında çok şeyler biliyormuşsunuz,” dedi yazman.</p>
<p>“Günlük yaşamını biliyorum. Ne zaman gidip ne zaman geldiğini, sevinçlerini, kederlerini bilirim. Çok&#160;üşüdüğünü, aç olduğunu bilirim. Gece yarılarına kadar kitap okuduğunu gördüm. Dostlarının gizlice&#160;geldiklerini gördüm. Hasta olsa ona bakardım.”</p>
<p>“Kendisinden başka hiç kimsenin buraya gelmediğinden kuşkunuz yok mu yani? Şimdi gelmez mi dersiniz? Görülürsek, Bay Carrisford’un tasarısını gerçekleştiremeyiz.”</p>
<p>“Ondan başka kimse gelmez, efendim. Kendisi de sepetini alıp gitti, dönmesine çok var daha. Ben kapının yanında duruyorum. Merdivenden çıkan olursa&#160;işitirim.”</p>
<p>Yazman cebinden bir defter, bir kalem çıkardı.</p>
<p>“İyi dikkat edin,” dedi.</p>
<p>Odanın içinde gidip gelmeye başladı, çabuk çabuk not alıyordu. Önce yatağa yaklaştı, şilteyi yokladı.</p>
<p>“Taşlardan daha sert,” dedi. “Değiştirmek ister. Yorganı çok ince, çarşafları yamalı, yırtık. Ne zamandır ateş yanmıyor burada?”</p>
<p>“Hiç ateş görmedim,” dedi Ram Dass. “Okulun müdürü kendinden başkalarının da üşüyebilecekleri-ni düşünemeyecek bir kadın.”</p>
<p>Yazman çabuk çabuk yazıyordu. Defterinden yaprağı kopardı, cebine koydu.</p>
<p>“Yaptığımız tuhaf bir şey doğrusu,” dedi. “Kim düşündü bunu?”</p>
<p>Ram Dass alçak gönüllülükle başını eğdi.</p>
<p>“Önce ben düşündüm, efendim,” dedi. “Bu küçüğe çok bağlandım. Dostlarına kafasından geçenleri anlatırdı. Bir akşam çok kederliydim, onu dinledim.</p>
<p>Odası güzelleştirildiği zaman nasıl olacağını anlatıyordu. Yüzü renkleniyor, gözleri parlıyordu. Ertesi gün efendim hastaydı, sıkıntısı dağılsın diye duyduklarımı anlattım. Çok hoşlandı. Çocukla ilgilenmeye,&#160;hakkında sorular sormaya başladı. Düşünü gerçek&#160;etmek istedi.”</p>
<p>“O uyurken yapabilir miyiz bu işi? Ya uyanırsa?”</p>
<p>“Ben hiç ses çıkarmadan yürüyebilirim, efendim. Çocukların uykusu da derin olur, dertli çocuklarınki&#160;bile. Biri pencereden öteberileri verirse ben hepsini&#160;yerleştiririm, kılı bile kıpırdamaz. Sabah olunca da bir&#160;sihirbaz gelmiş sanır.”</p>
<p>“Binbir gece masalları gibi bir şey bu,” dedi yazman. “Bunu ancak bir Doğulu düşünebilir.”</p>
<p>Genç yazman şömineye, döşemeye, kırık iskemleye, eski masaya bakarak defterine bir şeyler yazdı. Elleriyle duvarları yokladı. Duvarlarda çiviler görünce&#160;sevindi.</p>
<p>“Bunlara da birçok şey asılabilir,” dedi.</p>
<p>Ram Dass gizemli bir biçimde gülümsedi.</p>
<p>“Dün o yokken buraya geldim. Çekiçsiz de çakı-labilecek, ucu sivri çiviler getirip yerleştirdim,” dedi.</p>
<p>Genç yazman defteri cebine koydu.</p>
<p>“Her şeyi yazdım sanırım, artık gidebiliriz,” dedi. “Bay Carrisford iyi bir adam. Şu kaybolan kızı bulamaması çok üzücü.”</p>
<p>“Onu bulursa iyileşir,” dedi Ram Dass. “Onu bulunca hiçbir şeyi kalmaz.”</p>
<p>Pencereden sessizce çıkıp gittiler. Rodilard yabancıların bir daha gelmeyeceklerini anlayınca, dışarıya çıktı, gene odada dolaşmaya başladı.</p>
</body>
</html>