<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><img src="main-1.jpg" alt=""/></div><div><div><img src="main-2.jpg" alt=""/></div></div>
<p>Sara Crewe, babası tarafından Bayan Minchin'in yatılı okuluna getirildiğinde, gerçek bir prensesten&#160;farksızdır. Eğitimli, terbiyeli, yardımsever, zengin ve&#160;yüce gönüllü bir kızdır Sara. Ancak bir gün,&#160;babasının öldüğünü ve beş parasız kaldığını&#160;öğrenir. Başta okul müdürü Bayan Minchin olmak&#160;üzere, ona prenses gibi davranan herkes tarafından aşağılanır, azarlanır ve aç bırakılır. Yalnızca&#160;birkaç dostu, odasını paylaştığı faresi, oyuncak&#160;bebeği ve gizlice okuduğu kitaplarla teselli bulur.&#160;Kendisini bekleyen mucizeyi bilmeden kurduğu&#160;düşlerle, yaşadığı yeni hayata alışmaya ve ayakta&#160;kalmaya çalışır. Sara iyi kalpliliği ve sabrı sayesinde&#160;her güçlüğü yenecek, parasız ve aç da kalsa bir&#160;prenses olduğunu herkese gösterecektir.</p>
<p>Dünya çocuk edebiyatında önemli bir yeri olan F. H. Burnett'in bu eşsiz çocuk klasiği, Tahsin Yücel'in&#160;güzel Türkçesiyle İmge Çocuk dizisindeki yerini&#160;alıyor...</p><div><img src="main-3.jpg" alt=""/></div><a id="caption1"></a><h1><sup>r</sup>Sfrl</h1>
<p>imge</p>
<p>kitabeyi</p>
<p>Frances Eliza Hodgson Bumett, 1849’da Manchester’da doğdu, 1924’te New York’ta öldü. İngiliz kökenli olmasına karşın, Amerikalı bir yazar olarak tanındı.&#160;Tennessee (1865), That Lass of o’Lowrie’s (1877) gibi bölgesel özelliklere ağırlık veren romanlar yazdı. Ama en çok çocuk yazınında ün kazandı. Little Lord&#160;Fauntleroy (1886), Sara Crewe (1888), A Litde Princess (1905), The Secrec&#160;Garden (1909) kısa sürede dünya çocuk yazınının seçkin yapıtları arasında yer&#160;aldı.</p>
<p>Tahsin Yücel, 1933 yılında Elbistan'da doğdu; Galatasaray Lisesi’ni (1953), 10 Edebiyat Fakültesi Fransız Dili ve Edebiyatı Bölümü’nü bitirdi (1960). XIX. ve&#160;XX. yüzyıl Fransız yazım ve göstergebilim alanında uzmanlaştı. Aynı bölümden&#160;profesör olarak emekli oldu. Yurtiçi ve yurtdışında yazınsal incelemeleriyle dikkat çeken Yücel’in, öykü ve romanlan Fransızca başta olmak üzere birçok yabancı dile çevrildi. Tahsin Yücel, Haney Yaşamalı ile 1956 Sait Faik Hikâye Ar-maganı’nı; Düşlerin Ölümü ile 1959 TDK Öykü Ûdülü’nü; Peygamberin Son Beş&#160;Günü ile 1993 Orhan Kemal Roman Ödülü’nü; Komşular He. Dünya Kitap 1999&#160;Yılın Kitabı Ûdülü’nü; Söylemlerin İçinden ile 1999 Sedat Simavi Edebiyat Ûdülü’nü; Yalan ile de 2003 Yunus Nadi Roman Ödülü ve Ömer Asım Aksoy Roman&#160;Ödülü’nü aldı. Birçok başarılı çeviriye de imza atan Yücel’e, 1984 Azra Erhat Çeviri Yazım Üstün Hizmet Ödülü verilmiştir. Büyük çoğunluğu Fransız edebiyatından yetmişi aşkın kitap çevirmiştir.</p>
<p>Yücelin imge Kitabevi Yayınlanlıdan Çıkan Çevirileri:</p>
<p>• &#160;&#160;&#160;Charles Perrault, Külkedisi, 2005</p>
<p>• &#160;&#160;&#160;F. Hodgson Burnett, Küçük Prenses, 2006</p>
<p>• &#160;&#160;&#160;H. Beecher-Stowe, Tom Amcanın Kulübesi, yayıma hazırlanıyor</p>
<p>• &#160;&#160;&#160;Georges Simenon, Katil, yayıma hazırlanıyor</p>
<p>• &#160;&#160;&#160;Georges Simenon, Kaçak, yayıma hazırlanıyor</p><div>
<p>Ankara</p>
<p>Konur Sokak No: 43/A Kızılay Tel: (312) 417 50 95-96 / 418 28 65&#160;Faks: (312) 425 65 32&#160;E-Posta: <a href="mailto:dagitim@imge.com.tr">dagitim@imge.com.tr</a></p></div><div>
<p>İmge Dağıtım</p></div><div>
<p>İstanbul</p>
<p>Mühürdar Cad. No: 80 Kadıköy Tel: (216) 348 60 58&#160;Faks: (216) 418 26 10&#160;E-Posta: <a href="mailto:kadikoy@imge.com.tr">kadikoy@imge.com.tr</a></p></div><div><div><img src="main-4.jpg" alt=""/></div></div>
<p>İmge Kitabevi Yayınları Genel Yayın Yönetmeni&#160;Şebnem Çiler Tabakçı</p>
<p>ISBN 975-533-482-3</p>
<p>Özgün Adı</p>
<p>A Little Princess, 1905</p>
<p>© İmge Kitabevi Yayınları, 2006</p>
<p>Tüm hakları saklıdır.</p>
<p>Yayıncı izni olmadan, kısmen de olsa fotokopi, film vb. elektronik ve mekanik&#160;yöntemlerle çoğaltılamaz.</p>
<p>4. Baskı: Mayıs 2006</p>
<p>Çocuk Kitaplan Editörü Gökçe Gökçeer</p>
<p>Resimleyen ElifSongûr Dağ</p>
<p>Kapak Selin Sobacı</p>
<p>Sayfa Düzeni Yalçın Ateş</p>
<p>Baskı ve Cilt</p>
<p>Pelin Ofset Tipo Matbaacılık San. Tic. Ltd. Şti. Mithatpaşa Cad. No: 62/4 Kızılay-Ankara&#160;Tel: (312) 418 70 93-94 • Faks: 41810 46&#160;<a href="http://www.pelinofset">www.pelinofset</a>. com. tr</p>
<p>İmge Kitabevi Yayıncılık Paz. San. ve Tic. Ltd. Şti.</p>
<p>Konur Sok. No: 3 Kızılay 06650 Ankara Tel: (312) 419 46 10-11 • Faks: (312) 425 29 87&#160;İnternet: <a href="http://www.imge.com.tr">www.imge.com.tr</a> • E-Posta: <a href="mailto:imge@imge.com.tr">imge@imge.com.tr</a></p><div>
<p>Sara</p>
<p>S</p></div><div>
<p>Karanlık bir kış günü, Londra’nın sislere gömülmüş, geniş yollarında ağır ağır ilerleyen bir arabada, bir&#160;küçük kız babasının yanma sokulmuştu. İri, derin,&#160;düşünceli gözleriyle gelip geçenlere bakıyordu. Olsa&#160;olsa on iki yaşındaki kızlara yaraşırdı bu bakış. Sara&#160;daha yedi yaşındaydı. Ama uyanık bir kızdı, düş kurardı, birçok şey düşlerdi. İnsanlara ve uçsuz bucaksız dünyaya ilişkin sorularla doluydu küçücük kafası,&#160;bu nedenle uzun zamandır yaşıyormuş gibi gelirdi&#160;ona.</p>
<p>Babası yüzbaşı Crewe’le birlikte Bombay’dan Londra’ya gelişini anımsıyordu. Büyük gemi, gelip&#160;geçen Hindular, güvertede oynayan çocuklar gözleri-</p></div>
<p>nin önüne geliyordu. Hindistan’ın yakıcı güneşi altında yaşadıktan sonra, gündüzü de gece gibi karanlık bir kentte bulunmak garip geliyordu ona. Babasına&#160;daha çok sokuldu.</p>
<p>“Baba,” dedi ince ve gizemli sesiyle, “Baba! Geldik mi?”</p>
<p>“Evet, Saracığım, geldik.”</p>
<p>Sara daha yedi yaşındaydı, ama babasının sesindeki kederi anladı. Babası yıllardan beri “o yer”den söz etmişti. Annesi kendisi doğduğu zaman ölmüştü,&#160;hiç tanımamıştı onu. Tüm ailesi babasıydı onun,&#160;genç, yakışıklı babası. Birbirlerini severler, hep birlikte oynarlardı. Babasının çok zengin olduğunu bilirdi.&#160;Çok güzel bir evde yaşamıştı. Birçok hizmetçi kendisini selamlar, “küçükhanım” derdi. Sayısız oyuncakları, sevgili hayvanları, bir de kendisini çok seven,&#160;yerli dadısı vardı. Yavaş yavaş zenginliğin bütün bunlara sahip olmak olduğunu anlamıştı. Zenginliğin hiç&#160;önemi yoktu onun için.</p>
<p>Ama bir gün babasının kendisini götüreceği “o yer” hep keyfini kaçırırdı. Hindistan iklimi çocuklara&#160;iyi gelmezdi, bu nedenle İngiltere’ye hem de çoğu&#160;zaman yatılı okullara yollarlardı onları.</p>
<p>“Sen de benimle okula gelsen olmaz mı, babacığım?” demişti beş yaşındayken. “Derslerimi öğrenmeme yardım ederdin.”</p>
<p>“Fazla kalmayacaksın, Saracığım,” derdi babası. “Hem başka kızlar da var orada. Onlarla oynarsın,&#160;ben de sana bol bol kitap yollarım. Çabucak büyüyüp&#160;dönersin yanıma.”</p>
<p>“O yer”de başka kızların da bulunmasını önemsemezdi, ama kitaplar avuturdu Sara’yı. Okumayı her şeyden çok severdi. Kendisi de güzel öyküler uydurarak oyalanırdı, kendi kendine anlatırdı bunları. Bazı&#160;bazı babasına da anlatırdı. Babası da çok beğenirdi&#160;öykülerini.</p>
<p>“Babacığım, geldikse buna boyun eğmeliyiz, ne yapalım,” dedi tatlı tatlı.</p>
<p>Küçücük bir çocuğun ağzından böyle bir söz duymak yüzbaşıyı güldürdü, kızını öptü. Gülmeye çalışıyordu, ama ondan ayrılmaya boyun eğmek kendisine de zor geliyordu. Saracığı gerçek bir arkadaştı onun&#160;için.</p>
<p>Kocaman,’-kül rengi bir yapının önündeydiler. O da yanındaki tüm yapılar gibiydi, ama kapısının üzerinde bir tabela vardı. “BAYAN MINCHIN-KIZLAR&#160;OKULU” diye yazmışlardı tabelaya.</p>
<p>“İşte geldik Sara,” dedi yüzbaşı.</p>
<p>Sonra onu arabadan indirdi. Kapının zilini çaldılar.</p>
<p>Sara, ileride sık sık, bu yerin de sahibi gibi olduğunu düşünecekti. Eşyalar yerli yerindeydi, düzgündü, ama hepsinde de bir soğukluk vardı. Sara içeriye girip de şöyle bir çevresine baktıktan sonra:</p>
<p>“Burasını pek sevmedim, babacığım,” dedi, içini çekti.</p>
<p>Babası onu kollarına alıp öptü. Gülmesi kesildi birden. Bu sırada Bayan Minchin içeriye girdi. Sara&#160;onu okuluna benzetti hemen; iriydi, soğuktu, saygıdeğerdi, çirkindi.</p>
<p>“Böyle güzel bir kızı yetiştirmek benim için bir onurdur,” dedi, Sara’nm elini avuçlarına alıp okşadı.&#160;“Leydi Meredith çok akıllı olduğunu söylüyordu.&#160;Akıllı bir çocuk, benim okulum için bir hazinedir.”&#160;Birçok düşünce geçiyordu Sara’nm akimdan. “Ne&#160;diye benim güzel olduğumu söylüyor?” diye düşünüyordu. “Hiç de güzel değilim ben. Güzel dediğin albay Grange’in kızı Isabel gibi olur. Benim saçlarım&#160;hem kara, hem kısa, gözlerim yeşil, zayıfım, beyaz da&#160;değilim. Gördüğüm kızların en çirkinlerinden biri de&#160;benim. Bayan Minchin yalan söyledi.”</p>
<p>Sara çirkin bir kız olduğunu düşünüyordu ya aldanıyordu. Isabel Grange’e benzemiyorsa da kendine özgü bir güzelliği vardı. İnceydi, çevikti, yaşma göre&#160;büyüktü, canlı, anlamlı bir yüzü vardı. Kısa saçlarının&#160;uçları kıvrıktı; gözlerinin yeşille kül rengi arasında bir&#160;rengi vardı, ama iriydiler, kirpikleri de uzundu. Sara&#160;beğenmese bile insanlar çok beğenirdi bu gözleri...</p>
<p>Sara babasının yanında ayakta duruyor, babasıyla Bayan Minchin’in konuşmasını dinliyordu. Leydi Me-redith’in iki kızı bu okulda yetişmişti. Yüzbaşı Crewe&#160;de onun öğüdü üzerine buraya getiriyordu kızını. Kızını yatılı okula veriyordu, ama birtakım özel koşullarla veriyordu: Sara’nm güzel bir yatak odası, yalnız&#160;kendisi için bir küçük salonu, bir arabası, bir midillisi, bir de oda hizmetçisi olacaktı.</p>
<p>“Derslerine gelince, merak bile etmiyorum,” dedi yüzbaşı Crewe. “Kitaplardan hiç başını kaldırmaz. İngilizce, Fransızca, Almanca kitaplar ister, tarihmiş&#160;coğrafyaymış, şiirmiş, romanmış, daha ne bileyim,&#160;hepsini okur! Okumaya fazla dalacak olursa alın kitaplarını elinden, midillisiyle dolaşsın, yeni yeni bebekler alsın. Bebeklerle oynasın daha iyi.”</p>
<p>“İyi ama, babacığım, her iki üç günde yeni bir bebek alırsam gerektiği kadar sevemem ki onları,” dedi Sara. “Bebekler de küçük dostlar gibi olmalı. Emily&#160;benim en yakın dostum olacak.”</p>
<p>“Emily kim?” diye sordu Bayan Minchin.</p>
<p>“Daha almadığımız bir bebek,” dedi Sara. “Babamla birlikte seçeceğiz. Adı Emily olacak. Babam benden ayrılınca dostum o olacak, kendisiyle konuşmak için istiyorum onu.”</p>
<p>“Ne akıllı kız bu böyle!” dedi Bayan Minchin. “Ne hoş çocuk!”</p>
<p>“Evet, benim küçük hazinemdir o,” dedi yüzbaşı, Sara’yı göğsüne bastırdı.</p>
<p>Yüzbaşı Crewe Londra’dan ayrılıncaya kadar Sa-ra’yı yanından ayırmadı. Birçok kez birlikte dolaştılar. Kızının güzel bulduğu her şeyi aldı. Yedi yaşında bir&#160;çocuğa göre çok lüks bir giysi takımı meydana getirdiler böylece. Kürklerle süslü, dantelli, işlemeli giysileri oldu sürü sürü; çok güzel şapkaları, mantoları,&#160;eldivenlerle, mendillerle, ipek çoraplarla dolu kutuları oldu. O kadar çok şey alıyorlardı ki, satıcı kadınlar&#160;küçük kıza bakarak:</p>
<p>“Yabancı bir prenses bu herhalde, belki de Hint racasının kızı,” diye fısıldaşıyorlardı.</p>
<p>Sonra Emily’yi aldılar. Birçok oyuncakçı dükkânı dolaştılar, birçok bebek gördüler onu buluncaya kadar. “Bebeğe benzemesini istemiyorum, konuştuğum&#160;zaman beni dinler gibi görünmeli,” diyordu Sara.&#160;“Giysisiz bir bebek alalım daha iyi. Bir terziye götürür, ölçüsünü aldırtırız. Giysiler ölçü üzerine yapılırsa daha çok yakışır.”</p>
<p>Birçok yere baktıktan sonra, oldukça sıradan görünen bir dükkânın önünde durdular. Sara birden titremeye başladı, babasının koluna sarıldı.</p>
<p>“Babacığım, Emily’yi buldum!” diye haykırdı. Çok sevgili bir dosta rastlamışçasma yanakları pembeleşmiş, gözleri parlamıştı. “Bizi bekliyor,” diye sürdürdü sözlerini. “Çabuk gidelim yanma! Belki o da&#160;beni tanımıştır!”</p>
<p>Çok ince bir bakışı vardı bebeğin. Büyüklüğü de iyiydi, taşıması kolay olurdu; çok güzel, kestane rengi&#160;saçları, iri, mavi gözleri, gerçek kirpikleri vardı. Bu&#160;bebeği aldılar. Sonra bir çocuk giysicisine götürüp&#160;ona da Sara’nmkiler kadar güzel, Sara’mnkiler kadar&#160;çok giysi aldılar.</p>
<p>Ertesi gün, Sara, kesin olarak Bayan Minchin’e bırakıldı. Hindistan’a gidecek olan gemi iki gün sonra yola çıkıyordu. Yüzbaşı Crewe, Bayan Minchin’le konuştu, soracağı şeyleri İngiltere’deki iki temsilcisinden sormasını, yollayacağı faturaları da onların ödeyeceğini söyledi. Kendisi de haftada iki gün kızma&#160;mektup yazacaktı, sevgili kızının her istediği yerine&#160;getirilmeliydi.</p>
<p>“Akıllı çocuktur, kendisine zararı dokunabilecek şeyleri istemez,” dedi.</p>
<p>Sonra küçük salonuna götürdü Sara’yı. Sara babasının dizlerine oturmuş, durmadan ona bakıyordu. Babası saçlarını okşadı.</p>
<p>“Ne o canım, beni ezberleyecek misin?” diye sordu.</p>
<p>“Hayır, babacığım, niçin ezberleyecekmişim? Sen benim kalbimdesin,” dedi Sara. Babasının kollarına&#160;atıldı, görenler birbirlerinden ayrılabileceklerine inanmazlardı.</p>
<p>Yüzbaşıyı götüren araba ilerlemeye başladı. Sara araba köşeyi dönünceye kadar arkasından baktı. Emily&#160;yanında oturuyordu. Sara arada bir göz atıyordu ona.&#160;Bayan Minchin küçük kızın ne yaptığım anlamak için&#160;kız kardeşini yanma yolladı. Bayan Minchin’in kız&#160;kardeşi, Bayan Amelia, kapıyı kapalı buldu. İçeriden&#160;alçacık, saygılı, ama biraz değişmiş bir ses:</p>
<p>“Kapıyı kilitledim, yalnız kalmak istiyorum,” dedi.</p>
<p>Bayan Amelia kardeşine hayrandı, ondan biraz korkardı da. Ama ondan daha iyi yürekliydi, ne dese&#160;yerine getirirdi. Heyecanla yanma vardı:</p>
<p>“Böyle tuhaf çocuk görmedim ben, kardeşim,” dedi. “Kapıyı içeriden kilitlemiş. Yerinden kımıldamadı bile.”</p>
<p>“Başkaları gibi bağırıp çağırmak tansa, böyle yapması daha iyi,” dedi ablası. “Ben de bu kadar şımarık olduğuna göre okulun altını üstüne getirecek diye&#160;korkuyordum.”</p>
<p>“Bavullarını açtım, öteberilerini yerleştirdim. Öyle güzel, öyle çok ki giysileri! Böylesini hiç görmemiştim.”</p>
<p>“Bence bu kadarı gülünç,” dedi Bayan Minchin. “Ama bir yere gittiğimiz zaman çocukların en önünde&#160;onu yürütürsek çok hoş görünür.”</p>
<ul><li><a href="main-1.xhtml">Bir Fransızca Dersi</a></li><li><a href="main-2.xhtml">Ermengarde</a></li><li><a href="main-3.xhtml">Lottie</a></li><li><a href="main-4.xhtml">Becky</a></li><li><a href="main-5.xhtml">Gene Elmas Kuyuları</a></li><li><a href="main-6.xhtml">Çatı Katında</a></li><li><a href="main-7.xhtml">Hintli Centilmen</a></li><li><a href="main-8.xhtml">Duvarın Ardı</a></li><li><a href="main-9.xhtml">Yersiz Yurtsuz Bir Kız</a></li><li><a href="main-10.xhtml">Rodilard’m Görüp işittiği</a></li><li><a href="main-11.xhtml">Sihir</a></li><li><a href="main-12.xhtml">Konuk</a></li><li><a href="main-13.xhtml">Bayan Minchin’in Cezası</a></li></ul>
</body>
</html>