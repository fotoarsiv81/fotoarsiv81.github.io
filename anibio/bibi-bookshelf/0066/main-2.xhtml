<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Ermengarde</h4>
<p>13</p>
<p>Mavi gözlerini üzerinden ayırmayan, tombul bir kız Sara’nm dikkatini çekmişti o gün. O kadar akıllı değildi, ama iyi bir yüzü vardı. Dirseklerini sırasına dayamış, kurdelesinin ucunu da ağzına almış, şaşkın&#160;şaşkın, hayran hayran Sara’ya bakıyordu. Bay Dufarge&#160;Sara’yla konuşurken biraz heyecanlanmış, ama Sara’nm Fransızca yanıt verdiğini duyunca, sırasından&#160;fırlamış, kıpkırmızı kesilmişti. Kendisi daha “anne,&#160;baba” gibi çok basit sözcüklerin bile Fransızcasmı&#160;bilmezken, onun bu kadar çok sözcük bilmesini, fiiller, sıfatlar kullanmasını bir mucize gibi görüyordu.&#160;Bayan Minchin kurdelesini ağzında çiğnediğini görünce, kızgınlığının acısını ondan çıkarmak istedi:</p>
<p>“Bayan Saint-John!” diye bağırdı. “O ne biçim oturuş öyle? Dirseklerinizi indirin, kurdelenizi de çıkarın ağzınızdan, dik oturun!”</p>
<p>Zavallı Bayan Saint-John, gene yerinden sıçradı; Lavinia ile Jessie ona bakıp kıkır kıkır güldüler. Bu&#160;yüzden daha çok kızardı, nerdeyse ağlayacaktı. Bunlar da'Sara’nm gözünden kaçmadı, bu kıza bir sevgi&#160;duydu hemen. Sara üzgün bir insan gördü mü hemen&#160;onun yardımına koşmak isterdi.</p>
<p>“Sara erkek olsa, birkaç yüzyıl daha önce dünyaya gelseydi, kılıcını eline alıp tüm dünyayı dolaşır, zavallılara yardım eder, kötüleri cezalandırırdı,” derdi&#160;babası.</p>
<p>Sara tüm derslerde bu küçük, bu şişko arkadaşa baktı hep. Derslerini, hele Fransızcayı öğrenmekte&#160;çok güçlük çekiyordu. Sözcükleri çok kötü söylüyor,&#160;arkadaşları da kendisiyle alay ediyorlardı. Yalnızca&#160;Sara gülmüyordu ona. “Bunda gülünecek bir şey yok,”&#160;diyordu kendi kendine.</p>
<p>Dersten sonra öğrenciler, küçük topluluklara ayrıldılar. Sara, Bayan Saint-John’u aramaya başladı. Bir pencere aralığında, üzgün, yalnız buldu onu, yanma&#160;yaklaştı. Çok tatlı bir sesle:</p>
<p>“Adınız ne?” diye sordu.</p>
<p>“Benim adım Ermengarde Saint-John.”</p>
<p>“Benimki de Sara Crewe. Adınız çok güzel, kitaplardaki adlar gibi.”</p>
<p>“Adımı sevdiniz demek?” diye kekeledi Ermengarde. “Ben de sizin adınızı sevdim.”</p>
<p>Bayan Saint-John’u en çok üzen şey son derece bilgili bir babası olmasıydı. Bunu büyük bir yüz karası gibi görüyordu bazı bazı. Her şeyi öğrenmiş olan,&#160;yedi sekiz dil konuşan bir baba, kızının da hiç değilse&#160;günlük derslerini öğrenmesini isterdi. Çocuğunun hiç&#160;başarı gösteremeyişine bir türlü akıl erdiremiyordu.&#160;Ermengarde okulun en kötü öğrencisi diye biliniyordu. Zamanının çoğu ağlamakla, cezalandırılmakla geçiyordu. Öğrendiği şeyleri de çabucacık unutuveri-yordu. Bu nedenle Sara’ya saygıyla bakmasında şaşılacak bir şey yoktu.</p>
<p>“Fransızca konuşuyorsunuz, değil mi?” diye sordu çekine çekine.</p>
<p>“Eh, biraz bilirim,” dedi Sara. “Çevremde hep Fransızca konuşulurdu. Benim yerimde olsanız siz de&#160;bilirdiniz.</p>
<p>“Hayır,” dedi Ermengarde. “Bilemezdim, ben beceremezdim.”</p>
<p>“Neden?”</p>
<p>“Az önce duydunuz ya! Hep böyle, sözcükleri güzel söyleyemiyorum. Çok güç. Ama siz çok akıllısınız, öyle değil mi?”</p>
<p>“Bilmem,” diye yanıt verdi Sara, “bir şey söyleyemem.”</p>
<p>Sonra güldü, konuyu değiştirdi:</p>
<p>“Emily’yi görmek ister misiniz?” dedi.</p>
<p>“Emily kim?” diye sordu Ermengarde.</p>
<p>“Odama gidelim, görürsünüz,” dedi Sara, ona elini uzattı.</p>
<p>Yolda yürürken Ermengarde:</p>
<p>“Yalnızca kendiniz için bir salonunuz olduğu doğru mu?” diye sordu alçak sesle.</p>
<p>“Evet,” dedi Sara. “Babam böyle istedi. Çünkü ben öyküler uydurup kendi kendime anlatırım, sesimi duymalarından da hoşlanmam.”</p>
<p>“Demek öyküler de uyduruyorsunuz!” diye haykırdı Ermengarde. “Fransızca konuşuyorsunuz, hem de öyküler uyduruyorsunuz, gerçekten mi?”</p>
<p>Sara şaşkın şaşkın ona baktı:</p>
<p>“Ama herkes öykü uydurabilir,” dedi. “Siz hiç denemediniz mi?”</p>
<p>Sara’nın salonuna gelmişlerdi. Ermengarde’m gözleri bebekten Sara’ya, Sara’dan bebeğe gidiyordu.</p>
<p>“Yürüyebilir o,” dedi Sara. “En azından ben buna inanıyorum. Hiç değilse buna inanır gibi yapıyorum.&#160;Doğruymuş gibi geliyor o zaman insana. Siz bir şeye&#160;inanır gibi yapmadınız mı hiç?”</p>
<p>“Hayır,” dedi Ermengarde. “Nasıl yapıyorsunuz, söyler misiniz?”</p>
<p>Sara onu öylesine büyülemişti ki, Ermengarde Emily’ye dikkat bile etmiyordu, oysa Emily gördüğü&#160;bebeklerin en güzeliydi.</p>
<p>“Oturalım,” dedi Sara. “Bunu size öğretmeye çalışacağım. Öyle kolaydır ki insan bir başladı mı bir daha bırakamaz. Çok hoştur. Bak, Emily, bu Ermengarde. Ermengarde, işte Emily. Onu kucağınıza almak ister misiniz? ”</p>
<p>“Sahi mi?” dedi Ermengarde. “Tanrım, ne kadar güzel!”</p>
<p>Sara bebeğini onun kollarına bıraktı. Sonra ona birçok güzel şey anlattı. Yolculuğundan, Hindistan’dan söz etti. Ama Ermengarde’m en beğendiği, Sa-ra’nın, insanlar yokken yürüyen, konuşan, her şeyi&#160;yapan bebekler konusunda uydurduğu şeylerdi. Sonra birden, Emily’yi nasıl bulduğunu anlatırken, Sa-ra’nm o güzel yüzü değişiverdi.</p>
<p>“Bir yeriniz mi acıyor?” dedi Ermengarde.</p>
<p>“Evet,” dedi Sara, “ama acı bedenimde değil. Babanızı çok sever misiniz?”</p>
<p>“Ben hemen hiç görmem onu,” diye kekeledi Ermengarde. “Yaşamını kitaplıkta kitap okumakla geçirir.”</p>
<p>“Ben dünyada en çok babamı severim,” dedi Sara. “O gitti de onun için içim sızlıyor. Cesur olacağım&#160;diye söz verdim ona. Olacağım da. Yaşamda her şeye&#160;katlanmak gerek. Askerlerin nelere katlandıklarını bir&#160;düşünün! Benim babam da askerdir. Bir savaş çıksa,&#160;yorgunluğa, susuzluğa katlanacaktı, belki de yaralanacaktı. Gene de yakmmayacaktı.”</p>
<p>Ermengarde hayranlıkla bakıyordu ona. Sara benzersizdi.</p>
<p>“Lavinia ile Jessie içli dışlı dosttur;” dedi boğuk bir sesle. “Biz de dost olsak ne iyi olur. Dostunuz olayım ister misiniz? Siz çok akıllısınız, bense okulun en&#160;budalasıyım, ama... sizi çok seviyorum.”</p>
<p>“Buna sevindim,” dedi Sara. “İnsan sevilirse daha iyi bulur kendini. Dost oluruz. Sonra Fransızca derslerinizde de size yardım ederim.”</p>
</body>
</html>