<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>p</p></div><h4>Bayan Minchin’in Cezası</h4>
<p>Sİ</p>
<p>&lt;</p>
<p>Bu büyük, bu beklenmedik sevinç Bay Carrisford’u çok sarstı. Ama Bay Carmichael, Sara’yı götürmek&#160;isteyince, “Bırakın, o hep yanımda kalsın, gözümün&#160;önünde olsun istiyorum,” diye inledi.</p>
<p>“Ben onunla ilgilenirim, annem de nerdeyse gelir,” diye atıldı Janet. “Sara’yı odadan çıkardı.”</p>
<p>“Sizi bulduğumuza öyle sevindik ki,” dedi. “Öyle sevindik ki anlatamam.”</p>
<p>Donald’m elleri cebindeydi.</p>
<p>“Paramı size verdiğim zaman adınızı sorsaydım, ‘Sara Crewe’ derdiniz, hemen bulunurdunuz!” diyordu.</p>
<p>Bu sırada bayan Carmichael geldi. Çok heyecanlıydı, Sara’yı göğsüne bastırdı, sevgiyle öptü.</p>
<p>“Çok heyecanlanmışsınız, yavrucuğum, ama hakkınız da yok değil,” dedi.</p>
<p>Ama Sara’nm dudaklarını yakan bir soru vardı. Gözleriyle kitaplığın kapısını gösterdi.</p>
<p>“O muydu, kötü dost o muydu? Yalvarırım, söyleyin,” dedi.</p>
<p>“Ona ‘kötü’ demeyin, yavrucuğum. O gerçekten batırmamıştı babanızın parasını. Ama bir ara öyle&#160;sandı, babanızı çok sevdiği için kederlenip hastalandı,&#160;ölecekti nerdeyse. Aklı başına geldiği zaman da babanız ölmüştü.”</p>
<p>“Beni arıyorlarmış. Ben o kadar yakındaydım ki!” dedi Sara.</p>
<p>“Sizi Fransa’da sanıyorlardı,” diye açıkladı bayan Carmichael. “Bay Carrisford sizi her yerde aradı. Penceresinin önünden geçtiğiniz zaman, dostunun kızı&#160;olduğunuzu usundan bile geçirmiyordu, ama onu düşünerek size acıyordu, size iyilik etmek istedi. Ram&#160;Dass’a pencerenizden geçmesini, odanızı güzelleştirmesini söyledi.</p>
<p>Sara bir sevinç çığlığı kopardı.</p>
<p>“Ne!” diye atıldı. “Tüm o güzel şeyleri Ram Dass mı getirmişti?”</p>
<p>“Evet, canım, Bay Carrisford çok iyidir, çok cömerttir.”</p>
<p>Kapı açıldı. Bay Carmichael, Sara’yı çağırdı.</p>
<p>“Bay Carrisford biraz iyileşti, sizi görmek istiyor,” dedi.</p>
<p>Sara Hintli centilmenin yanma koştu. Zayıf elini tuttu, birçok kez öptü.</p>
<p>“Demek benim dostum, benim büyük dostum siz-siniz,” dedi.</p>
<p>Bay Carmichael karısının kulağına eğildi. “Carris-ford üç haftaya kadar ayağa kalkar, şimdiden iyileşmiş gibi,” diye fısıldadı. Gerçekten de Bay Carrisford birden değişmişti. “Küçükhanım” bulunmuştu artık.&#160;Alınacak birçok karar vardı. Önce Bayan Minchin’e&#160;haber vermek gerekiyordu. Sara bir daha hiç ayak basmayacaktı o okula. Bay Carrisford’un kararı kesindi.&#160;Sara da “Oraya dönmeyeceğim için mutluyum,” diyordu. Bay Carmichael gidip Bayan Minchin’le konuşacaktı, ama Bayan Minchin kendisi geldi. Sara’ya bir iş&#160;vermek istemiş, onu hiç bir yerde bulamamıştı. Hizmetçiler mantosunun altında bir şey saklayarak komşu&#160;eve girdiğini söylemişler, Bayan Minchin küplere&#160;binmişti. Kitaplığa girdiği zaman, Sara, Bay Carrisford’un yanında oturuyordu.</p>
<p>“Bay Carrisford’u rahatsız ettiğim için üzgünüm,” dedi Bayan Minchin. “Ama söylenecek bir çift sözüm&#160;var: Ben komşu okulun müdürüyüm.”</p>
<p>Hintli centilmen sessiz sessiz ona baktı, sonra: “Tam zamanında geldiniz,” dedi. “Avukatım Carmichael sizinle görüşmeye gidecekti şimdi.”</p>
<p>“Avukatınız mı? Avukatınızla ne işim olabilir benim? Acıyarak barındırdığım bir öğrenci evinize gelmiş, benden izin almadan geldiğini söyleyecektim,” dedi Bayan Minchin, sonra da Sara’ya döndü: “Hemen&#160;okula dön, cezayı hak ettin,” diye ekledi.</p>
<p>Hintli centilmen Sara’yı kendine doğru çekti.</p>
<p>“Hayır, gitmeyecek,” dedi. “Onun yeri benim evimdir artık.”</p>
<p>“Ne demek istiyorsunuz?”</p>
<p>Hintli centilmen Sara’nın iki elini avuçlarına aldı. “Kısaca anlatıverdi, Carmichael,” dedi.</p>
<p>Bay Carmichael, Bayan Minchin’e olanları anlatmaya başladı:</p>
<p>Sizin acıyarak barındırdığınız Sara Crewe prenseslerden daha zengindir. Bay Carrisford iki yıldır kendisini arıyordu, şimdi buldu, bir daha da ayrılmayacak ondan.”</p>
<p>“Ama çocuk benim okulumda bulundu, onun için her şeyi yaptım. Ben olmasam, sokaklarda açlıktan&#160;ölürdü.”</p>
<p>Bay Carrisford kendini tutamadı:</p>
<p>Sizin okulunuzda çektiği acıları hiçbir yerde çekemezdi,” dedi.</p>
<p>“Yüzbaşı Crewe bana bırakmıştı onu,” dedi Bayan Minchin. “Büyüyünceye kadar benim okulumda kalmalı. Yasa da benden yana çıkacaktır.”</p>
<p>Bay Carmichael sözünü kesti:</p>
<p>“Siz de iyi bilirsiniz ki yasayla hiç ilgisi yok bu işin,” dedi. “Sara size dönmek isterse, Bay Carrisford&#160;buna karşı gelmez. Her şey Sara’ya bağlı.”</p>
<p>“Peki,” dedi Bayan Minchin, sonra Sara’ya döndü: “Seni şımartmadım, ama iyi yetiştirdim, çok da severim.”</p>
<p>“Sahi mi, efendim?” dedi Sara.</p>
<p>Bayan Minchin kıpkırmızı kesildi:</p>
<p>“Çocuklar kendilerini sevenleri bilmezler,” dedi. “Amelia da, ben de senin en akıllı öğrencimiz olduğunu söylerdik. Babanın dileğini gerçekleştirmek için&#160;bizim okula dönmeyecek misin?”</p>
<p>Sara Bayan Minchin’e yaklaştı, gözlerini gözlerine dikti:</p>
<p>“Siz neden dönmek istemediğimi bilirsiniz, Bayan Minchin, çok iyi bilirsiniz,” dedi.</p>
<p>Bayan Minchin’in gözleri öfkeyle parlıyordu:</p>
<p>“Öyleyse dostlarının hiçbirini göremeyeceksin,” dedi.</p>
<p>Bay Carmichael söze karıştı:</p>
<p>“Affedersiniz, efendim,” dedi. “Sara her istediğiyle görüşebilir. Bayan Crewe’in dostlarının aile büyükleri, çocuklarının onunla dostluk etmesine engel olmazlar herhalde.”</p>
<p>Bayan Minchin neye uğradığını bilemedi. Düşündüğü tuhaf amcadan daha tehlikeliydi bu adam. Hiçbir baba çocuğunun büyük elmas kuyularının küçük sahibiyle düşüp kalkmasına engel olmazdı. Hem Bay&#160;Carrisford Sara’nm neler çektiğini anlatırsa, okulu&#160;için hiç de iyi olmazdı. Kapıya doğru yürüdü.</p>
<p>“Bu çocuk hiçbir zaman içten olmadı, iyilikten anlamaz,” diye homurdandı. “Gene kendini prenses&#160;sanmaya başlıyacak.”</p>
<p>Sara birazcık kızardı:</p>
<p>“Her zaman bir prenses olmaya çalıştım, yalan değil,” dedi alçak sesle. “Her zaman, açken de, üşürken de... her zaman bir prenses gibi davranmak istedim.”</p><div>
<p>O akşam okulun öğrencileri çalışma salonunda toplanmışlardı. Ermengarde içeriye girdi, elinde bir&#160;mektup vardı, çok sevinçliydi. Öğrencilerden birkaçı:</p>
<p>“Ne oldu?” diye atıldı.</p>
<p>“Sara’dan uzun bir mektup aldım.”</p>
<p>“Sara’dan mı? Sara nerede?” diye bağırdı Jessie.</p>
<p>“Komşumuzun, Hintli centilmenin evinde,” dedi Ermengarde. “Elmas kuyuları varmış, gerçekten varmış!”</p>
<p>Arkadaşları çevresinde toplandılar, soluk solu-ğaydılar.</p>
<p>“Gerçekten varmış,” diye sürdürdü Ermengarde. “Bir ara Bay Carrisford her şey yok oldu sanmış,&#160;ama...”</p>
<p>“Bay Carrisford kim?” diye sordu Jessie.</p>
<p>“Komşumuz. Yüzbaşı Crewe de öyle sanmış, kederden ölmüş. Bay Carrisford çok hastalanmış. İyileşir iyileşmez Sara’yı bulmak istemiş, ama nerede olduğunu bilmiyormuş. Sonra hiçbir şeyin yok olmadığı anlaşılmış. Kuyularda milyonlarca elmas varmış. Saracık çatı katında bir fareyle dostluk ederken, soğuktan donarken, çok, ama çok, çok, çok zenginmiş.&#160;Buraya dönmeyecek artık. Yarın öğleden sonra onu&#160;görmeye gideceğim.”</p>
<p>Bayan Minchin odasına kapanmıştı, hiçbir şeyle ilgilenmiyordu. Öğrenciler bunu fırsat bildiler, geç&#160;saatlere kadar ayrılmadılar Ermengarde’m yanından,&#160;Sara’nm mektubunu dönüp dönüp baştan okumaktan&#160;bıkmıyorlardı.</p></div>
<p>Olanları herkes gibi Becky de biliyordu. Daha erken çıktı yukarıya. Biraz yalnız kalmak, sihirli odayı . bir kez daha görmek istiyordu. Bu oda ne olacaktı&#160;şimdi? Sihirbaz güzelim odayı Bayan Minchin’e bırakacak değildi ya! Becky Sara için çok seviniyordu, ama&#160;son kata gelirken gözleri yaşarmıştı. Ateş yanmayacaktı o gece, pembe lamba yanmayacaktı, yemek bulunmayacaktı. Kapıyı açtığı zaman bir çiğlik koparmasına ramak kaldı. Pembe lamba yanıyor, ateş çıtırdıyordu, yemek hazırdı. Ram Dass Becky’ye gülümsüyordu:</p>
<p>“Genç hanım sizi unutmadı, beye her şeyi anlattı,” dedi. “Bu mektubu size yolladı, üzgün uyumanızı istemedi. Efendim de yarın evinize gelmenizi buyurdu. Genç hanımıma hizmet edeceksiniz artık. Bu gece&#160;her şeyi götüreceğim buradan.”</p><div>
<p>Anna</p></div><div><div><img src="main-20.jpg" alt=""/></div></div>
<p>Büyük Aile’nin çocuklar odasında sonsuz bir sevinç vardı. Çocuklar, “Dilenci-olmayan-küçük-kız” gibi eşsiz bir dostları olacağını hiçbir zaman ummamışlardı.&#160;Herkes bulamazdı böyle bir dostu. Ona başından geçenleri anlattırmaktan bıkmıyorlardı. O da o soğuk&#160;odayı, kırık eşyaları, Rodilard’ı, serçeleri anlata anlata&#160;bitiremiyordu. Öykülerini Hintli centilmen de dinliyordu. O da Sara’nm düşünü nasıl gerçekleştirdiğini,&#160;çatı katındaki odasını nasıl düzelttiğini anlatıyordu.</p>
<p>“Sihirbazın siz olduğunuzu öğrendiğim için ne kadar mutluyum,” diyordu Sara.</p>
<p>Çok, ama çok seviyorlardı birbirlerini, çok da iyi anlaşıyorlardı. Hintli centilmen “küçükhanım” kadar&#160;hoş bir arkadaş görmemişti. Kesinlikle iyileşmişti ar-</p>
<p>tık. Gece sihirbazlığını sürdürüyor, ikide bir güzel güzel sürprizler hazırlıyordu. Örneğin bir akşam, Sara&#160;içeriye girdiği zaman çok güzel bir köpek bulmuştu,&#160;köpeğin boynundaki altın tasmada şöyle bir yazı vardı: “Adım Boris, prenses Sara’nm hizmetindeyim.”</p>
<p>Bir akşam da dalgın dalgın ateşe bakıyordu.</p>
<p>“Ne o, Sara, gene neler kuruyorsun?” dedi dostu. “Düşümün gerçek olduğu günden önce bir yoksul kıza rastlamıştım,” dedi Sara.</p>
<p>Sonra sokakta bulunan parayı, rastladığı dilenci kızı, fırıncı kadını anlattı. “Az önce bunu düşünüp bir&#160;şeyler kuruyordum,” diye bitirdi sözünü.</p>
<p>“Nedir o kurduğun?” dedi Bay Carrisford. “Her istediğini yapabilirsin.”</p>
<p>Sara biraz duralıyordu. Sonra:</p>
<p>“Çok param olduğunu söylüyordunuz,” dedi. “O kadar zenginsem, fırıncı kadına gitmek, aç bir çocuk&#160;görünce içeriye çağırıp karnını doyurmasını, sonra da&#160;hesabı bana yollamasını söylemek isterdim. Bunu yapabilir miyiz?”</p>
<p>“Hemen yarın.”</p>
<p>“Çok teşekkür ederim,” dedi Sara. “Aç kalmanın ne demek olduğunu bilirim.”</p>
<p>“Ama artık böyle şeyler düşünme, canım,” dedi Bay Carrisford. “Gel, şöyle yanıma otur. Prenses olduğunu düşün yalnız.”</p>
<p>“Evet,” dedi Sara, gülümsedi. “Öyle ya, yoksullara yiyecek dağıtıyorum...”</p>
<p>Ertesi gün, Bayan Minchin penceresinden sokağa bakıyordu. Bay Carrisford kürklere bürünmüş bir kü~</p>
<p>çük kızla arabaya binmeye hazırlanıyordu. Bayan Minchin bu küçük kızı çok iyi tanırdı, gördükçe sinirlenirdi, arkasında bir küçük kız daha vardı, onu&#160;görmek Bayan Minchin’i daha da sinirlendiriyordu:&#160;bu da Becky’ydi. Becky’nin yanakları al aldı şimdi, üstü başı düzgündü, Bayan Sara’nm özel hizmetçisiydi.</p>
<p>Araba fırının önünde durmakta gecikmedi. Fırıncı kadın vitrine sıcacık çörekler koyuyordu gene. İçeriye girenleri görünce tezgâha geldi. Sara’ya dikkatle bakmaya başladı:</p>
<p>“Sizi tanır gibiyim,” dedi.</p>
<p>“Evet,” dedi Sara, “dört kuruşuma altı çörek vermiştiniz, sonra...”</p>
<p>“Siz de bunların beşini yoksul bir kıza bırakmıştınız. Bunu hiç unutamadım. Şimdi çok iyi, çok mutlu görünüyorsunuz, buna sevindim.”</p>
<p>“Evet,” dedi Sara. “Çok mutluyum. Sizden bir şey rica edecektim.”</p>
<p>Sara tezgâha dayandı, tasarısını anlattı. Fırıncı kadın ilgiyle dinledi.</p>
<p>“Benim için bir zevk olur bu,” dedi. “Ben yoksul bir fırıncıyım, çok şey veremem. Ama o soğuk günden beri sizi düşünerek çok çörek dağıttım. Ne kadar&#160;ıslanmıştınız, ne kadar açtınız! Gene de eşsiz bir&#160;prenses gibi, çöreklerinizi bir başkasına vermiştiniz.”</p>
<p>Bay Carrisford gülümsedi. Sara da gülümsedi:</p>
<p>“Zavallıcık çok kötü bir durumdaydı,” dedi, “benden daha açtı.”</p>
<p>“Nerdeyse açlıktan ölecekti. O günkü durumunu sık sık anlattı bana.”</p>
<p>“Gene gördünüz mü onu?”</p>
<p>“Elbette. Şimdi bizim yanımızda. Bana çok yardımı dokunuyor.”</p>
<p>Fırıncı kadın dükkânın arka kapısına doğru girip seslendi, küçük kız da çıkıp geldi. Üstü başı tertemizdi. Sara’yı hemen tanıdı, hayranlıkla bakmaya başladı.</p>
<p>“Aç kaldıkça bana gelmesini söylemiştim,” dedi fırıncı kadın. “Çok dürüst bir kızdı, ona bağlandım,&#160;evde ona bir yer verdik. Adı Anna’dır.”</p>
<p>Sara elini uzattı, tokalaştılar.</p>
<p>“Burada olmanıza çok sevindim,” dedi Sara. “Bayan Brown benim için ekmek, çörek dağıtmanıza izin verir herhalde. Memnun kalırsınız sanıyorum, öyle&#160;ya, yiyecek bir şey bulamamanın ne demek olduğunu&#160;siz de çok iyi bilirsiniz.”</p>
<p>“Evet efendim,” dedi küçük kız. Başka bir şey söylemedi. Ama Sara sözlerinin anlaşıldığından kuşku&#160;duymuyordu. Anna onu kapıya kadar geçirdi, Prenses&#160;Sara’yı götüren araba gözden silininceye kadar arkasından baktı.</p><div><div><img src="main-21.jpg" alt=""/></div></div>
</body>
</html>