<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>62. ASİLER</h4>

  <p>Yakalarını kurtaran asiler, Bel-o-kan’ın banliyösünde, bir çilek alının altında toplandılar. Meyve kokusu can sıkıcı bir duyarganın oradan geçmesi halinde konuşmaların algılanmasını engellemek için parazit görevi yapacak. 103683. gruba katıldı. Bu azalmış halleriyle şimdi ne yapmayı düşündüklerini soruyor.</p>

  <p>En kıdemlileri, Tanrıcı olmayan bir karınca yanıt veriyor:</p>

  <p>“Az kişiyiz ama Parmakları ölüme terk etmek istemiyoruz. Onları beslemek için daha da çok çalışacağız.”</p>

  <p>Onayladıklarını belirtmek için duyargalar birbiri ardına kalkıyor. Tufan kararlılıklarını sulandırmadı.</p>

  <p>Bir Tanrıcı 103683.’ye dönüyor ve ona kelebek kozasını gösteriyor.</p>

  <p>“Senin gitmen gerek. Bunun yüzünden. Bu seferle dünyanın ucuna git. Bu, Merkür Görevi için gerekli.”</p>

  <p>Bir diğeri, “Bir çift Parmak getirmeyi dene,” diyor. “Tutsaklıkta çoğalıp çoğalamadıklarını görmek için onlara bakacağız.”</p>

  <p>Grubun en çok sevileni 24., 103683.’yle birlikte gitmek istediğini söylüyor. Parmakları görmek, koklamak, onlara dokunmak istiyor. Doktor Livingstone ona yetmiyor. O sadece bir çevirmen. Bu, onların yıkımına katılmak için bile olsa Tanrılarla doğrudan bağlantı kurmak istiyor. Israr ediyor. 103683.’ye yararlı olabilir. Örneğin, savaş sırasında kozayı taşıyabilir.</p>

  <p>Diğer asiler bu adaylığa şaşırıyorlar.</p>

  <p>103683., “Neden, bu karıncanın özel neyi var?” diye soruyor.</p>

  <p>Genç cinsiyetsiz karınca onların yanıt vermelerine izin vermiyor ve yeni büyük yolculuğunda asker karıncaya eşlik etmek için ısrar ediyor.</p>

  <p>103683. başka soru sormadan bu yardımı kabul ediyor. Bu 24. karıncada gerçekten kötü olan hiçbir şey olmadığını bildiren kokusal eğilimler hissediyor. Yolculuk sırasında arkadaşlarının onunla alay etmesine neden olan bu “kusuru” keşfetme fırsatı olacak.</p>

  <p>Fakat işte ikinci bir asi daha yolculuğa katılmak istediğini söylüyor. Bu, 24.’nün ablası: 23.</p>

  <p>103683. onu kokluyor ve yeniden düşüncesini söylüyor. Bu gönüllüler onun için hoş karşılanan bağlaşıklar olacaklar.</p>

  <p>Ordu yarın sabah güneş doğarken yola koyulacak. İki kız kardeş burada beklemekten başka bir şey yapmayacaklar.</p>
</body>
</html>
