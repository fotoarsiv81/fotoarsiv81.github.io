<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>20. TELEVİZYON</h4>

  <p>Giren ve çıkan her şeyi gözlüyordu.</p>

  <p>Kapıcı kadın, görevine sadıktı. Aralık penceresinin arkasından her şeyi izliyordu.</p>

  <p>Komiser Melies ona yaklaştı.</p>

  <p>— Söyleyin bana madam, size bir soru sorabilir miyim?</p>

  <p>Kadın kendi kendine bunun asansör aynalarının kirliliği için bir azarlama olması gerektiğini düşündü. Gene de başını salladı.</p>

  <p>— Hayatta sizi en çok ne korkutur?</p>

  <p>Garip bir soru. Kadın, kötü bir söz söylemekten ve en ünlü kilsini hayal kırıklığına uğratmaktan kaygılanarak düşündü.</p>

  <p>— Sanırım yabancılar. Evet, yabancılar. Onlar her yerdeler. İnsanların işlerini alıyorlar. Akşamları sokakların köşelerinde insanlara saldırıyorlar. Onlar bizim gibi değiller! Kafalarının içinde ne olduğunu bilene aşk olsun.</p>

  <p>Melies başını salladı ve kadına teşekkür etti. Kapıcı kadın hâlâ düşünceli bir biçimde seslendiğinde Melies asansöre binmişti bile.</p>

  <p>— İyi geceler komiser!</p>

  <p>Melies evinde ayakkabılarını çıkardı ve televizyonunun önüne yerleşti. Bir araştırma gününün akşamında kafasının içinde dönen makineyi durdurmak için televizyondan daha iyi bir şey olamaz. Uyurken rüya görürüz, bu da bir iştir. Televizyon kafamızdaki düşünceleri boşaltır. Nöronlar tatile girerler ve beyindeki bütün ışıklar yanıp sönmeyi bırakırlar. Kendinden geçiş!</p>

  <p>Melies uzaktan kumanda aletine bastı.</p>

  <p>Kanal 1675, bir Amerikan televizyon filmi: “Demek kötüsün Bili, öyle mi, en iyi olduğunu sanıyordun ama sende diğerleri gibi sefilin tekisin.”</p>

  <p>Zapladı:</p>

  <p>Kanal 877, reklam: “Krak Krak ile bir seferde kurtulun, bütün...”</p>

  <p>Yeniden zapladı:</p>

  <p>İzleyebileceği 1875 kanal vardı, fakat her akşam saat tam sekizde yıldız programı “Düşünce Tuzağı”yla sadece 622. kanal ilgisini çekiyordu.</p>

  <p>Jenerik. Trompetler. Sunucunun görünmesi. Alkışlar.</p>

  <p>Adam neşe saçarak konuşuyor:</p>

  <p>— Sizi yeniden karşımızda bulmak ne büyük mutluluk. Evlerinizde 622. kanalımıza sadık hepinizi saygıyla selamlıyorum. Bu yüz dördüncü programımıza hoş geldiniz. Programımızın adı ‘Düşünce ...</p>

  <p>— ...Tuzağı’! diye koro halinde bağırıyor stüdyodaki konuklar. Marie-Charlotte geldi, dizlerine sürtünerek büzüldü ve okşanmayı bekledi. Melies ona biraz ton balığı ezmesi verdi. Marie-Charlotte ton balığı ezmesini okşamalardan daha da çok seviyordu.</p>

  <p>— Programımızı ilk kez izleyenler için kuralları anımsatıyorum. Salonda bu modası geçmiş sözler için yuhalamalar duyuluyor.</p>

  <p>— Teşekkürler. Temel kural basit. Bir bilmece soruyoruz. Adayın bunun çözümünü bulması gerekiyor. İşte bu, ‘Düşünce...</p>

  <p>— ...Tuzağı’ diye boru gibi ötüyor seyirciler. Hâlâ ışık saçan sunucu devam ediyor:</p>

  <p>— Her doğru yanıt için on bin franklık bir çek, artı bir hataya izin veren ve sonraki on bin frankı da alabilmeyi sağlayan bir joker. Aylardan beri Madam Juliette... Ramirez bizim şampiyonumuz... Bugün düşmeyeceğini umut edelim. Kendinizi yeniden tanıtın Madam ... Ramirez. Mesleğiniz nedir?</p>

  <p>— Postane memuru.</p>

  <p>— Evli misiniz?</p>

  <p>— Evet, ve kocam kesin olarak şu anda evde beni seyrediyor.</p>

  <p>— Öyleyse iyi akşamlar Mösyö Ramirez! Peki, çocuklarınız var mı?</p>

  <p>— Hayır.</p>

  <p>— Hobileriniz neler?</p>

  <p>— Şey... Bulmacalar... Mutfak... Alkışlar.</p>

  <p>— Daha kuvvetli, daha da kuvvetli, diye emrediyor sunucu. Madam Ramirez bunu hak ediyor.</p>

  <p>Daha kuvvetli alkışlar.</p>

  <p>— Ve şimdi Madam Ramirez, yeni bir bilmece için kendinizi hazır hissediyor musunuz?</p>

  <p>— Hazırım.</p>

  <p>— Öyleyse zarfı açıyorum ve size günün bilmecesini okuyorum.</p>

  <p>Trampetlerin gürültüsü.</p>

  <p>— İşte bilmece: Bu seriye göre bir sonraki satır nedir? Beyaz bir tabloya keçeli kalemle sayılar yazıyor:</p>

  <p class="c mt1">1</p>

  <p class="c">1&nbsp;1</p>

  <p class="c">2&nbsp;&nbsp;&nbsp;1</p>

  <p class="c">1&nbsp;&nbsp;2&nbsp;&nbsp;1&nbsp;&nbsp;1</p>

  <p class="c">1&nbsp;&nbsp;1&nbsp;&nbsp;1&nbsp;&nbsp;2&nbsp;&nbsp;2&nbsp;&nbsp;1</p>

  <p class="c mb1">3&nbsp;&nbsp;&nbsp;&nbsp;1&nbsp;&nbsp;&nbsp;&nbsp;2&nbsp;&nbsp;&nbsp;&nbsp;2&nbsp;&nbsp;&nbsp;&nbsp;1&nbsp;&nbsp;&nbsp;&nbsp;1</p>

  <p>Şüpheli bir yüz ifadesi gösteren adayı yakın plan çekiyorlar:</p>

  <p>— Hımm... Bu, kolay değil!</p>

  <p>— Acele etmeyin Madam Ramirez. Yarına kadar zamanınız var. Fakat işte size yardım edecek ve doğru yola yönlendirecek anahtar cümle. Dikkat, iyi dinleyin: “Ne kadar zekiysek... bulma şansımız o kadar azdır.”</p>

  <p>Salondakiler anlamadan alkışlıyorlar. Sunucu selamlıyor:</p>

  <p>— Seyirci dostlar, siz de kalemlerinizin başına! Ve eğer istiyorsanız yarın görüşmek üzere!</p>

  <p>Jacques Melies bölgesel haberlere zaplıyor. Kusursuz yapılı saçlarıyla aşırı makyajlı bir kadın önünden hızla geçen yazıları kayıtsızca okuyordu: “Komiser Melies’in Salta olayındaki parlak başarısından sonra Vali Dupeyron üstün polis memurunun Legion d’honneur görevlileri sınıfına yükseltilmesini teklif etti. Sağlam bir kaynaktan adalet bakanlığının bu adaylığı iyi dileklerle incelediğini öğreniyoruz,”</p>

  <p>Jacques Melies tiksinerek televizyonu kapadı. Bundan sonra ne yapmalı? Yıldız polisi oynamaya devam edip olayı hasıraltı mı etmeli yoksa dik kafalılık ederek gerçeği bulmak için çalışmalı ve hiçbir işte başarısız olmayan polis memuru ününe yazık mı etmeli? Aslında seçeneği olmadığını iyi biliyordu. Kusursuz cinayet fikrinin sürükleyiciliği çok güçlüydü. Telefonu kaptı:</p>

  <p>— Alo, morg mu? Bana adli tıp doktorunu verin... (Sinir bozucu bir müzik) ... alo, doktor, Salta kardeşlerin cesetleri üzerinde çok titiz bir otopsiye gereksinimim var... Evet, acil!</p>

  <p>Telefonu kapadı ve başka bir numara çevirdi:</p>
</body>
</html>
