<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>79. ANSİKLOPEDİ</h4>

  <blockquote class="">
    <p>EN KÜÇÜK ORTAK PAYDA: Dünyadaki bütün insanlar tarafından en çok paylaşılan hayvan deneyimi karıncalarla karşılaşmadır. Hiç kedi ya da köpek ya da arı veya yılan görmemiş ilkel topluluklar mutlaka vardır ama bir gün bir karıncanın üstünden geçmesine izin vererek onunla oynamamış hiçbir insan bulamazsınız. Bu, bizim en yaygın ortak yaşantımızdır. Oysa elimizin üstünde yürüyen bu karıncayı gözleyerek temel bilgiler çıkardık. Bir: Karınca, başına geleni anlamak için duyargalarını hareket ettirir; iki: gidilebilecek her yere gider; üç: eğer diğer elimizle yolunu kesersek ona tırmanır; dört: Bir karınca dizisini önüne ıslak parmağımızla bir çizgi çizerek durdurabiliriz (bu durumda böcekler görünmez ve geçilmez bir duvar karşısındaymış gibi olurlar ve sonunda çevresini dolaşırlar). Bunların hepsini biliyoruz. Buna karşın bu çocuksu ilgi, bütün atalarımız ve bütün çağdaşlarımız tarafından paylaşılan bu bilgi hiçbir şeye yaramaz. Çünkü okulda yeniden ele alınmaz. (Orada karınca kabataslak bir biçimde incelenir: Örneğin, karıncanın vücudundaki parçaların adlarını ezberleyerek: gerçekten ne işe yarar?) Bir iş bulmada da yardımı olmaz.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
