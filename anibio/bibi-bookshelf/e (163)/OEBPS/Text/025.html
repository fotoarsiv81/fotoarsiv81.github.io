<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>25. OLAYLAR KARMAŞIKLAŞIYOR</h4>

  <p>Ses ısrarcı oluyor.</p>

  <p>— Beni izleyin lütfen.</p>

  <p>Neonların çiğ ışığının altında çift sıra halinde ölüler diziliydi. Her birinin ayak başparmağından bir etiket sarkıyordu. Salon bir eter ve sonsuzluk kokusu yayıyordu. Fontainebleau Morgu. Adli tıp doktoru:</p>

  <p>— Buradan komiser, dedi.</p>

  <p>Bazıları plastik bir kılıfın altına yerleştirilmiş, diğerleri beyaz bir çarşafla örtülmüş cesetlerin arasında ilerlediler. Her etiket yatanın ölüm tarihi ve şartlarını belirten bilgileri içeriyordu: 15 Mart, sokakta bıçak darbeleriyle öldürülmüş; 3 Nisan, bir otobüs tarafından ezilmiş; 5 Mayıs, pencereden atlayarak intihar...</p>

  <p>Levhaları sırasıyla Sebastien, Pierre ve Antoine Saltaya ait olduklarını gösteren üç ayak başparmağının önünde durdular. Melies sabırsızlıktan duramıyordu.</p>

  <p>— Neden öldüklerini buldunuz mu?</p>

  <p>— Az çok... Güçlü bir duygudan. Hatta çok kuvvetli olduğunu söyleyebilirim.</p>

  <p>— Korku mu?</p>

  <p>— Olabilir. Ya da şaşkınlık. Her durumda, hızı azalan bir stres. Şu kâğıttaki gözlemlere bakın: Her üçünün de karnındaki adrenalin oranı normalin on katı.</p>

  <p>Melies kendi kendine gazetecinin haklı olduğunu söyledi.</p>

  <p>— Yani korkudan öldüler...</p>

  <p>— Kesin değil çünkü bu ölümlerin tek nedeni duygusal şok değil. Gelin bakın. (Aydınlık bir masanın üstüne bir radyografi yerleştirdi.) Radyografide vücutlarında çok miktarda deşik olduğunu gözlemledik.</p>

  <p>— Bunlara ne yol açmış olabilir?</p>

  <p>— Bir zehir. Kesinlikle bir zehir fakat yeni bir tür zehir. Örneğin, siyanürle sadece büyük çapta bir doku bozukluğu gözlemlenir. Oysa bu olayda sayılan çok.</p>

  <p>— Peki, sizin tanınız nedir doktor?</p>

  <p>— Bu size şaşırtıcı görünebilir. Bence önce zorlu bir duygusal şoktan öldüler ve sonra aynı derecede ölümcül mide ve bağırsak kanaması geçirdiler.</p>

  <p>Beyaz önlüklü adam notlarını düzenledi ve Melies’e elini uzattı.</p>

  <p>— Bir soru daha doktor. Siz, sizi ne korkutur? Doktor içini çekti.</p>

  <p>— Oh, ben! O kadar çok şey gördüm ki... Artık hiçbir şey beni gerçekten etkilemiyor.</p>

  <p>Komiser Melies izin istedi ve çikletini çiğneyerek, girdiğinden daha şaşkın bir halde morgdan ayrıldı. Artık zorlu bir olay üzerinde olduğunu biliyordu.</p>
</body>
</html>
