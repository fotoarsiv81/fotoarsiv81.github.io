<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>137. ANSİKLOPEDİ</h4>

  <blockquote class="">
    <p>UYGARLIKLARIN KARŞILAŞMASI: XVI. yüzyılda Japonya’ya gelen ilk Avrupalılar Portekizli kâşifler oldular. Batı kıyısında, onları oldukça uygar bir biçimde ağırlayan bir valinin yönettiği bir adada karaya çıktılar. Vali, bu “uzun burunlular”ın getirdiği yeni teknolojilerle çok ilgilendi. Özellikle arkebüzler çok hoşuna gitti ve ipek ve pirinç karşılığında birini değiş tokuş etti.</p>

    <p>Sonra vali saray demircisine yeni sahip olduğu harika silahın bir kopyasını yapmasını emretti. Fakat işçi silahın dipçiğini kopyalamak konusunda yeteneksiz çıktı. Her seferinde, Japon marka arkebüz onu kullananın yüzüne patlıyordu. Portekizliler yeniden geldiklerinde vali geminin demircisinden kendi demircisine namlu dibini ateşleme sırasında patlamayacak şeklide lehimlemeyi öğretmesini istedi.</p>

    <p>Japonlar böylece çok miktarda ateşli silah yapmayı başardılar ve ülkelerindeki bütün savaş kuralları altüst oldu. O zamana kadar samuraylar sadece kılıçla dövüşüyorlardı. Şogun Oda Nobugana bir arkebüzlü asker birliği oluşturdu ve onlara karşıdaki süvari birliğini durdurmak için nasıl kısa fakat zorlu atışlar yapacaklarını öğretti.</p>

    <p>Bu maddi getirinin yanına Portekizliler ikinci bir hediye eklediler. Bu ruhani bir hediye olan Hıristiyanlıktı. Papa dünyayı Portekiz ve İspanya arasında paylaştırmıştı. Japonya, Portekizlilerin payına düşmüştü. Böylece Portekizliler çabucak Cizvitler getirdiler. Bunlar başta çok iyi karşılandılar. Japonlar önceden birçok dini toplayıp birleştirmişlerdi ve onlar için Hıristiyanlık onlardan sadece biriydi. Buna karşın Hıristiyanlığın ilkelerinin hoşgörüsüzlüğü sonunda onları çileden çıkarttı. Bütün diğer inançların yanlış olduğunu iddia eden, kesintisiz bir saygı adadıkları atalarının vaftiz olmadıkları bahanesiyle cehennemde yandıklarını söyleyen bu Katolik mezhebi de ne oluyordu?</p>

    <p>Bu kadar yobazlık Japonları şoka uğrattı. Cizvitlerin çoğuna işkence edip katlettiler. Sonra, Shimabara İsyanı sırasında yok edilme sırası Hıristiyan olan Japonlardaydı.</p>

    <p>Bundan sonra Japonlar Batı’dan gelen her şeyle bağlantılarını kestiler. Sadece geniş kıyıda bir adada izole durumda olan Hollandalı tüccarlara hoşgörü gösterildi. Ve uzun süre bu tüccarlar takımadalara ayak basma hakkından yoksun kaldılar.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
