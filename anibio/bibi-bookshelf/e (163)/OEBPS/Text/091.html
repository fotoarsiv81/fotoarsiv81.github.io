<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>91. PİKNİK</h4>

  <p>Ağustos ayının en sıcak döneminden kaçmak için Vali Charles Dupeyron küçük ailesini Fontainebleau Ormanı’nın ağaçlarının altında piknik yapmaya götürmeye karar vermişti. Çocukları Georges ve Virginie bunun için her zemine uygun ayakkabılarla donanmışlardı. Eşi Cecile, o anda Charles ve diğerlerinin alaycı bakışları altında, kocaman bir buzluğun içinde taşıdığı soğuk yemeği hazırlamıştı.</p>

  <p>O pazar sabah saat on birde bile korkunç bir sıcak vardı. Ağaçların altından yürüyerek batıya doğru yola koyuldular. Çocuklar anaokulunda öğrendikleri bir şarkıyı mırıldanıyorlardı: “Be-bop-alula, she is my baby.” Cecile, tekerlek izlerinde ayak bileklerini burkmamak için çaba harcıyordu.</p>

  <p>Dupeyron’a gelince, fazlasıyla terlemesine karşın, koruma görevlilerinden, sekreterlerden, basın üyelerinden ve diğer her türlü dalkavuktan uzakta bu okul kaçaklığı durumuna kızmıyordu. Doğaya dönüşlerin kendi çekicilikleri vardı.</p>

  <p>Yarısından çoğu kurumuş bir dereye ulaştıklarında çiçek kokularıyla dolu havayı zevk alarak kokladı ve yakında bir yerde çimenliğin üstüne oturmalarını önerdi.</p>

  <p>Cecile hemen karşı çıktı:</p>

  <p>— Komik olduğunu mu sanıyorsun! Burası tıka basa sivrisinek dolu olmalı! Sanki bir sivrisinek olduğunda ilk beni soktuğunu bilmiyormuş gibi konuşuyorsun!</p>

  <p>Virginie, sınıfının koleksiyonunu zenginleştirme umuduyla getirdiği kelebek ağını sallayarak sırıttı:</p>

  <p>— Annemin kanına bayılıyorlar çünkü onun kanı daha şekerli.</p>

  <p>Önceki yıl sekiz yüz pulkanatlının kanatlarıyla gökyüzünde bir uçağı temsil eden bir tablo yapmışlardı. Bu kez Austerlitz Savaşı’nı gösteren bir tablo yapmak istiyorlardı.</p>

  <p>Dupeyron uzlaşmacı göründü. Bu güzel günü bir sivrisinek öyküsü için mahvetmeyecekti.</p>

  <p>— Pekâlâ, daha uzağa gidelim. Orada ağaçsız bir yer görür gibi oldum.</p>

  <p>Ağaçsız alan bir mutfak gibi büyük, kare biçiminde bir yoncalıktı ve cömert bir biçimde gölgeliydi. Dupeyron buzluğunu bıraktı, açtı ve güzel bir beyaz örtü çıkardı.</p>

  <p>— Burada mükemmel bir biçimde rahat olacağız. Çocuklar, annenize çatal bıçakları yerleştirmek için yardım edin.</p>

  <p>Kendisi harika bir Bordo şarabını açma işine koyuldu ve hemen eşinin iğneli sözlerini duydu:</p>

  <p>— Daha acele hiçbir şey yok, değil mi? Çocuklar bağrışarak kavga ediyorlar ve sen içmekten başka bir şey düşünmüyorsun! Biraz babalık görevini yap!</p>

  <p>Georges ve Virginie birbirlerine toprak parçaları atarak dalaşıyorlardı. Dupeyron iç çekerek onlara uslu durmaları için seslendi:</p>

  <p>— Bu kadar yeter çocuklar! Georges, sen erkeksin, kardeşine örnek ol.</p>

  <p>— Bunu görüyor musun? Kız kardeşini rahatsız etmeye devam edersen beş kardeşi yiyeceksin. Bunu aklında tut.</p>

  <p>— Ama baba, başlatan ben değilim, o.</p>

  <p>— Kim olduğunu bilmek istemiyorum. En küçük bir yaramazlıkta tokadı sen yiyeceksin.</p>

  <p>&nbsp;</p>

  <p>Yirmi beş izciden oluşan komando grubu her yönü araştırarak kocaman ordunun oldukça uzağında önde ilerliyor. Ordunun dokunaçları olarak sefer kalabalığının en iyi yolu seçmesini sağlayacak olan feromon izleri bırakıyorlar.</p>

  <p>En öndeki grup 103. tarafından yönetiliyor.</p>

  <p>&nbsp;</p>

  <p>Dupeyronlar ağaçların bunaltıcı havasının altında yavaşça yiyeceklerini çiğniyorlardı. Öyle bir çaba vardı ki şimdi çocuklar bile sakin duruyorlardı. Madam Dupeyron gözlerini kaldırarak sessizliği bozdu:</p>

  <p>— Sanırım burada da sivrisinekler var. Her durumda böcekler var. Vızıltılar duyuyorum.</p>

  <p>— Daha önce böceksiz bir orman gördün mü? Madam Dupeyron iç çekti:</p>

  <p>— Kendi kendime senin pikniğinin o kadar iyi bir fikir olup olmadığını soruyorum. Normandia Kıyısı’nda çok daha iyi olurduk. Georges’un alerjileri olduğunu çok iyi biliyorsun!</p>

  <p>— Rica ediyorum şu çocuğu bu kadar korumaktan vazgeç. Sonunda onu gerçekten dayanıksız yapacaksın!</p>

  <p>— Ama bak! Her yer böcekle dolu.</p>

  <p>— Kaygılanma, yanımıza bir böcek ilacı almayı akıl ettim.</p>

  <p>— Ah, öyle mi? Hangi marka?</p>

  <p>&nbsp;</p>

  <p>Bir izciden gelen sinyal:</p>

  <p>“Kuzey kuzeydoğudan gelen kimliği belirsiz güçlü kokular.”</p>

  <p>Tanımlanamayan kokuların sayısı hiç de az değil. Dünyada şunlardan milyarlarca var. Fakat mesajı verenin özellikle ısrarcı tonlaması komando grubunu hemen alarma geçiriyor. Pür dikkat kesilerek hareketsizleşiyorlar. Havada pek alışılmadık hoş kokular var.</p>

  <p>Çulluk kokuları ortaya çıkardığına emin olan bir savaşçı çenelerini takırdatıyor. Duyargalar bağlantı haline geçiyor, karıncalar birbirlerine danışıyorlar. 103. her şeye karşın ilerlemek gerektiğini düşünüyor. Bu, sadece hayvanın kimliğini belirlemek için olacak. Onun düşüncesine göre sıraya giriyorlar.</p>

  <p>Yirmi beş karınca sakınarak kokunun kaynağına kadar tırmanıyor. Sonunda geniş bir açık alana çıkıyorlar. Burası küçük delikler serpiştirilmiş beyaz tabanı olan hiç alışılmadık bir yer.</p>

  <p>Her neyse, bununla uğraşmaya başlamadan önce tedbirler alınıyor. Beş izci karınca, federasyonun kimyasal bayrağını otların arasına koymak için geri geliyor. Bütün dünyaya burasının Bel-o-kan Toprağı olduğunu belirtmek için birkaç damla tetradesiklase-tat (C6-H22-02) yetiyor.</p>

  <p>Bu işlem biraz içlerini rahatlatıyor. Bir ülkeyi adlandırmak onu tanımaktır.</p>

  <p>Ziyaret ediyorlar.</p>

  <p>İki kocaman kule görünüyor. Dört keşifçi bunlara tırmanmaya girişiyor. Yuvarlak ve bombeli zirvede de içlerinden tuzlu ve biberli kokular gelen delikler var. Bu maddeleri daha yakından görmeyi çok isterlerdi fakat delikler onlara geçit vermek için çok küçük. Hayal kırıklığına uğrayarak aşağı iniyorlar.</p>

  <p>Ne yapalım, arkadan gelecek teknik ekipler kuşkusuz bu sorunu çözmeyi başaracaklar. Aşağı iner inmez daha da garip başka bir ilginç şeye doğru yönlendiriliyorlar: Güzel kokan ama oldukça alışılmamış şekilli bir dizi tepe. Tepelerin üzerine çıkıyorlar ve küçük vadilerle çıkıntılara yayılıyorlar. Yokluyorlar, inceliyorlar.</p>

  <p>Yapay, sert tabakayı delmeyi başaran ilk karınca “Yenebilir!” diye haykırıyor. Taş zannettiği şeyin altında harika bir şey var! Hayal edilmeyecek miktarda proteinli bir malzeme var! Ağzı besleyici iplikçiklerle dolu, haberi coşkulu bir frekansla yayıyor.</p>

  <p>— Bundan sonra ne yiyoruz?</p>

  <p>— Şiş var.</p>

  <p>— Ne şişi?</p>

  <p>— Kuzu, domuz yağı parçaları, domates.</p>

  <p>— Fena değil. Yanında ne var?</p>

  <p>Karıncalar orada kalmıyorlar. Bu ilk başarıyla coşarak kursaklarını biraz dolduruyor ve beyaz örtünün üzerinde dağılıyorlar. 2 izciden oluşan bir manga sarı jelatinle dolu beyaz bir kutunun içinde kayboluyor. Yumuşak malzemenin içinde batmadan önce uzun süre çabalıyorlar.</p>

  <p>— Yanında mı? Şarkütericinin Bearn Sosu.</p>

  <p>103. yüzeyi gıcırdayan ve çatırdayan sarı yapılardan oluşan dev bir yığının ortasında kayboluyor. Duvarlar tamamen yıkılıyor. 103. ezilmekten kurtulmak için her yere sıçrıyor ve daha yeni yerleşmişken onu kristalsi ve gevrek malzemenin içine gömecek olan bir düşüşten kurtarmak için daha da ileri sıçramak zorunda kalıyor.</p>

  <p>— Harika! Cips!</p>

  <p>Yağ tabakası kaplı hafif inişli bir yerde beklenmedik bir kayma sonunda onu bu kâbustan çekip alıyor. Bir çatala uzanarak keşif gezisine devam ediyor. Böylece bir sürprizden diğerine, tatlıdan ekşiye, acıdan sıcağa geçiyor. Yeşil bir sebzenin üzerinde yürüyor, sakınarak kırmızı kremaya yaklaşıyor.</p>

  <p>— Rus usulü kornişon, ketçap.</p>

  <p>103683., duyargaları bu kadar yabancı keşiflerden ateşlenmiş bir halde, güçlü bir mayalanma kokusu yükselen açık sarı renkli geniş bir alanı geçiyor. Kız kardeşleri aylak aylak dolaşıyor ve oyukların arasında eğleniyorlar. Bu malzeme, kesintisiz olarak devam eden, kusursuz küre biçiminde ve yumuşak mağara dizileri oluşturuyor. Bu madde çeneyle delinebiliyor ve sarı duvar saydam hale geliyor.</p>

  <p>— Gravyer Peyniri!</p>

  <p>103. büyülenmiş durumda ama her şeyin yenebildiği bu ülke hakkındaki izlenimlerini onlara aktarmaya zamanı olmuyor. Rüzgâr gibi kocaman, alçak ve sağır edici bir ses gök gürültüsü gibi gürleyerek üzerlerine düşüyor.</p>

  <p>“Dikkat karıncalar var.”</p>

  <p>Gökyüzünden ortaya çıkan pembe bir yuvarlak yöntemli bir şekilde sekiz kâşifi eziyor. “Pfut, pfut, pfut.” Bu iş üç saniye bile sürmüyor. Şaşkınlık etkisini gösteriyor. Bu soylu savaşçıların hepsi gürbüz yapılı. Buna karşın hiçbiri en küçük bir direniş gösteremiyor. Bakır rengi sert zırhları patlıyor, etleri ve kanları sıçrayan bulamacın içine karışıyor. Lekesiz beyaz yerin üzerinde alaycı koyu renk krepler oluşturuyorlar.</p>

  <p>Sefere katılan askerler duyularına inanamıyorlar.</p>

  <p>Pembe yuvarlak aslında uzun bir sütun halinde devam ediyor. Yıkıcı eserini henüz tamamladığında başka dört sütun gelip ona katılmak için katlanıyorlar. Beş taneler!</p>

  <p>PARMAKLAR!</p>

  <p>Bunlar Parmaklar!!!!! Parmaklar!!!!!</p>

  <p>103. bundan emin. Onlar oradalar! Oradalar! Bu kadar çabuk, bu kadar yakında, bu kadar güçlü. Parmaklar orada!!!!! 103. en afyonlu alarm feromonlarını yayıyor.</p>

  <p>“Dikkat, bunlar Parmaklar! Parmaklar!”</p>

  <p>103. onu aşan saf bir korku dalgası hissediyor. Bu, beyinlerinde köpürüyor, ayaklarında titriyor. Çeneleri ayrılıyor ve nedensiz art arda kapanıyor.</p>

  <p>PARMAKLAR! Bunlar PARMAKLAR! “Hepiniz saklanın!”</p>

  <p>Parmaklar hep birlikte havaya kalkıyorlar, içlerinden sadece biri sivri durumda kalacak bir biçimde toplanıyorlar. Dik duran bir mahmuz gibi gergin. Pembe ve düz ucu kâşifleri takip ediyor ve güçlük çekmeden onları eziyor.</p>

  <p>Cesur fakat hiç de atak olmayan 103. içgüdüsel olarak bet renkli kocaman bir mağaranın içine saklanıyor.</p>

  <p>Her şey o kadar çabuk oldu ki ne olduğunu anlamaya zamanı olmadı. Buna karşın 103. onları çok iyi tanıdı. Bunlar Parmaklardı!</p>

  <p>Korku daha asitli ikinci bir dalga halinde geri geliyor. Bu kez korkusunu yenmek için daha dehşet verici başka bir şey düşünemiyor. En korkunç, en anlaşılmaz, belki dünyadaki en ilginç şeyin karşısında bulunuyor. PARMAKLAR!</p>

  <p>Korku vücudunun her yerinde. Titriyor, boğuluyor. Bu garip bir şey: İlk anda iyi anlayamadı ama şimdi bu geçici sığınağın sakinliğinde güvendeyken korkusu en uç sınırına ulaştı. Dışarıda onun hesabını görmek isteyen bir sürü Parmak var. “Ya Parmaklar Tanrıysalar?”</p>

  <p>103. onları hor gördü, onlar da kızdılar. O ölecek olan sefil bir karıncadan başka bir şey değil. Chli-pou-ni çıldırmakta haklıydı, onları federasyonun bu kadar yakınında bulmak asla beklenen bir şey değildi! Demek ki dünyanın kıyısını geçmişlerdi ve ormanı istila ediyorlardı!</p>

  <p>103. bej renkli sıcak mağaranın içinde dönüp duruyor. Birkaç saniyeden beri topladığı bütün gerginliği atmak için isterik hareketlerle karnıyla duvarlara vuruyor.</p>

  <p>Kendine hâkim olması zaman alıyor, sonra korku biraz dağılmış gibi göründüğünde tedbirli adımlarla bu kemerli mağarayı ziyaret ediyor. İçini siyah şeritler süslüyor. Erimiş ılık yağdan sızıyorlar. Hepsi dayanma sınırlarını zorlayan iç bulandırıcı bir küf kokusu yayıyor.</p>

  <p>— Kızarmış pilici kes. Acayip iştah açıcı görünüyor.</p>

  <p>— Şu karıncalar bizi rahat bıraksalar...</p>

  <p>— Şimdiden bir sürü karınca öldürdüm.</p>

  <p>— Her durumda, şu halinle senden bıktım, sus! Bak, burada hâlâ karıncalar var, orada da.</p>

  <p>103., iğrenme duygusunun üstesinden gelerek bu sıcak mağarayı geçiyor ve bir kenara kapanıyor.</p>

  <p>Duyargalarını ileri uzatıyor ve bunun sonucunda ‘inanılmaz’a tanık oluyor. Pembe yuvarlaklar, müthiş düşmanlar, bütün arkadaşlarını sıkıştırıyorlar. Onları bardakların, tabakların, peçetelerin altına atıyor, sonra başka bir şeye gerek kalmadan canlarını çıkarıyorlar.</p>

  <p>Bu bir soykırım.</p>

  <p>Karıncalardan bazıları saldırganlarına asit fışkırtmayı deniyor. Boşuna. Pembe yuvarlaklar uçuyor, sıçrıyor, her yerden fışkırıyorlar. Minik düşmanlarına hiçbir şans tanımıyorlar.</p>

  <p>Sonra her şey sakinleşiyor.</p>

  <p>Hava, karıncaların ölümünü ifade eden oleik asit kokularıyla dolu.</p>

  <p>Parmaklar beşli sürüler halinde örtünün üzerinde kol geziyorlar.</p>

  <p>Yaralılar tükendi, çevreyi kirletmemeleri için kazınan lekelere dönüştüler.</p>

  <p>“Tatlım, bana büyük makası ver.” Birden kocaman sivri bir şey mağaranın tavanını deliyor ve sağır eden bir çatırtıyla onu ikiye ayırıyor.</p>

  <p>103. sıçrıyor. Dosdoğru ileri doğru zıplıyor. Çabuk. Kaçmak gerek. Çabuk. Çabuk. Dev Tanrılar orada, üzerindeler.</p>

  <p>Altı ayağının bütün hızıyla çabuk çabuk ilerliyor.</p>

  <p>Pembe sütunların hareket etmesi biraz zaman alıyor.</p>

  <p>Onun oradan çıktığını görmekten çok canları sıkılmış gibi bir halleri var. Hemen onu takip etmeye girişiyorlar.</p>

  <p>103. bütün manevraları deniyor. Dar dönüşler ve karşı ayaklı U dönüşlerinin sayısını artırıyor. Kalp cebi her şeyi yıkacakmış gibi atıyor ama o hâlâ yaşıyor. İki sütun önüne düşüyor. Gözlerinin eleklerinden ilk kez ufukta kesişen dev gölgeleri görüyor. Misk kokularını duyuyor. Parmaklar kol geziyorlar.</p>

  <p>Korkunç.</p>

  <p>O sırada kafasında bir tetik beliriyor. O kadar korkuyor ki düşünülemeyecek olanı yapıyor. Katıksız bir çılgınlık. Kaçmak yerine onu takip edenlerin üzerine atlıyor!</p>

  <p>Şaşkınlık etkisini gösteriyor.</p>

  <p>103. tam hızla Parmakların üzerine tırmanıyor. Bu, hız tahtası üzerinde gerçek bir füze. Dağın ucuna gelince boşluğa atlıyor.</p>

  <p>Düşüşü pembe yuvarlaklar tarafından yumuşatılıyor.</p>

  <p>Yuvarlaklar onu ezmek için kapanıyorlar.</p>

  <p>103. aşağı geçiyor ve yeniden bu kez otların içine düşüyor.</p>

  <p>Çabucak üç yapraklı bir yoncanın altına saklanıyor. Çevredeki bitkileri tırmıklayan pembe sütunları görüyor. Tanrı Parmaklar onu atmak istiyorlar. Fakat beyaz papatya kırı onun dünyası. Artık onu bulamayacaklar.</p>

  <p>103. koşuyor. Duyargalarında her çeşit düşünce ışık saçıyor. Bu kez artık kuşkusu yok, onları gördü, onlara dokundu, hatta onları kandırdı.</p>

  <p>Ama bu gene de temel soruya yanıt vermiyor:</p>

  <p>“Parmaklar Tanrı mı?”</p>

  <p>Vali Charles Dupeyron elini kareli mendiline sildi.</p>

  <p>— Tamam, görüyorsunuz, onları kovmayı başardık ve hatta bunu böcek ilacını kullanmadan yaptık.</p>

  <p>— Bu sana dediğimi değiştirmiyor sevgilim, bu orman temiz değil.</p>

  <p>Virginie övündü:</p>

  <p>— Ben yüz tane öldürdüm! Georges bağırdı:</p>

  <p>— Ben daha çok, senden daha çok öldürdüm!</p>

  <p>— Sakin olun çocuklar... Yiyecekleri kirletecek zamanları oldu mu?</p>

  <p>— Ben bir tanesinin kızarmış piliçten çıktığını gördüm. Virginie hemen bağırdı:</p>

  <p>— Karıncanın kirlettiği piliçten yemek istemiyorum! Dupeyron yüzünü buruşturdu.</p>

  <p>— Güzel bir kızarmış pilici bir karınca dokundu diye atacak değiliz herhalde!</p>

  <p>— Karıncalar kirlidir, hastalık taşırlar. Bunu bize okulda öğretmen söyledi. Baba ısrar etti:</p>

  <p>— Gene de piliç yiyeceğiz. Georges dört ayak üzerine çöktü.</p>

  <p>— Bir tane kurtulan var.</p>

  <p>— Daha iyi! Böylece gidip diğerlerine buraya gelmemeleri gerektiğini söyler. Virginie, o karıncanın ayaklarını koparmayı bırak, nasıl olsa ölü.</p>

  <p>— Oh, hayır anne! Hâlâ biraz kımıldıyor.</p>

  <p>— Tamam ama öyleyse parçaları örtünün üzerine koyma, daha uzağa at. Sonunda sakin sakin yemek yiyecek miyiz?</p>

  <p>Cecile gözlerini havaya kaldırarak konuşmuştu ve bakışları şaşkınlıkla öylece sabit kaldı. Küçük ama gürültülü, boynuzlu gergedanböceklerinden oluşan bir bulut kafasından bir metre yükseklikte bir taç gibi toplanmaktaydılar. Bulutun orada asılı kaldığını görünce yüzü soldu.</p>

  <p>Kocasının yüz ifadesi daha iyi durumda değildi. Otların karardığını görmüştü: Gerçek bir karınca dalgası tarafından kuşatılmışlardı. Belki milyonlarcaydılar!</p>

  <p>Gerçekte bunlar Parmaklara karşı birinci sefere katılan sadece üç bin asker karıncaydı. Zedi-bei-nakanlılann takviyesiyle sayıları biraz artmıştı. Bütün çeneler Dışarıda korkusuzca ilerliyorlardı.</p>

  <p>Koca ve baba güvensiz bir sesle tane tane konuştu:</p>

  <p>— Tatlım, bana hemen böcek ilacı bombasını ver.</p>
</body>
</html>
