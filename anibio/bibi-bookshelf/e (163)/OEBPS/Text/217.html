<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>217. KANSER</h4>

  <p>103. ilk sözünü tutmuştu: Sitesinin altındaki insanlar kurtarılmışlardı. Juliette Ramirez şimdi ikinci sözünü de tutması için ona yalvardı: Kanserin sırrını açıklamak.</p>

  <p>Karınca “Pierre de Rosette”in çanının altındaki yerini yeniden alıyor ve uzun bir kokusal konuşma yapıyor.</p>

  <p>&nbsp;</p>

  <p class="ind i">Parmakların kullanımı için biyolojik <b><u>Feromon</u></b></p>

  <p class="ind i"><b><u>Tükürük salgılayan:</u></b> 103.</p>

  <p class="ind i"><b><u>Konu:</u></b> “Kanser” adını verdiğiniz şey.</p>

  <blockquote class="i mt0">
    <p>Eğer siz insanlar kanserin kökünü kazımayı başaramıyorsanız, bu, sizin biliminiz aşıldığı içindir. Kanserle ilgili inceleme tarzınız gözünüzü kör ediyor. Dünyayı sadece tek bir tarzda görüyorsunuz: Sizin tarzınızda. Çünkü siz geçmişinizin tutsağısınız. Deneyler yoluyla bazı hastalıkları iyileştirmeyi başardınız. Bundan da sadece deneyin bütün hastalıkların hakkından gelebileceği sonucunu çıkardınız. Bunu televizyonda, sizin bilimsel belgesellerinizde gördüm. Bir olguyu anlamak için onu ölçüyor, onu bir haneye yerleştiriyor, fihristini yapıyor ve gittikçe küçülen parçalara bölüyorsunuz. Küçük parçalara ayırdıkça gerçeğe yaklaştığınız izlenimindesiniz.</p>

    <p>Bununla beraber bir ağustosböceğinin neden şarkı söylediğini onu parçalar halinde keserek bulamazsınız. Bir orkidenin neden bu kadar güzel olduğunu taç yapraklarından birinin hücrelerini mercekle inceleyerek anlayamazsınız.</p>

    <p>Bizi çevreleyen öğeleri anlamak için kendimizi bütünlükleri içinde onların yerine koymamız gerekir. Ve tercihen onlar yaşarken. Ağustosböceğini anlamak istiyorsanız, on dakika boyunca bir ağustosböceğinin ne görüp ne yaşıyor olabileceğini hissetmeye çalışın.</p>

    <p>Orkideyi anlamak istiyorsanız, çiçek gibi kokmayı deneyin. Başkalarını parçalara bölmek ve kendi bilgilerinizin kalelerinde gözlemlemek yerine kendinizi onların yerine koyun.</p>

    <p>Büyük buluşlarınızdan hiçbiri beyaz önlüklü geleneksel bilginler tarafından gerçekleştirilmemiştir. Televizyonda büyük buluşlarınızla ilgili bir belgesel gördüm. Sadece yön verilen kazalardı, buharın kapağını kaldırdığı tencereler, köpekler tarafından ısırılan çocuklar, bir ağaçtan düşen elmalar, rastlantı sonucu karışan ürünler.</p>

    <p>Kanser sorununuzu çözmek için şairleri, filozofları, yazarları, ressamları görevlendirmeliydiniz. Kısaca, sezgi ve esin sahibi yaratıcıları. Onlardan önce gelenlerin yaptıkları bütün deneyleri ezbere öğrenmiş olan insanları değil.</p>

    <p>Klasik biliminiz aşıldı.</p>

    <p>Geçmişiniz şimdiki zamanınızı görmenizi engelliyor. Eski başarılarınız şimdi başarmanızı engelliyor. Eski zaferleriniz en büyük düşmanlarınız. Bilim adamlarınızı televizyonda gördüm. Dogmaları tekrarlamaktan başka bir şey yapmıyorlar. Ve okullarınız sonsuza dek donmuş deney protokolleriyle hayal gücünüze gem vurmaktan başka bir şey yapmıyorlar. Sonra, onları değiştirmek için serüvene atılmamalarını güvenceye almak için öğrencileri sınavlara tabi tutuyorsunuz.</p>

    <p>İşte bu yüzden kanseri iyileştirmeyi bilmiyorsunuz. Sizin için her şey aynı. Kolerayı yenmek bir şekilde başarıldığına göre, kanser de aynı yöntemler kullanılarak yenilebilir.</p>

    <p>Bununla beraber kanser olduğu gibi ilgilenilmeyi hak ediyor. O, başlı başına ayrı bir şey.</p>

    <p>Size çözümü sunacağım. Size, kolayca ezdiğiniz biz karıncaların kanser sorununu nasıl çözdüğümüzü öğreteceğim.</p>

    <p>Aramızda kansere yakalanan fakat ölmeyen bireyler olduğunu fark ettik. Bunun üzerine, bu yüzden ölen çoğunluğu incelemek yerine, hastalığa yakalanan ve nedensiz iyileşen nadir Karıncaları incelemeye başladık. Onların arasındaki en küçük ortak paydanın ne olduğunu araştırdık. Çok uzun süre araştırdık. Ve bu “mucizevi” bireylerin ortak yönünü bulduk: Çevreleriyle iletişim kurma yetenekleri ortalama karıncalarınkinden daha fazlaydı.</p>

    <p>Buradan bir şey sezinledik: Ya kanser bir iletişim sorunuysa? Kiminle iletişim mi diyeceksiniz? Diğer şeylerle iletişim. Hastaların vücutlarını inceledik: Elle tutulur hiçbir şey yoktu.</p>

    <p>Bakteri sporu, mikrop, solucan yoktu. Bu sırada bir karıncanın aklına dâhice bir fikir geldi: Hastalığın yayılma ritmini incelemek. Ve bu ritmin bir dil olduğunu fark ettik! Hastalık bir dil gibi incelenebilecek bir dalgaya göre ilerliyordu.</p>

    <p>Sonuçta elimizde bir dil vardı ama yayıcısı yoktu. Bu önemli değildi. Dili deşifre ettik. Kabaca şu anlama geliyordu: “Kimsiniz, ben neredeyim?”</p>

    <p>Anladık. Kansere yakalananlar aslında istemeden elle tutulamayan dünya dışı şeylerin toplanma yeri oluyorlar. İletişim kuran bir dalgadan başka bir şey olmayan dünya dışı yaratıklar... Yeryüzüne geldiğinde bu dalganın konuşmak için tek bir düşüncesi olacaktı: Onu çevreleyeni yeniden üretmek. Ve bu yaşayan vücutlara geldiğine göre, dünya dışı dalga “İyi günler, siz kimsiniz, düşmanca niyetlerimiz yok, gezegeninizin adı ne?” gibi mesajlar yaymak için onu çevreleyen hücreleri yeniden üretiyordu.</p>

    <p>Bizi öldüren buydu: Hoş geldin cümleleri, kaybolmuş turistlerin soruları.</p>

    <p>Sizi öldüren de bu.</p>

    <p>Arthur Ramirez’i kurtarmak için karıncalarla iletişim kurmaya yarayana benzeyen ama bu kez kanser dilini çevirmeye yönelik bir “Pierre de Rosette” yapmanız gerek. Onun ritimlerini, dalgasını inceleyin, onları yeniden üretin ve siz de yanıt yaymak için onları yönetin. Tabi ki bu anlattığıma inanmak zorunda değilsiniz. Ama bu yöntemi denemekle hiçbir şey kaybetmeyeceksiniz.</p>
  </blockquote>

  <p>Jacques Melies, Laetitia Wells ve Ramirezler bu garip öneriye çok şaşırdılar. Kanserle diyalog kurmak mı?... Bununla beraber, cinlerin efendisi Arthur Ramirez’in korkunç koşullarda yaşayacağı sadece birkaç günlük ömrü kalmıştı. Elbette içlerindeki her şey bunun bir saçmalık olduğunu söylüyordu. Bu karıncanın bize tıp dersleri vermek için hiçbir üstünlüğü yok. Bu uslamlama her durumda yersiz. Ama Arthur ölecekti. Öyleyse başta tamamen saçma görünen bu yoldan yararlanmayı neden denememeli? Onları nereye götüreceğini göreceklerdi!</p>
</body>
</html>
