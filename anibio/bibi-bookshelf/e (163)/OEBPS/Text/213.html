<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>213. HAZIRLIKLAR</h4>

  <p>Chli-pou-ni’nin cesedi Tanrıcıların onu yerleştirdikleri ölüler salonunda üstünlük taslıyor.</p>

  <p>Yumurtlamayan kraliçesiz Bel-o-kan yok olma tehdidi altında. Kızıl karıncalara kesinlikle bir kraliçe gerek. Tek bir kraliçe ama bir kraliçe.</p>

  <p>Bunu hepsi biliyor. Şimdi siteyi kurtaracak olan Tanrıcı olmak ya da olmamak değil. Mevsim geçmiş olsa da bir Rönesans Bayramı yapmak gerek.</p>

  <p>Temmuz ayında uçmayan geç kalmış prensesleri topluyorlar. Uçuş günleri sırasında siteden çıkamamış olan güçsüz erkeklerin izini sürüp yakalıyorlar. Hazırlık yapılıyor.</p>

  <p>Şehri kurtarmak için bir çiftleşme şart.</p>

  <p>Parmaklar Tanrı olsunlar ya da olmasınlar, eğer karıncalar üç gün içinde döllenmiş bir kraliçeye sahip olmazlarsa bütün Bel-o-kanlılar ölecek.</p>

  <p>Bunun için aşk eylemi sırasında hareketli olmaları için prensesler şekerli bal şurubuna bulanıyorlar. Yetersiz erkeklere sabırla düğün uçuşunun nasıl olduğu açıklanıyor.</p>

  <p>Ağır öğle sıcağında kalabalık, sitenin kubbesinde toplanıyor. Binlerce yıldan beri Rönesans Bayramı aynı sevince yol açar ama bu yıl söz konusu olan topluluğun hayatta kalması. Düğün uçuşu asla bu kadar heyecanla beklenmedi!</p>

  <p>Yaşayan bir kraliçenin Bel-o-kan’a inmesi gerek.</p>

  <p>Kokusal gürültü patırtı. Prensesler sadece iki şeffaf kanattan oluşan gelinlikleriyle oradalar. Kuşların yaklaşmak istemesi durumunda siteyi savunmak için topçular da orada.</p>
</body>
</html>
