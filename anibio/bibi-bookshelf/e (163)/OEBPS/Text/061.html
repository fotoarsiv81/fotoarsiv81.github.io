<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>61. KAYA SUYU</h4>

  <p>Prof. Maximilien MacHarious, Bellevue Oteli’ndeki odasında, deney kabının içeriğini inceliyordu. Caroline Nogard’ın ona vermiş olduğu madde biçim değiştirerek, kaya suyuna benzeyen siyah bir sıvıya dönüşüyordu. Kapı çaldı. İki ziyaretçi bekleniyorlardı. Bunlar Etiyopyalı bilgin bir çift olan Gilles ve Suzanne Odergin’di. Adam hemen sordu:</p>

  <p>— Her şey yolunda mı? Prof. MacHarious yanıt verdi:</p>

  <p>— Her şey belirlenen programı kusursuz bir biçimde takip ediyor.</p>

  <p>— Bundan emin misiniz? Salta kardeşlerin telefonu yanıt vermiyor.</p>

  <p>— Pöh! Şüphesiz tatile çıkmışlardır.</p>

  <p>— Caroline Nogard da yanıt vermiyor.</p>

  <p>— Hepsi o kadar çok çalıştılar ki! Şimdi biraz dinlenmek istiyor olmaları normal. Suzanne Odergin alay etti:</p>

  <p>— Biraz dinlenmek mi?</p>

  <p>El çantasını açtı ve Salta kardeşlerle Caroline Nogard’ın ölümünü anlatan bir sürü gazete kupürü çıkardı.</p>

  <p>— Hiç gazete okumuyor musunuz, Profesör MacHarious?</p>

  <p>— Gazeteler bu olayları şimdiden “bu yazın en heyecanlı olayları” olarak nitelendiriyorlar! Ve siz buna belirlenen programın izlenmesi mi diyorsunuz? Kızıl profesör bu haberlerden heyecanlanmış görünmedi.</p>

  <p>— Ne istiyorsunuz? Yumurtaları kırmadan omlet yapılmaz. Etiyopyalılar kesin olarak daha kaygılıydılar.</p>

  <p>— “Omlet”in bütün yumurtalar ziyan olmadan önce pişmiş olacağını umalım! MacHarious gülümsedi. Onlara paspasın üstündeki deney kabını gösterdi.</p>

  <p>— “Omletimiz” işte orada. Tatlı, mavi, yansımalı, siyah akışkanı hep birlikte hayranlıkla izlediler. Prof. Odergin değerli şişeyi bin bir dikkatle ceketinin iç cebine yerleştirdi.</p>

  <p>— Neler olup bittiğini bilmiyorum MacHarious ama gene de tedbirli olun.</p>

  <p>— Kaygılanmayın. İki tazım beni korur. Kadın şaşırarak bağırdı:</p>

  <p>— Tazılarınız! Biz geldiğimizde havlamadılar bile. Garip koruyucular!</p>

  <p>— Bu akşam burada değiller. Veteriner bir inceleme için onları alıkoydu. Ama yarın bana göz kulak olmak için sadık koruyucularım burada olacaklar.</p>

  <p>Etiyopyalılar ayrıldılar. Prof. MacHarious bitkin bir halde yattı.</p>
</body>
</html>
