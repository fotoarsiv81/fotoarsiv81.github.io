<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>74. ANSİKLOPEDİ</h4>

  <blockquote class="">
    <p>FARE-KÖSTEBEK: Fare-köstebek (heterocephalus glaber) Doğu Afrika’da, Etiyopya’yla Kenya’nın kuzeyi arasında yaşar. Bu hayvan kördür ve pembe derisi tüysüzdür. Kesici dişleriyle kilometrelerce uzunlukta tüneller kazabilir.</p>

    <p>Fakat en şaşırtıcı nokta bu değildir. Fare-köstebek sosyal olarak böceklerle aynı biçimde davranan tek memelidir! Bir fare-köstebek kolonisi ortalama beş yüz bireyden oluşur ve bunlar karıncalarda olduğu gibi üç kasta ayrılırlar: Cinsiyetliler, işçiler, askerler. Tek bir dişi, bir çeşit kraliçe, doğurabilir ve bir defada her kasttan otuz yavru dünyaya getirir. Tek “yumurtlayan” olarak kalmak için sidiğinde yuvanın diğer dişilerinin çoğalma hormonlarını bloke eden kokulu bir madde salgılar. Fare-köstebek türünün koloniler halinde bir araya gelmesi yarı çöl bölgelerde yaşamasıyla açıklanabilir. Bazen hacimli ve genelde çok dağınık olan yumrular ve köklerle beslenir. Tek başına bir kemirgen kilometrelerce kazabilir ve hiçbir şey bulamadan açlıktan ya da bitkinlikten ölür. Toplum halinde yaşam yiyecek bulma şansını arttırır, buna göre bulunan en küçük yumru hepsinin arasında eşit bir biçimde paylaşılacaktır.</p>

    <p>Karıncalarla aradaki kayda değer tek fark: Aşk eyleminden sonra erkekler hayatta kalırlar.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
