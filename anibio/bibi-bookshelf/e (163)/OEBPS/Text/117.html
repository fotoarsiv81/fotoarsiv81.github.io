<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>117. BEL-O-KAN’DA</h4>

  <p>Haberci küçük sinekler Bel-o-kan’a iniyorlar. Hepsi aynı haberleri taşıyor. Sefere katılan karıncalar arı zehri sayesinde bir parmağı yendiler. Sonra Askolein Kovanı’na saldırdılar ve onu da yendiler. Onların geçtiği yerde hiçbir şey dayanmıyor.</p>

  <p>Bütün sitede düğün bayram yaşanıyor.</p>

  <p>Kraliçe Chli-pou-ni çok sevinçli. Parmakların yaralanabilir yaratıklar olduğunu her zaman biliyordu. Şimdi bu kanıtlanmıştı. Heyecanın doruğunda, annesinin cesedine yönelerek kokusal sözcükler yayıyor:</p>

  <p>“Onları öldürebiliriz, onları yenebiliriz. Onlar bizden üstün değiller.”</p>

  <p>Yasak Site’nin birkaç kat altında Parmaklar yanlısı asiler yapakta ağılının üstündeki eski salonlarından daha da dar olan gizli bir salonda toplanıyorlar.</p>

  <p>Tanrıcı olmayan bir karınca konuşuyor:</p>

  <p>“Alaylarımız gerçekten bir parmağı öldürebildiyse, demek ki onlar Tanrı değiller.”</p>

  <p>Bir Tanrıcı güçle, “Onlar bizim Tanrılarımız,” diyor. Ona göre seferdekiler bir parmağın hakkından geldiklerine inandılar ama aslında başka bir yuvarlak ve pembe hayvanla karşılaştılar. Şevkle tekrarlıyor:</p>

  <p>“Parmaklar bizim Tanrılarımızdır.”</p>

  <p>Bununla birlikte ilk kez en dindar Tanrıcı bazı asilerin arasına kuşku usulca sokuluyor. Ve bu konuda doğrudan mekanik peygamber, ünlü “Doktor Livingstone”la konuşma hatasını yapıyorlar.</p>
</body>
</html>
