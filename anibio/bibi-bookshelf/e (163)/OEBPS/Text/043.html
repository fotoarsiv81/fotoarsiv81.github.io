<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>43. TANINMASI GEREKEN BİR FEROMON</h4>

  <p>Chli-pou-ni, 103683.’yü çağırttı. Muhafızları onu sonunda kınkanatlı böceklerin ağıllarının bulunduğu bölgede bulmadan önce her yerde arıyorlar.</p>

  <p>Onu Kimyasal Kütüphaneye götürüyorlar. Kraliçe hemen hemen oturmuş durumda orada. Bir feromonu incelemiş olmalı çünkü duyargalarının ucu hâlâ ıslak. “Söylediklerinizi çok düşündüm.”</p>

  <p>Chli-pou-ni önce seksen bin askerin dünyanın bütün Parmaklarını öldürmek için yetersiz görünebileceğini kabul ediyor. Kısa bir süre önce bir kaza oldu. Bu canavarların gücü hakkında en kötü şeyi düşünmeye neden olan korkunç bir felaket. Parmaklar, Giou-li-kan Sitesi’ni kaçırdılar. Şehrin tamamını kocaman bir şeffaf kabuğun içinde götürdüler!</p>

  <p>103683. böyle bir mucizeye inanmakta güçlük çekiyor. Böyle bir şey nasıl ve neden oldu?</p>

  <p>Kraliçe bilmiyor. Olaylar çok çabuk gelişti ve tek kurtulan büyük tufanın şokunda. Fakat Giou-li-kan olayı tek değil. Her gün Parmaklarla ilgili yeni olaylar haber alınıyor.</p>

  <p>Her şey sanki Parmaklar tam hızla çoğalıyorlarmış gibi oluyor. Sanki ormanı işgal etmeye karar vermişler gibi. Her gün onların varlığı daha açık bir hal alıyor.</p>

  <p>Tanıklar ne diyorlar? Aralarından çok azı birbiriyle tutarlı. Bazıları siyah ve düz hayvanlar anımsıyor, diğerleri yuvarlak ve pembe hayvanlardan söz ediyor.</p>

  <p>Görünen o ki garip hayvanlarla, doğanın bir sapkınlığıyla karşı karşıyalar.</p>

  <p>103683. karışık düşler görüyor.</p>

  <p>(Ya bizim Tanrılarımız olsalardı? Tanrılarımıza karşı çıkma noktasında mı olacaktık?)</p>

  <p>Chli-pou-ni asker karıncadan onu takip etmesini istiyor. Onu kubbenin zirvesine kadar götürüyor. Orada birçok savaşçı onları selamlıyor ve egemenliği çevreliyor. Yegâne yumurtlayan için açık havaya çıkmak tehlikeli. Bel-o-kan’ın vazgeçilmez, kişileşmiş cinsini bir kuş kapabilir.</p>

  <p>Topçular çoktan konum aldılar, görüş alanlarına girecek ilk gölgeye nişan almaya hazırlar.</p>

  <p>Kubbenin sivri ucunun çevresini dolaşırken Chli-pou-ni kalkış alanı işlevi gören geniş bir alana ulaşıyor. Orada sakin sakin tomurcukları koparıp yiyen birçok gergedanböceği duruyor. Kraliçe, 103683.’ye içlerinden birinin, hafif bakır renkli siyah kabuğu parlayanın, üzerine binmeyi öneriyor.</p>

  <p>“İşte evrim hareketimizin bir harikası. Bu kocaman uçan hayvanları evcilleştirmeyi başardık. Haydi, içlerinden birini kullanmayı dene.”</p>

  <p>103683. kınkanatlıların pilotluğu hakkında hiçbir şey bilmiyor.</p>

  <p>Chli-pou-ni ona birkaç öneri feromonu gönderiyor:</p>

  <p>“Duyargalarını sürekli onların menzilinde tut. Ona izleyeceği yolu çok kuvvetli bir biçimde düşünerek tarif et. Bineğin çok çabuk itaat edecek, bunu sen kendin de gözlemleyeceksin. Ve dönemeçlerde ters yöne eğilerek dengelemeyi deneme. Her hareketinde gergedanböceğine eşlik et.”</p>
</body>
</html>
