<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>193. KANSER</h4>

  <p>103., Parmakların dünyasında anormal bir şeyler olduğunu fark ediyor. Yukarıda gölgeler kıpırdıyor. Havada ölüm kokusu gibi bir şey hüküm sürüyor. 103. soruyor:</p>

  <p>Alış: “Yolunda gitmeyen bir şey mi var?”</p>

  <p>Yayın: “Arthur bayıldı. O hasta. Genel bir kanser hastalığına yakalandı. Hiç kimsenin tedavi etmeyi bilmediği bir hastalık. Annem bu hastalıktan öldü. Bu hastalık karşısında savunmasızız.”</p>

  <p>Alış: “Kanser nedir?”</p>

  <p>Yayın: “Hücrelerin düzensiz bir biçimde çoğaldıkları bir hastalık.”</p>

  <p>Karınca daha iyi düşünebilmek için duyarlı saplarını temizliyor.</p>

  <p>Alış: “Biz de bu olguyu biliyoruz. Ama bu bir hastalık değil. Kanseriniz bir hastalık değil.”</p>

  <p>Yayın: “Ne öyleyse?”</p>

  <p>103.’nün defalarca tekrarladığı “Bu ne?” cümlesini ilk kez bir insan söylüyor. Ve açıklama yapma sırası şimdi karıncada.</p>

  <p>Alış: “Uzun süre önce biz de sizin ‘kanser’ adını verdiğiniz şeyle karşılaştık. Çok sayıda karınca öldü. Milyonlarca yıl boyunca bu afeti iyileştirilemez bir felaket olarak düşündük. Ona yakalananlar kalp atışlarını durdurarak hemen hayattan ayrılmayı tercih ediyorlardı. Sonra...”</p>

  <p>Üç insan şaşkınlıkla dinliyorlardı.</p>

  <p>Alış: “Sonra, bu sorunu yanlış bir açıdan ele aldığımızı anladık. Bize önce bir hastalık gibi görünen şeyi farklı bir biçimde incelemek ve anlamak gerekiyordu. Bulduk. Yüz bin yıldan daha fazla bir süredir bizim uygarlığımızda hiç kimse kanserden ölmüyor. Oh! Başka hastalıkların kurbanı olduğumuz oluyor ama bizde kanser bitti.”</p>

  <p>Laetitia şaşkınlıktan karıncanın bulunduğu cam çanı soluğuyla buğulandırdı.</p>

  <p>Yayın. “Kansere çare buldunuz mu?”</p>

  <p>Alış: “Elbette. Bunu size söyleyeceğim. Ama önce biraz hava almaya gereksinimim var. Bu çanın altında boğuluyorum.”</p>

  <p>Laetitia 103.’ü özenle dibi rahat bir pamuk minderle kaplı bir kibrit kutusuna yerleştirdi. Sonra onu balkona götürdü.</p>

  <p>Asker karınca esintinin serinliğini içine çekti. Buradan ormanın uzak kokularını bile alıyordu.</p>

  <p>Melies bağırdı:</p>

  <p>— Dikkat, onu korkuluğun üzerine koyma. Düşmemesi gerek. Bu karınca gerçek bir hazine. İnsanların hayatını kurtarmayı kabul ediyor ve üstelik kanserin çaresini bildiğini söylüyor. Eğer doğruysa...</p>

  <p>Ellerini birleştirerek kutunun çevresinde bir beşik oluşturdular. Hemen sonra Madam Ramirez onlara katıldı. Kocasının yatağa yatmasına yardım etmişti. Arthur şimdi uyuyordu.</p>

  <p>— Karıncamız kanserin çaresini bildiğini söylüyor, dedi ona Melies.</p>

  <p>— Öyleyse onu hemen konuşturmak gerek. Çabuk! Arthur’un artık hiç zamanı yok.</p>

  <p>— Sadece birkaç dakika bekleyin, dedi Laetitia. Biraz hava almak istediğini söyledi. Onu anlamak gerek, günlerce hiç ara vermeden televizyon izleyerek bir çanın altında kapalı kaldı. Dünyada hiçbir hayvan buna dayanamazdı!</p>

  <p>Fakat kadın soğukkanlılığını kaybediyordu.</p>

  <p>— Daha sonra dinlenir. Önce kocamı kurtarmak gerek. Bu acil. Juliette Ramirez, Laetitia’nın koluna yöneldi. Genç kadın onun kutuyu almasını engellemek için geri çekildi. Tahta kayık bir an boşlukta asılı kaldı. Madam Ramirez, Laetitia’nın bileğini çekti ve bu, kayığın devrilmesine yetti.</p>

  <p>103. düşüyor. Bir an uçan yumuşak kiliminin üstünde süzülüyor. Sonra düşüyor, düşüyor, düşmesi bitmek bilmiyor. Parmakların yuvası yüksek!</p>

  <p>Bir arabanın metal tavanına çarpıp defalarca zıpladığında çok korkuyor. Her yöne koşuyor. “Kibar” Parmaklar ve iletişim makineleri nerede kaldılar? Artık deşifre etmek için hiç kimsenin orada olmadığı feromonlarla çığlıklar atarak sağa sola koşturuyor.</p>

  <p>“Laetitia, Juliette, Arthur, Jacques! Neredesiniz? Yeteri kadar hava aldım. Beni yukarı çekin, size her şeyi anlatayım!”</p>

  <p>Üzerine düştüğü araba hareket ediyor.</p>

  <p>103. bütün ayaklarıyla bir radyo antenine tutunuyor. Çevresinde rüzgâr ıslık çalıyor. Asla, “Büyük Boynuz”un üstünde uçarken bile, bu kadar hızlı gitmedi.</p>
</body>
</html>
