<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>11. ANSİKLOPEDİ</h4>

  <blockquote class="">
    <p>UYGARLIKLARIN KARŞILAŞMASI: İki uygarlığın karşılaşması her zaman hassas bir an oluşturur. Orta Amerika’ya ilk Batılıların gelişi büyük bir yanlış anlamayı beraberinde getirdi. Aztek dini, bir gün dünyaya tüylü yılan Tanrı Quetzalcoatl’ın elçilerinin geleceğini öğretiyordu. Bu elçiler açık renk tenli olacaklar, dört ayaklı hayvanların üzerinde üstünlük taslayacaklar ve dinsizleri cezalandırmak için yıldırım düşüreceklerdi. O kadar ki 1519’da İspanyol atlılarının Meksika kıyısına geldikleri haber verildiğinde Aztekler bunların “Teuleler” (Nahuatl dilinde Tanrılar) olduğunu düşündüler.</p>

    <p>Bununla beraber, İspanyolların görünmelerinden birkaç yıl önce, bir adam onları uyarmıştı. Guerrero, Cortes’in orduları henüz Küba ve Saint-Dominiaqe Adaları’nda konaklarken, gemisi Yucatan kıyılarında batan bir İspanyol denizciydi.</p>

    <p>Guerrero kendini orada yaşayan halka kolayca kabul ettirdi ve bir yerliyle evlendi. Conqutstadorların (Amerika’yı fethe giden İspanyol serüvenciler) çok yakında karaya ayak basacaklarını bildirdi. Onların ne Tanrı ne de tanrıların gönderdiği elçiler olmadıkları konusunda güvence verdi. Yerlileri bu insanlardan kendilerini sakınmaları gerektiği konusunda uyardı. Kendilerini savunmaları için onlara, kundaklı yay yapmayı öğretti. (O zamana kadar Kızılderililer sadece ok ve uçları sert taştan baltalar kullanıyorlardı; oysa kundaklı yay, Cortes’in adamlarının metal zırhlarını delebilecek tek silahtı.) Guerrero onlardan korkmamaları gerektiğini tekrar etti ve her şeyden önce ateşli silahlar karşısında çılgına dönmemelerini öğütledi. Bunlar ne sihirli silahlar ne de şimşek parçalarıydılar. Guerrero durmadan “İspanyollar da sizin gibi et ve kandan oluşurlar. Onları yenmek mümkündür,” diyordu. Ve bunu kanıtlamak için kendini bıçakla kesti ve yaradan bütün insanlarda ortak olan kırmızı kan aktı. Guerrero, köyündeki Kızılderililerin eğitimiyle o kadar uğraştı ki Cortes’in Conqutstadorları köye saldırdıklarında Amerika’da ilk kez onlara haftalarca direnen gerçek bir Kızılderili ordusuyla karşılaşmanın şaşkınlığını yaşadılar.</p>

    <p>Fakat bilgi bu köyün dışına ulaşamamıştı. Eylül 1519’da, Aztek kralı Montezuma tanrılara sunulacak mücevherlerle dolu arabalarla İspanyol Ordusu’nu karşılamaya gitti. Aynı akşam öldürüldü. Bir yıl sonra Cortes, üç ay boyunca kuşatarak halkını açlıktan öldürdüğü Aztek başkenti Tenochtitlan’ı topa tutarak yerle bir ediyordu.</p>

    <p>Guerrero’ya gelince, küçük bir İspanyol tabyasına gece baskını düzenlerken öldü.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
