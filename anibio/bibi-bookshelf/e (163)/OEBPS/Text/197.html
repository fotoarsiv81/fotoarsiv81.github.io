<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>197. İNSANLARA ÇAĞRI</h4>

  <p>“L’Echo du dimanche” gazetesinin “kayıp hayvanlar” sütununda bir robot portre. Dolmakalemle çizilen bir karınca kafası.</p>

  <blockquote class="">
    <p>Açıklama yazısı: “Dikkat! İyi okuyun! Bu bir şaka değildir. Burada sözü edilen karınca ölüm tehlikesinde olan on yedi kişinin hayatını kurtarabilir. Aşağıdaki ipuçları onu başka karıncalarla karıştırmanızı engelleyecektir.</p>

    <p>103.683. bir kızıl karıncadır. Yani tamamen siyah değildir. Boğazı ve kafası koyu turuncudur. Yalnız karnı koyu renktir.</p>

    <p>Boyu: 3 milimetre. Bağası çizgili, duyargaları kısadır. Ona parmağınızı yaklaştırdığınızda hemen formikasit fışkırtır.</p>

    <p>Gözleri göreceli olarak küçüktür. Çeneleri geniş ve bodurdur.</p>

    <p>Belirtici işaret: Önünde kırmızı bir iz.</p>

    <p>Eğer onu bulursanız, emin olmasanız bile, onu tanıdığınızı sanıyorsanız alıp koruyun ve 31 41 59 26 numaralı telefonu aramakta duraksamayın. Laetitia Wells’i isteyin. Ayrıca polisi de arayıp Komiser Jacques Melies’i isteyebilirsiniz.</p>

    <p>103.683.’nün bulunmasına yardım edecek her arayış için 100.000 frank ödül.”</p>
    <hr />
  </blockquote>

  <p>Laetitia, Melies ve Juliette Ramirez teraryumdaki karıncalarla, sokakta rasgele buldukları karıncalarla konuşmaya çalıştılar. Teraryumdakiler Bel-o-kan’dan söz edildiğini duymuş olmakla birlikte onları oraya götüremiyorlardı. O anda nerede yaşadıklarını bile bilmiyorlardı. Kanserin sırrına gelince, bu konuda onların neden söz ettiğini kesinlikle anlamıyorlardı!</p>

  <p>Sokaklarda, bahçelerde ya da evlerde karşılaşılan karıncaların tarafında da aynı bilgisizlik vardı.</p>

  <p>Bu deneyim onlara karıncaların çoğunun aptal olduğunu gözlemleme olanağı verdi. Hiçbir şeyle ilgilenmiyorlardı. Hiçbir şey anlamıyorlardı. Kendilerini beslemekten başka bir şey düşünmüyorlardı.</p>

  <p>Jacques Melies, Juliette Ramirez ve Laetitia Wells böylece 103.’nün ne kadar ayrı bir olay olduğunu ölçme fırsatı buldular. Entelektüel tavrı onu eşsiz kılıyordu.</p>

  <p>Laetitia Wells küçük bir cımbızla 103.’nün Parmaklar hakkındaki zoolojik feromonlarını topladığı kapsüllerden birini aldı.</p>

  <p>Kesinlikle, bu 103. dünyasını ve çağını anlamak istemişti. Bu kadar merak ve bilgiye susamışlık bir insanda bile nadir görülürdü. Laetitia Wells kendi kendine, 103. gerçekten olağanüstü biriydi dedi. Ve 103. hakkında şimdiden geçmiş zamanda düşündüğünü fark edince dudaklarını ısırdı.</p>

  <p>Bir an neredeyse dua etme isteği duydu. Olanlardan sonra, bir insan şehrinde bir karıncayı bulmalarını bir mucizeden başka ne sağlayabilirdi?</p>
</body>
</html>
