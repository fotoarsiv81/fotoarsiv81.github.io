<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>143. BEL-O-KAN’DA</h4>

  <p>Bel-o-kan’da bir haberci sinek, Chli-pou-ni’ye açıklama yapıyor: “Nehre ulaştılar.”</p>

  <p>Ayrıntıları anlatıyor. Askolein Kovanının uçan alaylarına karşı yapılan savaştan sonra ordu dağda kayboldu, bir çağlayanı geçti, sonra Her Şeyi Yiyen Nehri’nin kıyısındaki yeni bir termit yuvasına karşı savaşa girişti.</p>

  <p>Egemen, bilgileri bir bellek feromonuna not ediyor.</p>

  <p>“Ya şimdi, nasıl geçecekler? Satei Altgeçidi’nden mi?”</p>

  <p>Hayır, termitler domuzlanları evcilleştirmişler ve onları unutmabeni yaprağı filolarını çekmeleri için kullanıyorlar.</p>

  <p>Chli-pou-ni bununla çok ilgileniyor. O, bu suda yaşayan kınkanatlıları mükemmel olarak evcilleştirmeyi asla başaramadı.</p>

  <p>Haberci anlattıklarını kötü haberlerle bitiriyor. Sonra kurbağa yavrularının saldırısına uğradılar. Bütün bu heyecanlı olaylar seferin asker saflarını kırıp geçirdi. Artık sadece bin kişiler ve saflarında çok sayıda yaralı var. Çok azının hâlâ altı ayağı var.</p>

  <p>Kraliçe çok fazla kaygılanmıyor. Birkaç eksik ayakla bile artık hepsi savaşa alışan bin askerin dünyadaki bütün Parmakları öldürmeye yeteceğini tahmin ediyor.</p>

  <p>Elbette ki yeni kayıplar vermemeleri gerek.</p>
</body>
</html>
