<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>160. LOMEKÜZ ZEHRİ</h4>

  <p>Sitede iç savaş gittikçe büyüyor. Tanrıcı asiler bir bölgenin, sarnıçların bölgesinin, tamamını istila ettiler. Oradan sürekli olarak Parmaklara bal şurubu veriyorlar.</p>

  <p>Buna aykırı bir biçimde Parmaklar, Doktor Livingstone aracılığıyla kendilerini ifade etmeyi durdurdular. Peygamberin sesi sustu.</p>

  <p>Bu sessizlik dindarların ateşliliğinden hiçbir şey azaltmadı.</p>

  <p>Ölü Tanrıcılar düzenli bir biçiminde bir odada toplanıyor ve asiler çarpışmalardan önce onları ziyarete geliyorlar. Genelde bir dövüş konumunda donup kalmış bu heykellerle trofalaksi taklidi yapıyor ve konuşuyorlar.</p>

  <p>Ölülerin odasına ilk kez adım atanların hepsi oradan duyargalarının koku düzeyinde değişime uğramış gibi çıkıyorlar. Kişileri ölümlerinden sonra dokunulmadan muhafaza etmek yaratıklara önem vermektir.</p>

  <p>Tanrıcı hareket sitede, üyelerin sadece doğması sağlanıp sonra düşünmeden atılan bireyler olmadıklarını söyleyen tek hareket.</p>

  <p>Tanrıcı asilerin lomeküz zehri gibi etkili olan bir konuşma tarzları var. Tanrılardan söz etmek için konuşmaya başladıklarında onları algılamak engellenemiyor.</p>

  <p>Sonra, “Parmak Dini”nin etkisi altına giren karıncalar çalışmamaya başlıyorlar, yumurtalara bakmıyorlar. Yerin altına, Parmak Yuvası’na götürmek için yiyecek aşırmaktan başka bir şey düşünmez hale geliyorlar.</p>

  <p>Kraliçe Chli-pou-ni asi hareketinin bu azmasından rahatsız görünmüyor. Sadece sefer hakkında haber almak istiyor.</p>

  <p>Haber kaynağı sineklere göre sefere katılanlar şimdi dünyanın ucunu aştılar ve Parmaklara karşı savaşmaya başladılar.</p>

  <p>“Mükemmel,” diyor kraliçe. “Zavallı Parmaklar, bize meydan okuduklarına ne kadar pişman olacaklar! Orada onları kesin olarak yendiğimizde, asi hareketinin burada var olmak için artık hiçbir nedeni olmayacak.”</p>
</body>
</html>
