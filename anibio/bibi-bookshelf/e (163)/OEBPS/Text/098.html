<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>98. ARKADAŞLARIMIZ SİNEKLER</h4>

  <p>Şimdi sefere katılan askerlerin kamp yeri olan Parmakların ağaçsız yerine geldiğinde 24., kızıl kız kardeşlerinin bir Tanrıyı öldürdüklerine inanmamak için ayak diretiyor. 103.’nün yanında başka bir hayvanı bir Parmak sandıklarını savunuyor.</p>

  <p>Ayrıca bir Parmak olmuş olsa bile ölmüş gibi yapmış olması mümkün. Böylece onların tepkilerini sınamak, şevklerinin derecesini ölçmek istemiş olabilirdi. Saflığıyla ünlü 24. son darbeyi vuruyor: Eğer Parmak öldüyse cesedi nerede?</p>

  <p>103. bir şey eklemeksizin biraz şaşkınlık gösteriyor. Parmaklardan bir tanesini her yönden kat ettiğini ve şimdi bu konu hakkında daha kesin bir fikir sahibi olduğunu söylüyor.</p>

  <p>Bütün bunları 24.’ye söylerken bu düşünce beyinlerinde filizleniyor: Neden Parmaklar hakkında bir bellek feromonu yazılmasın? Biraz tükürük alıyor ve yazıyor:</p>

  <p>&nbsp;</p>

  <p class="ind"><b><u>Feromon:</u></b> Zooloji</p>

  <p class="ind"><b><u>Konu:</u></b> Parmaklar</p>

  <p class="ind"><b><u>Tükürük salgılayan:</u></b> 103683.</p>

  <p class="ind"><b><u>Tarih:</u></b> 100.000.667. yıl</p>

  <blockquote class="">
    <p><b>1)</b> Parmaklar var.</p>

    <p>&nbsp;</p>

    <p><b>2)</b> Parmaklara zarar vermek mümkün. Onları arı zehriyle öldürebiliriz.</p>

    <p><b><u>İkinci gözlemle ilgili notlar:</u></b></p>

    <p>a) Belki Parmakları öldürmek için başka yollar da vardır ama bugüne kadar sadece arı zehri etkili oldu.</p>

    <p>b) Eğer bütün Parmakları öldürmek istiyorsak çok büyük bir miktarda arı zehri gerekecek.</p>

    <p>c) Bununla birlikte Parmakları öldürmek gene de çok zor.</p>

    <p>&nbsp;</p>

    <p><b>3)</b> Parmaklar bizim gözlerimizin algılayabileceğinden çok daha büyükler.</p>

    <p>&nbsp;</p>

    <p><b>4)</b> Parmaklar sıcaklar.</p>

    <p>&nbsp;</p>

    <p><b>5)</b> “Parmaklar bitkisel bir lif tabakasıyla kaplılar. Tıpkı renkli, yapay bir deri gibi. Bu tabaka çeneyle delindiğinde kanamıyor. Sadece onun altındaki deri kanıyor.”</p>
  </blockquote>

  <p>103. anılarını düzene sokmak için duyargalarını kaldırıyor, sonra yutuyor:</p>

  <blockquote class="">
    <p><b>6)</b> “Parmakların bizim bildiğimiz hiçbir şeye benzemeyen çok ağır bir kokuları var.”</p>
  </blockquote>

  <p>103. kırmızı bir sıvı birikintisini çevreleyen bir grup sineği fark ediyor.</p>

  <blockquote class="">
    <p><b>7)</b> “Parmakların kanı kuşlarınki gibi kırmızı.</p>
  </blockquote>

  <p>Bu kandamlası vızıldayan bir sinek kalabalığını kendine doğru çekiyor.</p>

  <blockquote class="">
    <p><b>8)</b> “Eğer Parmaklar...”</p>
  </blockquote>

  <p>Bu koşullarda çalışmak gerçekten olanaksız. Sinekler tam bir şölendeler. Artık kendi sesini bile duymuyor. 103. durmak zorunda kalıyor ve hayvan leşi yiyenleri dağıtmak istiyor.</p>

  <p>Ama bu konuda iyi düşününce sineklerin sefer için yararlı olabileceklerini fark ediyor.</p>
</body>
</html>
