<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>134. ÖLÜLERE TAPINMA</h4>

  <p>Son on iki Tanrıcı Bel-o-kan’da, çürümüş gübre çukurlarının yanındaki en son doğaçlama sığınaklarında toplanıyorlar.</p>

  <p>Ölülerini seyre dalıyorlar.</p>

  <p>Kraliçe Chli-pou-ni bütün asileri öldürmeye kararlı. Parmakları beslemeye çalışırken birbirleri ardından yakalanıyorlar. Bütün Tanrıcı olmayanlar yok oldular ve artık asi hareketi sadece selden ve zulümden mucize eseri kurtularak hayatta kalan bu birkaç Tanrıcı tarafından temsil ediliyor.</p>

  <p>Artık hiç kimse onları dinlemiyor. Hiç kimse onlara katılmıyor. Herkes tarafından aşağılanan toplum dışı bireyler oldular. Muhafızlar inlerini buldukları anda onlar için her şeyin biteceğini biliyorlar.</p>

  <p>Duyargalarının ucuyla ölmek için buraya kadar sürünerek gelen üç eski arkadaşlarının cesetlerine hafifçe dokunuyorlar. Tanrıcılar onları çöplüğe götürmeye hazırlanıyorlar.</p>

  <p>Birden içlerinden biri buna karşı çıkıyor. Diğerleri şaşkın yokluyorlar. Şehitlerini çöplüğe götürmezlerse birkaç saat sonra oleik asit kokmaya başlayacaklar.</p>

  <p>Asi ısrar ediyor. Kraliçe kendi annesinin cesedini odasında gayet iyi saklıyor. Neden onun gibi yapmamalı? Neden cesetleri muhafaza etmemeli? Ayrıca ne kadar çok ceset olursa bu durum Tanrıcı hareketin kalabalık bir militanlar yığınından oluştuğunu daha iyi kanıtlayacaktır.</p>

  <p>On iki karınca duyusal uzantılarını dolaştırıyorlar. Ne şaşırtıcı düşünce! Artık cesetleri atmamak...</p>

  <p>Hep birlikte bir “Mutlak Birleştirici Ayin”e girişiyorlar. Kız kardeşleri belki de Tanrıcı hareketi yeniden başlatmak için bir yol buldu. Ölülerini muhafaza etmek, işte çok kişinin hoşuna gidecek bir şey.</p>

  <p>Bir asi oleik asit kokularını yaymalarını engellemek için onları duvarlara gömmeyi öneriyor. Bu düşünceyi ilk yayan buna katılmıyor:</p>

  <p>“Hayır, tersine, onları görmemiz gerek. Kraliçe Chli-pou-ni’yi taklit edelim. Etleri oyalım ve sadece oyuk bağaları muhafaza edelim.”</p>
</body>
</html>
