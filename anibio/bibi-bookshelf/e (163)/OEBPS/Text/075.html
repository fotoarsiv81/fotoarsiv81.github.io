<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>75. SABAH</h4>

  <p>Çok ağır pembe bir küre ilerliyor. O, küreye sesleniyor: “Sizin halkınıza karşı hiçbir düşmanca niyetim yok.” Ama top durmuyor ve onu eziyor.</p>

  <p>103683. ansızın uyanıyor. Sürekli kâbuslar gördüğü için vücudunu uyku süresini azaltacak ve en küçük sıcaklık değişiminde uyanacak biçimde ayarlamıştı.</p>

  <p>Gene rüyasında Parmakları gördü. Onları düşünmeyi bırakması gerek. Eğer Parmaklardan korkarsa zamanı geldiğinde gerektiği gibi dövüşmeyi bilmeyecek çünkü korkusu eyleme geçmesini engelleyecek.</p>

  <p>Anne Belo-kiu-kiuni’nin eskiden kız kardeşlerine ve ona anlatmış olduğu bir karınca efsanesini anımsıyor. Kokusal sözcükler hâlâ ön belleğinde duruyorlar ve tamamen yeniden canlanmaları için nemli bir dokunuş yetiyor.</p>

  <p>“Bir gün, bizim hanedanımızdan bir kraliçe, Goum-goum-ni zifaf odasında bitkin bir halde acı çekiyordu. Ruh halleri hastalığına yakalanmıştı. Üç soru onun etkinliğini azaltıyor bütün düşünce yeteneğini harekete geçiriyordu:</p>

  <p>Hayatta en önemli an hangisidir?</p>

  <p>Başarılacak en önemli şey nedir?</p>

  <p>Vücut ve zihin rahatlığının sırrı nedir?</p>

  <p>Bunu kız kardeşleriyle, kızlarıyla, federasyonun en verimli akıllarıyla tartıştı ama onu tatmin eden bir yanıt elde edemedi. Ona hasta olduğunu, onda saplantı haline gelen bu üç soruyla ilgili hiçbir şeyin Güruh’un hayatta kalması için gerekli olmadığını söylediler.</p>

  <p>Böylece yılgınlaşan kraliçe zayıflamaya başladı. Güruh kaygındı. Site tek yumurtlayanını kaybetmek istemiyorsa, ilk kez, ciddi bir biçimde soyut sorunların üzerine eğilmek zorundaydı.</p>

  <p>En önemli an? En temel şey? Vücut ve zihin rahatlığının sırrı?</p>

  <p>Herkes yanıtlar önerdi.</p>

  <p>En önemli an yemek yenen andır çünkü besin enerji getirir... Yapılacak en önemli şey türün devamlılığını sağlamak ve siteyi savunacak askerlerin sayısını arttırmak için çoğalmaktır... Vücut ve zihin rahatlığının sırrı sıcaklıktır çünkü sıcaklık kimyasal bolluk kaynağıdır.</p>

  <p>Bu çözümlerden hiçbiri kraliçe Goum-goum-ni’yi memnun etmedi. Böylece yuvayı terk etti ve tek başına Büyük Dışarıya çıktı. Orada, hayatta kalmak için sürekli mücadele etti. Üç gün sonra geri geldiğinde topluluğu içler acısı bir durumdaydı. Fakat yanıtını bulmuştu. Vahiy, vahşi karıncalara karşı acımasız bir saldırının tam ortasındayken gelmişti. En önemli an şimdidir çünkü sadece şimdiki zamana etki edebiliriz. Eğer şimdiki zamanımızla uğraşmazsak geleceğimizi de kaçırırız. En önemli şey orada, karşımızda olan şeyle karşı karşıya gelmektir. Kraliçe kendisini öldürmek isteyen askerden onu öldürerek kurtulmasaydı, ölen kendisi olacaktı. Vücut ve zihin rahatlığına gelince, bunu savaştan sonra keşfetmişti: Bu, yaşıyor olmak ve Dünya üzerinde yürümektir. Çok basit.</p>

  <p>“Şimdiki anın tadına varmak.”</p>

  <p>“Karşımızda olanla meşgul olmak.”</p>

  <p>“Dünya üzerinde yürümek.”</p>

  <p>Kraliçe Goum-goum-ni tarafından miras bırakılan yaşamın üç tarifi böyle işte.</p>

  <p>24. gelerek asker karıncaya katılıyor. “Tanrılar”a olan inancı hakkında açıklama yapmak istiyor.</p>

  <p>103683.’nün açıklamaya gereksinimi yok. Onu bir duyarga hareketiyle susturuyor ve federe şehrin önünde birkaç adım yürümeye davet ediyor.</p>

  <p>“Güzel, değil mi?”</p>

  <p>24. yanıt vermiyor. 103683. ona elbette Parmaklarla karşılaşmak ve onları öldürmekle görevli olduklarını, ama önemli başka şeylerin olduğunu söylüyor: Orada olmak, yolculuk etmek. Her şeyden sonra belki en iyi an Merkür Görevi’ni başaracağımız ya da Parmakları yeneceğimiz an olmayacak, belki en iyi an şimdi, sabah erken, dost karıncalarla çevrili, ikisinin orada olduğu şu an.</p>

  <p>103683. ona kraliçe Goum-Goum-ni’nin öyküsünü anlatıyor.</p>

  <p>24., görevlerinin bu ruh halleri öykülerinden çok daha “önemli” bir özelliği olduğunu düşündüğünü söylüyor. Tamamen, sahip ………………………………………….. Parmaklara yaklaşma ve hatta belki onları görme ve onlara konuşma şansının etkisi altında.</p>

  <p>Yerini hiç kimseye bırakmazdı. 24., 103683.’nün onları daha önce görüp görmediğini soruyor.</p>

  <p>“Bana onları görmüşüm gibi geliyor ama bilmiyorum, artık bilmiyorum. Biliyorsun 24., onlar bizden farklılar.”</p>

  <p>24. bundan şüphe ediyor.</p>

  <p>103683. bir feromon tartışmasına girmek istemiyor. Ama sezgisel olarak Tanrıların Parmaklar olduğuna inanmıyor. Belki Tanrılar var ama bu başka şey olurdu. Belki bu zengin doğa, bu ağaçlar, bu orman, onları çevreleyen bitki ve hayvan örtüsündeki bu anlatılmaz zenginlik... Evet, basit olarak gezegenleri olan bu büyüleyici manzaraya iman etmesi daha kolay olurdu.</p>

  <p>Tam o anda, pembe bir ışık şeridi ufukta uzanıyor. Asker karınca karnının sivri ucuyla onu gösteriyor.</p>

  <p>“Bak ne kadar güzel!”</p>

  <p>24. bu duygusal anı paylaşmayı başaramıyor. O zaman 103683. iğneli bir şaka yapıyor:</p>

  <p>“Ben Tanrıyım çünkü güneşe doğmasını emredebilirim.”</p>

  <p>103683. dört arka ayağı üzerinde dengeli bir biçimde dikiliyor ve duyargalarıyla gökyüzünü işaret edip baharatlı bir feromon yayarak tumturaklı sözler ediyor:</p>

  <p>“Güneş, doğ, sana emrediyorum!”</p>

  <p>O sırada güneş yüksek otların arasından bir ışın gönderiyor. Gökyüzü aşı boyası, menekşe, mor, kırmızı, turuncu, yaldızlı renklerden oluşan bir bayram yaşamaya koyuluyor. Işık, sıcaklık, güzellik, her şey karınca istediğinde geliyor.</p>

  <p>“Belki kendi olanaklarımızı aşağı görüyoruz;” diyor 103683.</p>

  <p>24., Parmaklar bizim Tanrılarımızdır, cümlesini tekrarlamak istiyor ama güneş o kadar güzel ki susuyor.</p>
</body>
</html>
