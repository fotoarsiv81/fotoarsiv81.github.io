<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>3. SALTA’LARIN EVİNDE</h4>

  <p>— Qt kapıyı aç. Bu, kesinlikle Matmazel Nogard!</p>

  <p>Sebastien Salta uzun gövdesini doğrulttu ve kapının tokmağını çevirdi.</p>

  <p>— Merhaba, dedi.</p>

  <p>— Merhaba, hazır mı?</p>

  <p>— Evet, hazır.</p>

  <p>Üç Salta kardeş hep birlikte gidip büyük bir polistiren kutu aldı. Kutunun içinden üst kısmı açık, içi koyu renkli taneciklerle dolu bir cam küre çıkardılar.</p>

  <p>Hepsi kabın üzerine eğildi ve Caroline Nogard sağ elini içine daldırmaktan kendini alamadı. Bir miktar koyu renk kum parmaklarının arasından aktı. Sanki eşine az rastlanır bir kahveyi koklar gibi taneciklerin kokusunu içine çekti.</p>

  <p>— Bunun için çok çaba harcamanız gerekti mi? Salta kardeşler, hep bir ağızdan yanıt verdiler:</p>

  <p>— Fazlasıyla. Ve biri ekledi:</p>

  <p>— Fakat bu, çabamıza değdi!</p>

  <p>Sebastien, Pierre ve Antoine Salta iri yapılıydılar. Her birinin boyu en az iki metreydi. Onlar da uzun parmaklarını taneciklerin arasına daldırmak için diz çöktüler.</p>

  <p>Yüksek bir şamdanın içine yerleştirilmiş üç mum, turuncuya bakan sarı ölgün bir ışıkla bu garip sahneyi aydınlatıyordu.</p>

  <p>Caroline Nogard cam küreyi köpük naylon koruyucularla özenle sarıp sarmalayarak bir valize yerleştirdi. Üç dev gibi adama baktı ve onlara gülümsedi. Sonra, sessizce izin istedi.</p>

  <p>Pierre Salta üzerinden büyük bir yük kalkmasının verdiği rahatlamayla soluğunu bıraktı.</p>

  <p>— Sanırım bu kez hedefe ulaşıyoruz.</p>
</body>
</html>
