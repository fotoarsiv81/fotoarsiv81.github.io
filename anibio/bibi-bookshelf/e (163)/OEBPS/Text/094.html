<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>94. PARMAKLAR GERİ ÇEKİLİYORLAR</h4>

  <p>Hücuma geçen ilk sıralardaki piyade erleri birden onları şiddetle öksürten yeşil bir bulut tarafından sarılıyorlar.</p>

  <p>Oldukça yukarıda gergedanböcekleri hareketli ve donuk dağların üstüne saldırıyorlar. Cecile Dupeyron’un saçlarının oluşturduğu sık ormanın yüksekliğine ulaşan topçu karıncalar asit tükürüklerini atıyorlar. Bunun tek sonucu orayı yuva olarak seçmeyi düşünen üç genç bitin katledilmesi oluyor.</p>

  <p>Diğer bir yaya topçu grubu atışlarını kocaman bir pembe yuvarlak üzerinde yoğunlaştırıyor. Bunun bir sandaletten çıkan kocaman bir kadın ayak parmağı olduğunu nereden bileceklerdi?</p>

  <p>Başka bir şey bulmak gerekecek çünkü insanlar için formikasit limonata ne kadar yakıyorsa o kadar yakıyor. Bu arada yeşil renkli böcek ilacı bulutları Bel-o-kanlıların sıralarının arasında karanlık kesitler oluşturmakta.</p>

  <p>9. bağırıp çağırıyor: “Deliklerini bulun!” Bu mesaj, daha önce memeliler ve kuşlara karşı savaş deneyimleri olanlar tarafından anında yansıtılıyor.</p>

  <p>Çok sayıda alay cesaretle devlere hücum için yola çıkıyor. Kararlılıkla çenelerini dokuma liflerine geçiriyorlar, pamuklu bir tişörtte ve aynı kumaştan bir şortta geniş yaralar açıyorlar.</p>

  <p>Buna karşılık Virginie Dupeyron’un giysisi (% 30 akrilik, % 20 polyamid) gerçek bir zırh gibi dayanıklı çıkıyor. Burada karıncaların kıskaçları hiçbir kesin sonuca ulaşamıyor.</p>

  <p>— Burnumda bir karınca var. Ayy!</p>

  <p>— Çabuk, böcek ilacı!</p>

  <p>— Böcek ilacını kendi üzerimizde kullanamayız! Virginie inledi:</p>

  <p>— İmdat!</p>

  <p>Charles Dupeyron ailesinin çevresinde vızıldayan kınkanatlı böcekleri eliyle dağıtmaya çalışarak bağırdı:</p>

  <p>— Ne felaket!</p>

  <p>— Asla bunların hakkından gel..,</p>

  <p>“...Asla bu dev canavarların hakkından gelemeyeceğiz. Çok büyükler, çok güçlüler. Anlaşılmaz varlıklar.”</p>

  <p>103. ve 9., genç Georges’un boynunda bir yerde, ateşli bir biçimde durum hakkında konuşuyorlar. 103., yabancı kaynaklı zehirlerden getirilip getirilmediğini soruyor. 9., arı ya da yabanarısı zehri olduğunu ve hemen gidip getireceğini söylüyor. O, Ayaklarının ucunda genelde arılardan çıkan sarı sıvıyla dolu bir yumurtayla geri geldiğinde savaş daha da şiddetlenmiş durumda.</p>

  <p>“Bunu nasıl aşılayacaksın? Bizim İğnemiz yok.”</p>

  <p>103. yanıt vermiyor, çenesini pembe ete geçiriyor ve mümkün olduğu kadar derine batırıyor. Bu işlemi birçok kez tekrarlıyor çünkü yüzey yumuşak olduğu kadar dirençli de. Sonunda, evet! Artık sarı likörü fokurdayan kırmızı deliğe boşaltmaktan başka bir şey kalmıyor.</p>

  <p>“Kaçalım”</p>

  <p>Gerileme tehlikesiz değil. Dev hayvan çırpınmaya başlıyor boğuluyor, titreşiyor ve çok gürültü çıkarıyor.</p>

  <p>Georges Dupeyron dizlerini büküyor, sonra yana eğiliyor.</p>

  <p>Georges küçük ejderhalara yenildi.</p>

  <p>Georges düşüyor. Altı alay karınca onun saçlarının arasında kayboluyor fakat diğerleri onun altı deliğini bulmayı başarıyorlar.</p>

  <p>103.’nün tasası dağılıyor.</p>

  <p>Bu kez kuşku yok. Bir tanesini alt ettiler!</p>

  <p>Birden Parmakların korkusu onu izlemeyi bırakıyor. Bir korkunun sonu ne kadar güzel! Kendini özgür hissediyor.</p>

  <p>Georges Dupeyron yerde ve artık hareket etmiyor.</p>

  <p>9. atılıyor, onun yüzüne çıkıyor ve pembe yığına tırmanarak hücum ediyor.</p>

  <p>Aslında bir Parmak bütün bir kara parçası. Kat ettiği kadarıyla en az yüz adım genişlikte ve iki yüz adım uzunlukta!</p>

  <p>İçinde her şey var: Mağaralar, vadiler, dağlar, kraterler.</p>

  <p>Sefere katılanlar içinde en uzun çenelere sahip olan 9., parmağın henüz tamamen ölmediğini düşünüyor. Kaşlara tırmanıyor, burnun başladığı yerde, tam iki gözün arasında, Hinduların üçüncü göz olarak adlandırdıkları yerde duruyor. Sağ çenesinin ucunu havaya kaldırıyor.</p>

  <p>Şerit, güneş ışınlarının altında harika bir Excalibur gibi parıldıyor. Sonra sert bir vuruşla, “çuf!” onu pembe yüzeyde mümkün olduğu kadar derine batırıyor.</p>

  <p>9. bir emme sesi çıkararak kitinden kılıcını geri çekiyor.</p>

  <p>Hemen sonra duyargalarının üstünde kırmızı renkli ince bir kaynak yükseliyor.</p>

  <p>— Sevgilim! Bak, Georges hiç iyi görünmüyor!</p>

  <p>Charles Dupeyron böcek ilacı bombasını otların arasına bıraktı oğlunun üzerine eğildi. Yanaklarının teni şakayık rengine dönmüştü, güçlükle soluk alıp veriyordu. Karıncalar bütün salkımlar halinde üzerinde yürüyorlardı.</p>

  <p>Vali bağırdı:</p>

  <p>— Bir alerji krizi geçiriyor! İğne olması gerek, bir hekim...</p>

  <p>— Çabuk buradan sıvışalım!</p>

  <p>Dupeyron ailesi piknik aletlerini toplamak için bile zaman ayırmadan arabaya doğru kaçtı. Charles oğlunu kollarında taşıyordu.</p>

  <p>9. zamanında atladı. Sağ çenesinde yapışıp kalan Parmak kanını yalıyor.</p>

  <p>Artık herkes biliyor.</p>

  <p>Parmaklar zarar verilemez yaratıklar değiller. Onlara zarar verilebilir. Onları arı zehriyle yenmek mümkün.</p>
</body>
</html>
