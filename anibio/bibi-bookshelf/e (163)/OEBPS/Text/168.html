<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>168. ANSİKLOPEDİ</h4>

  <blockquote class="">
    <p>11. EMİR: Bu gece garip bir rüya gördüm. Paris büyük bir kürek tarafından saydam bir kaba konmuştu. Kabın içine girdikten sonra her şey sarsılmıştı, öyle ki Eyfel Kulesi tuvaletimin duvarına vuruyordu. Her şey ters dönmüştü, ben tavanda yuvarlanıyordum, binlerce yaya kapalı pencereme çarparak eziliyordu. Arabalar bacalara vuruyor, sokak lambaları yerden çıkıyorlardı. Mobilyalar yuvarlanıyor ve ben evimden kaçıyordum. Dışarıda her şey altüst olmuştu, Zafer Anıtı parçalar halindeydi, NotreDame de Paris derinlemesine toprağa saplanmış kuleleriyle ters dönmüştü. Metro vagonları yerdeki geniş yarıklardan fırlıyor ve içlerindeki insanları dışarı fırlatıyordu. Ben yıkıntıların ortasında koşuyor ve dev bir cam duvarın önüne ulaşıyordum. Duvarın arkasında bir göz vardı. Gökyüzünün tamamı kadar büyük, beni gözleyen tek bir göz. Bir an benim tepkimi görmek isteyen göz dev bir kaşık olduğunu düşündüğüm şeyle duvara vurmaya başladı. Kulakları sağır eden bir çan sesi yankılandı. Evlerdeki halâ sağlam olan bütün camlar patladılar. Göz hâlâ bana bakıyordu ve güneşten yüz kat daha büyüktü. Bunun olmasını istemezdim. Bu rüyadan beri ormanda karınca yuvaları aramaya gitmiyorum. Benim karıncalarım ölürlerse evime başka hiçbir karınca yuvası yerleştirmeyeceğim. Bu rüya bana çevreme kabul ettirmeyi istemeden önce kendi üzerimde uygulamaya başlayacağım bir 11. emir esinledi: Sana yapılmasını istemediğin şeyi başkalarına yapma. Ve “başkaları” sözcüğüyle “bütün” diğerlerini kastediyorum.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
