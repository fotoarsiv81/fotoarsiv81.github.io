<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>139. BİRLEŞME AYİNİ</h4>

  <p>Augusta Wells ve yeraltındaki hayat arkadaşları yeni bir birleşme ayini seansı için yeniden daire oluşturmuşlardı. Tek ton OM sesinde birleşmeden önce birbirlerinin ardından birer ses çıkardılar. Ses, kafalarında titreşmek için akciğerlerinde hafifleşinceye kadar onu yankılanmaya bıraktılar.</p>

  <p>Sonra sadece yavaşlayan soluk alıp verişleriyle bozulan bir sessizlik oldu.</p>

  <p>Her seans farklıydı. Bu kez, hepsi tavandan gelen bir enerjiyle dolmuşlardı. Uzak ve buna karşın onlara dokununcaya kadar kayayı geçebilecek güçte bir enerji.</p>

  <p>“Ansiklopedi”de su ve kumlar da dâhil her tür maddeyi delip geçebilen geniş aralıklı doruktan olan kozmik dalgalardan söz eden bir bölüm vardı.</p>

  <p>Jason Bragel vücudunda, hepsi seslerle ifade edilen çeşitli enerjiler hissetti. Başta temel bir enerji vardı: OU. O iki alt enerji koluna ayrılıyordu: A ve WA. Onlar da dört başka sese ayrılıyorlardı: WO, WE, E, O. Bunlar da sekize bölünüyor ve I ile WI tonlarında bitiyorlardı. Güneş örgüsünün düzeyinde piramit biçiminde toplam on yedi ses saydı.</p>

  <p>Bu sesler, OM beyaz çınlama ışığını alarak onu bütün ilkel renklerine ayıran bir prizma oluşturuyorlardı.</p>

  <p>Yoğunlaşma. Yayılma.</p>

  <p>Renkleri ve sesleri soluyorlardı.</p>

  <p>Soluk alış. Soluk veriş.</p>

  <p>İletişimdekiler artık sadece sakin, sesler ve ışıklarla dolu on ata prizmaydılar.</p>

  <p>Nicolas sinsi ve alaycı bakışlarla onları gözledi.</p>
</body>
</html>
