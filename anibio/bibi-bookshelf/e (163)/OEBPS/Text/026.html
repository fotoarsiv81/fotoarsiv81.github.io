<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>26. ANSİKLOPEDİ</h4>

  <blockquote class="">
    <p>BAŞARI: Karıncalar, Dünya gezegeninin bütün temsilcileri içinde en başarılı olanlar. Birçok ekolojik muziplik rekoruna sahipler. Ekvator ormanlarında, Avrupa ormanlarında, dağlarda, uçurumlarda, okyanusların plajlarında, volkanların çevresinde ve insan barınaklarının içinde olduğu kadar kutup çemberlerinin sınır uçlarındaki çöl gibi steplerde de karınca bulunur. Aşırı bir uyum örneği: 60 °C’ye kadar yükselebilen Sahra Çölü’nün sıcaklığına direnebilmek İçin “cataglyphis” denen karınca türü benzersiz hayatta kalma teknikleri bulmuştur. Kaynar sıcaklıktaki yerde kendini yakmamak için altı ayağından sadece ikisini kullanarak seke seke yürür. Nemliliğini kaybetmemek ve susuz kalmamak için soluğunu tutar. Karıncalardan bağışık bir kilometre toprak parçası yoktur. Karınca dünya yüzeyinde en çok şehir ve köy kuran bireydir. Karınca, bütün düşmanlarına ve bütün iklim olaylarına uyum sağlamayı bilmiştir: Yağmur, sıcaklık, kuraklık, soğuk, nem, rüzgâr. Kısa zaman önce yapılan araştırmalar dünya yüzeyindeki hayvanların ve Amazon Ormanının üçte birinin karıncalar ve termitlerden oluştuğunu gösterdi. Ve bu oranın içinde de bir termite sekiz karınca düşüyor.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
