<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>10. AKŞAM KELEBEĞİ, İYİ AKŞAMLAR</h4>

  <p>Neden ışık birdenbire söndü? Kelebek, kanatlarını yakacak olan ateşi elbette hissetmişti fakat ışığın tadına bakarak kendinden geçmek için her şeye hazırdı. Bunu başarmaya, sıcaklıkla birleşmeye, o kadar yakınlaşmıştı!</p>

  <p>Hayal kırıklığına uğrayan Sfenks, Fontainebleau Ormanı’na geri dönüyor ve gökyüzünde yükseliyor. Metamorfozunu tamamladığı yerlere ulaşmadan önce uzun süre uçuyor.</p>

  <p>Binlerce göz peteği sayesinde gökyüzünden bölge planını kusursuz bir biçimde ayırt ediyor. Merkezde Bel-o-kan Karınca Yuvası var. Bütün çevrede kızıl kraliçeler tarafından kurulan küçük şehirler ve köyler var. Bunu “Bel-o-kan Federasyonu” olarak adlandırıyorlar. Gerçekten, bu federasyon öyle bir siyasal önem kazandı ki artık bir imparatorluk haline geldi. Ormanda artık hiç kimse kızıl karıncaların egemenliğini sorgulamaya cüret edemiyor.</p>

  <p>Onlar ormandaki en zeki, en iyi örgütlü yaratıklar. Alet kullanmayı biliyorlar, termitleri ve cüce karıncaları yendiler. Onlardan yüz kat büyük hayvanları deviriyorlar. Ormanda hiç kimse onların dünyanın gerçek ve yegâne efendileri olduklarından şüphe etmiyor.</p>

  <p>Bel-o-kan’ın batısında örümcekler ve mantis böcekleriyle dolu tehlikeli topraklar uzanıyor. (Dikkat et kelebek!)</p>

  <p>Güneybatıda biraz daha az vahşi bir ülke, katil yaban arıları, yılanlar ve kaplumbağalar tarafından işgal edilmiş durumda. (Tehlike.)</p>

  <p>Doğuda her çeşit dört, altı ya da sekiz ayaklı canavar ve bir sürü zehirleyen, ezen, öğüten, sıvılaştıran ağız, uzun ve sivri diş ve iğne var.</p>

  <p>Kuzeydoğuda yepyeni arı sitesi Askolein Kovanı var. Orada, polen haşatı bölgelerini genişletmek bahanesiyle birçok yaban arısı yuvasını ortadan kaldıran, yırtıcı arılar yaşıyor.</p>

  <p>Daha da doğuda, yüzeyine konan her şeyi anında yuttuğu için “Her Şeyi Yiyen” adı verilen ırmak var. Bu, dikkatli davranmayı gerektiriyor. Şu işe bak, ırmak kenarında yeni bir site kurulmuş. Meraklı kelebek bu siteye yaklaşıyor. Termitler bu siteyi kısa bir süre önce oluşturmuş olmalı. Yerin en yüksek kulelerinin üzerine yerleştirilmiş topçu kuvvetleri zaman geçirmeden davetsiz misafiri öldürmeyi deniyorlar. Fakat kelebek, bu sefiller tarafından tedirgin edilemeyecek kadar yüksekte süzülüyor.</p>

  <p>Sfenks, ırmağın kıyısından dönüyor, kuzeyin falezlerinin, büyük meşe ağacını çevreleyen dik dağların üzerinden geçiyor. Sonra güneye, sopa çekirgeleri ve kırmızı mantarların ülkesine doğru iniyor.</p>

  <p>Birden cinsiyet hormonlarının ağır kokusu bu yüksekliğe kadar ulaşan bir dişi kelebeği fark ediyor. Onu daha yakından görmek için hızlanıyor. Dişi kelebeğin renkleri onunkilerden daha da parlak. O kadar güzel ki... Fakat garip bir biçimde hareketsiz duruyor.</p>

  <p>Tuhaf. Bir dişi kelebeğin kokularına, biçimine ve kıvamına sahip ama... Bu alçaklık! Bu, benzerleşme yoluyla olmadığı bir şey gibi görünen bir çiçek. Bu orkidede her şey sahte: Kokular, kanatlar, renkler. Safkan botanik dolandırıcılık! Yazık! Sfenks bunu çok geç keşfetti. Ayakları yapıştı. Artık oradan havalanamaz.</p>

  <p>Sfenks kanatlarını o kadar hızlı çırpıyor ki bir hindiba çiçeğinin yapraklarını yolan bir hava akımı oluşturuyor. Orkidenin küvet biçimindeki kenarlarında yavaşça kayıyor. Aslında bu taç, kuyu gibi açık bir mideden başka bir şey değil. Küvetin dibinde bir çiçeğin bir kelebeği yemesine yardım eden bütün sindirici asitler salgılanıyor.</p>

  <p>Bu, son mu? Hayır. Şans, bir cımbız gibi kıvrılan iki Parmak biçiminde kendini gösteriyor, kanatlarını tutuyor ve onu tehlikeden kurtararak şeffaf bir kabın içine atıyor.</p>

  <p>Kap uzun bir mesafe katediyor.</p>

  <p>Sonra, genç kelebek aydınlık bir bölgeye götürülüyor. Parmaklar onu kaptan çıkarıyor, kanatlarını katılaştıran ağır kokulu, sarı bir maddeye buluyorlar.</p>

  <p>Artık havalanması mümkün değil. O sırada Parmaklar üzerinde kırmızı bir top olan dev bir krom kazığı tutuyorlar ve hafif bir dokunuşla kalbine batırıyorlar. Mezar yazıtının yerine, tam kafasının üstüne bir etiket yerleştiriyorlar: “Papillonus vulgaris”.</p>
</body>
</html>
