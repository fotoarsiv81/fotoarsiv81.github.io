<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>142. GECENİN İÇİNDE YEŞİL BİR NOKTA</h4>

  <p>Heyecan doruktaydı.</p>

  <p>Komiser Melies taksiciye tarif ediyordu:</p>

  <p>— Sağa dönün. Yavaş, yavaş. Gene sağa. Sonra sola. Dümdüz ileri. Yavaşlayın. Gene dümdüz ileri.</p>

  <p>Laetitia Wells ve Jacques Melies araştırmalarının varacağı yeri öğrenmekten kaygılı arka koltukta kıpırdayıp duruyorlardı. Taksici kendini olacağa bırakmış bir halde boyun eğdi.</p>

  <p>— Böyle devam edersek çok geçmeden motor duruverecek. Laetitia sabırsızlıktan ellerini bükerek konuştu:</p>

  <p>— Sanki Fontainebleau Ormanı’nın sınırına doğru gidiyorlar.</p>

  <p>Dolunayın beyaz ışığının altında, sokağın ucunda, ağaçların yapraklanma mevsimi kendini gösteriyordu.</p>

  <p>— Yavaşlayın, yavaşlayın ama!</p>

  <p>Arkalarında öfkeli otomobiller korna çalıyorlardı. Trafik için yavaş bir kaçıp kovalamadan daha rahatsız edici bir şey yoktur! Kovalamacaya katılmayanlar için onun ölümcül bir hızda gitmesi daha iyidir.</p>

  <p>— Gene sola!</p>

  <p>Şoför filozof bir tavırla iç çekti:</p>

  <p>— Yürüseniz daha iyi olmaz mıydı? Zaten sol yasak yön.</p>

  <p>— Önemli değil, polis!</p>

  <p>— Öyle mi? Nasıl isterseniz!</p>

  <p>Fakat geçiş karşı yönden gelen araçlarla tıkanmıştı. Radyoaktif madde taşıyan karınca çoktan algılama alanının sınırındaydı. Gazeteci ve komiser yürüyen otomobilden atladılar ama bu hızda yaptıkları pek tehlikeli değildi. Melies para üstü beklemek için kaygılanmadan bir banknot uzattı. Şoför geriye doğru giderken müşterilerinin belki biraz garip göründüklerini ama cimri olmadıklarını düşündü.</p>

  <p>Sinyali yeniden bulmuşlardı. Güruh gerçekten Fontainebleau Ormanı’na doğru ilerliyordu.</p>

  <p>Jacques Melies ve Laetitia Wells Sokak lambaları tarafından aydınlatılan zavallı görünüşlü küçük evlerin bulunduğu bir bölgeye ulaştılar. Bu yoksul semtin sokaklarında hiç kimse yoktu. Hiç kimse yoktu, ama buna karşılık onlar geçerken öfkeyle havlayan çok sayıda köpek vardı. Bunların çoğu ırklarının niteliğini korumak için babadan hısım çaprazlamalar yüzünden nesli bozulan Alman çoban köpekleriydi. Sokakta birini gördükleri anda havlamaya ve tel örgülere doğru sıçramaya başlıyorlardı.</p>

  <p>Jacques Melies çok korkuyordu, kurtlardan korkusu onu köpeklerin hissettiği korku feromonlarından bir bulutla çevreliyordu. Bu, onlarda daha çok onu ısırma isteği uyandırıyordu.</p>

  <p>Bazıları engelleri aşmayı denemek için sıçradı. Diğerleri sivri dişleriyle tahta çiti yarmaya çalışıyorlardı.</p>

  <p>Gazeteci komisere sordu:</p>

  <p>— Köpeklerden korkuyor musunuz? Kendinize hâkim olun, kendinizi bırakmanın zamanı değil. Karıncalarımız kaçacaklar.</p>

  <p>Tam o anda kocaman bir Alman çoban köpeği diğerlerinden daha kuvvetli bir biçimde havlamaya başladı. Azı dişleriyle bir çiti çentiyordu ve bir tahtayı bölmeyi başardı. Çılgın gözleri fır dönüyordu. Onun için bu kadar çok korku kokuları salgılayan biri gerçek bir tahrikti. Bu Alman çoban köpeği daha önce ürkek çocuklar, belli bir şekilde adımlarını hızlandıran büyükannelerle karşılaşmıştı ama hiç kimse asla bu kadar güçlü bir biçimde bekleyişteki bir kurban gibi korkmamıştı.</p>

  <p>— Size ne oluyor komiser?</p>

  <p>— Ben... ilerleyemiyorum.</p>

  <p>— Dalga mı geçiyorsunuz? Bu sadece bir köpek.</p>

  <p>Alman çoban köpeği çit duvara saldırmaya devam ediyordu. İkinci bir tahta ezildi. Parlayan dişler, kırmızı gözler, siyah dik kulaklar: Melies’in kafasında bu, kızgın bir kurttu. Yatağının dibinde olan kurt.</p>

  <p>Köpeğin kafası tahtaların arasından geçti. Sonra bir ayak, sonra bütün gövde. Dışarıdaydı ve çok hızlı koşuyordu. Kızgın kurt dışarıdaydı. Sivri dişlerle yumuşak boğazın arasında artık hiçbir siper yoktu.</p>

  <p>Vahşi hayvanla uygar adamın arasında artık hiçbir engel yoktu.</p>

  <p>Jacques Melies bir çarşaf gibi bembeyaz oldu ve bundan sonra kımıldamadı.</p>

  <p>Laetitia tam zamanında köpekle adamın arasına girdi. Hayvana menekşe rengi soğuk bir bakışla baktı. Bununla, “Senden korkmuyorum,” diyordu.</p>

  <p>Laetitia kendinden emin olanların konumunda sırtı dik, omuzları açık oradaydı, Alman çoban köpeğine bir evi korumayı öğreten köpek eğiticisinin eskiden durduğu konumda, onun sert bakışıyla bakıyordu.</p>

  <p>Hayvan, kuyruğu aşağıda arkasını döndü ve korka korka duvarla çevrilmiş bölgesine geri döndü.</p>

  <p>Melies’in yüzü hâlâ soğuktu. Korkudan ve soğuktan titriyordu. Laetitia düşünmeden onu sakinleştirmek ve ısıtmak için bir çocuk gibi kollarına aldı. Melies gülümseyinceye kadar onu hafifçe kollarında sıktı.</p>

  <p>— Ödeştik. Ben sizi köpekten kurtardım, siz beni insanlardan kurtardınız. Gördüğünüz gibi birbirimize gereksinimimiz var.</p>

  <p>— Çabuk, sinyal!</p>

  <p>Yeşil nokta aletin çerçevesinden çıkmak üzereydi. Nokta tekrar dairenin ortasına gelinceye kadar koştular.</p>

  <p>Bazen kapılarında “Sam’suffit’YÇam’a sülfit (canıma yetti) biçiminde okunması için sözcük oyunu.) ya da “Do mi si la do re”(Domicile adorge (tapılan ev) biçiminde okunması için sözcük oyunu.) yazılı levhalar olan, hepsi birbirine benzeyen küçük evler birbirini takip ediyordu. Ve her yerde köpekler, iyi bakılmamış çimler, tanıtım yazısı sarkan posta kutuları, üzerinde mandallarla çamaşır ipleri, harap halde pinpon masaları ve orada burada sallanan bir karavan vardı. Tek insan hayatı belirtisi televizyonların pencerelerden dışarı yansıyan mavi ışığıydı.</p>

  <p>Radyoaktif karınca, ayaklarının altında, lağım kanallarında hızla ilerliyordu. Orman gittikçe yakınlaşıyordu. Polis memuru ve gazeteci sinyali takip ediyorlardı.</p>

  <p>Semtteki bütün sokaklara benzeyen ilk sokağa saptılar. Sokak tabelası adını “Phoenix Sokağı” olarak belirtiyordu. Evlerin arasında birkaç dükkân görmeye başladılar. Bir fast-food dükkânının içinde beş ergenlik çağında çocuk altı derecelik biraların karşısında geviş getiriyorlardı. Şişelerin etiketlerinin üstünde “Dikkat: Her aşırı kullanma tehlikeli olabilir.” yazısı okunabiliyordu. Aynı yazı sigara paketlerinin üzerinde de vardı. Hükümet çok yakında otomobillerin hız pedallarının ve serbest olarak satılan silahların üzerine de benzer etiketler yapıştırmayı öngörüyordu.</p>

  <p>Bir oyuncak dükkânının önünde hareketsiz kalmadan önce “Tüketimin Tapınağı” adındaki süpermarketin, “Arkadaşlarla Randevu” adlı kafenin önünden geçtiler.</p>

  <p>— Biraz önce durdular. Burada.</p>

  <p>Çevreyi incelediler. Dükkân eski görünüşlüydü. Vitrinde, düzensiz yığın halinde atılmış gibi duran tozlu mallar vardı. Pet tavşanlar, şirket oyunu, minyatür arabalar, kuklalar, kurşun askerler, bir kozmonot ya da perinin takımları, komik şaka aletleri ve tuzaklar... Çağa uymayan yaprak ve çiçekten bir bezek kordonu düzensiz kalabalığın üstünde yanıp sönüyordu.</p>

  <p>— Oradalar. Oradalar. Yeşil nokta hareket etmeyi durdurdu. Melies kaldırmak için Laetitia’nın elini tuttu:</p>

  <p>— Onları yakaladık!</p>

  <p>Sevinçle Laetitia’nın boynuna atıldı. İsteyerek onu öpecekti ama Laetitia onu itti.</p>

  <p>— Soğukkanlılığınızı koruyun komiser. İş bitmedi.</p>

  <p>— Oradalar. Kendiniz bakın, sinyal hâlâ çalışıyor ama artık yer değiştirmiyor.</p>

  <p>Laetitia başını salladı, gözlerini kaldırdı. Dükkânın ön camında kocaman mavi neon harflerle “Oyuncak Kralı Arthur’un Yeri” yazıyordu.</p>
</body>
</html>
