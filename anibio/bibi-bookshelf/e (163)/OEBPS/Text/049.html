<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>49. YAĞMUR</h4>

  <p>Hava elektriğe doymuş durumda. Şimşek az çok negatif yüklü olan bir dizi iyonu tutuşturuyor. Bunu güçlü bir gürleme izliyor ve sonra yeni bir şimşek, yaprakların üzerine tedirgin edici bir mor-beyaz ışık yansıtarak gökyüzünü bin parçaya bölüyor.</p>

  <p>Kuşlar alçakta, sineklerin altında uçuyorlar.</p>

  <p>Yeni bir gök gürültüsü. Örs biçimindeki bir bulut tükeniyor. Uçan kınkanatlının bağası aydınlanıyor. 103683. bu ışık saçan yüzeyin altına doğru kaymaktan korkuyor. Kendini dünyanın ucunun bekçileri olan Parmakların karşısında bulduğunda hissettiği güçsüzlük duygusunun aynısını hissediyor.</p>

  <p>Kınkanatlı bineği, “Geri dönmemiz gerek,” diyor.</p>

  <p>Ama yağmur yoğun bir biçimde yağmaya başladı bile. Her damla ölümcül olabilir. Dev kristal çizgileri ağır noktalar izliyor. Bunlardan birinin kocaman böceğin kanatlarına dokunması öldürücü olur.</p>

  <p>Kınkanatlı paniğe kapılıyor. Damlaların arasından geçmek için her şeyi deneyerek bu sıkı bombardımanın ortasında zikzaklar çiziyor. 103683. artık hiçbir şeyi denetleyemiyor. Sadece, ayak tabanındaki puvilislerinin bütün vantuzları ve pençeleriyle bineğine yapışıyor. Her şey çok hızlı gidiyor. Aynı anda önde, arkada, aşağıda, yukarıda bütün tehlikeleri gören küresel gözlerini kapatmak isterdi! Ama karıncaların göz kapakları yoktur. Ah! Yaprakbitlerinin olduğu yere kavuşmak için nasıl acele ediyor!</p>

  <p>Kaybolan bir küçük damlacık 103683.’nün tam üzerine çarpıyor ve duyargalarını göğüs boşluğuna yaslıyor. Su algılamasını boğuyor ve olayların devamını hissetmesini engelliyor.</p>

  <p>Bu durum sesin kesilmesi gibi. Ona sadece görüntü kaldı ve bu, daha da dehşete düşürücü. Kocaman gergedanböceği bitkin durumda.</p>

  <p>Mızrak gibi damlaların arasında zikzaklar çizmek, gittikçe zorlaşıyor. Her defasında kanatlarının ucu nemleniyor ve uçmakta olan toplamı ağırlaştırıyor.</p>

  <p>Ağır bir su küreciğinden kıl payı sıyrılıyorlar. Gergedanböceği daha da büyük olan bir ikincisinden kurtulmak için kırk beş derece eğiliyor ve dönüyor. Kıl payı. Fakat su ayağına değiyor, sıçrıyor ve böceğin duyargalarına geliyor. Yeni bir şimşek. Patlama.</p>

  <p>Saniyeden daha kısa bir süre uçan hayvan dış dünyayı algılayışını kaybediyor. Sanki aksırmış gibi. Yörüngesinin kontrolünü yeniden kazandığında artık çok geç. Şimşeklerin altında ışıldayan duru bir su sütununa doğru gidiyorlar.</p>

  <p>Kınkanatlı iki kanadını dikey konuma getirerek fren yapıyor. Fakat çok hızlı gidiyorlar. Bu hızda fren yapmak mümkün değil. Bir dizi akrobasi hareketinden sonra dönerek sıçrıyorlar.</p>

  <p>103683. uçan savaş atına o kadar kuvvetli sarılıyor ki pençeleri kitini delip geçiyor. Islak duyargaları gözlerini kamçılıyor ve orada yapışıp kalıyorlar.</p>

  <p>İlk olarak dört köşe bir su direğine çarpıyorlar ve o, onları nokta nokta bir yağmur çizgisine doğru savuruyor. Üzerleri sağanakla örtülüyor. Şimdi ilk baştaki ağırlıklarının on katı ağırlıktalar. Olgun bir armut gibi sitenin dallardan oluşan örtüsünün üstüne düşüyorlar.</p>

  <p>Gergedanböceği patlıyor, boynuzu kopuyor, kafası küçük parçalara ayrılıyor. Dış kanatları sanki tek başlarına uçmaya devam edecek gibi gökyüzüne yükseliyorlar. 103683., karınca olmamın verdiği hafiflikle, bu felaketten hiçbir zarara uğramadan kurtuluyor duyargalarını kuruluyor ve şehrin girişlerinden birine doğru atılıyor.</p>

  <p>Karşısına bir havalandırma deliği çıkıyor. İşçi karıncalar siteyi sel baskınından korumak için deliği tıkamışlar ama 103683. barajı çökertmeyi başarıyor. İçeride muhafızlar ona küfrediyorlar. Siteyi tehlikeye attığının farkında değil mi? Gerçekten onu küçük bir dere izliyor. Asker karıncanın bunun için yapabileceği bir şey yok, duvarcı karıncalar güvenlik eleğini kapamak için aceleyle çalışırlarken o hızla koşmaya devam ediyor.</p>

  <p>Yorgunluktan zayıf düşmüş bir halde ama kuru bir yerde durduğunda ilgilenip acıyan bir işçi karınca ona bir trofalaksi öneriyor. Tehlikeden son anda kurtulan asker karınca bunu minnetle kabul ediyor.</p>

  <p>İki böcek yüz yüze geliyor ağızdan öpüşmeye, sonra sosyal kursaklarının dibinde gizli tutulan besinleri kusmaya başlıyorlar. Sıcaklık, vücudunun bağışı, sevdiği her şey.</p>

  <p>Sonra 103683. bir tünele giriyor ve bir sürü galeriden geçiyor.</p>
</body>
</html>
