<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>144. ANSİKLOPEDİ</h4>

  <p>AKASYA KORNIJERA: Kornijera, şaşırtıcı bir biçimde karıncalar tarafından oturulmadığı takdirde yetişkin bir ağaç olamayan bir ağaççıktır. Açmak için karıncaların ona bakmasına ve onu korumasına gereksinimi vardır. Ayrıca karıncaları çekmek için yıllar içinde ağaç, yaşayan bir karınca yuvasına dönüşür.</p>

  <p>Bütün dallarının içi oyuktur ve her birinde sadece karıncaların rahatı için bir koridorlar ve salonlar ağı öngörülmüştür. Daha da iyisi bu koridorlarda genelde bal şurubu, işçi ve asker karıncalar için çok lezzetli olan beyaz yaprakbitleri yaşar. Kornijera, onda yerleşme onurunu vermek isteyecek karıncalara konut ve barınak sağlar. Karşılığında karıncalar ev sahibi görevlerini yerine getirirler. Bütün tırtılları, dışarıdan gelen yaprakbitlerini, kabuklu sümüklüböcekleri, örümcekleri ve dal budakları kalabalıkla doldurabilecek diğer ağaç yiyen böcekleri boşaltırlar. Her sabah çeneleriyle sarmaşıktan ve ağaçta asalak olarak yaşamak isteyen diğer tırmanıcı bitkileri keserler.</p>

  <p>Karıncalar ölü yaprakları çıkarırlar, likenleri kazırlar, dezenfekte eden tükürükleriyle ağacın bakımını yaparlar.</p>

  <p>Bitki türüyle hayvan türü arasında bu kadar başarılı bir işbirliği doğada çok az bulunur. Karıncalar sayesinde akasya kornijera ona gölge yapabilecek diğer ağaç yığınlarının üstüne yükselir. Onların doruklarında hüküm sürer ve güneş ışınlarını doğrudan alır.</p>

  <p><i>Edmond Wells,</i></p>

  <p class="r i">Göreceli ve Mutlak Bilgi Ansiklopedisi, Cilt II.</p>
</body>
</html>
