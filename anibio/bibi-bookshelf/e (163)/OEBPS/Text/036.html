<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>36. ANSİKLOPEDİ</h4>

  <blockquote class="">
    <p>DÜŞÜNCE: İnsan düşüncesi her şeyi yapabilir.</p>

    <p>50’li yıllarda, Portekiz’den gelen Madere şarabı şişeleri taşıyan bir İngiliz yük gemisi yükünü boşaltmak için bir İskoçya limanına gelir. Bir denizci, her şeyin teslim edilip edilmediğini denetlemek için soğuk odaya girer. Onun orada olduğundan habersiz başka bir denizci kapıyı dışarıdan kapatır. İçeride kalan bütün gücüyle duvarlara vurur ama hiç kimse onu duymaz ve gemi Portekiz’e gitmek için yola çıkar.</p>

    <p>Adam yeteri kadar yiyecek bulur fakat bu soğuk yerde uzun süre hayatta kalamayacağını bilmektedir. Bununla beraber bir metal parçasını eline alarak saati saatine, günü gününe içler acısı durumunun öyküsünü duvarlara kazıyacak enerjiyi bulur. Bilimsel bir kesinlikle acısını, soğuğun onu nasıl uyuşturduğunu, burnunun donduğunu, el ve ayak parmaklarının cam gibi kolay kırılır hale geldiklerini anlatır. Havanın ısırıklarının nasıl dayanılmaz yanıklar oluşturduğunu tarif eder. Yavaş yavaş bütün vücudunun nasıl bir buz parçası gibi donduğunu anlatır.</p>

    <p>Gemi Lizbon’a demir attığında soğuk odayı açan kaptan, ölü denizciyi bulur. Duvarlarda yazılı korkunç acılarının özenli güncesini okur.</p>

    <p>Bununla birlikte en şaşırtıcı şey orada yazılı değildir. Kaptan odanın içindeki sıcaklığı kontrol eder. Termometre 19°C’yi göstermektedir. Artık mal olmadığı için soğutma düzeni dönüş yolculuğu boyunca çalışmamıştır. Adam, sadece üşüdüğüne inandığı için ölmüştür. Sadece kendi düş gücünün kurbanı olmuştur.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
