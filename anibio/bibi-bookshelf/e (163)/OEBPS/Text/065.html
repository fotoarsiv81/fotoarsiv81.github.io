<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>65. UZUN YÜRÜYÜŞ</h4>

  <p>Şafakla birlikte asker karıncalar, eskiden 2 numaralı kapı olan ve artık bir yığın devrilen ve nemli daldan başka bir şey olmayan yerin yanında toplanmaya başlıyorlar.</p>

  <p>Üşüyenler ısınmak ve ayaklarının uyuşukluğunu gidermek için çekip uzatma alıştırmaları yapıyorlar. Diğerleri çenelerini sivriltiyor ya da savaş figürleri ve gösterileri yapıyorlar.</p>

  <p>Güneş sonunda, büyüyen ordunun üstünde, zırhları parıldatarak doğuyor. Coşkunluk yükseliyor. Hepsi büyük bir an yaşadıklarını biliyor.</p>

  <p>103683. görünüyor. Birçoğu onu tanıyor ve selamlıyor. Asker karınca iki asi kız kardeşle çevrili. 24., arkasında belli belirsiz koyu renk bir şekil fark edilen kelebek kozasını taşıyor. Bir savaşçı soruyor: “Bu koza nedir?” 24. yanıt veriyor: “Yiyecek, sadece yiyecek.”</p>

  <p>Gergedanböcekleri de geliyorlar. Artık sayıları otuzdan fazla olmasa da göze çarpacak biçimde hareket ediyorlar! Kalabalık onları daha yakından hayranlıkla izlemek için hareketleniyor. Havalandıklarını görmek isterlerdi ama onlar gerçekten gerekli olmadıkça havalanmayacaklarını açıklıyorlar. O an için herkes gibi yürüyecekler.</p>

  <p>Sefere katılan askerler kendilerini sayıyorlar, birbirlerini cesaretlendiriyorlar, birbirlerini kutluyorlar, besleniyorlar. Bal şurubu ve yıkıntıların arasından toplanan, boğularak ölmüş yaprakbitlerinin ayak parçaları dağıtılıyor. Karıncalarda hiçbir şey kaybolmuyor. Yumurtalar ve ölü nemfler de yeniyor. Sünger gibi ıslak et parçaları sıralarda dolaşıyor, kurutulmak için seriliyor, sonra aç kurtlar gibi saldırılarak oburca yeniyor.</p>

  <p>Bu soğuk yemek henüz bittiğinde, nereden geldiği bilinmeyen bir işaret kalabalığın yürüyüş düzenine girmesini sağlıyor. Parmaklara karşı düzenlenen sefer için ileri! Bu, yola çıkış.</p>

  <p>Karıncalar uzun bir alay halinde yola çıkıyorlar. Bel-o-kan silahlı kolunu doğuya doğru uzatıyor. Güneş hoşa giden bir sıcaklık yaymaya başlıyor. Askerler eski kokusal marşlarını söylemeye başlıyorlar:</p>

  <blockquote class="i">
    <p>“Güneş, oyuk iskeletlerimizin içine gir,</p>

    <p>Ağrıyan kaslarımızı kımıldat</p>

    <p>Ve bölünen düşüncelerimizi birleştir.”</p>
  </blockquote>

  <p>Sırayla devam ediyorlar:</p>

  <blockquote class="i">
    <p>“Biz hepimiz güneşin tozlarıyız.</p>

    <p>Işık kabarcıkları ruhlarımızda olsun.</p>

    <p>Nasıl olsa ruhlarımız da bir gün ışık kabarcıkları olacaklar.</p>

    <p>Hepimiz sıcaklığız.</p>

    <p>Biz hepimiz güneşin tozlarıyız.</p>

    <p>Dünya bize izlenecek yolu göstersin!</p>

    <p>Artık ilerlemenin gerekmeyeceği yeri</p>

    <p>buluncaya kadar dünyayı bütün yönlerde kat edeceğiz.</p>

    <p>Biz hepimiz güneşin tozlarıyız.”</p>
  </blockquote>

  <p>Başka cinsten olan ücretli asker karıncalar sözlerin feromonlarını bilmiyorlar. Onlar da yaprak saplarını gıcırdatarak şarkıya katılıyorlar. Müziklerini üretmek için göğüslerindeki kitin sivri ucu karın halkalarının daha aşağısındaki çizikli şeride getiriyorlar. Böylece cırcırböceğinin sesini andıran ama daha kuru ve daha az yankı veren bir ses çıkarıyorlar.</p>

  <p>Savaş şarkısı bitiyor, karıncalar susuyorlar ve yürüyorlar. Adımlar düzensiz olsa da kalbin ritmi ve şişkinliği hepsinde aynı.</p>

  <p>Her biri Parmakları ve bu canavarlar hakkında duydukları korkunç efsaneleri düşünüyor. Fakat böyle güruh halinde toplanmış durumda kendilerini çok güçlü hissediyorlar ve neşeyle yürüyorlar. Rüzgâr bile eserek büyük seferi hızlandırmaya ve işini kolaylaştırmaya karar vermiş gibi görünüyor.</p>

  <p>103683., alayın başında duyargalarının üstünden geçen otları ve dalları kokluyor.</p>

  <p>Çevrede her yerde koku var. Kendilerini kurtaran korkmuş küçük hayvanlar, baş döndüren kokularıyla baştan çıkarmaya çalışan çok renkli çiçekler, şüphesiz düşman komandoları saklayan ağaç gövdeleri, böceklerle dolu kartal gibi eğreltiotları...</p>

  <p>Evet, her şey orada. İlk kez olduğu gibi. Her şey orada, bu eşsiz kokunun içine işlemiş durumda: Başlamakta olan büyük seferin kokusu!</p>
</body>
</html>
