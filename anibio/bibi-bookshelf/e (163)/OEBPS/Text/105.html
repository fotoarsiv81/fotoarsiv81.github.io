<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>105. RÜYALAR</h4>

  <p>Jonathan uyumuyordu. Birleşme ayinleri bu kadar yoğun hale geldiğinden beri uyumakta gittikçe daha çok zorluk çekiyordu.</p>

  <p>Özellikle dün korkunç bir deneyim yaşamıştı.</p>

  <p>Hepsi birden ortak ses olan OM dalgasını çıkarırlarken olağanüstü bir şey hissetmişti. Vücudunun tamamı bu dalga tarafından ele geçirilmişti. Bir elin üstündeki eldiveni çıkarması gibi, onun içindeki bir şey insan gövdesinden kurtulmayı denemişti.</p>

  <p>Jonathan korkmuştu ama aynı zamanda diğerlerinin varlığı onu rahatlatmıştı. O anda, OM sesiyle ya da ektoplazmayla veya ruhu nasıl adlandırılırsa, vücudunu terk etmiş ve diğerleriyle birlikte granit kayayı aşarak karınca yuvasına çıkmıştı.</p>

  <p>Bu olgu uzun sürmemişti. Sanki elastiki bir ip onu geri getirmiş, çabucak etine geri dönmüştü. Bu, toplu halde görülen bir rüyaydı. Toplu halde görülen bir rüyadan başka bir şey olamazdı.</p>

  <p>Karıncaların yanında yaşadıkları için hepsi rüyalarında karıncaları görüyorlardı. “Ansiklopedi”nin bir bölümünün daha net bir biçimde rüyalarla ilgili olduğunu anımsadı. Bir cep lambası alarak kitap rahlesinin üzerindeki değerli kitabın sayfalarını çevirmeye gitti.</p>
</body>
</html>
