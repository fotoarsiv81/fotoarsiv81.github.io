<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>52. SU SAVAŞI</h4>

  <p>Şimşekler hâlâ sıkıntılı gökyüzünde çizgiler çiziyorlar ama hiçbir karıncanın beyaz ışıklarla, altın renkli görkemli bulutları hayranlıkla izleyecek cesareti yok. Fırtına bir afet.</p>

  <p>Damlalar sitenin üstüne bomba gibi düşüyorlar ve av için dışarıda olup gecikmiş olan savaşçı karıncalar sıvı mermilerce vuruluyorlar.</p>

  <p>Bel-o-kan’ın içinde, Chli-pou-ni’nin baharda giriştiği deneyimlerden biri felaketi arttırıyor.</p>

  <p>Kraliçe, bir bölgeden diğerine ulaşımı hızlandırmak için kanallar kazdırdı. Bunlarda karıncalar yüzen yaprakların üzerinde bir yerden diğerine gidiyorlar. Fakat sağanak altında bu küçük yeraltı dereleri birer nehir olacak kadar büyüyorlar. Burada kalabalık bir muhafız grubu bu çılgınlık nöbetini durdurmak için boşuna dövünüp yoruluyor.</p>

  <p>Kubbenin tepesinde durum daha da kötüleşiyor. Dolu taneleri sitenin dallardan oluşan kürkünü deldiler. Bir sürü delikten su sızıyor.</p>

  <p>103683. elinden geldiği kadar büyük gediklerden birini doldurmayı deniyor.</p>

  <p>“Herkes güneşlenme odasına,” diye sesleniyor. “Yumurtaların kurtarmak gerek!”</p>

  <p>Bir grup asker art arda çarpan dalgalara meydan okuyarak arkasından koşturuyor.</p>

  <p>Güneşlenme odasının üst bölümü her zamanki ışıklı halini kaybetmiş. Tavanda en kuvvetli aanın sıkıntısı içindeki işçi karıncalar delikleri kuru yapraklarla tıkamayı deniyorlar. Fakat su kısa bir süre içinde yeniden görünerek yerde uzun gümüş şeritler halinde akıyor. Her şey ıslak. Değerli kozaların hepsini kurtarmak olanaksız, çok fazla koza var. Dadı karıncalar sadece erken gelişmiş birkaç larvayı kurtaracak zaman buluyorlar. Aceleyle işçi karıncalara atılan yumurtalar yerde patlıyorlar.</p>

  <p>103683. o anda asileri düşünüyor. Eğer su, kınkanatlıların ağılına kadar inerse ki sürekli iniyor, hepsi ölecek!</p>

  <blockquote class=""></blockquote>

  <p><b>Birinci uyarı evresi:</b> Kışkırtıcı feromonlar olabildiği kadar yayılıyorlar, çoğunlukla suyun buharıyla karışıyorlar.</p>

  <blockquote class=""></blockquote>

  <p><b>İkinci uyarı evresi:</b> Askerler, işçiler, dadılar, cinsiyetliler, herkes öfkeyle ve kudurmuşçasına karınlarının ucuyla duvarlara vuruyor. Bu savaş kargaşası sitenin tamamının titreşmesine neden oluyor.</p>

  <p>“Pam, pam, pam.” Alarm! Bin kez alarm!</p>

  <p>Ne panik!</p>

  <p>Bütün şehrin alarma geçmesi için su birikintisine kapılmış olan karıncalar bile suyun arasından yere vurmaya çalışıyorlar. Bu vuruşlar soluğu kesilen birinin damarlarında kanın hızlı hızlı akışına benziyor.</p>

  <p>Şehrin kalbi atıyor.</p>

  <p>Yankı halinde kubbeyi delen cırcırböcekleri duyuluyor. “Foş, foş, foş.”</p>

  <p>Sertleştirilmiş de olsalar çeneler su damlalarına karşı ne yapabilirler?</p>

  <p>Üçüncü uyarı evresi: En kritik durum. İsteriye kapılan bazı işçi karıncalar her yöne koşuyorlar. Gergin duyargaları anlaşılmaz feromonik çığlıklar yayıyor. Panik halinde bazıları kendi türdeşlerini yaralıyor.</p>

  <p>Kızıl karıncalarda en güçlü uyarı feromonu duföur bezi tarafından salgılanan “n-decane” adlı bir maddedir. Bu, kimyasal formülü C10-H22 olan, uçucu bir hidrokarbondur. En derin kış uykusundaki bir dadı karıncayı çılgınca öfkeli kılabilecek kadar güçlü bir kokudur.</p>

  <p>Kapıcı karıncalar kurban edilmeden, yasak site, su baskınından kurtarılamazdı. Bu kahraman askerler, düz kafalarıyla girişleri sıkıca kapatarak işgalci sıvının ağaç kütüğünün merkezini basmasını engellediler. En başta kraliçe Chli-pou-ni olmak üzere yasak sitenin bütün sakinleri zarar almadan kurtuldular.</p>

  <p>Buna karşılık su şimdi yaprakbitlerinin bulunduğu salonlara iniyor.</p>

  <p>Yeşil sürü hayvanları havaya kokusal yaygaralar yayıyorlar.</p>

  <p>Kaçmaktan pes etmiş çobanları içlerinden sadece yavrulamak üzere olan birkaçını kurtarabiliyorlar.</p>

  <p>Her yerde barajlar yükseltilmeye çalışılıyor. Stratejik olarak en önemli galerilerden birinde bulunan ve taşkın halindeki seli engellemeye çalışan baraj sağlamlaştırılmaya çalışılıyor. Fakat suyun gücü dayanılmaz. Baraj toz haline geliyor, çatlıyor ve yarılıyor. Yapı yarılıyor ve cesur duvarcıları götüren bir su topunu serbest bırakıyor.</p>

  <p>Su, boğulanları sürükleyerek, koridorlardan geçiyor, tonozları çökertiyor, köprüleri yerlerinden söküyor, mantar tarlalarına dökülmeden önce bütün yeraltı topografyasını altüst ediyor. Orada da çiftçi karıncalar kaçmadan önce sadece birkaç değerli spor toplamaya zamanları oluyor.</p>

  <p>Suda yaşayan kınkanatlılar, Chli-pou-ni’nin evcilleştirmeyi o kadar istediği şu ünlü domuzlan böcekleri, öz çevrelerinde neşeyle çırpınmaktan mutlu, yaprakbitlerini, karınca ölülerini, acı çeken larvaları keyifle yiyerek her yerde dolaşıyorlar.</p>

  <p>103683. bir sürü dönüş yapıp engelleri aşarak gergedanböceklerinin ağılına ulaşıyor. Zavallı hayvanlar boğulmaktan kurtulmak için oradan oraya sekerek uçuyorlar. Fakat tavan o kadar alçak ki kısa sürede korku içinde oraya çarpıyorlar.</p>

  <p>Ve her yerde olduğu gibi burada da hamarat işçi karıncalar tehlikeyi küçümseyerek birkaç küçüğü kurtarmak ve yumurtalarla dolu küresel mayısları kuru yerlere itmek için göz kulak oluyorlar. Buna karşın kaçınılmaz olarak çok büyük kayıplar olacağını biliyorlar.</p>

  <p>Ayaklarının ıslanması gergedanböceklerini dehşete düşürüyor ve boynuzlarını tavana çarpmalarına neden oluyor. 103683. hakaretlerin arasından geçmesini savaşçılığına borçlu.</p>

  <p>İşte sonunda asilerin gizli yerinin girişi. Tanrıcılar ve Tanrıcı olmayanlar, hepsi orada. Fakat ikinciler sinirli bir biçimde kıpırdanırken, birinciler garip bir biçimde sakin duruyorlar. Tufan onları şaşırtmıyor.</p>

  <p>“Tanrıları yeteri kadar doyurmadık, bu yüzden bizi ıslatıyorlar.”</p>

  <p>103683. onların tekdüze dinsel sözlerini kesiyor. Çok yakında çıkış yolu kalmayacak. Eğer asi hareketini kurtarmak istiyorlarsa, gecikmeden sıvışmak gerek.</p>

  <p>Sonunda onu dinleyip onun adımlarına ayak uyduruyorlar. Bu yerleri boşaltırken 24. adlı karınca ona bir önceki ziyaretinde bırakmış olduğu kelebek kozasını uzatıyor.</p>

  <p>“Merkür görevi için. Bunu unutmamalısın.”</p>

  <p>103683. daha fazla tartışmak yerine kozayı alıyor ve arkasındaki asilere yol gösteriyor. Fakat ağılı geçmek artık olanaksız. Salonun tamamı boğulmuş. Gergedanböcekleriyle birlikte karıncalar da suyun üzerinde yüzüyorlar.</p>

  <p>Mümkün olduğu kadar çabuk yeni bir tünel kazmak gerek. 103683. emirler veriyor.</p>

  <p>Çabuk olmak gerek, su seviyesi yükseliyor.</p>

  <p>Çevrede dolaşan besinlerin hepsi suyun üstünde yüzüyor.</p>

  <p>Buna karşın Tanrıcılar şikâyet etmiyorlar. Çoğu, haklı Tanrısal öfkeye katlanmaya boyun eğiyor.</p>

  <p>Ortalığı kırıp geçiren bu yağmurun sadece Chli-pou-ni’nin seferini engellemek için onları vurmaya geldiğine ikna olmuş durumdalar.</p>
</body>
</html>
