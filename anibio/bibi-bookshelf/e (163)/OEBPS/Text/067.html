<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>67. YENİ CİNAYET</h4>

  <p>Müfettiş Cahuzacq dosya kayıtlarını inceleyerek bilgi verdi:</p>

  <p>— Prof. Maximilien MacHarious, Arkansas Kimya Üniversitesi’nin en önemli kişilerinden biriydi. Fransa ziyareti sırasında bir haftadır bu otelde kalıyordu.</p>

  <p>Jacques Melies notlar alarak odayı arşınladı. Nöbetteki bir polis memuru kapıdan başını uzattı:</p>

  <p>— “L’Echo du dimanche”tan bir gazeteci sizi görmek istiyor komiser. Bırakalım girsin mi?</p>

  <p>— Evet.</p>

  <p>Laetitia Wells, siyah ipek tayyörlerinden birinin içinde her zamanki kadar görkemli, göründü.</p>

  <p>— İyi günler komiser.</p>

  <p>— İyi günler Matmazel Wells! Sizi buraya hangi rüzgâr attı? En iyi olan kazanıncaya kadar her birimizin kendi köşemizde çalışması gerektiğini sanıyordum.</p>

  <p>— Bu, bilmece mekânlarında karşılaşmamızı engellemez. Ayrıca “Düşünce Tuzağı”nı izlediğimizde aynı sorunu her birimiz kendi tarzımızda değerlendiriyoruz... CCG’nin şişelerini incelettiniz mi?</p>

  <p>— Evet. Laboratuvara göre bu madde zehir olabilirmiş. İçinde adlarını unuttuğum bir sürü şey var. Hepsi birbirinden zehirli. Her çeşit böcek ilacı üretmek için bir madde olduğunu söylüyorlar.</p>

  <p>— Pekâlâ komiser, şimdi bu konuda benim bildiğim her şeyi biliyorsunuz. Ya Caroline Nogard’ın otopsisi?</p>

  <p>— Kalp durması. Çok sayıda iç kanama. Gene aynı nakarat.</p>

  <p>— Hımmm... Ya bu adam? Gene korkunç bir şey!</p>

  <p>Kızıl saçlı bilgin karın üstü yatmıştı. Kafası, tanık için şaşkın ve dehşet içinde donup kalmış gibi, ziyaretçilere doğru dönüktü. Gözler kocaman açılmıştı. Ağzı, kocaman sakalını kirleten, kim bilir hangi sümüksü maddeleri kusmuştu. Kulaklar hâlâ kanıyordu... Ve garip bir tutam beyaz saç alnını kaplıyordu. Bunun ölmeden önce de olup olmadığını araştırmak gerekiyordu. Melies, ellerin karında büzülmüş olduklarını not etti.</p>

  <p>— Kim olduğunu biliyor musunuz? diye sordu.</p>

  <p>— Yeni kurbanımız Prof. Maximilien MacHarious. Böcek ilaçları konusunda dünyaca ünlü bir uzman.</p>

  <p>— Evet, böcek ilaçları konusunda... Parlak böcek ilacı yaratıcılarını öldürmekte kimin çıkarı olabilir?</p>

  <p>Birlikte ünlü kimyacının ters dönmüş cesedini izlediler. Laetitia düşüncesini söyledi:</p>

  <p>— Bir doğayı koruma birliği mi? Melies alay etti:</p>

  <p>— Evet. Neden böcekler olmasın? Laetitia esmer perçemini salladı.</p>

  <p>— Neden olmasın gerçekten. Yalnız, gazeteleri sadece insanlar okur.</p>

  <p>Laetitia, Prof. Maximilien MacHarious’un dünyadaki böcek salgını sorunlarıyla ilgili bir seminer için Paris’e geldiğini haber veren bir gazete kupürü uzattı. Hatta yazıda profesörün Bellevue Oteli’nde kalacağı bile yazılıydı.</p>

  <p>Jacques Melies yazıyı okudu ve dosyasına yerleştirmesi için Cahuzacq’a verdi. Sonra hiçbir ayrıntıyı atlamadan odayı incelemeye girişti. Laetitia’nın varlığının harekete geçirmesiyle titiz profesyonelliğini kanıtlamak istiyordu. Gene silah yoktu, kapıda zorlama yoktu, camlarda iz yoktu, görünen yara yoktu. Saltaların ve Caroline Nogard’ın evinde olduğu gibi: En küçük bir ipucu yoktu.</p>

  <p>Ve burada da birinci sinek birliği geçmemişti. Demek ki katil, cesedi gözetlemek ya da odayı bütün suç izlerinden temizlemek ister gibi ölümden sonra beş dakika odada kalmıştı.</p>

  <p>Cahuzacq sordu:</p>

  <p>— Bir şey buldunuz mu?</p>

  <p>— Sinekler gene korkmuşlar.</p>

  <p>Müfettiş çok üzülmüş göründü. Laetitia meraklanarak sordu:</p>

  <p>— Sinekler mi? Sineklerin bu olayla ne ilgisi var?</p>

  <p>Komiser biraz üstünlük kazanmış olmaktan memnun, sinekler hakkındaki küçük konferansına başladı:</p>

  <p>— Cinayetleri çözmek için sinekleri kullanma düşüncesi Prof. Brouareî adlı birine aittir, 1890 yılında Paris’te bir bacanın kanalında sıkışmış, aşırı dumanda kalmış bir fetüs bulundu. Birkaç ay içinde bu evden bir sürü kiracı gelip geçmişti: Küçük cesedi içlerinden hangisi saklamıştı? Brouareî, bilmeceyi çözdü. Kurbanın ağzında sinek yumurtaların olduğunu öngördü, onların olgunlaşma sürelerini ölçtü ve böylece fetüsün bacaya yerleştirildiği tarihi bir haftalık bir yakınlıkla belirleyebildi. Suçlular tutuklandı.</p>

  <p>Güzel gazetecinin önüne geçemediği iğrenmeyle yüzünü buruşturması Melies’i aynı ruh hali içinde devam etmek için cesaretlendirdi:</p>

  <p>— Ben de bir kez bu yöntem sayesinde okulunda ölen bir ilkokul öğretmeninin aslında ormanda öldürüldüğünü ve bir öğrenci tarafından intihar olduğuna inanılsın diye sonradan bir sınıfa getirildiğini bulmuştum. Sinekler kendi tarzlarında tanıklık ettiler. Cesedin üzerinde bulunan larvalar şüphe götürmeyen bir biçimde orman sineklerinden kaynaklanıyordu.</p>

  <p>Laetitia bu kuramın uygun bir durumda bir yazısı için konu olarak işine yarayabileceğini düşündü.</p>

  <p>Melies gösterisinden memnun, yatağın yanına geldi. Büyüteçli cep lambasının yardımıyla cesedin pijamasının pantolonunda kusursuz bir kare biçiminde küçük bir delik olduğunu fark etti. Gazeteci ona katılmıştı. Melies duraksadı sonunda ona açıkladı:</p>

  <p>— Şu küçük deliği görüyor musunuz? Saltalardan birinin ceketinde aynı tipte bir yırtık gördüm. Tam olarak aynı şekilde...</p>

  <p><i>ZZZZZzzzzzz</i>...</p>

  <p>Bu ayırt edici ses komiserin kulaklarında çınladı. Kafasını kaldırdı ve tavanda bir sinek fark etti. Sinek birkaç adım attı, kafalarının üstünde sıçrayarak uçtu. Bir polis memuru bu sese sinirlenerek sineği kovmak istedi, ama komiser onu durdurdu. Onun izlediği yolu takip ediyor ve nereye konacağını bilmek istiyordu.</p>

  <p>— Bakın!</p>

  <p>Bütün polis memurlarının ve gazetecinin sabrını tüketen birçok daire çizdikten sonra sinek cesedin boynuna konmakta karar kıldı. Sonra çenesinin altına kaydı. Prof. MacHarious’un altında kayboldu.</p>

  <p>Meraklanan Melies yaklaştı ve sineğin nereye gittiğini ortaya Çıkarmak için cesedi ters çevirdi.</p>

  <p>Yazıyı o sırada gördü.</p>

  <p>Prof. MacHarious işaret parmağını kulaklarından akan kana batırarak çarşafın üstüne bir sözcük yazmak için son bir enerji bulmuştu. Bundan sonra, belki katilin mesajı fark etmesini engellemek için belki de o anda öldüğü için üstüne yıkılmıştı...</p>

  <p>Orada bulunanların hepsi on harfi okumak için yaklaştı.</p>

  <p>Sinek o sırada hortumuyla ilk harfi oluşturan kanı emiyordu; “K”. Sonra, bu çerezi bitirdiğinde “A”, “R”, “I”, “N”, “C”, “A”, “L” “A” ve “R”yi içti.</p>
</body>
</html>
