<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>166. ANSİKLOPEDİ</h4>

  <blockquote class="">
    <p>İNSAN BİÇİMCİLİK (ANTROPOMORFİZM): İnsanlar her zaman aynı tarzda, her şeyi kendi düzeylerine ve değerlerine getirerek düşünürler.</p>

    <p>Çünkü beyinlerinden hoşnutturlar ve onunla gurur duyarlar. Kendilerini mantıklı bulurlar, sağduyulu olduklarını düşünürler. Ayrıca her şeyi kendi bakış açılarından görürler: Bilinç ya da gönül gözüyle görme gibi zekâ da ancak insan zekâsı olabilir. Frankenstein, Tanrı’nın Âdem’i yaratması gibi, insanın kendi görüntüsünde başka bir insan yaratması efsanesini temsil eder. Her zaman aynı çamur! Hatta androidler yaparken bile insanlar kendi var olma ve davranış biçimlerini yeniden üretmişlerdir. Belki bir gün bir robot biçimlerinde, robot papaları olacak ama bu, onların düşünme biçimlerince hiçbir şey değiştirmeyecek. Bununla birlikte o kadar çok sayıda başka düşünme biçimi var ki! Karıncalar bize bunlardan birini öğretiyorlar. Dünya dışı varlıklar belki bize başka düşünme biçimleri öğretecekler.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>

  <p>&nbsp;</p>

  <p>Jacques Melies gayretsizce çikletini çiğniyordu.</p>

  <p>— Bütün bunlar çok ilginç. Gene de beni merakta bırakan önemli bir soru kalıyor geriye. Madam Ramirez, beni neden öldürmek istediniz?</p>

  <p>— Oh, başta sizden değil, Matmazel Wells’ten kuşkulanıyor ve çekiniyorduk. Onun yazılarını okuyor ve babasına çektiğini düşünüyorduk. Ortaya çıkışınıza kadar sizden haberimiz yoktu.</p>

  <p>Melies çikletini daha sinirli sinirli çiğnedi. Juliette devam etti:</p>

  <p>— Matmazel Wells’i gözetlemek için mekanik karıncalarımızdan birini evine yerleştirmiştik. Casusumuz bize sizin konuşmalarınızın kaydını ulaştırdı ve o zaman ikinizden daha kavrayışlı olanın siz olduğunuzu öğrendik. Hamelin Kavalcısı öykünüzle sırrı keşfetmeye çok yakındınız. Size de güruhu göndermeye karar verdik.</p>

  <p>— Ve ben bu yüzden suçlandım. Neyse ki cinayetlerinize devam ettiniz...</p>

  <p>— Prof. Miguel Cygneriaz ellerinin arasında ürünün son halini tutuyordu. Bu bizim öncelikle yok etmeyi amaçladığımız şeydi.</p>

  <p>— Ya şimdi şu ünlü mutlak karınca ilacı “Babel” nerede?</p>

  <p>— Cygneriaz’ın ölümünden sonra karınca komandolarımızdan biri bu berbat şeyi içeren deney kabını yok etti. Bildiğimiz kadarıyla bu maddeden başka yok. Bir gün başka araştırmacıların benzer bir düşünceye sahip olmamalarını umalım. Edmond Wells düşüncelerin havada olduğunu yazıyor... İyiler ve kötüler! İçini çekti.</p>

  <p>— Pekâlâ, şimdi her şeyi biliyorsunuz. Bütün sorularınıza yanıt verdim. Sizden hiçbir şey gizlemedim.</p>

  <p>Madam Ramirez, Melies’in cebinden bir çift kelepçe çıkarmasını bekler gibi ellerini uzattı.</p>

  <p>— Beni sorgulayın. Beni tutuklayın. Beni hapsedin. Ama size yalvarıyorum, kocamı rahat bırakın. O yiğit bir adam. Sadece ka-rıncalarsız bir dünya düşüncesine katlanamıyordu. Gururlarıyla çılgına dönmüş bir avuç bilginin tehdidi altındaki gezegenin bir zenginliğini kurtarmak istedi. Lütfen, Arthur’u rahat bırakın. Hem zaten o, kanser tarafından mahkûm edilmiş durumda.</p>
</body>
</html>
