<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>124. MAĞARA</h4>

  <p>Tünelden sonra bir mağara geliyor. Ama seferdekiler bir çık-mazın içinde değiller. Mağara temiz havanın normal bir biçimde dolaştığı, uzun, çakıllı bir galeri olarak devam ediyor.</p>

  <p>Ve sefer ilerliyor, sürekli ilerliyor.</p>

  <p>Karıncalar kocaman kalker parçalarının, dikitlerin çevresini dolaşıyorlar. Tavanda yürüyenler sarkıtların üstünden atlıyorlar. Bazen sarkıtlar ve dikitler birleşip uzun sütunlar oluşturuyorlar. O zaman yukarısını aşağıdan ayırmak zorlaşıyor!</p>

  <p>Mağaranın içinde o bölgede yaşayan her çeşit hayvan kaynıyor. Burada gerçek yaşayan fosiller var. Çoğu kör ve renklerini kaybetmiş durumda. Beyaz tespihböcekleri aceleyle sıvışıyor. Kırkayaklar oyalanıyor, kolemboller sinirli sinirli sıçrıyorlar. Duyargaları vücutlarından daha uzun olan saydam karidesler su birikintilerinin içinde yüzüyorlar.</p>

  <p>103., bir oyuğun içinde, ucu delici cinsel organlarıyla alışıp, keyif âlemlerine koyulmakta olan bir grup mağaralarda yaşayan pis kokulu tahtakurusu fark ediyor. Bel-o-kanlı onlardan birçoğunu öldürüyor.</p>

  <p>Bir karınca 103.’nün asidiyle pişen bir tahtakurusunun tadına bakmaya geliyor. Bu etin, sıcak ve kireçleşmişken soğuk ve çiğken olduğundan daha iyi olduğunu söylüyor.</p>

  <p>“Bak sen,” diyor. “Eti asit banyolarında pişirebiliriz.”</p>

  <p>Yemekle ilgili buluşlar genelde böyle gerçekleşiyor. Rastlantıyla.</p>
</body>
</html>
