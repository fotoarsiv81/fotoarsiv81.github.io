<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>211. DELİK</h4>

  <p>Üç günlük nekahet döneminden sonra 103.’ün ezikleri tamamen iyileşmişti. Neredeyse normal bir biçimde yemek yiyordu (hatta çekirge eti parçaları ve tahıl lapası bile). İki duyargasını normal bir biçimde oynatıyordu. Yapıştırıcıyı çıkarmak ve tükürüğüyle dezenfekte etmek için yaralarını sürekli yalıyordu.</p>

  <p>Arthur Ramirez hastasını, her tür çarpmayı önlemek için sucul pamukla dolu bir karton kutunun içinde yürütmüştü. Her gün kaydedilen gelişmeleri not ediyordu. Kırık ayak pekiyi işlev görmüyordu ama 103. bunu belini kıra kıra yürüyerek telafi ediyordu.</p>

  <p>— Beş ayağını yeniden güçlendirmek için eğitime gereksinimi var, dedi Jacques Melies.</p>

  <p>Haklıydı. Arthur Ramirez 103.’ü dönen bir mini kilimin üstüne yerleştirdi ve ayak kaslarını geliştirmesi için her biri sırayla onu orada yürüttü.</p>

  <p>Asker şimdi yeniden konuşmaya başlamak için yeterince güç toplamıştı.</p>

  <p>Kazadan on gün sonra Jonathan Wells ve arkadaşlarını kurtarmak amacıyla keşif gezisi düzenlemenin zamanının geldiğine karar verdiler.</p>

  <p>Jacques Melies, Emile Cahuzacq ve daha düşük rütbeli üç polis memurunu göreve çağırdı. Laetitia Wells ve Juliette Ramirez de onların yanındaydı. Hastalığı ve son günlerdeki kaygılar yüzünden çok zayıf düşmüş olan Arthur rahat bir koltuğa çökerek onların dönüşünü beklemeyi tercih etti.</p>

  <p>Yanlarına kürek ve kazma almışlardı. 103. onlara rehberlik etmek için oradaydı. Fontainebleau Ormanı’na doğru ileri!</p>

  <p>Laetitia’nın Parmakları karıncayı otların içine bıraktı. Bu kez onu kaybetmemeyi sağlama almak için izci karıncanın ekleminin çevresine naylon bir ip bağlamıştı. Yani bir çeşit tasma.</p>

  <p>103. çevredeki kokuları içine çekiyor ve duyargasının ucuyla gidilecek yönü işaret ediyor.</p>

  <p>“Bel-o-kan, buradan.”</p>

  <p>Daha hızlı gitmek için Parmaklar onu kaldırdılar ve daha ileriye taşıdılar. Yeni belirti noktalarına gereksinimi olduğunu anlamaları için duyarlı uzantılarını oynatması yeterliydi. O zaman onu yeniden yere bırakıyorlardı ve o yolu gösteriyordu.</p>

  <p>Bir saatlik yürüyüşün sonunda geçidi olan bir dereyi geçtiler, sonra çalılık bir bölgeye yöneldiler. 103.’ün uygun kokusal izleri iyi takip edebilmesi için yavaş ilerlemek zorundaydılar.</p>

  <p>Üç saat daha ve ileride tam karşılarında küçük dallarda oluşan büyük bir tepecik fark ettiler.</p>

  <p>Karınca geldiklerini işaret etti.</p>

  <p>Başka koşullarda benzer bir tepeciği asla fark etmeyecek olan Melies şaşırdı:</p>

  <p>— Bel-o-kan bu mu yani? Adımlarını hızlandırdılar. Bir polis memuru sordu:</p>

  <p>— Ya şimdi şef?</p>

  <p>— Şimdi kazıyoruz.</p>

  <p>Laetitia parmağını tehditkâr bir tavırla uzatarak uyardı:</p>

  <p>— Fakat şehre zarar vermeden, şehre zarar vermeden. Unutmayın, 103.’e sitesine zarar vermeyeceğimize söz verdik.</p>

  <p>Müfettiş Cahuzacq sorunun üzerinde derin derin düşündü.</p>

  <p>— Pekâlâ, hemen yanını kazmak yeterli. Eğer büyükse mutlaka yeraltı geçidinin üstüne geliriz ve eğer üstüne gelmezsek aşağıdan dolanarak yuvanın çevresini dolaşırız.</p>

  <p>— Tamam! dedi Laetitia.</p>

  <p>Bir adada gömülü hazineyi arayan dolandırıcılar gibi kazdılar. Polis memurları hemen toprak ve çamura bulandılar ama küreklerinin ucunda hâlâ kaya yoktu.</p>

  <p>Komiser devam etmeleri için onları cesaretlendirdi.</p>

  <p>On metre, on iki metre ve hâlâ hiçbir şey yok. Karıncalar, kuşkusuz Bel-o-kanlı askerler, sitenin çevresindeki bu dış koridorları sarsacak kadar korkunç titreşimlere neyin yol açtığını bilme kaygısıyla haber toplamaya geldiler.</p>

  <p>Emile Cahuzacq onlara güven vermek için bal ikram etti.</p>

  <p>Polis memurları küreklerini kullanmaktan usanmaya başladılar. Sonunda kendi mezarlarını kazdıkları izlenimine kapıldılar ama şefleri sonuna kadar gitmeye kararlı görünüyordu ve onların başka seçeneği yoktu.</p>

  <p>Onları gözlemleyen Bel-o-kanlıların sayısı gittikçe artıyordu.</p>

  <p>Belki de zehirli olan bu balı reddeden bir işçi karınca, “Bunlar Parmaklar,” dedi.</p>

  <p>“Parmaklar bizden seferin intikamını almaya geldiler.”</p>

  <p>Juliette Ramirez bütün bu küçük yaratıkları neyin harekete geçirdiğini anladı.</p>

  <p>— Çabuk! Alarm vermeye zaman bulamadan hepsini yakalayalım.</p>

  <p>Laetitia ve Melies’le birlikte toprak ya da ot topaklarının arasına karışan karıncaları toplayıp hapishane kutularının içine attı. Daha sonra bu kutuların üzerine bir “Sakin olun, her şey yolunda” feromonu püskürttü. Bu manevra işe yaramış görünüyordu. Kutuların içinde hiçbir kargaşa görülmedi.</p>

  <p>“Düşünce Tuzağı”nın şampiyonu uyardı:</p>

  <p>— Gene de acele etmemiz gerek, yoksa federasyonun bütün ordularını tepemizde bulacağız. Onları sonsuza dek tutmaya dünyanın bütün sakinleştirici feromonlarını sıksak yetmez.</p>

  <p>Bir polis memuru ona döndü:</p>

  <p>— Siz de kaygılanmayı bırakın. Oyuk sesi geliyor. Mağaranın üstünde olmalıyız.</p>

  <p>Seslendi:</p>

  <p>— Hey, aşağıda kimse var mı?</p>

  <p>Hiçbir yanıt gelmedi. Bir fenerle aydınlattılar.</p>

  <p>— Sanki bir kilise, dedi Cahuzacq. Ve hiç kimseyi görmüyorum.</p>

  <p>Bir polis memuru bir halat aldı, onu bir ağaç gövdesine bağladı ve elinde fenerle aşağı indi. Cahuzacq onu takip etti. Yukarıdaki diğerlerine bağırmadan önce bütün odaları tek tek geçti.</p>

  <p>— Tamam, onları buldum. Yaşıyor görünüyorlar ama uyuyorlar.</p>

  <p>— Yaptığımız bütün bu şamatayla bu olanaksız. Eğer onları uyandırmadıysak ölmüşler demektir.</p>

  <p>Jacques Melies de inip durumu kendisi anladı. Salonu aydınlattı ve şaşırarak orada bir çeşme, bilgiişlem malzemeleri, vızıldayan elektrikli aletler buldu. Yatakhaneye doğru ilerledi, orada yatan adamlardan birini sarsmak istedi ve bir iskelete dokunduğu izlenimiyle geri çekildi. Tuttuğu kol o kadar zayıftı.</p>

  <p>— Ölmüşler, diye tekrarladı.</p>

  <p>— Hayır...</p>

  <p>Melies sıçradı.</p>

  <p>— Kim konuşuyor?</p>

  <p>Zayıf bir ses mırıldandı:</p>

  <p>— Ben.</p>

  <p>Melies döndü. Arkasında çok zayıf bir yaratık duvara yaslanarak ayakta duruyordu.</p>

  <p>Jonathan Wells bir koluyla destek alarak tane tane konuştu:</p>

  <p>— Hayır, ölmedik. Artık sizi beklemiyorduk beyler.</p>

  <p>Karşılıklı olarak birbirlerini incelediler. Jonathan Wells gözlerini kırpmıyordu.</p>

  <p>Jacques Melies sordu:</p>

  <p>— Kazdığımızı duymadınız mı?</p>

  <p>— Duyduk ama son ana kadar uyumayı tercih ediyorduk, değil mi Prof. Daniel Rosenfeld.</p>

  <p>Hepsi kalktı. Zayıf ve sakindiler.</p>

  <p>Polis memurları çok etkilenmişlerdi. Bu insanlar artık insana benzemiyorlardı.</p>

  <p>— Müthiş aç olmalısınız!</p>

  <p>— Hayır, bizi hemen beslemeyin, bu bizi öldürebilir. Yavaş yavaş böyle çok az şeyle yaşamaya alıştık.</p>

  <p>Emile Cahuzacq duyduklarına inanamıyordu.</p>

  <p>— İnanılmaz!</p>

  <p>Yeraltı İnsanları acele etmeden giyindiler ve yavaş yavaş ilerlediler. Gün ışığını hissettiklerinde gerilediler. Onlar için aşırı şiddetliydi.</p>

  <p>Jonathan yeraltı yaşamı arkadaşlarından birkaçını topladı. Çember oluşturdular ve Jason Bragel herkesin önceden kendi kendine sormakta olduğu soruyu sordu:</p>

  <p>— Gidiyor muyuz, kalıyor muyuz?</p>
</body>
</html>
