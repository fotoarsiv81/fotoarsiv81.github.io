<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>100. LAETITIA KAÇTI</h4>

  <p>Hapishaneye ulaşan Komiser Melies, Laetitia Wells’i görmek istediğini söyledi. Müdüre sordu:</p>

  <p>— Hapsedilmesi karşısında nasıl tepki gösteriyor.</p>

  <p>— Hiçbir şekilde tepki göstermiyor.</p>

  <p>— Ne demek istiyorsunuz?</p>

  <p>— Buraya geldiğinden beri uyuyor. Hiçbir şey yemedi, hatta bir yudum su bile içmedi. Hiç kıpırdamadı. Uyuyor ve hiçbir şey onu uyandıramıyor.</p>

  <p>— Ne kadar zamandır uyuyor?</p>

  <p>— Yetmiş iki saat.</p>

  <p>Jacques Melies böyle bir tepki beklemiyordu. Normalde tutukladığı kadınlar ağlıyor, öfke çığlıkları atıyorlardı ama hiçbir durumda uyumuyorlardı.</p>

  <p>Telefon çaldı.</p>

  <p>— Size, dedi müdür. Arayan Müfettiş Cahuzacq’tı.</p>

  <p>— Şef, savcıyla birlikteyim ve bir sorun var. Gazeteci kızın karıncaları, şey, tek bir tanesi bile kıpırdamıyor. Buna ne diyorsun?</p>

  <p>— Diyorum ki... Diyorum ki kış uykusuna yattılar. İşte hepsi bu. Müfettiş şaşırdı:</p>

  <p>— Ağustos ayında mı?</p>

  <p>Melies emin bir biçimde yanıt verdi:</p>

  <p>— Kesinlikle! Emile? Savcıya biraz sonra oraya uğrayacağımı söyle.</p>

  <p>Jacques Melies telefonu kapadı. Yüzü solmuştu.</p>

  <p>— Laetitia Wells ve karıncaları kış uykusundalar.</p>

  <p>— Pardon?</p>

  <p>— Evet, bunu biyoloji dersinde görmüştüm. Hava soğuduğunda, yağmur yağdığında, kraliçeleri kaybolduğunda bütün etkinliklerini durdururlar ve kalp atışlarını yavaşlatırlar, uyuyana ya da ölene kadar.</p>

  <p>İki adam tutukevinden geçerek Laetitia’nın hücresine kadar koştular. Çabucak sakinleştiler. Genç kadının dudaklarından hafif bir horultu çıkıyordu. Melies onun bileğini tuttu ve nabzının biraz yavaş attığını fark etti. Genç kadın uyanıncaya kadar onu sarstı.</p>

  <p>Laetitia menekşe rengi gözlerini araladı, bir an nerede olduğunu anlamakta güçlük çekti ve sonunda komiseri tanıdı. Gülümseyerek tekrar uykuya daldı. Melies içini allak bullak eden karışık duyguları geçici olarak görmezden gelmeyi seçti.</p>

  <p>Hapishane müdürüne döndü:</p>

  <p>— Göreceksiniz, yarın sabah kahvaltısını isteyecek. Bunun için bahse girerim.</p>

  <p>Göz kapaklarının hassas derisinin altında menekşe rengi gözler bir rüyanın heyecanlı olgularını daha iyi izlemek ister gibi soldan sağa, aşağıdan yukarı dönüyorlardı. Bu garip bir şeydi. Laetitia düş dünyasına kaçmış gibiydi.</p>
</body>
</html>
