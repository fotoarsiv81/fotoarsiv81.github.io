<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>155. TANIDIK BİR YÜZ</h4>

  <p>Merdivende ayakta duran biri onlara nişan almıştı ve tavanın kapağından sadece gövdesiyle tüfeği çıkmıştı. Onlarla yüz yüze gelmek için birkaç basamak çıktığında Jacques Melies umutsuzca beyninin kıvrımlarını araştırdı.- “Bu yüzü tanıyorum.”</p>

  <p>Onun gibi Laetitia Wells’in de dudaklarında henüz söylemeyi başaramadığı bir isim vardı.</p>

  <p>— Tabancanızı bırakın Mösyö! (Melies tabancasını ayaklarının dibine attı.) Şu sandalyelerin üzerine oturun.</p>

  <p>Bu ton, bu ses...</p>

  <p>— Biz hırsız değiliz, diye başladı Laetitia. Hatta arkadaşım...</p>

  <p>Komiser hemen onun sözünü kesti:</p>

  <p>— ... buralardan. Bu semtte oturuyorum. Diğeri onları kabloların yardımıyla sandalyelerine bağlarken yanıt verdi:</p>

  <p>— Önemli değil!</p>

  <p>— Pekâlâ, şimdi daha iyi koşullarda konuşabiliriz. “Fakat kim bu?”</p>

  <p>— Benim evimde ne yapıyorsunuz Komiser Melies ve siz, “L’Echo du dimanche”ta gazeteci olan Laetitia Wells? Ve üstelik birlikte. Hep siz ikinizin birbirinizden nefret ettiğinizi düşündüm. O size basın yoluyla hakaret etti, siz onu hapse attınız! Ve ikiniz buradasınız, panayırdaki hırsızlar gibi gece yarısı benim evimde.</p>

  <p>— Şey...</p>

  <p>Bir kez daha Laetitia’nın sözü kesildi.</p>

  <p>— Bu ziyareti neye borçlu olduğumu çok iyi biliyorum, haydi! Henüz nasıl olduğunu bilmiyorum ama benim karıncalarımı izlediniz.</p>

  <p>Alt kattan biri seslendi:</p>

  <p>— Neler oluyor tatlım? Tavan arasında kiminle konuşuyorsun?</p>

  <p>— Evimizde istenmeyen kişilerle.</p>

  <p>Döşeme kapısında ikinci bir kafa, ikinci bir gövde yükseldi. “Onu tanımıyorum.”</p>

  <p>Kırmızı kareli gri bir gömlek giymiş olan, uzun beyaz sakallı bir adam göründü. Bir Noel Baba’ya benziyordu ama zamanla yıpranmış, güçten düşmüş bir Noel Baba’ya.</p>

  <p>— Sana Mösyö Melies ve Matmazel Wells’i takdim edeyim. Küçük arkadaşlarımıza buraya kadar eşlik ettiler. Nasıl? Bunu bize söyleyecekler.</p>

  <p>Noel Baba altüst olmuş görünüyordu.</p>

  <p>— Fakat onların ikisi de ünlü. Biri polis memuru, biri de gazeteci olarak! Onları öldüremezsin, onlar olmaz. Zaten öldürmeye devam edemeyiz...</p>

  <p>Kadın kuru bir sesle sordu:</p>

  <p>— Vazgeçmemizi mi istiyorsun Arthur? Her şeyden elimizi çekmemizi mi istiyorsun?</p>

  <p>— Evet, dedi Arthur. Kadın neredeyse yalvardı:</p>

  <p>— Ama biz bırakırsak, görevimizi kim devam ettirecek? Hiç kimse yok, hiç kimse...</p>

  <p>Beyaz sakallı adam parmaklarını büktü.</p>

  <p>— Eğer onlar bizi buldularsa, bunu başkaları da yapabilir. Öyleyse öldürmek, gene öldürmek! Her durumda görevimizi asla bitiremeyeceğiz. Birini ortadan kaldırdığımızda, on tanesi yeniden ortaya çıkıyor. Bütün bu şiddetten bıktım usandım.</p>

  <p>“Noel Babayı hiç görmedim. Ama kadın, o...” Beynini harekete geçiren bütün o kargaşanın içinde Laetitia iki hayatın söz konusu olduğu bu konuşmayı takip edemiyordu.</p>

  <p>Arthur koyu renk lekelerle kaplı elinin tersiyle alnını kuruladı. Konuşma onu bitkin bırakmıştı. Tutunacak bir şey aradı ve bayılarak yere yığıldı.</p>

  <p>Kadın sessizce gençlere gözlerini dikti, sonra onları çözdü. Mekanik hareketlerle el ve ayak bileklerini ovuşturdular.</p>

  <p>— Onu yatağımıza kadar taşımama yardım eder misiniz? dedi kadın. Laetitia sordu:</p>

  <p>— Neyi var?</p>

  <p>— Bir nöbet. Son zamanlarda gittikçe daha sık oluyorlar. Kocam hasta, çok hasta. Çok fazla ömrü kalmadı. Ölümünün yakın olduğunu hissettiği için her şeyi göze alarak bu serüvene atıldı.</p>

  <p>— Ben doktordum, dedi Laetitia. Onu dinlememi ister misiniz? Belki onun acısını azaltabilirim.</p>

  <p>Kadın üzgün bir halde dudak büktü.</p>

  <p>— Yararsız. Hastalığının ne olduğunu çok iyi biliyorum. Genelleşmiş kanser.</p>

  <p>Arthur’u dikkatle yatak örtüsünün üzerine yerleştirdiler. Hastanın karısı ağrı kesici ve morfin karışımı içeren bir şırınga aldı.</p>

  <p>— Şimdi bırakalım dinlensin. Biraz güç toplamak için uykuya gereksinimi var.</p>

  <p>Jacques Melies uzun uzun kadına baktı.</p>

  <p>— Tamam, sizi tanıyorum.</p>

  <p>Aynı anda, aynı işaret Laetitia Wells’in de aklına geldi belirdi. Tabi, o da bu kadını tanıyordu!</p>
</body>
</html>
