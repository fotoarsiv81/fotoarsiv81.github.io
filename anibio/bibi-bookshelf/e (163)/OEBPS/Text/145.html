<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>145. KORNİJERA ADASI</h4>

  <p>Yayılan sis garip bir dekoru açığa çıkararak dağılıyor. Bir kumsal, sığ kayalıklar, çakıl taşı ve deniz kabuklarından falezler.</p>

  <p>En ilerideki termit savaş gemisi yeşil köpüklü bir kumsalın üstünde karaya oturuyor. Burada hayvan ve bitki örtüsü bilinen hiçbir şeye benzemiyor. Bataklık kokulu küçük sinekler, iri sivrisinek ve kızböceği bulutlarının arasında döne döne gidiyorlar. Kökten yoksun bitkiler oraya bırakılıvermiş gibi görünüyorlar. Çiçekleri dapdaracık, yaprakları fitiller halinde damla damla sarkıyor. Yosunların altında yer sert. Köpük tarafından kemirilen kayada çok sayıda petek gözü biçiminde delik var ve siyah bir sünger parçası gibi görünüyor.</p>

  <p>Daha ileride toprak daha oynak ve parçanın ortasında genç akasya kornijera hüküm sürüyor. Kuşkusuz rüzgârlar tarafından yerinden oynatılan ve rastlantı sonucu bu adada karaya inen bir tohumdan çıkmış. Su, toprak, hava, bu üç öğe bitkiye hayat vermeye yetmiş. Buna karşın büyümeye devam etmesi için bir şey eksik: Karıncalar. Karıncalarla evlilik her zaman genlerinde var olmuş.</p>

  <p>İki yıldır bekliyor. Kaç tane kornijera kardeşi bu kozmik buluşmayı yaşayamadı! O bu mutlu olayı dolaylı olarak Parmaklara borçlu. Kabuğuna, ona o kadar acı veren yara izini, yani “Gilles Nathalie’yi seviyor” yazısını kazıyan aynı Parmaklara!</p>

  <p>103. birden titriyor. Adanın ortasında ona çok kesin anılarını anımsatan bir nesne var. Bu çıkıntı... Evet, bu bir rastlantı olamaz. Bu o. Tepesi yuvarlak ve deliklerle dolu kule. Beyaz ülkede keşfettikleri ilk anormallik. Diğerlerini uyarmadan gruptan ayrılıyor ve yokluyor. Sert, saydam, içinde beyaz bir toz var. Tamamen geçen seferki gibi.</p>

  <p>Termit askerler ona katılıyorlar. Duyarga bağlantısı.</p>

  <p>Ne oluyor? Neden gruptan ayrıldı?</p>

  <p>103. bu nesnenin çok önemli bir şey olduğunu açıklıyor.</p>

  <p>“Evet, çok önemli,” diye tekrarlıyor 23., “Bu, Tanrı Parmaklar tarafından yapılan bir nesne! Bu kutsal bir tek taş anıtı.”</p>

  <p>Tanrıcılar hemen balçıktan benzer bir heykel yapmaya koyuluyorlar.</p>

  <p>En kışkırtıcı karıncalar, yolculuk heyecanlarını yatıştırmak, savaşların yaralarını sarmak ve güçlerini toplamak için bu huzur limanında günlerce kalmaya karar veriyorlar.</p>

  <p>Bu molaya herkes memnun oluyor.</p>

  <p>103. birkaç adım atıyor ve hemen sonra bir şey dikkatini çekiyor. Manyetik yer alanlarına duyarlı Johnson organları onu gıdıklıyor.</p>

  <p>Bir Hartman çekirdeği üzerindeler!</p>

  <p>Hartman çekirdekleri savaşa gidenlerin çok yakınında bulunuyor!</p>

  <p>Hartman çekirdekleri özel manyetik bölgelerdir. Karıncalar genelde yuvalarını bu belli noktalar dışında yerlere kurmazlar. Bunlar, manyetik yer alanı çizgilerinin pozitif iyonlarla kesişmesinden oluşurlar. Bu noktalar, pek çok hayvan (özellikle memeliler) için huzursuzluk kaynağıdır ama karıncalar için tersine bir rahatlık garantisidirler.</p>

  <p>Yer kabuğunun üzerine batırılmış bu iğneli akupunktur noktalarıyla anne gezegenleriyle iletişim kurabilir, su kaynakları bulabilir, yer sarsıntılarını bulup haber verebilirler. Siteleri böyle dünyaya bağlıdır.</p>

  <p>103., enerjilerin en güçlü oldukları kesin yeri arıyor. Hartman çekirdeğinin tam olarak kornijera ağacının altında olduğunu keşfediyor.</p>

  <p>24. ve 9.’nun eşliğinde hemen ağaççığı ölçmeye girişiyor. Bir yerde kabuk daha ince. Hep birlikte koruyucu kapsülü kopararak kornijeranın bekâretini bozuyorlar. Harika! Burada kusursuz temizlikte ve onları bekleyen boş bir karınca yuvası var.</p>

  <p>Sadece karıncalar tarafından yaşanmayı isteyen salonlarla dolu köke dalıyorlar. Bazıları tahıl ambarları ve zifaf odasının kolayca tanındığı mimariye benzer bir özellik taşıyor. Kanatlardan yoksun beyaz yaprakbitlerinin önceden iş başında oldukları ağıllar bile var.</p>

  <p>Bel-o-kanlılar beklenmedik konutu ziyaret ediyorlar. Bütün dallar oyuk, bu yaşayan sitenin ince duvarlarının içinde özsu dolaşıyor. Bekâreti bozulan ağaç, karınca halkına hoş geldin demek için en hoş reçineli kokularını yayıyor.</p>

  <p>24., hayranlıkla, birbirini takip eden bitkisel salonları keşfediyor. Heyecandan çenelerini açıyor ve kelebek kozasını bırakıyor. Görevini unutmuyor. Çabucak kozayı yeniden alıyor.</p>

  <p>Yaşlı bir kâşif ona bu “hediye yuva”nın bir bedeli olduğunu söylüyor. Burada yaşamak istiyorlarsa ağaca bakmaları gerek. Bu sürekli bir zorunluluk, kendini ruhunun içinde bahçıvan hissetmek gerek. Dışarı çıkıyorlar ve yaşlı savaşçı ona bir küsküt filizi gösteriyor ve açıklıyor.</p>

  <p>Küsküt tohumu her tür çürümeyle bağlantılı olarak gelişir. O zaman topraktan, yavaşça saatte yaklaşık iki tur dönen bir sap çıkarır.</p>

  <p>Bu sap bir ağaççıkla karşılaştığında onun köklerini ölmeye bırakır ve yerleşerek ağaççığın özsuyunu çeken emici dikenler geliştirir.</p>

  <p>Küsküt gerçekten bitki dünyasının vampiridir.</p>

  <p>103., tam o sırada kornijera ağacından pek uzakta olmayan bu filizlerden birini gösteriyor. O kadar yavaş dönüyor ki rüzgârın yol açtığı bir hareketmiş izlenimi veriyor.</p>

  <p>24., en keskin çenelerini çıkarıyor ve küskütü parçalara ayırmaya hazırlanıyor.</p>

  <p>“Hayır,” diyor 103. “Eğer onu kesersen her uç yeniden etkin hale gelecektir. On parçaya kesilen bir küsküt on küsküte eşittir.”</p>

  <p>Karınca, oldukça şaşırtıcı bir olguya tanık olduğunu söylüyor. Yan yana duran iki küsküt filizi özsuyunu emecekleri bir ağaççık aramak için fır dönüyorlardı. Ağaççık bulamayınca birbirlerine sarıldılar ikisi de ölünceye kadar karşılıklı birbirlerinin özsularını emdiler.</p>

  <p>24. soruyor:</p>

  <p>“Öyleyse ne yapabiliriz? Bunun çıkmasına izin verirsek sonunda kornijerayı bulacak ve gövdesine sarılacak.”</p>

  <p>“Onu kökünden sökmek ve hemen suya atmak gerek.”</p>

  <p>Söylenen hemen yapılıyor. Bundan, akasyaya zararlı olabilecek bütün diğer bitkileri boşaltmak için yararlanıyorlar. Sonra çevrede dolaşan bütün kurtçukları, küçük kemirgenleri ve tırtılları kovuyorlar.</p>

  <p>Bir an düzenli bir tik tak sesi duyuyorlar. Bu bir tahtakurdu, düzenli darbelerle ağaçları delen bir hayvan. İkinci bir tik tak sesi ona yanıt veriyor.</p>

  <p>Bu yankılarla sık sık karşılaşan bir termit, “Bu, dişisini çağıran bir erkek tahtakurdu,” diyor. Gerçekten darbeler iki tam tamlı bir şarkıymışçasına birbirlerine yanıt verir gibiler.</p>

  <p>Onları çabucak buluyorlar, sonra Romeo ve Juliette tahtakurularını tatlarını çıkara çıkara yiyorlar.</p>

  <p>Taraf seçildiğinde ortak düşmanlara karşı birlikte karşı konur.</p>

  <p>Sefere katılanlar gece için ağaç şehre taşınıyorlar.</p>

  <p>Oyuk kornijerayı hepsi hayranlıkla keşfediyor.</p>

  <p>Dalların en genişinin altında yemek yeniyor.</p>

  <p>Karıncalar, termitler, arılar ve küçük kınkanatlılar trofalaksi yapıyorlar. Yaprakbitlerine bakıyorlar, onların tatlı şuruplarını dağıtıyorlar. Sonra her açık ordugâhta olduğu gibi gezilerinin amacı sonsuz Parmaklar konusuna geliniyor.</p>

  <p>Bel-o-kanlı bir Tanrıcı, “Parmaklar Tanrıdır,” diyor.</p>

  <p>Moxiluxunlu bir termit soruyor: “Tanrı mı? Tanrı nedir?” 23., onlara Tanrıların her şeye hükmeden güçler olduklarını açıklıyor.</p>

  <p>Arılar, sinekler ve termitler kendilerinden geçerek silahlı gücün içinde bile onların dünyanın kaynağı olduğuna inanacak kadar Parmaklara tapan karıncalar olduğunu keşfediyorlar.</p>

  <p>Tartışmalar devam ediyor. Herkes kendi bakış açısını sunmaya önem veriyor.</p>

  <p>“Parmaklar yoktur.”</p>

  <p>“Parmaklar uçarlar.”</p>

  <p>“Hayır, Parmaklar sürünür.”</p>

  <p>“Suyun altında gidebilirler.”</p>

  <p>“Etle beslenirler!”</p>

  <p>“Hayır otoburdurlar.”</p>

  <p>“Hiç beslenmezler ve doğumlarından itibaren sahip oldukları bir enerji rezerviyle yaşarlar.”</p>

  <p>“Parmaklar bitkidirler.”</p>

  <p>“Hayır sürüngendir.”</p>

  <p>“Parmakların sayıları çoktur.”</p>

  <p>“Dünyada beşli sürüler halinde dolaşan en fazla on ya da on beş Parmak olmalı.”</p>

  <p>“Parmaklar ölümsüzdür.”</p>

  <p>“Hiç de değil, birkaç gün önce onlardan birini öldürdük.”</p>

  <p>“O gerçek bir Parmak değildi!”</p>

  <p>“Ya neydi?”</p>

  <p>“Parmaklara saldırılamaz.”</p>

  <p>“Parmakların yabanarıları gibi çimentodan yuvaları var.”</p>

  <p>“Hayır, onlar kuşlar gibi ağaçlarda uyurlar.”</p>

  <p>“Kış uykusuna yatmazlar!”</p>

  <p>“Durun. Gene de çok fazla çıldırmamak gerek. Parmaklar elbette ki kış uykusuna yatarlar. Bütün hayvanlar kış uykusuna yatar.”</p>

  <p>“Parmaklar ağaçla beslenirler çünkü bir termit garip bir biçimce delinmiş ağaçlar görmüş.”</p>

  <p>“Hayır, Parmaklar karıncalarla beslenirler.”</p>

  <p>“Parmaklar beslenmezler, doğumlarından itibaren sahip oldukları bir enerji rezerviyle yaşarlar, bunu size biraz önce açıkladım.”</p>

  <p>“Parmaklar pembe ve yuvarlaktırlar.”</p>

  <p>“Siyah ve düz de olabilirler.”</p>

  <blockquote class=""></blockquote>

  <p>Tartışma devam ediyor. Tanrıcılar ve Tanrıcı olmayanlar karşı karşıya geliyorlar. 24. ve 23., çılgınca kuramlarıyla 9.’yu çileden çıkartıyorlar.</p>

  <p>Bu iç düşmanların oluşturduğu riske karşı 103.’nün tanıklığını alarak, “Bu ayaktakımı diğer askerleri kendilerine benzetmeden onları öldürmek gerek,” diyor.</p>

  <p>Asker karınca duyargalarını sarsıyor.</p>

  <p>“Hayır. Onları bırakalım. Onlar dünyadaki çeşitliliğin bir parçasını oluşturuyorlar.”</p>

  <p>9. şaşkın. Bu çok garip, bu seferin başından beri hepsi değişmiş gibiler. Şimdi karıncalar soyut şeyler tartışıyorlar. Gittikçe daha fazla heyecan, korku duyuyorlar. Kızıl karıncalar bir “ruh halleri hastalığı” salgınına tutulmuş olmasınlar? Yoksa daha az karınca mı olacaklardı.</p>

  <p>Önlerinde karşılaşacakları devler var ve onlar orada kalıp konuşuyorlar. En iyisi uyumak. Mutlu olmayı bilen nadir ağaçlar gibi mutlu olan kornijera ağacı uykularının bekçisi olacak.</p>

  <p>Dışarıda gece yarısı karakurbağaları, lif ve özsudan şatoları tarafından korunan bu böcek kalabalığından kendilerine şölen veremedikleri için bangır bangır bağırıyorlar.</p>

  <p>Karaciğer kelebekleri tarafından koşullanan zombi karıncalar dışında sefere katılanların hepsi uyuyor. Zombiler bir otun tepesine tırmanıp orada yenmeyi beklemek için sıralar halinde çıkıyorlar. Ama bu adada hiç koyun yok. Sabahleyin, kaçışlarını tamamen unutmuş olarak arkadaşlarına katılacaklar.</p>
</body>
</html>
