<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>130. KUMULLAR SAVAŞI</h4>

  <p>Kumul çölü boyunca yürüyüş uzun.</p>

  <p>Adımlar gittikçe ağırlaşıyor.</p>

  <p>İnce bir kum tabakası bağalara yapışıyor, dudakları kurutuyor ve kitin eklemleri gıcırdatıyor.</p>

  <p>Artık parlamayan zırhların her yerinde toz var.</p>

  <p>Ve ordu ilerliyor, sürekli ilerliyor.</p>

  <p>Arıların artık ikram edecek balları yok.</p>

  <p>Sosyal cepler boş. Ayak puvilisleri her ayak izinde gevrek alçı çantaları gibi gıcırdıyor.</p>

  <p>Sefere katılanlar bitkin durumda ve işte yeni bir tehdit ortaya çıkıyor. Ufukta bir toz bulutu yükseliyor, büyüyor ve yaklaşıyor. Bu halenin içinde zorlukla, bunların düşman alaylar oldukları anlaşılıyor.</p>

  <p>Üç bin adım uzaklıkta daha iyi ayırt ediliyorlar. Bu kendini gösteren bir termit ordusu. Armut biçimindeki kafalarından tanınabilen asker termitler ilk karınca sıralarının ayaklarını sokacakları yere zamk fışkırtıyorlar.</p>

  <p>Karıncaların ağızları yakıcı asit tükürüklerini atıyorlar. Termit süvari sınıfı seyreliyor fakat karıncalar çok geç ateş ettiler, düşman çapulcu takımı onlara doğru akın ediyor ve ilk karınca savunmasının ortasını deliyor.</p>

  <p>Çenelerin çarpışması.</p>

  <p>Zırhların çatırtısı.</p>

  <p>Karınca hafif süvari sınıfının kımıldamaya bile zamanı olmuyor çünkü önceden termit orduları tarafından çevrilmiş durumda. 103., “Ateş” diyor. Fakat % 60 yoğunluktaki asitle dolu ikinci ağır topçu sırası bu karınca ve termit savaşçıları karışımının üstüne atış yapmaya cesaret edemiyor. Emre uyulmuyor. Gruplar o anki hallerine göre hareket ediyorlar. Sefer ordusunun iki yanı, termit ordusunu arkadan sarmak için açılmayı deniyor fakat manevrayı çok yavaş gerçekleştiriyorlar.</p>

  <p>Termit öksesi havalanmaya çalışan arıları vuruyor. Karıncalar gibi, 24. ve kozası gibi, onlar da kumun içine saklanıyorlar.</p>

  <p>103. her yerde, piyadeleri sağlam kareler halinde toplanmaları için cesaretlendiriyor. Yorgun. Atışını yapıp, hedefi kaçırdığında kendi kendine, “Yaşlanıyorum,” diyor.</p>

  <p>Sefer her yerde geriliyor. Parmakları yenen göz kamaştıran galiplere ne oldu? Arı Altın Sitesi fatihlerine ne oldu?</p>

  <p>Ölü karıncalar birikiyor. Artık çok yakında aynı korkunç talihe ulaşacaklarını düşünen sadece bin iki yüz kişi var.</p>

  <p>Kayboldular mı?</p>

  <p>Hayır, çünkü 103. uzakta ikinci bir bulut görüyor. Bu kez gelenler dostlar. “Büyük Boynuz”, hızıyla uçan orduların en korkuncunu coşturarak geri geldi.</p>

  <p>Gözlerin üzerinden gürültüyle geçiyorlar ve hepsi onları hayranlık ve korku karışımı bir duyguyla izliyor. Bunlar, gotik bir kıyametten fırlamış gerçek şeytanlar. Görkemli, parlak ve bütün lake eklemlerimi tıkırdatarak saldırıyorlar.</p>

  <p>Orada minotor tifeler, neprünler, mayısböcekleri ve boynuzlan kıskaç biçiminde olan makaslıböcekler var.</p>

  <p>“Büyük Boynuz”un çağrısına yanıt veren kınkanatlı böcek türlerinin içinde en şaşırtıcısı en seçkin olanlar oluyor.</p>

  <p>Harika devler, mızraklar, boynuzlar, ince ve sivri uçlar, kalkanlar ve pençelerle zırhlanmış durumdalar. Dış kanatları küçük kalkanlar gibi renkli, bazılarının sırtında pembe ve siyah kuyu gibi açık yüzleri var, diğerleri daha soyut motifler, kırmızı, turuncu, yeşil ya da parlak mavi lekeler taşıyor.</p>

  <p>Hiçbir demirci böyle zırhlar yapamazdı.</p>

  <p>Kaskları onlara bir Ortaçağ efsanesinden çıkmış yiğit prens havası veriyor.</p>

  <p>“Büyük Boynuz” tarafından yönetilen yirmi kınkanatlı bir dönüş hareketi yapıyor; hizaya giriyorlar, sonra asker termitlerin en sıkışık yığınına saldırıyorlar.</p>

  <p>103. asla bu kadar muhteşem bir görüntü görmedi.</p>

  <p>Termit saflarında şaşkınlık. Bu yeni orduyla ökseleri işe yaramıyor. Atılan sıvılar çekiçle dövülmüş kocaman zırhlarının üzerinde kayıyor ve tekrar onların üzerine düşüyor.</p>

  <p>Termitler geri çekilmeye başlıyorlar.</p>

  <p>“Büyük Boynuz”, 103.’nün yanına iniyor.</p>

  <p>“Çık!”</p>

  <p>Havalanış.</p>

  <p>Bineğinin ayaklarının altında savaş alanı yuvarlanan coşkun bir kilim gibi geçiyor.</p>

  <p>103., kaçakları takip etmek için ordusunun başına geçiyor. Uçan motorundan her seferinde tam isabetle hedere ulaşan atışlar yapıyor.</p>

  <p>Duyargalarının tüm gücüyle, “Ateş!” diye bağırıyor. “Ateş!”</p>

  <p>Karıncalar koşarken asit atıyorlar.</p>
</body>
</html>
