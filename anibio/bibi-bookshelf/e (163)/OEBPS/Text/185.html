<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>185. İŞLENECEK BİR TOPRAK</h4>

  <p>24. sorunu hangi tarafından ele almak gerektiğini bilmiyor. Türler arası ütopik bir topluluk yaratmak gayet iyi. Bunu bir bitkinin desteği ve suyun korumasıyla yapmak daha da iyi. Fakat herkesin birbiriyle iyi geçinmesini nasıl sağlamalı?</p>

  <p>Tanrıcılar zamanlarının çoğunu tek taş anıtı biçimindeki heykellerini yapmakla geçiriyor ve ölülerini gömmek için bir yer talep ediyorlar.</p>

  <p>Termitler kocaman bir kuru ağaç parçası buldular ve oraya kapanıp kalıyorlar. Arılar kornijeranın dallarına minik bir kovan yerleştiriyorlar. Karıncalara gelince, onlar da bir salonu mantar bahçesi olarak düzenliyorlar.</p>

  <p>Her şey normal bir şekilde işliyor; 24. her şeyi düzenleme isteğiyle neden kendine bu kadar sıkıntı yaratmak zorunda olsun ki? Herkes kendi köşesinde hoşuna giden şeyi yapıyor, madem ki bu diğerlerini rahatsız etmiyor.</p>

  <p>Akşamleyin topluluğun üyeleri kornijeranın bir hücresinde toplanıyor ve birbirlerine kendi dünyalarından öyküler anlatıyorlar.</p>

  <p>Bütün türlerden bütün böceklerin savaşçı arıların ya da mimar termitlerin kokusal anlatılarını dinlemek için duyargalarını uzattıkları hep birlikte yaşanan o an topluluğun temel birlik davranışı.</p>

  <p>Kornijera Topluluğu çok sayıda efsane ve masalla birbirine bağlı. Kısaca kokusal öykülerle.</p>

  <p>Tanrıcıların dini diğerlerinin arasında bir öyküden başka bir şey değil. Ve hiç kimse bunun doğru ya da yanlış olduğunu yargılama yetkisini kendine tanımıyor. Tek bir ölçüt önemli: Öykünün hayal kurmayı sağlaması. Ve Tanrı kavramı hayal kurmayı sağlıyor...</p>

  <p>24. en güzel karınca, arı, termit ya da kınkanatlı efsanelerini Kimyasal Kütüphane’dekilere benzer kaplarda toplamayı öneriyor.</p>

  <p>Beyaz bir dolunay tarafından anlatılan lacivert gece kornijeranın lomboz deliklerinden birinde görünüyor.</p>

  <p>Bu akşam hava oldukça sıcak ve böcekler öykülerini birbirlerine kumsalda anlatmaya karar veriyorlar.</p>

  <p>Bir böcek konuşuyor:</p>

  <p>“...ağaç oyma ekipleri bir tahta kurdunun egemenin erotik güdülerine ket vurduğunu haber verdiklerinde termit kral zifaf odasının çevresinde ikinci turunu atıyordu...”</p>

  <p>Bir başkası:</p>

  <p>“...o zaman siyah bir yabanarısı ortaya çıktı. İğnesini ileriye uzatmış bana saldırıyor. Tam zamanında....”</p>

  <p>Hepsi Askoleinli arının geçmişteki korkusunun aynısıyla titriyor.</p>

  <p>Çevredeki fulyaların kokusu, suyun kıyıyı okşayan huzur dolu hışırtıları onlara güven veriyor.</p>
</body>
</html>
