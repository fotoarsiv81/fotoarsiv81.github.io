<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>23. ANSİKLOPEDİ</h4>

  <blockquote class="">
    <p>TAHTAKURUSU: Hayvan cinselliğinin bütün çeşitleri içinde tahtakurularınınki (clmex lectularius) en şaşırtıcı olanıdır. Hiçbir insanın düş gücü böyle bir sapıklığa eşit olamaz.</p>

    <p>Birinci özellik: Sürekli ereksiyon hali. Tahtakuruları bir an olsun çiftleşmeyi bırakmazlar. Bazıları günde iki yüzden fazla cinsel ilişkide bulunur.</p>

    <p>İkinci özellik: Eşcinsellik ve cinsel sapıklık. Tahtakuruları türdeşlerini ayırt etmekte zorlanırlar ve bu türdeşlerin arasında erkekleri dişilerden ayırmakta daha da fazla zorlanırlar. İlişkilerinin %50’si eşcinsel ilişkilerdir, %20’si yabancı hayvanlarla meydana gelir, sonunda %30’u dişilerle olur.</p>

    <p>Üçüncü özellik: Delici penis. Tahtakuruları ucu sivri, uzun bir cinsel organla donanmışlardır. Bir şırıngaya benzeyen bu alet sayesinde erkekler bağaları delerler ve tohumlarını nereye olursa olsun, dişilerinin kafasının içine, karnına, ayaklarına, sırtına ve hatta kalbine şırınga ederler! Bu işlem dişilerin sağlığını hiç etkilemez fakat bu koşullarda nasıl gebe kalınır? İşte bunun için...</p>

    <p>Dördüncü özellik: Gebe bakire. Dışarıdan vajinası dokunulmamış görünür ve bununla beraber sırtından bir penis darbesi almıştır. Öyleyse erkek spermatozoitler kanda nasıl hayatta kalacaklar? Gerçekten çoğu basit yabancı mikroplar gibi bağışıklık sistemi tarafından imha edilir. Bu erkek gametlerden birkaç yüz tanesinin hedefe ulaşma şansını arttırmak için bırakılan sperm miktarı şaşılacak kadar fazladır. Karşılaştırma yapmak gerekirse eğer erkek tahtakuruları insan büyüklüğünde olsalardı her fışkırmada otuz litre sperm yollayacaklardı. Bu müthiş sayıdaki spermden çok azı hayatta kalacak. Atardamarların köşelerinde saklanmış, toplardamarların içine sığınmış bir halde saatlerini bekleyecekler. Dişi, kışı içinde yaşayan gizli kiracılarıyla geçirir. İlkbaharda içgüdüyle yönlendikleri kafadaki, ayaklardaki ve karındaki bütün spermatozoidler, yumurtalıkların çevresinde buluşurlar, onları delerler ve içeri girerler. Bu döngü hiç sorunsuz böyle devam edecek.</p>

    <p>Beşinci Özellik: Çok cinsel organlı dişiler. Hoyrat erkekler tarafından her yerleri delindiği İçin dişi tahtakurularının vücudu açık renk bir bölgeyle çevrili koyu renk yarıklardan oluşan yara izleriyle kaplıdır. Aynı nişan tahtaları gibi! Böylece dişinin kaç çiftleşme yaşadığını kesin olarak bilebiliriz.</p>

    <p>Doğa, garip uyarlamalar oluşturarak bu namussuzlukları teşvik etti. Birbirini takip eden nesillerden sonra mutasyonlar inanılmaz hallere ulaştı. Dişi tahtakuruları, sırtlarında, çevresi açık renk oyalarla süslü koyu renk lekeler taşıyarak doğmaya başladılar. Her leke doğrudan ana cinsel organa bağlı bir toplanma yeri olan bir “cinsel organ şubesi”ne denk gelir. Bu özellik şu anda gelişiminin tüm basamaklarında vardır: Hiç yara izi yok, doğuşta birkaç toplanma yeri yara izi, sırtta gerçek ikinci vajinalar.</p>

    <p>Altıncı özellik: Kendi kendini dölleme. Bir erkek diğer bir erkek tarafından delindiğinde ne olur? Sperm hayatta kalır ve her zaman yaptığı gibi yumurtalıkların bulunduğu bölgeye doğru ilerler. Yumurtalığı bulamayınca ev sahibinin meni kanallarına yönelir ve yerli spermatozoidlere karışır. Sonuç: Edilgen olan erkek bir dişiyi deldiğinde kendi spermatozoidleriyle birlikte eşcinsel ilişkide bulunduğu erkeğin spermatozoidleri de akıtacaktır.</p>

    <p>Yedinci özellik: Hermafrodizm. Doğanın, en gözde cinsel kobayının üzerinde yaptığı garip deneyler bununla kalmadı.</p>

    <p>Erkek tahtakuruları da mutasyona uğradılar. Afrika’da, erkekleri sırtlarında küçük ikinci vajinalarla doğan “afrocimex constrtcus” tahtakurusu yaşar. Bununla beraber bu vajinalar döllenmeye uygun değildirler. Sanki süs olsunlar diye ya da eşcinsel ilişkileri daha çok teşvik etmek için oradadırlar.</p>

    <p>Sekizinci özellik: Uzaktan sperm atan topçu cinsel organ. Tropikal tahtakurularından olan “antochorides scolopeillens” bu tür cinsel organa sahiptir. Sperm kanalı, içinde tohum sıvısının sıkıştırıldığı, sarmal biçiminde büyük ve kalın bir tüp oluşturur. Sperm, onu vücudun dışına atan özel kaslar tarafından büyük bir hızla itilir. Böylece erkek kendisinden birkaç santimetre uzakta bir dişi fark ettiğinde, penisiyle dişinin arkasındaki nişan tahtalarını hedef alır. Atış havayı yarar. Bu atışlar öyle güçlüdür ki spermler, bu bölgede daha ince olan bağayı delip geçmeyi başarır.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
