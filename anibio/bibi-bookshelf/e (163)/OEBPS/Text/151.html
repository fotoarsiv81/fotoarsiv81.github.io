<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>151. NICOLAS</h4>

  <p>“En sonuncunuz kalıncaya kadar dövüşün.</p>

  <p>Chli-pou-ni tarafından acımasızca kovuşturulan Tanrıcı hareketin ikinci soluğunu bulmakta zorlandığını biliyordu. Bir Tanrı, etkin olmak için söylemini o anın olaylarına uydurabilme yeteneğini göstermeli. Nicolas Wells, yeraltı topluluğunun topluca uyumasından yararlanarak çeviri makinesinin önüne oturmuştu. Bir an es beklemişti, sonra salonlardaki genç bir Mozart gibi klavyeye basmaya başlamıştı. Yalnız o müzik üretmiyor, onu Tanrı’ya dönüştürecek koku senfonileri yaratıyordu.</p>

  <blockquote class="i">
    <p>En sonuncunuz kalıncaya kadar dövüşün!</p>

    <p>Size neye mal olursa olsun bize sunacağınız yiyecekler için görev birlikleri gönderin.</p>

    <p>Bizi yeteri kadar beslemediğiniz için şu anda ölüm acısı çekiyorsunuz.</p>

    <p>Parmaklar her şeyi yapabilirler çünkü Parmaklar Tanrıdırlar.</p>

    <p>Parmaklar her şeyi yapabilirler çünkü Parmaklar büyüktürler.</p>

    <p>Parmaklar her şeyi yapabilirler çünkü Parmaklar güçlüdürler.</p>

    <p>Gerçek bu...</p>
  </blockquote>

  <p>— Nicolas, kalktın mı, ne yapıyorsun? Uyumuyor musun?</p>

  <p>Jonathan Wells onun arkasındaydı ve göz kapaklarını ovuşturup esneyerek ilerliyordu.</p>

  <p>Panik. Nicolas Wells makineyi kapatmak istedi fakat düğmeyi karıştırdı. Elektriği kesmek yerine ekranın parlaklığını artırdı.</p>

  <p>Tek bir bakış Jonathan’ın her şeyi tahmin etmesine yetti. Sadece son cümleyi okuyacak zamanı oldu ama her şeyi anlamıştı.</p>

  <p>Oğlu, Karıncaları onları beslemeye zorlamak için kendini onların Tanrısı gibi göstermişti.</p>

  <p>Jonathan’ın gözleri kocaman açıldı. Bir anda bu kurnazlığının tüm içeriğinin sonucunu çıkardı.</p>

  <p>&nbsp;</p>

  <p>NİCOLAS KARINCALARI DİNDAR YAPTI!</p>

  <blockquote class=""></blockquote>

  <p>Bu keşif onu o kadar şaşırtmıştı ki bir an donup kaldı. Nicolas ne yapacağını bilmiyordu. Aceleyle babasına doğru ilerledi.</p>

  <p>— Anlamalısın, baba, bunu bizi kurtarmak için, bizi beslemeleri için yaptım...</p>

  <p>Jonathan Wells dehşet içindeydi. Nicolas mırıldandı:</p>

  <p>— Karıncalara bize tapınmalarını öğretmek istedim. Zaten onların yüzünden buradayız, bizi buradan onların çıkarması gerek. Ve işte bize artık yiyecek getirmiyorlardı, bizi açlıktan ölmeye terk ediyorlardı. Birinin harekete geçmesi ve bir şey yapması gerekiyordu. Böylece ben çözüm aradım ve buldum. Biz karıncalardan bin kat daha zekiyiz, bin kat daha güçlü, bin kat daha büyük. Herhangi bir saf adam bu hayvanlar için bir dev. Eğer bizi Tanrı olarak kabul ederlerse yok olmamıza izin vermezlerdi. Sonuç olarak ben de Tanrıcı karıncalar oluşturdum ve hâlâ biraz bal şurubu ve mantar yiyorsanız, bu benim sayemde. Ben, on iki yaşındaki Nicolas sizi, kendinizi böcek yerine koymakta olan siz yetişkinleri, kurtardım!</p>

  <p>Jonathan Wells duraksamadı. Yankılanan iki tokat oğlunun yanaklarında beş parmak izi çıkardı. Herkes bir göz kırpmayla sorunu anladı.</p>

  <p>Büyükanne Augusta şaşkın bir halde bağırdı:</p>

  <p>— Nicolas!...</p>

  <p>Nicolas gözyaşlarına boğuldu. Büyükler hiçbir zaman hiçbir şey anlamıyorlardı. Öç güden Tanrı, anne ve babasının donuk bakışları altında ağlamaklı bir küçük çocuğa dönüştü.</p>

  <p>Jonathan Wells onu cezalandırmak için yeniden elini kaldırıyordu. Karısı onu durdurdu:</p>

  <p>— Hayır. Bu ortama yeniden şiddeti getirme. Onu kovmak için yeteri kadar güçlük çektik!</p>

  <p>Fakat Jonathan kendinde değildi.</p>

  <p>— O, insan olmanın getirdiği elverişli durumu kötüye kullandı. Karınca uygarlığına “Tanrı” kavramını soktu! Böyle bir hareketin sonuçlarını kim öngörebilir? Din savaşları, engizisyon, fanatizm hoşgörüsüzlük... Ve bütün bunlar benim oğlumun yüzünden. Lucie hoşgörü telkin etti:</p>

  <p>— Bu hepimizin hatası. Jonathan iç çekti:</p>

  <p>— Böyle bir düşüncesizliği nasıl tamir edebiliriz? Hiçbir çözüm göremiyorum.</p>

  <p>Lucie kocasını omuzlarından tuttu.</p>

  <p>— Evet. Gözlerimin önüne gelen bir çözüm var. Oğlunla konuş.</p>
</body>
</html>
