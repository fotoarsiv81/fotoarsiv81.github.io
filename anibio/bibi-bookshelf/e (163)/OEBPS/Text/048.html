<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>48. ANSİKLOPEDİ</h4>

  <blockquote class="">
    <p>HOMEOSTAZİ: Her türlü yaşam biçimi homeostazi arayışındadır.</p>

    <p>“Homeostazi” iç ortamla dış ortam arasındaki denge anlamına gelir.</p>

    <p>Yaşayan her yapı homeostazi halinde işler. Kuşun uçabilmesi için oyuk kemikleri var. Devenin çölde hayatta kalabilmesi için hörgüçleri var. Bukalemun düşmanlarının onu fark etmemesi için derisinin rengini değiştirir. Bu türler, çok sayıda diğerleri gibi, onları çevreleyen ortamlarındaki bütün altüst oluşlara uyum sağlayarak soylarını günümüze kadar devam ettirdiler. Dış dünyaya uyum sağlamayı bilmeyenler yok oldular.</p>

    <p>Homeostazi, dış koşulların zorlamasına göre organlarımızın kendi kendini ayarlama yeteneğidir.</p>

    <p>Basit herhangi bir canlının en zor yaşam sınavlarına katlanma ve organizmasını bu duruma uydurmasını gözlediğimizde her zaman şaşırırız. Savaşlar, insanın kendini aşmak zorunda kaldığı koşullar sırasında o zamana kadar konfor ve sakin bir yaşam dışında hiçbir şey bilmeyen insanların surat asmadan su ve kuru ekmek yemeye koyuldukları görülmüştür. Dağlarda kaybolan şehirliler birkaç gün içinde yenebilen otları tanımayı, onları her zaman iğrendirmiş olan köstebek, örümcek, sıçan, yılan gibi hayvanları avlayıp yemeyi öğrenirler.</p>

    <p>Dantel Defoe’nun Robinson Crusoe’su ya da Jules Verne’in Esrarlı Adası insanın homeostazi yeteneğinin zaferinin kitaplarıdır. Hepimiz sürekli kusursuz homeostazi arayışındayız çünkü zaten hücrelerimiz bu kaygı içinde. Sürekli en iyi sıcaklık derecesinde zehirli madde içermeyen en yüksek derecede besleyici sıvıya can atarlar. Fakat böyle bir sıvı olmadığında yokluğuna uyum sağlarlar. İşte bu biçimde bir ayyaşın karaciğer hücreleri alkolü özümsemeye perhiz yapan birinin karaciğer hücrelerinden daha alışıktırlar. Sigara içen birinin akciğer hücreleri nikotine karşı koyacak maddeler üreteceklerdir. Hatta Kral Mithridate vücudunu arseniğe dayanacak biçimde eğitmişti.</p>

    <p>Dış ortam, ne kadar çok düşman olursa, hücre ya da bireyi o kadar bilinmeyen yetenekler geliştirmeye zorlar.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>

  <p>Bu okumayı uzun bir sessizlik izledi. Jason Bragel, en güzel noktayı daha iyi vurgulamak için sessizliği bozdu:</p>

  <p>— Eğer ölürsek, bu, bu aşırı zorlu ortama uyum sağlamayı başaramayacağız.</p>

  <p>Gerard Galin patladı:</p>

  <p>— Aşırı zorlu durum, şaka yapıyorsun! XI. Louis’nin bir metre karelik yarım şişe biçimindeki hücrelerinde zincire vurulmuş tutsakları parmaklıklarına uyum sağladılar mı? Üzerlerine ateş edilen kişiler kurşunların geri tepmesi için gövdelerindeki derilerini sertleştirebiliyorlar mı? Japonlar radyasyona karşı daha dirençli oldular mı? Şaka yapıyorsun! Bazı hücumlara çok istense bile uyum sağlanamaz.</p>

  <p>Alain Bilsheim kitap rahlesine yaklaştı.</p>

  <p>— “Ansiklopedi”den okuduğun bölüm çok ilginçti ama bizimle ilgili olarak burada somut bir şey göremiyorum.</p>

  <p>— Bununla beraber Edmond’un bize söylediği çok açık: Eğer hayatta kalmak istiyorsak mutasyona uğramamız gerek.</p>

  <p>— Mutasyona uğramak mı?</p>

  <p>— Evet. Mutasyona uğramak. Yeraltında yaşayan ve az besinle beslenen mağara hayvanları olmak. Grubu bir direnme ve hayatta kalma aracı olarak kullanmak.</p>

  <p>— Yani?</p>

  <p>— Karıncalarla iletişimimizde başarısız olduk ve vücutlarımızın içinde acı çekiyoruz çünkü yeteri kadar ileri gitmedik. Üşümekten korkan kendi içine kapanmış insanlar olarak kaldık.</p>

  <p>Jonathan Wells onayladı:</p>

  <p>— Jason haklı. Bizi fiziksel olarak mahzenin dibine götüren yolu aştık. Bu, yolun sadece yarısıydı. Her durumda koşullar bizi yolculuğumuza devam etmeye zorluyor.</p>

  <p>Galin sırıttı:</p>

  <p>— Mahzenden sonra bir mahzen daha mı var demek istiyorsun? Tapınağın altını kazıp onun bizi nereye götüreceği bilinmeyen mahzenini bulmamızı mı istiyorsun?</p>

  <p>— Hayır. Beni iyi dinle. Yolun yarısı fizikseldi ve biz onu vücudumuzla aştık. Diğer bölümü bizim ruhlarımızı ilgilendiriyor ve bize geri kalan bunu yapmak. Şimdi, düşünce yapımızı değiştirmek, kafamızın içinde mutasyona uğramak zorundayız. Dönüştüğümüz mağara hayvanları gibi yaşamayı kabul etmek. Bir kez içimizden biri, grubumuzun on beş erkek ve bir kadınla işleyemeyeceğini söylemişti. Bir insan toplumu için bu doğruydu ama bir böcek toplumu için?</p>

  <p>Lucie Wells irkildi. Kocasının mantığının nereye doğru gittiğini anlamıştı. Yeraltında, çok az besinle hep birlikte hayatta kalabilmeleri için tek yol şeye dönüşmekti... Şey...</p>

  <p>Aynı anda hepsinin dudaklarına aynı sözcük geliyordu.</p>

  <p>“Karıncalar.”</p>
</body>
</html>
