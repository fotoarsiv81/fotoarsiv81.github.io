<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>115. METRONUN NEMLİ ILIKLIĞINDA</h4>

  <p>Jacques Melies vagonun sıkışık kalabalığında boğuluyordu. Bir dönemeç onu bir kadının karnına doğru itti. Hafif boğuk bir ses yükseldi:</p>

  <p>— Dikkat edemez misiniz?</p>

  <p>Melies, önce sözcüklerin melodisini ayırt etti. Hemen sonra kir ve ter kokularının arasında bir parfümün ince ve tatlı mesajını deşifre etti. Bey armudu, buğday, mandalina, galoksit, sandal ağacı, artı bir tutam Pirene misk keçisinin keskin kokusu. Parfüm, “Ben Laetitia Wells’im” diyordu.</p>

  <p>Ve oydu, menekşe rengi bakışı vahşi pırıltılarla ona yöneldi.</p>

  <p>Gerçekten hınçla ona dik dik bakıyordu. Kapılar açıldı. Yirmi dokuz kişi çıktı, otuz beş kişi girdi. Öncekine göre daha da sıkışık durumdaki vagonda her biri diğerinin soluğunu hissetti.</p>

  <p>Laetitia, bir bebek firavun faresini çiğ çiğ yemeye hazırlanan bir gözlüklü yılan gibi, gittikçe daha yoğun bir biçimde dik dik ona bakıyordu. Ve o, büyülenmiş bir halde, bakışını çeviremiyordu.</p>

  <p>Laetitia masumdu. Çok çabuk hareket etmişti. Eskiden görüş alışverişinde bulunuyorlardı. Hatta birbirlerine sempati duymuşlarda Laetitia ona bal şerbeti ikram etmişti. Melies ona kurtlardan korkusunu itiraf etmiş, o da insanlara karşı duyduğu korkuyu açığa vurmuştu. Sadece kendi hatası yüzünden kaybolan o yakınlık anlarını ne kadar özlüyordu. Gidip açıklama yapacaktı, Laetitia onu affedecekti.</p>

  <p>— Matmazel Wells, size ne kadar üzgün olduğumu söylemek... Laetitia vücutların arasına ustaca sokulup kaybolmak için bir duraktan yararlandı.</p>

  <p>Sinirli adımlarla metronun koridorlarında yürümeye başladı. Bu iğrenç yerden bir an önce çıkmak için neredeyse koşuyordu. Kendini müstehcen bakışlar tarafından kuşatılmış hissediyordu. Her şeyin üstüne bir de Komiser Melies onunla aynı metroyu kullanıyordu!</p>

  <p>Karanlık koridorlar. Nemli bağırsaklar. Soluk neon ışıklarıyla aydınlanan labirent.</p>

  <p>— Hey bebek! Geziniyoruz, öyle mi?</p>

  <p>Üç darağacı silueti ilerledi. Biri birkaç gün önce ona sokulan soluk gömlekli üç serseri. Laetitia adımlarını hızlandırdı ama diğerleri onu takip ettiler. Çizmelerindeki demirler yerde çınlıyordu.</p>

  <p>— Yalnız mıyız? Birkaç küçük lakırdı yapmak istemez miyiz? Laetitia, göz bebeklerinde “çekilin” sözcüğü belirgin bir halde, durdu. Geçen sefer işe yaramıştı. Bugün bu geri zekâlılar üzerinde hiçbir etkisi olmadı.</p>

  <p>İri yarı ve sakallı olan sordu:</p>

  <p>— Bu güzel gözler sizin mi? Arkadaşlarından biri yanıt verdi:</p>

  <p>— Hayır kiralık.</p>

  <p>Yapışkan gülüşler. Sırta vuruşlar. Sakallı olan, bir sustalı bıçak çıkardı.</p>

  <p>Laetitia birden bütün güvenini kaybetti ve o kendini kurban rolünde bulunca, diğerleri hemen saldırgan rolünü benimsediler. Laetitia kaçmak istedi ama üç serseri hep birlikte yolunu kapattılar. İçlerinden biri kolunu tuttu ve arkasına kıvırdı.</p>

  <p>Laetitia inledi.</p>

  <p>Koridor aydınlıktı ve terk edilmiş olmaktan uzaktı. İnsanlar yanlarından geçiyor ve başlarını eğip bu sahneden hiçbir şey anlamamış gibi yaparak adımlarını hızlandırıyorlardı. Bir bıçak darbesi o kadar çabuk geldi ki...</p>

  <p>Laetitia Wells paniğe kapılmıştı. Her zamanki silahlarından hiçbiri bu hayvanlara karşı işlemiyordu. Bu sakallı, bu dazlak, bu topuz gibi adamın da gülümseyerek onlara mavi bebek takımlar ören anneleri olmalıydı.</p>

  <p>Saldırganların gözleri parlıyordu ve insanlar, onları geçerken adımlarını hızlandırarak, yanlarından geçmeye devam ediyorlardı.</p>

  <p>Laetitia mırıldanarak konuştu:</p>

  <p>— Ne istiyorsunuz? Para mı? Dazlak sırıttı:</p>

  <p>— Paranı daha sonra alacağız. Şu an için bizi ilgilendiren sensin.</p>

  <p>Bu sırada sakallı, bıçağının ince uzun ucuyla Laetitia’nın yeleğinin düğmelerini teker teker çözüyordu. Laetitia karşı koydu. Bu olanaksızdı. Öğleden sonra saat dörttü. Sonunda biri müdahale edecek ve alarm verecekti!</p>

  <p>Sakallı, göğüslerini bulunca ıslık çaldı.</p>

  <p>— Biraz küçükler ama gene de güzeller. Sizce de öyle değil mi?</p>

  <p>— Asyalılarla sorun bu. Hepsinin vücutları küçük bir kızınki gibi. Namuslu bir adamın ellerini dolduracak şey yok.</p>

  <p>Laetitia Wells bayılmamak için direniyordu. İnsan korkusu krizi geçiriyordu. Adamların elleri -kirli- ona sürtünüyor, ona dokunuyor, ona zarar vermeye çalışıyorlardı. Korkusu o kadar güçlüydü ki kusmayı bile başaramıyordu. Tuzağa düşmüş, işkencecilerinden kaçamayacak durumda, orada öylece duruyordu. Birinin, “Durun, polis,” dediğini güçlükle duydu.</p>

  <p>Bıçak, işini bıraktı.</p>

  <p>Tabancasını çekmiş bir adam üç renkli çizgili kartını gösteriyordu.</p>

  <p>— Bok, lanet! Kaçalım çocuklar. Seni orospu, seni bir dahaki sefer halledeceğiz.</p>

  <p>Hızla kaçtılar. Polis memuru bağırdı:</p>

  <p>— Olduğunuz yerde kalın! Dazlak hareket çekti:</p>

  <p>— İşte bu. Üzerimize ateş et de seni dava edelim. Jacques Melies tabancasını indirdi ve serseriler sıvıştılar. Laetitia Wells yavaş yavaş soluğunu düzeltmeye başladı. Bitmişti. Kurtarılmıştı.</p>

  <p>— İyi misiniz? Size çok fazla kaba ve sert davranmadılar, değil mi?</p>

  <p>Laetitia yadsıma anlamında başını salladı. Yavaş yavaş kendine geliyordu. Melies çok doğal bir biçimde onu yatıştırmak için kollarına aldı.</p>

  <p>— Her şey düzelecek.</p>

  <p>Ve çok doğal bir biçimde Laetitia da ona sarıldı. Rahatlamıştı. Bir gün Melies’in ortaya çıktığını görmekten bu kadar mutlu olacağını asla düşünmezdi.</p>

  <p>Okyanusun sakinleştiği menekşe rengi gözlerini Melies’e dikti. Şimdi gözlerinde hiçbir dişi kaplan ışıltısı yoktu. Sadece esintiyle hafifçe hareketlenen küçük dalgalar görünüyordu.</p>

  <p>Jacques Melies onun yeleğinin düğmelerini topladı.</p>

  <p>— Sanırım size teşekkür etmem gerekiyor, dedi Laetitia.</p>

  <p>— Hiç gerek yok. Tekrar ediyorum, sadece sizinle biraz konuşmak isterdim.</p>

  <p>— Ne hakkında?</p>

  <p>— Her ikimizi de ilgilendiren kimyagerler olayları hakkında. Aptalca davrandım. Sizin yardımınıza gereksinimim var. Ben... Her zaman sizin yardımınıza gereksinim duydum.</p>

  <p>Laetitia duraksadı. Ama koşulları göz önünde bulundurunca onu evinde büyük bir bardak bal şerbeti içmeye nasıl davet etmezdi?</p>
</body>
</html>
