<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>59. TELEVİZYON</h4>

  <p>Madam Ramirez’in heyecanlı yüzü ekranda göründü. Yeni bilmecesi olan bu sayı dizisi üzerinde bocalamaya başladığından beri programın izlenme oranı iki kat artmıştı. O ana kadar yanılmayan birinin aniden sallandığını görmenin sadistçe zevki mi? Ya da bunun nedeni insanların, onlarla kendilerini daha kolay özdeşleştirdikleri için, genelde kaybedenleri kazananlara tercih etmesi miydi?.</p>

  <p>Sunucu, her zamanki keyifli haliyle soruyordu:</p>

  <p>— Evet, Madam Ramirez, şu bizim çözüm, onu bulabildiniz mi?</p>

  <p>— Hayır. Hâlâ bulamadım.</p>

  <p>— Dikkatinizi toplayım, görelim Madam Ramirez! Sayı dizimiz size ne düşündürüyor?</p>

  <p>Kamera önce tablomun üstünde, sonra dalgın bir halde açıklayan Madam Ramirez’in üstünde durdu.</p>

  <p>— Bu diziyi ne kadar incelersem o kadar çok allak bullak oluyorum. Güçlü, çok güçlü. Gene de bana birkaç ritmi ayırt edebilmişim gibi geliyor... Hep sona yerleştirilmiş olan ‘‘bir”... Ortada “iki” paketleri...</p>

  <p>Sayıların yazılı olduğu tabloya yaklaştı ve bir ilkokul öğretiminin tarzıyla yorumladı:</p>

  <p>— Bir üslü sayılar dizisi sanki. Ama aslında değil. “Bir”lerle “iki”ler arasında bir düzen olduğunu sandım ama işte “üç” ortaya çıkıp o da kendini gösteriyor... O zaman belki de hiçbir düzen olmadığını düşündüm. Rastgele yerleştirilmiş sayılardan oluşan bir kargaşa dünyasıyla karşı karşıyayız. Bununla beraber, kadın içgüdüm bana bunun öyle olmadığını, bu sayıların rastgele yerleştirilmediklerini fısıldıyor.</p>

  <p>— Öyleyse bu tablo size ne düşündürüyor Madam Ramirez? Madam Ramirez’in yüzü aydınlandı.</p>

  <p>— Sizi güldüreceğim, dedi. Salon alkışlarla çınladı. Sunucu müdahale etti:</p>

  <p>— Bırakın Madam Ramirez düşünsün. Bir şey düşünüyor, Ne düşünüyorsunuz Madam Ramirez?</p>

  <p>Madam Ramirez alnı kırışmış bir halde yanıt verdi:</p>

  <p>— Evrenin doğuşunu. Evrenin doğuşunu düşünüyorum. “Bir” yayılıp sonra bölünen, Tanrısal kıvrım. Bana bilmece olarak evreni yöneten matematik denklemini soruyor olmanız mümkün mü? Einstein’ın bütün hayatı boyunca boşuna aradığı şeyi? Dünyadaki bütün fizikçilerin en büyüğü mü?</p>

  <p>Sunucu, bir an programına tamamen uyan anlaşılmaz bir yüz ifadesi takındı.</p>

  <p>— Kim bilir Madam Ramirez! “Düşünce... İzleyiciler hep bir ağızdan bağırdılar.</p>

  <p>— ...Tuzağı!”</p>

  <p>— ...Tuzağı” evet, sınır tanımaz. Pekâlâ, Madam Ramirez, yanıt mı, joker mi?</p>

  <p>— Joker. Ek bilgiye gereksinimim var. Sunucu seslendi:</p>

  <p>— Tablo!</p>

  <p>Bilinen sayı yığınını yazdı:</p>

  <p class="c mt1">1</p>

  <p class="c">1&nbsp;1</p>

  <p class="c">2&nbsp;&nbsp;&nbsp;1</p>

  <p class="c">1&nbsp;&nbsp;2&nbsp;&nbsp;1&nbsp;&nbsp;1</p>

  <p class="c">1&nbsp;&nbsp;1&nbsp;&nbsp;1&nbsp;&nbsp;2&nbsp;&nbsp;2&nbsp;&nbsp;1</p>

  <p class="c">3&nbsp;&nbsp;&nbsp;1&nbsp;&nbsp;&nbsp;2&nbsp;&nbsp;&nbsp;&nbsp;2&nbsp;&nbsp;&nbsp;1&nbsp;&nbsp;&nbsp;1</p>

  <p class="c">1&nbsp;&nbsp;&nbsp;3&nbsp;&nbsp;&nbsp;1&nbsp;&nbsp;&nbsp;1&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;1</p>

  <blockquote class=""></blockquote>

  <p>Ardından, kağıda bakmadan, ekledi:</p>

  <p>&nbsp;</p>

  <p class="c">1&nbsp;&nbsp;&nbsp;1&nbsp;&nbsp;&nbsp;1&nbsp;&nbsp;&nbsp;3&nbsp;&nbsp;&nbsp;2&nbsp;&nbsp;&nbsp;1&nbsp;&nbsp;&nbsp;3&nbsp;&nbsp;&nbsp;2&nbsp;&nbsp;&nbsp;1&nbsp;&nbsp;&nbsp;1</p>

  <blockquote class=""></blockquote>

  <p>— Anahtar cümleleri hatırlatıyorum. Birincisi: “Ne kadar zekiysek, bulma şansımız o kadar azdır.” İkincisi: “Bildiğimiz her şeyi unutmak gerekir.” Öngörünüze bir üçüncüsünü sunuyorum: “Evren gibi, bu bilmece de kaynağını mutlak basitlikten alıyor.”</p>

  <p>Alkışlar.</p>

  <p>Sunucu yeniden neşeli bir biçimde sordu:</p>

  <p>— Size bir öneride bulunabilir miyim, Madam Ramirez?</p>

  <p>— Rica ederim, dedi yarışmacı.</p>

  <p>— Sizin yeteri kadar basit, yeteri kadar budala, kısaca yeteri kadar boş olmadığınıza inanıyorum. Zekânız size çelme takıyor. Hücrelerinizde geri gidin, hâlâ içinizde olan saf küçük kızı bulun. Ve benim değerli izleyicilerime gelince, onlara eğer isterseniz yarın görüşmek üzere, diyorum!</p>

  <p>Laetitia Wells televizyonu kapattı.</p>

  <p>— Bu program gittikçe daha eğlenceli oluyor, dedi.</p>

  <p>— Bilmecenin çözümünü buldunuz mu?</p>

  <p>— Hayır, ya siz?</p>

  <p>— Ben de bulamadım. Eğer düşüncemi soracak olursanız fazla zeki olmalıyız. Şu sunucu şüphesiz haklı.</p>

  <p>Melies için gitme zamanıydı. Şişeleri geniş ceplerine yerleştirdi.</p>

  <p>Eşikte bir kez daha sordu:</p>

  <p>— Her birimiz kendi köşemizde kendimizi yormak yerine neden yardımlaşmıyoruz?</p>

  <p>— Çünkü benim tek başıma çalışma alışkanlığım var ve polisle basın hiçbir zaman iyi geçinemezler.</p>

  <p>— İstisna olmaz mı?</p>

  <p>Laetitia abanoz rengi kısa saçlarını salladı.</p>

  <p>— İstisna olmaz. Haydi, komiser, iyi olan kazansın!</p>

  <p>— Madem öyle istiyorsunuz, iyi olan kazansın! Melies merdivende gözden kayboldu.</p>
</body>
</html>
