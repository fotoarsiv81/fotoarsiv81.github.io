<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>195. ŞEHİRDE BİR KARINCA</h4>

  <p>Jacques Melies eğildi.</p>

  <p>— Düştü!</p>

  <p>Diğerleri de onun yanına geldiler. Aşağıda bir şeyler görmeye çalıştılar.</p>

  <p>— Ölmüş olmalı...</p>

  <p>— Belki ölmemiştir, karıncalar büyük düşüşlerin etkisini azaltmayı bilirler.</p>

  <p>Juliette Ramirez canlandı.</p>

  <p>— Onu bulun, kocamı ve karınca yuvasının altındaki arkadaşlarınızı yalnız o kurtarabilir.</p>

  <p>Merdivenlerden aşağı indiler ve otoparkı baştan başa aramaya başladılar.</p>

  <p>— Özellikle bastığınız yere çok dikkat edin!</p>

  <p>Laetitia Wells arabaların tekerleklerinin altını aradı. Juliette Ramirez binanın altına dekoratif amaçlarla yerleştirilmiş küçük çalılıkları gözden geçirdi. Jacques Melies, bir borunun itmesiyle karıncanın balkonlarına düşüp düşmediğini öğrenmek için gidip alt katlardaki bütün komşuların zillerini çaldı.</p>

  <p>— Önünde kırmızı bir iz olan bir karınca gördünüz mü acaba? Tabi ki onun deli olduğunu düşünüyorlardı ama üç renkli kartı sayesinde her yeri araştırmasına izin veriyorlardı. Bütün günü arayarak geçirdiler.</p>

  <p>— Ne yapabiliriz? 103.’nün nerede olabileceğini yalnız Tanrı bilir!</p>

  <p>Juliette Ramirez vazgeçmeyi reddediyordu.</p>

  <p>— Eğer bu karınca kanserin nasıl iyileştirileceğini gerçekten biliyorsa, ne pahasına olursa olsun onu bulmak gerek.</p>

  <p>Uzun bir süre daha her tarafı aradılar. Burada bol miktarda böcek vardı! Fakat büyütecin yardımıyla bile hiçbir yerde önünde kırmızı bir lekesi olan bir kızıl karınca görmediler.</p>

  <p>Melies öfkeyle patladı:</p>

  <p>— Tırnak cilası yerine radyoaktif bir kalemimiz olmuş olsaydı! Bu işin çıkar yolunu konuştular.</p>

  <p>— Fontainebleau gibi bir şehirde bile bir karıncayı bulmanın bir yolu olmalı.</p>

  <p>Madam Ramirez bir öneride bulundu:</p>

  <p>— Kafamızdan geçen bütün düşünceleri sıralayalım. Daha sonra seçim yaparız.</p>

  <p>Öneriler havada uçuştu:</p>

  <p>— Askerlerin ve itfaiyecilerin yardımıyla metre metre bütün şehrin üstünü kazıyalım.</p>

  <p>— Karşılaştığımız bütün karıncalara önünde kırmızı bir leke olan bir karıncanın geçtiğini görüp görmediklerini soralım.</p>

  <p>Hiçbir çözüm tatmin edici görünmedi. O zaman Laetitia bir fikir ileri sürdü:</p>

  <p>— Gazeteye ilan versek?</p>

  <p>Birbirlerine baktılar. Bu düşünce belki göründüğü kadar aptalca değildi. Biraz daha düşündüler ama içlerinden hiçbiri daha iyi bir çözüm bulamadı.</p>
</body>
</html>
