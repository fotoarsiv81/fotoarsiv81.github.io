<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>73. MUTASYON</h4>

  <p>Parmaklar yanlısı asi karıncaların yardımı sayesinde Augusta Wells ve arkadaşları artık uzun süre hayatta kalabileceklerini biliyorlardı. Beslenmelerini düşük fakat düzenli bir düzeyde sabitlemişlerdi. Hatta çok az güç bile kazanmışlardı.</p>

  <p>Sonunda bu cehennemde her şey aşırı kötü olmayan bir biçimde işliyordu. Lucie Wells’in önerisiyle yüzeysel insan adlarını terk etmeye karar vermişlerdi. Artık hepsi birbirlerine benzediklerine göre sadece numaralar alacaklardı. Bu, hatırı sayılır bir etki yarattı. Soyadını kaybetmek atalarının tarihinin ağırlığından vazgeçmekti. Sanki yeni gibiydiler: Hepsi birlikte yeni doğmuşlardı.</p>

  <p>Adını kaybetmek diğerlerinden ayırt edilme isteğinden vazgeçmekti.</p>

  <p>Daniel Rosenfeld(12.)’nin önerisi üzerine başka bir ortak dil aramaya karar verdiler. Bunu keşfeden Jason Bragel (14.) oldu. İnsan, ağzıyla sessel dalgalar göndererek iletişim kurar. Fakat bunlar aşırı karmaşık, aşırı belirsizdirler. Neden hepimizin titreşim halinde gireceğimiz tek bir saf ses dalgası yaymayalım?</p>

  <p>Olaylar, Hindu dini tarikatının tarzında acayip bir ivme alıyordu fakat onların bunun için tedavileri yoktu. Nasıl olsa kader onları başka bir boyuta, başka bir varoluş düzlemine yerleştirmemiş miydi? Onunla yaşamak gerekiyordu ve giriştikleri deneyimler onlarda tutku uyandırıyordu.</p>

  <p>Dizüstü oturarak ya da daha esnek olanlar için dizüstü sırt dik durarak, bir daire oluşturuyor ve birbirlerinin kolundan tutuyorlardı.</p>

  <p>Başlarının oluşturdukları gül şeklinin ortasında buluşması için öne eğiliyor, sonra her biri sırayla kendi notasını söylüyordu. Kendi ses titreşimini. Sonunda hepsi birlikte, aynı notada birleşmek için, seslerinin çınlayışını uyduruyorlardı. Pratik yapa yapa, hepsi en düşük perdede, sesleri karınlarının dibinden yükselerek söylüyorlardı.</p>

  <p>“OM” hecesini seçmişlerdi. En eski ses, sonsuz toprak ve uzayın şarkısı. Her şeye işleyen OM bir lokantanın uğultulu gürültüsü olduğu gibi dağın sessizliğiydi.</p>

  <p>Gözleri kapanıyordu. Soluk alıp verişleri yavaşlıyor, derinleşiyor, eşzamanlı oluyordu. Hafifleşiyor, her şeyi unutuyor, sese dayanıyorlardı. Ses oluyorlardı. OM, her şeyin başladığı ve her şeyin bittiği ses.</p>

  <p>Tören uzun sürüyordu. Sonra sakin bir biçimde ayrılıyorlardı. Bazıları köşelerine çekiliyor, diğerleri şu ya da bu işle meşgul oluyorlardı. Temizlik yapmak, zayıf besin rezervlerini yönetmek, “asi”lerle konuşmak.</p>

  <p>Sadece Nicolas bu ayinlere katılmıyordu. Diğerleri onun buna özgürce katılmak için çok genç olduğuna karar vermişlerdi. Aynı şekilde hepsi onun en iyi beslenen olmasında karar birliğine varmışlardı. Ayrıca karıncalarda da ilk hazine yumurtadır.</p>

  <p>Karıncalar... Bir gün, onlarla telepati yoluyla iletişim kurmayı denediler. Sonuçsuz. Gene de aşırı hayal kurmamak gerekiyordu. Kendi aralarında bile yelkenleri suya indirdiler: Telepati sadece iki defada bir kez, o da iletişimcilerden biri ya da diğerinin tarafında hiçbir direnç olmaması koşuluyla gerçekten iyi işliyordu.</p>

  <p>Yaşlı Augusta anımsıyordu.</p>

  <p>Böylece, yavaş yavaş, karıncaya dönüşmüşlerdi. En azından kafalarının içinde.</p>
</body>
</html>
