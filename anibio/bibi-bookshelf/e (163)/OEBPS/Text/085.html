<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>85. ARAŞTIRMA</h4>

  <p>Melies, Odergin çiftinin evine tek başına geldi. Etiyopyalı kadın bilgin susuz bir küvetin içinde dizüstü oturmuş haldeydi. Kafasına yayılmış kalın, yeşil şampuan tabakasıyla artık listesi iyice kesinleşmiş izler taşıyordu: Diken diken olmuş tüyler, yüzde dehşet maskesi ve kulakların kenarında pıhtılaşmış kan. Komşu tuvalette de aynı şema, sadece koca klozete tünemiş durumda, vücudun üst bölümü öne eğilmiş ve pantolonu çoraplarının üstüne düşüyor.</p>

  <p>Aslında Jacques Melies iki cesede sadece tek bir bakış attı. Artık ne olduğunu biliyordu ve hemen Emile Cahuzacq’ın evine sıvıştı.</p>

  <p>Müfettiş şefini bu saatte, trençkotunun altında sadece pijamasıyla onun evine gelmiş görünce şaşırdı. Zamanlaması kötüydü. Cahuzacq en sevdiği boş zaman uğraşıyla meşguldü: Kelebek koleksiyonu.</p>

  <p>Komiser buna dikkat etmeden şıp diye konuştu:</p>

  <p>— Tamam eski dostum! Bu kez katili bulduk! Müfettiş kuşkulu göründü.</p>

  <p>Melies astının çalışma masasının üstündeki karışıklığı fark etti:</p>

  <p>— Fakat sen ne yapıyorsun böyle?</p>

  <p>— Ben mi? Kelebek koleksiyonu yapıyorum. Bunu sana söylememiş miydim?</p>

  <p>Cahuzacq formikasit şişesini kapadı, bir ipek kurdunun kanatlarını düz uçlu bir cımbızla asite bulama işini tamamladı.</p>

  <p>— Güzel, değil mi? Al, bak... İşte bu, bu bir çam ağacı ipek kurdu. Onu birkaç gün önce Fontainebleau Ormanı’nda buldum. Garip, kanatlarından birinde kusursuz yuvarlaklıkta bir delik var ve diğeri kesilmiş. Belki de yeni bir tür keşfettim.</p>

  <p>Melies eğildi ve iğrenerek dudak büktü.</p>

  <p>— Fakat senin kelebeklerin ölü! Cesetleri birbirlerinin yanına tutturuyorsun. Seni üzerinde “homo sapiens” yazan bir etiketle camın altına koysalar hoşuna gider miydi?</p>

  <p>Yaşlı müfettiş yüzünü ekşitti:</p>

  <p>— Sen sineklere ilgi duyuyorsun, ben de kelebeklere. Herkesin hoşlandığı şey kendine.</p>

  <p>Melies onun omzuna okşar gibi vurdu:</p>

  <p>— Haydi, kızma. Kaybedecek zaman yok, katili buldum. Beni takip et. başka çeşit bir güzel kelebek iğneleyeceğiz.</p>
</body>
</html>
