<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>209. SON ŞANS AMELİYATI</h4>

  <p>— Bisturi!</p>

  <p>Arthur’ un her dileği anında yerine getiriliyordu.</p>

  <p>— Bisturi.</p>

  <p>— Bir numaralı cımbız!</p>

  <p>— Bir numaralı cımbız.</p>

  <p>— Anatomi bıçağı!</p>

  <p>— Anatomi bıçağı.</p>

  <p>— Dikiş ipi!</p>

  <p>— Dikiş ipi.</p>

  <p>— Sekiz numaralı cımbız!</p>

  <p>— Sekiz numaralı cımbız.</p>

  <p>Arthur Ramirez ameliyat ediyordu. Diğer üçü can çekişen 103.’ü getirerek geri döndüklerinde uyanmış ve yeniden gücünü toplamıştı. Arkadaşlarının ondan ne beklediğini hemen anlamış ve kolları sıvamıştı. Bu hassas ameliyat için duyularının keskinliğini korumak istediği için eşinin önerdiği ağrı kesici kokteylini reddetmişti.</p>

  <p>Şimdi, Jacques Melies, Laetitia Wells ve Juliette Ramirez onun çevresinde, cinlerin efendisi tarafından bir mikroskop lameliyle yapılan doğaçlama küçük ameliyat masasının üzerine eğilmişlerdi. Bu sonuncusu da bir video kameraya bağlanmıştı. Hepsi ameliyatı televizyondan takip edebiliyorlardı.</p>

  <p>Daha önce bu lamelin üzerinden çok sayıda robot karınca gelip geçmişti ama ilk kez kitin ve kandan bir karınca orada kötü durumdaydı.</p>

  <p>— Kan!</p>

  <p>— Kan.</p>

  <p>— Daha fazla kan!</p>

  <p>103.’ü kurtarmak için kan nakillerine gerekli olan kanı elde etmek için dört gerçek karıncayı ezmek gerekmişti. Hiç duraksamamışlardı. 103. eşsizdi ve türünden birkaç örneğin feda edilmesini hak ediyordu.</p>

  <p>Bu mini kan nakilleri için Arthur mikroskobik bir iğneyi sivriltmiş ve onu sol ön ayak ekleminin yumuşak bölgesine batırmıştı.</p>

  <p>Zoraki cerrah, karıncanın yaptığı işlemler sonucunda acı çekip çekmediğini bilmiyordu ama onun hassas durumunu göz önünde bulundurarak anestezi uygulamamayı tercih etmişti.</p>

  <p>Arthur bir çıkıkçı tavrıyla orta ayağı yerine takmakla işe başladı. Sol ön ayağın işi de onun kadar kolay oldu. Robot karıncaların üzerinde çalışmış olması sayesinde büyük bir Parmak ustalığı kazanmıştı.</p>

  <p>Boğazı yassılaştı. Arthur ince bir cımbızla, çukurlaşmış bir araba kaportasına yapılacağı gibi, ona yeniden şekil verdi. Sonra kitinin çatladığı yeri yapıştırıcıyla yeniden tıkadı. Aynı yapıştırıcı, daha önce küçük bir borunun yardımıyla yeniden kanla şişen delik karnın yeniden lehimlenmesinde de işe yaradı.</p>

  <p>— Neyse ki kafası ve duyargaları sağlam! dedi Arthur. Topuğunuzun ucu o kadar darmış ki sadece boğazı ve karnı ezmiş.</p>

  <p>Mikroskobun lambasının ışığı altında 103. yeniden enerji buluyor. Kafasını biraz uzatıyor ve bir Parmağın çenelerinin önünde tuttuğu bal damlasını yavaşça emiyor.</p>

  <p>Arthur dikildi, alnını ıslatan teri kuruladı ve iç çekti:</p>

  <p>— Sanırım bu işten yırttı. Bununla birlikte kendini toplaması için günlerce dinlenmesi gerekecek. Onu karanlık, sıcak ve nemli bir bölgeye yerleştirin.</p>
</body>
</html>
