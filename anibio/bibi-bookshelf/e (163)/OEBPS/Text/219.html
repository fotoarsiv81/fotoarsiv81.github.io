<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>219. EPİLOG</h4>

  <p>Güneş en yüksek noktasında. Fontainebleau Ormanı’nın üzerine engin bir aydınlık yayılıyor. Barbar örümceklerin ağları ışıktan örtülere dönüşüyor. Dal budakların altında küçük önemsiz yaratıklar kıpırdıyor. Ufuk koyu kırmızı. Eğreltiotları uyuyorlar. Işık herkese ve her şeye çarpıyor. Bu yoğun ve saf ışıldama diğer birçoğunun arasında bir serüvenin meydana geldiği sahneyi kurutuyor.</p>

  <p>Ve yıldızların oldukça ötesinde, gök kubbesinin sonunda galaksi gezegenlerden oluşan parçalarında ne olduğu konusunda kayıtsız, yavaşça dönüyor.</p>

  <p>Bununla beraber dünyadaki küçük bir karınca köyünde mevsimin son Rönesans Bayramı yaşanıyor. Bel-o-kan’ın seksen bir prensesi, hanedanı kurtarmak için havalanıyor.</p>

  <p>Oradan geçen insanlar onları fark ediyorlar.</p>

  <p>— Anne, bütün bu sinekleri gördün mü?</p>

  <p>— Bunlar sinek değil. Bunlar kraliçe karıncalar. Televizyonda gördüğün belgeseli hatırla. Bu onların düğün uçuşu, uçarken erkeklerle birleşecekler. Daha sonra bazıları belki imparatorluklar kurmak için uzaklara gidecekler.</p>

  <p>Prensesler gökyüzünde yukarı çıkıyorlar. İskete kuşlarından kurtulmak için yukarı, her zaman daha yukarı. Erkekler onlara katılıyor. Hep birlikte yükseliyor, yükseliyor, yükseliyorlar. Bu aydınlık onları içine çekiyor ve yavaş yavaş güneş yıldızının yakıcı ışınlarında eriyorlar. Sıcaklık, aydınlık, ışık. Her şey beyaz oluyor. Göz kamaştırıcı bir beyaz.</p>

  <p class="c mt3">Beyaz.</p>

  <p class="c b mt1">SON</p>
</body>
</html>
