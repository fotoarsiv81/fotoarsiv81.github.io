<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>128. ANSİKLOPEDİ</h4>

  <blockquote class="">
    <p>ZOMBİLER: Büyük karaciğer kelebeğinin (fasclola hepatica) döngüsü hiç kuşkusuz doğanın en büyük gizemlerinden birini oluşturur. Bu hayvan hakkında bir roman yazmaya değerdi. Adının belirttiği gibi bu, koyunların karaciğerinde gelişen bir asalaktır. Bu asalak kelebek karaciğerdeki kan ve hücrelerle beslenir, büyür, sonra yumurtlar. Fakat kelebeğin yavruları koyunun karaciğerinde yumurtadan çıkamazlar. Onları koca bir gezi bekler.</p>

    <p>Yumurtalar ev sahiplerini onun vücudundan dışkılarıyla birlikte çıkarak terk ederler. Kendilerini soğuk ve kuru dış dünyada bulurlar. Bir olgunlaşma döneminden sonra yumurtadan çok küçük bir larva çıkar. Bu larva yeni bir ev sahibi tarafından tüketilecektir. Bu yeni ev sahibi salyangozdur.</p>

    <p>Salyangozun vücudunda kelebek larvası, karındanbacaklının yağmur yağdığı zaman tükürdüğü sümüksü maddelerin içinde dışarı atılmadan önce çoğalacaktır.</p>

    <p>Fakat henüz yolun sadece yarısını tamamlamışlardır.</p>

    <p>Bu beyaz inci salkımları biçimindeki sümüksü maddeler sık sık karıncaları kendilerine çekerler. Kelebekler bu “Truva Atı” sayesinde böceğin organizmasına girerler. Karıncaların sosyal cebinde uzun süre kalmazlar. Binlerce delik açıp burayı kevgire çevirerek çıkarlar ve delikleri kahlaşan ve karıncanın bu olay sonucunda hayatta kalmasına izin veren bir zamkla sıvarlar. Koyunla yeniden birleşmeyi sağlamak için vazgeçilmez olan karıncayı öldürmemek gerekir. Sonra kelebekler karıncanın içinde dolaşırlar. Bu sırada içerideki dramla ilgili hiçbir şey dışarıya yansımaz. Şimdi larvalar, büyüme döngülerini tamamlamak için bir koyunun karaciğerine dönmek zorunda olan yetişkin kelebekler olmuşlardır. Fakat böcek yiyen bir hayvan olmayan koyunun karıncayı yemesi için ne yapmak gerekir?</p>

    <p>Kelebekler nesiller boyu bu soruyu kendi kendilerine sormuş olmalılar. Koyunların otların üst bölümlerini günün serin saatlerinde yedikleri ve karıncaların yuvalarından günün sıcak saatlerinde ayrıldıkları ve sadece otların serin gölgeli kökleri arasında dolaştıkları düşünülecek olursa çözülecek sorun daha da karmaşıklaşıyordu.</p>

    <p>Onları aynı yerde aynı saatlerde nasıl toplamalı?</p>

    <p>Kelebekler çözümü karıncanın vücudunda dağılarak buldular. Bir düzinesi boğazda, bir düzinesi ayaklarda, bir düzinesi karında ve sadece bir tanesi beyinde yerleşir.</p>

    <p>Bu tek kelebek beynine yerleştiği andan itibaren karıncanın davranışı değişir... Eh tabii! Kirpikli tekhücreli hayvana ve en silik tekhücreli yaratıklara yakın olan ilkel küçük kurtçuk, kelebek bundan böyle o kadar karmaşık olan karıncayı yönetir.</p>

    <p>Sonuç: Akşamleyin, bütün işçi karıncalar uyurken, kelebek hastalığına yakalanan karıncalar siteden ayrılırlar. Uyurgezer karıncalar ilerlerler ve otların tepesine çıkarak oraya tutunurlar. Ve hangi ot olursa olsun değil! Koyunların tercih ettiği otlar: Kaba yonca ve çoban çantası.</p>

    <p>Tetanos olmuş karıncalar orada otlarla birlikte yenmeyi beklerler.</p>

    <p>Beyindeki kelebeğin işi budur: Ev sahibini, bir koyun tarafından yeninceye kadar, her gece dışarı çıkarmak. Sabahleyin, hava ısındığında, eğer bir koyun tarafından yenmemişse karınca, beyninin ve özgür iradesinin kontrolünü yeniden alır. Kendi kendine orada, bir otun tepesinde ne yaptığını sorar. Yeniden yuvasına gidip her zamanki işleriyle uğraşmak için çabucak oradan iner. Bu, kelebek hastalığına yakalanan bütün arkadaşlarıyla birlikte yenmeyi beklemek için yeniden dışarı çıkacağı bir sonraki akşama kadar sürer.</p>

    <p>Bu döngü biyologlara birçok sorun yaratır. Birinci soru: Beyine yerleşen kelebek nasıl dışarıyı görebilir ve karıncaya şu ya da bu ota doğru gitmesini emredebilir? İkinci soru: Koyunun yutması sırasında sadece ve sadece beyni yöneten kelebek ölecektir. Neden kendini bu şekilde feda eder? Her şey sanki kelebekler, diğer hepsinin amaçlarına ulaşmaları ve döllenme döngüsünü bitirmeleri için içlerinden biri ve en iyisinin ölmesini kabul etmişler gibi gerçekleşir.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
