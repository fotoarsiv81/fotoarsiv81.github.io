<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>199. KAVUŞMA</h4>

  <p>Laetitia Wells, Jacques Melies ve Juliette Ramirez’in gazetedeki çağrılarına gelen yüzlerce mektup ve telefon mesajının arasında bir ayrım yapmaya çalıştıkları tavan arasına bir top güllesi gibi soluk soluğa girdi.</p>

  <p>— Onu bulduk! Biri onu buldu! diye bağırdı. Ne biri ne öteki tepki gösterdi.</p>

  <p>— Şimdiye kadar sekiz yüz dolandırıcı onu bulduklarına yemin etti, dedi Melies. Buldukları herhangi bir karıncayı alıp önüne biraz kırmızı boya sürüyorlar ve gelip ödül talep ediyorlar!</p>

  <p>Juliette Ramirez daha da ileri gitti:</p>

  <p>— Hatta kırmızıya boyanmış örümcek ya da hamam böcekleriyle gelenler bile oldu!</p>

  <p>— Hayır, hayır. Bu kez ciddi. Bu, bizim çağrımızdan beri burnunun üstünde büyüteç gözlüklerle şehirde dolaşan bir özel dedektif...</p>

  <p>— Gerçekten bizim 103.’yü bulduğuna inanmana neden olan ne?</p>

  <p>— Telefonda bana önündeki lekenin kırmızı değil sarı olduğunu söyledi. Cilayı tırnaklarımda çok uzun süre tuttuğumda sarıya dönüyor.</p>

  <p>Bu uslamlama gerçekten kanıtlayıcıydı.</p>

  <p>— Hayvanı gösterebilir mi?</p>

  <p>— Onda değil. Onu bulduğunu ama yakalayamadığını iddia ediyor. Parmaklarının arasından kaçmış.</p>

  <p>— Onu nerede görmüş?</p>

  <p>— Sıkı durun! Kolay olmayacak.</p>

  <p>— Nerede? Konuş!</p>

  <p>— Fontainebleau Metro İstasyonu’nda!</p>

  <p>— Bir metro istasyonunda mı? Melies korkusunu belirtti:</p>

  <p>— Fakat saat 6, bu en kalabalık saattir. Orada kalabalık bir yığın olmalı.</p>

  <p>— Her saniye hazine değerinde. Bu fırsatı kaçırırsak 103.’yü kesin olarak kaybedeceğiz ve o zaman...</p>

  <p>— Gidelim!</p>
</body>
</html>
