<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>174. KESİLEN BAĞLANTI</h4>

  <p>— Umarım düşüncesizliğinin çok fazla sonucu olmaz. “Tanrısal” olaydan sonra “Pierre de Rosette”i yok etmeye karar vermişlerdi. Nicolas tabi ki pişmandı ama onu her türlü geçici Tanrısal hevesten korumak, yapılacak en iyi şeydi. Ne de olsa o bir çocuktu. Eğer açlık aşırı kıvrandırırsa başka aptallıklar da yapabilirdi.</p>

  <p>Jason Bragel bilgisayarın merkezini çıkardı ve hepsi ondan sadece kırıntılar kalıncaya kadar onu azimle çiğnediler.</p>

  <p>“Karıncalarla bağlantı kesin olarak kesildi,” diye düşündüler.</p>

  <p>Bu kadar kırılgan bir dünyada aşırı güçlü olmayı istemek tehlikeliydi. Edmond Wells haklıydı. Henüz çok erkendi ve en küçük bir hatanın bütün uygarlıklar için yıkıcı sonuçları olabilirdi.</p>

  <p>Nicolas babasının gözlerinin içine baktı.</p>

  <p>— Kaygılanma baba. Onlara anlattıklarımdan çok fazla bir şey anlamadılar.</p>

  <p>— Öyle olduğunu umalım oğlum. Öyle olduğunu umalım.</p>

  <p>Duvardan fırlayan bir asi şiddetli bir feromonla bağırıp çağırıyor: “Parmaklar bizim Tanrılarımızdır.” Hemen bir asker karnını boğazının altında dengeliyor ve atışını yapıyor. Tanrıcı yıkılıyor. Asi tüten vücudunu son bir refleksle altı kollu bir haça dönüştürüyor.</p>
</body>
</html>
