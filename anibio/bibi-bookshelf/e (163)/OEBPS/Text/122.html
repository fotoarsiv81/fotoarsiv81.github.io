<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>122. DAĞLARDA</h4>

  <p>Uzakta tepelerin, sonra da dağların karanlık şekilleri, beliriyor. Yerli, gri karıncalar, orada hafifçe kıvrılan derinlik yüzünden ilk zirveye “Derin Dağ” adını vermişlerdi. Buradan geçmek çok zor değil.</p>

  <p>Sefere katılanlar dar ama geçmek için derin bir geçit keşfettiler. Beyaz, gri ve bej taş duvarlar geçmişlerinin evrelerini açığa vurarak birbirlerini takip ediyorlar. Yaşı belirsiz kayada sarmal ya da külah biçiminde fosil izleri var.</p>

  <p>Boğazlardan sonra kanyonlar geliyor. Her çatlak asker karıncalar için yere sağlam basmayı gerektiren ölümcül bir çukur.</p>

  <p>Bu dar geçitin serinliği dayanılacak gibi değil. Bu yüzden kafile oradan çıkmak için acele ediyor. İyiliksever arılar soğuktan yakınan karıncalara, yeniden canlanmaları için, biraz bal ikram ediyorlar.</p>

  <p>103. kaygılı. Bu dağlık bölgeyi aştığını hiç anımsamıyor. Yok canım! Belki de çok fazla kuzeye saptılar ama dünyanın ucuna ulaşmak için doğan güneşe doğru ilerlemek yeterli. Evet, yapmaları gereken tek şey dümdüz ileri doğru devam etmek.</p>

  <p>Üzgün kayanın onlara salata olarak likenlerden başka ikram edecek hiçbir şeyi yok. Burada özellikle havanın nem düzeyini belirten ipliksiler var, hava nemli olduğunda kapsülleri buruşuyor.</p>

  <p>Sonunda bir bey armudu vadisi. İşlevin organı yaratması, açık havada yürümenin etkisiyle sefere katılanlar görüş yeteneklerini geliştiriyorlar. Aydınlığa gittikçe daha iyi dayanıyorlar, artık gölgeli yerler aramıyorlar ve göz façetalarından otuz adımdan daha uzakta da olsalar manzaraları ayırt edebiliyorlar.</p>

  <p>Bu durum izci karıncaların etobur bir böceğin tuzağına düşmelerini engellemiyor. Bu küçük kınkanatlılar yere üzerinde bir kapan olan kuyulu zindanlar kazıyorlar. Bir titreşim hissettiklerinde ortaya çıkıyor ve çevrede dolaşanları ağızlarıyla kapıyorlar.</p>

  <p>Sonra, kervan bir ısırgan engeline çarpıyor. Karıncalar için bu, önlerinde ansızın dev dikenlerden bir duvarın yükselmesi gibi bir şey. Ayakları bunlara takılıyor.</p>

  <p>Çok fazla zarara uğramadan geçiyorlar. Gerçek engel daha uzakta: Bir çatlak ve hemen arkasında bir çağlayan. Aynı anda hem uçurumu hem de sıvı bir duvarı nasıl geçeceklerini bilmiyorlar. Arılar deniyorlar ve çağlayanın içine düşüyorlar.</p>

  <p>“Su, uçan her şeyi aşağı çekiyor,” diyor sinekler.</p>

  <p>Bu kızgın ve buz gibi su perdesi çok güçlü.</p>

  <p>Hâlâ kelebek kozasına sarılmış durumdaki 24. ilerliyor. Belki önereceği bir çözüm var. Bir gün Batı Ormanları’nda kaybolduğunda yolunu bulmaya çalışırken bir sürü ilginç şey keşfetti. Bir termitin kayadan damla damla akan bir su birikintisini bir odun parçasıyla geçtiğini görmüştü. Termit odun parçasının ucunu çağlayanın içine yerleştirmiş sonra odunun içini kazmıştı.</p>

  <p>Karıncalar hemen kalın bir dal ya da benzer bir şey arama işine koyuluyorlar. Kocaman bir kamış buluyorlar. Bu mükemmel bir hareketli tünel olacak. Kamışı ayaklarının ucuyla kaldırıyorlar ve çağlayanın duvarını delinceye kadar yavaşça kaydırıyorlar. Bu işi yaparken birçok işçi karınca boğuluyor, su bitkisi kararlılıkla ilerliyor ve neredeyse hiçbir dirençle karşılaşmıyor.</p>

  <p>Bundan sonra böcekler kendilerini, su geçirmez bir silindir elde edinceye kadar kamışın içini kazmaya adıyorlar. Bu tünel, ordunun çukuru ve hidrolik engeli aşmasını sağlayacak.</p>

  <p>Bu sınav, kanatları biraz sıkışan gergedanböcekleri için zor ama diğerlerinin itmesi sayesinde onların da hepsi geçiyor.</p>
</body>
</html>
