<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>112. KÜÇÜK BULUT SAVAŞI</h4>

  <p>Stratocumulus yumakları yavaşlayarak fırlıyorlar.</p>

  <p>Altın Kovan’ın arıları başta sadece gri buluttaki bir delikten fışkıran ve onlara kocaman gürültülü sinekler gibi görünen şeyleri fark ediyorlar.</p>

  <p>Sonra, Askoleinliler hemen bunun ne olduğunu anlıyorlar.</p>

  <p>Bunlar kocaman sinekler değiller! Bunun için, hayır...</p>

  <p>Bunlar kınkanatlı böcekler. Herhangi mayısböcekleri ya da gübreböcekleri değiller, hayır, bunlar gergedanböcekleri.</p>

  <p>Üzerlerinde atışa hazır canlı toplarla kaplı bu kocaman gürültülü hayvanlar Dante tarzında ağır ve ulu bir görüntü oluşturuyorlar.</p>

  <p>Arılar kendi kendilerine soruyorlar: “Bu kocaman hayvanları evcilleştirmeyi ve onlarla savaşmaya ikna etmeyi nasıl başarmışlar?”</p>

  <p>Daha fazla soru soracak zamanları olmuyor, bir anda yirmi kadar gergedanböceği onları gölgeliyor. Kınkanatlılar üzerlerine geliyor ve kızıl topçular atışlarını yapıyorlar.</p>

  <p>V şeklindeki arı filosu bundan sonra W ve hatta XYZ biçimini alıyor. Yaşanan bir bozgun.</p>

  <p>Şaşkınlık tamamen etkisini gösteriyor. Her kınkanatlının üzerinde arıları kısa fakat zorlu formikasit atışlarıyla sulayan dört ya da beş topçu var.</p>

  <p>Arılar duruyor, sonra yeniden toparlanıyorlar. Askoleinliler kılıç çeker gibi iğnelerini çekiyorlar.</p>

  <p>Bir Askoleinli sesleniyor: “Nokta nokta çizgi halinde dizilin! sinekleri vurun!”</p>

  <p>İkinci gergedanböceği sırası daha az etkili. Arılar onların karınlarının altına girerek kurtuluyorlar, sonra boğazı bulmak için yükseliyor ve iğnelerini sonuna kadar batırıyorlar. Şimdi baş döndüren düşüşler yaşayanlar kınkanatlılar ve onların beceriksiz kılavuzları.</p>

  <p>Danslı ve sözlü bir emir:</p>

  <p>“Hücum! Saldırın!”</p>

  <blockquote class=""></blockquote>

  <p>Askoleinli iğneler yağıyorlar.</p>

  <p>Arıların zıpkın biçiminde iğneleri var. Bu iğne kurbanın etinde gömülü kalırsa arı çekilmeye çalışırken zehir bezini söker ve ölür. Kınkanatlıların tersine karıncaların bağalarına iğne işlemiyor.</p>

  <p>İzleyen dakikalarda birçok gergedanböceği düşüyor ama uçan eşkenar dörtgen biçiminde yeniden toplanıp son katil arı üçgenine kafa tutuyorlar.</p>

  <p>Asker topluluklarının geometrik şekilleri bozuluyor. Karınca eşkenar dörtgeni daha küçük ve daha güçlü eşkenar dörtgenlere dönüşüyor. Arı üçgeni halka biçiminde açılıyor.</p>

  <p>Üst üste yığılmış yüz kadar yatay alanda savaşılıyor. Bu durum, birbirine paralel yüz alanda oynanan bir satranç oyununa benziyor.</p>

  <p>Yaklaşıldıkça görüntü daha izlenmeye değer bir hal alıyor. Bel-o-kanlı savaş gemileri ordusu parıldıyor. Arılar yükselmek ve soğukkanlı kınkanatlılara borda bordaya saldırmak için sıcak akımlardan yararlanıyorlar. Kocaman gemileri yenmek için fırsat kollayan küçük savaş gemilerinden oluşan bir çapulcu takımı gibiler.</p>

  <p>% 60 yoğunluktaki formikasit tükürükleri, sıvı ateş orgları gibi ıslık çalıyorlar. Kireçleşen kanatlar tütüyor, isabet alan arılar iğnelerini küçük oklar gibi kınkanatlıların bağalarına sokmak için düşüş hızlarından yararlanmayı deniyorlar.</p>

  <p>İğneler çok yakın olduklarında onlara nişan almayı başaramayan topçu karıncalar onları çeneleriyle kırıyorlar.</p>

  <p>Bu riskli bir oyun. Sık sık iğne kayıyor ve ağzın içine giriyor. Ölüm neredeyse anında oluyor.</p>

  <p>Havada yanık bal kokusu uçuşuyor.</p>

  <p>Arıların artık zehirleri yok. Şırıngaları bundan sonra ölümcül maddeyi akıtamıyor. Topçu karıncaların da artık asitleri yok. Fışkırttıkları sıvıların bir işlevi yok. Son çarpışmalarda çıplak çeneler kuru iğnelere karşı savaşıyor. En hızlı ve en çabuk olan kazansın!</p>

  <p>Gergedanböcekleri bazen ön boynuzlarıyla arıları kazığa vurarak öldürmeyi başarıyorlar. Özellikle becerikli bir kınkanatlı bir teknik geliştiriyor: Arıları yanaklarıyla itiyor, sonra onları boynuzuyla delip geçiyor. Dört şanssız Askoleinli savaşçı şişe dizilmiş siyah çizgili sarı meyveler gibi bu sivri uçta yığılıyorlar.</p>

  <p>103., 9.’ya karşı dövüşen bir arıyı fark ediyor. Onu sağ çenesiyle sırtından bıçaklıyor. Böceklerde yasak vuruş yok. Canlı kalındığı sürece her şey serbest.</p>

  <p>Sonra 9., gergedanböceğinin üzerinde tek başına, savaş halindeki garip bir arı karmasına saldırıyor. Onlar da hemen bir dizi dimdik iğne gösteriyorlar. Sivri uçlu iğneleri birden fazlasını geriletecekti ama gergedanböceğinin üzerindeki 9. öyle bir hız aldı ki hiçbir şey onu durduramaz. Boynuz dikenlerden oluşan sıraya çarpıyor. Garip karma dağılıyor.</p>

  <p>İki arka ayağının üzerinde dikilmiş olan 103., kulakları sağır eden iki arının delgi iğnelerine karşı çene kılıç darbeleri sallıyor. Fakat gergedanböceği irtifa kaybediyor. Ön boynuzunun çevresine saplanan siyah zıpkınlar yüzünden uçuş konumunu korumakta gittikçe daha çok güçlük çekiyor.</p>

  <p>Hayvan bitkin durumda. Biraz daha irtifa kaybediyor. Her yerinden kan fışkırıyor. İşte şimdi begonyaların hizasında.</p>

  <p>103. kazayla yere iniyor.</p>

  <p>Arılar hâlâ onun üzerindeler ama bir topçu mangası gelerek onları delip geçiyor.</p>

  <p>103.’nün şimdi girişeceği çok önemli başka bir şey var.</p>

  <p>Çarpışanlar karışımının üstünde arılar çarpışmaları yorumlamak için sekizler halinde dans ediyorlar.</p>

  <blockquote class=""></blockquote>

  <p>“Yeni ordulara gereksinimimiz var.”</p>

  <p>Kovandan takviye güçler havalanıyor.</p>

  <p>Yeni filolar genç (çoğu yirmi ya da otuz günlük) ama gözü pek arılardan oluşuyor.</p>

  <p>Bir saatin sonunda Bel-o-kanlılar sahip oldukları otuz gergedanböceğinden on ikisini ve savaşta görev alan üç yüz topçunun yüz yirmisini kaybettiler.</p>

  <p>Öte yandan, küçük buluta doğru aceleyle gönderilen yedi yüz Askoleinliden dört yüz savaşçı telef oldu. Hangisi daha iyi olur? Sonuna kadar dövüşmek mi yoksa yuvayı korumak için geri dönmek mi? İkinci çözümü yeğliyorlar.</p>

  <p>Kınkanatlılar ve Bel-o-kanlı topçular, Altın Kovan’a indiklerinde burası onlara garip bir biçimde boş görünüyor. Başlarında 9. var. Kızıllar bir tuzak olduğunu seziyor ve eşikte duraksıyorlar.</p>
</body>
</html>
