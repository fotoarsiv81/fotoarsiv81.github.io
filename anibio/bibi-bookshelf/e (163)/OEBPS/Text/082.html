<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>82. SÜREKLİ DÜMDÜZ İLERİ</h4>

  <p>Açık ordugâh, bir akağaç meyvesinin, ağacın tohumlarını uzaklara götürecek olan şu bitki salyangozlardan birinin, düşmesiyle sarsılıyor. Bu meyvelerin zarsız çift kanatlarının fır dönüşü onları karıncalar için tehlikeli kılıyor. Bu kez, askerlerden oluşan blok tekrar yola koyulmadan önce söküldü ve toprağa dağıldı.</p>

  <p>Sıralar arasında konuşulan konular her şeyi içeriyor. Farklı doğal mermilerin karşılaştırmalı riskleri tartışılıyor. Bazılarına göre en kötüsü duyargalara yapışan ve her türlü iletişimi allak bullak eden yabani hindiba tüyleri. 103683.’ye göre bu türün içinde hiçbir şey kınaçiçeğiyle boy ölçüşemez. Bu bitkinin meyvelerine hafifçe dokunulduğunda kayışlar şiddetli bir biçimde sarılırlar ve tohumlarını yüz adımı aşabilecek bir uzaklığa fırlatırlar!</p>

  <p>Gevezelik ediliyor ama bununla birlikte uzun alay yürüyüşünü yavaşlatmıyor. “Dufour” bezleri arkadaki kız kardeşlerine yol göstermek için kokusal bir iz salgılasın diye karıncalar kesik aralıklara karınlarını yere sürtüyorlar.</p>

  <p>Yukarıda akağaç tohumlarından farklı bir biçimde tehlikeli olan çok sayıda kuş seke seke uçuyor. Maviye çalan tüylü, güneyde yaşayan çalı bülbülleri, çayır kuşları ama özellikle bir sürü siyah veya yeşil ağaçkakan var. Bunlar Fontainebleau Ormanı’nda en çok rastlanan kuşlar.</p>

  <p>İçlerinden biri, bir siyah ağaçkakan dehşet veren bir biçimde yaklaştı. Gagasının menzilinde sıra halinde duran kızıl karınca sütununun karşısına yerleşiyor. Pike yaparak dalıyor, uçuşunun konumunu yeniden ayarlıyor ve yere yakın uçarak saldırıyor. Korkudan çıldıran karıncalar her yana dağılıyorlar.</p>

  <p>Buna karşın kuşun amacı birkaç şanssız ayrık karıncayı yakalamak değil. Bir manga askerin üstünde uygun bir duruşta olduğunda, onları tamamen kirleten beyaz bir dışkı bırakıyor. Bunu defalarca yaparak yaklaşık otuz karıncaya dokunmayı başarıyor. Bir uyarı çığlığı bütün orduyu dolaşıyor.</p>

  <p>“Ondan yemeyin! Ondan yemeyin!”</p>

  <p>Gerçekten ağaçkakanların dışkıları genelde şerit taşırlar. Onlardan tadanlar...</p>
</body>
</html>
