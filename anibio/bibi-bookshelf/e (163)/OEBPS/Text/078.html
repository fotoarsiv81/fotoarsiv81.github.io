<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>78. SEFER</h4>

  <p>Yavaş yavaş ordunun geri kalan tamamı iki karıncaya katılıyor.</p>

  <p>103683. bir duyargasını kaldırıyor, şimdi onu açıkça ısıtan güneşi kokluyor. Çevrelerinde kalabalık var.</p>

  <p>Bel-o-kanlılar ve izlemeye gelen Zedi-bei-nakanlılar. Topçu ve süvari birliklerine ve sefere katılanların tamamına canlı, cesaret verici sözler yayıyorlar.</p>

  <p>23. çenelerini biliyor, 24. kelebek kozasına göz kulak oluyor. 103683. sıcaklık artışına karşı dikkatli, hareketsiz duruyor. Tam 20 derecede, heyecanla soluyor ve yola çıkış işareti feromonunu yayıyor. İnatçı olduğu kadar hafif olan bu feromon silah altına alma feromonudur ve hekzanoik asitten (C<sub>6</sub>-H<sub>12</sub>-O<sub>2</sub>) oluşur.</p>

  <p>Askerler hemen, duyargaların, boynuzların, göz kürelerinin ve tombul karınların coşkunluğuyla büyüyen ve gerinen birinci bir sütun oluşturarak yola çıkıyorlar.</p>

  <p>Parmaklara karşı ilk ordu yeniden yola çıktı. Kısa bir süre sonra gıcırdayan ve açılan otların arasında katı yüreklilikle bir yol açarak yoklama gezisi ritmini buluyor.</p>

  <p>Böcekler, solucanlar, kemirgenler ve sürüngenler onun geçtiği yerlerden kaçmayı tercih ediyorlar. İyice gizlenerek onun geçişini izleyen tek tük cesurlar gergedanböceklerini kızıl karıncalarla yan yana görünce şaşırıp kalıyorlar.</p>

  <p>En Önde iz sürücüler hareketleniyorlar. Sürülerin en önemli bölümüne en az dolambaçlı, mümkün olan en az engebeli yolları açarak sağa gidiyorlar, sola gidiyorlar.</p>

  <p>Genelde çok etkin olan bu sakıngan düzenleniş, ordunun birdenbire öngörülmeyen bir engele varıp dayanmasını engellemiyor. Çapı en az yüz adım genişlikteki kocaman bir kraterin kenarında yığılıyor ve itişip kakışıyorlar. İşte bu şaşkınlık! Çünkü bu deliği hemen tanıyorlar. Bu, mucize bir askerin yerden sökülerek dev bir şeffaf kabuğa konuşunu anlattığı Gou-li-ai-kan Sitesi’nin kalıntısı. İşte Parmakların işi! İşte neyi yapacak yetenekteler!</p>

  <p>Duyargaları gergin, gürbüz bir karınca kız kardeşlerine doğru dönüyor. Bu 9. hepsi onun Parmaklara karşı hırçınlığını biliyor. Çenelerini geniş geniş açarak güçlü bir feromon yayıyor:</p>

  <p>“Onların intikamını alacağız! Bizden biri için iki Parmak öldüreceğiz!”</p>

  <p>Bütün sefere katılanlar dünyada yüz Parmak olmadığının söylendiğini ve tekrar edildiğini duydular ama sert mesajdan etkileniyorlar. Öfke ve intikam hırsıyla, uçurumun çevresini dolaşıyor ve yeniden yola koyuluyorlar.</p>

  <p>Heyecanları onlara alınması gereken tedbirleri unutturmuyor. Böylece, çok güneş alan bir savan ya da bir çölü geçerken topçularına gölge yapacak biçimde düzenleniyorlar. Aşırı ısınan asidin patlamaması gerekiyor, yoksa hem onu taşıyanı hem de komşularını öldürür. Hele % 60 yoğunluktaki asitle: Ordunun safları arasındaki gaz yayılmasını ve yıkımı düşünün!</p>

  <p>İşte önlerinde bir çukur. Büyük olasılıkla son tufanın kalıntısı. 103683. bunun çok fazla bir mesafeye uzanmayacağını ve çevresini güneyden dolaşmanın mümkün olması gerektiğini düşünüyor. Onu dinlemiyorlar, kaybedecek zaman yok! İz sürücüler kendilerini suya atıyorlar ve birbirlerinin ayaklarından tutunarak bir köprü oluşturuyorlar. Sürü geçtikten sonra kırkı hareketsiz kalacak. Bedelsiz hiçbir şey yok.</p>

  <p>İkinci akşam inmeye başladığında bir termit yuvası ya da düşman karınca yuvasını seve seve işgal ederlerdi. Ama ufukta hiçbir şey yok. Akağaçların dışında hiçbir şeyin yetişmediği çöl gibi geniş bir fundalığın içindeler.</p>

  <p>Buradan çok uzakta ipek karıncalarının bu biçimde açık ordugâh kurduklarını bilmeyen yaşlı bir savaşçının yönlendirmesiyle toplanıp sıkışık bir top halinde yığılıyorlar. Bu geçici yuvanın çevresi ısırmaya hazır çenelerden oluşan bir dantelle çevrili. İçeride, soğuğa karşı daha duyarlı olan kınkanatlılar, hastalar ve yaralılar için yaşayan salonlar yapılıyor. Yuvanın tamamı on kat ve bu katlardaki koridorlar ve odalardan oluşuyor.</p>

  <p>Bir hayvan bu koyu renk bal kabağına hafifçe dokunsa, yumuşak karınca yığınının içinde hemen oburca yutuluyor. Kendilerini dayanıklı sanan genç bir şakrak kuşu ve bir kertenkele meraklarının bedelini böyle korkunç bir ölümle ödüyorlar.</p>

  <p>Dışarıya yerleştirilmiş karıncalar alarm halinde kalırlarken içeride hareketler sakinleşiyor ve yavaşlıyor. Herkes hakkına düşen oda ya da koridorun bir bölümüne sıkışıyor.</p>

  <p>Soğuk orada. Hepsi uyuyorlar.</p>
</body>
</html>
