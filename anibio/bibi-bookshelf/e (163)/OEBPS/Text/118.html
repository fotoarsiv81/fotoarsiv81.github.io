<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>118. KUTSAL ÖFKE</h4>

  <p>Tanrı Nicolas din formalitelerine uygun olarak sert bir yayında bulunuyor.</p>

  <p>Tartışma cesareti gösteren bu karıncalar da kim oluyor? İmansızlar, dinsizler, kâfirler! Bu zındıkları yenmek gerek!</p>

  <p>Kendini korkunç ve intikamcı bir Tanrı olarak göstermezse hükmünün uzun sürmeyeceğini biliyor. Onun sözcüklerini feromonlara çeviren bilgisayarın klavyesini eline geçiriyor:</p>

  <blockquote class="i">
    <p>Biz Tanrıyız.</p>

    <p>Biz her şeyi yapabiliriz.</p>

    <p>Bizim dünyamız üstün bir dünya.</p>

    <p>&nbsp;</p>

    <p>Biz yenilmeziz.</p>

    <p>Ve hiç kimse bizim egemenliğimizden kuşku duyamaz.</p>

    <p>&nbsp;</p>

    <p>Bizim karşımızda siz olgunlaşmamış larvalardan başka bir şey değilsiniz.</p>

    <p>Siz dünyada hiçbir şeyi anlamıyorsunuz.</p>

    <p>&nbsp;</p>

    <p>Bize saygı duyun ve bizi besleyin.</p>

    <p>Parmaklar her şeyi yapabilirler çünkü Parmaklar Tanrıdırlar.</p>

    <p>Parmaklar her şeyi yapabilirler çünkü Parmaklar büyüktürler.</p>

    <p>Parmaklar her şeyi yapabilirler çünkü Parmaklar güçlüdürler.</p>

    <p>&nbsp;</p>

    <p>Gerçek bu...</p>
  </blockquote>

  <p>— Burada ne yapıyorsun Nicolas?</p>

  <p>Çabucak makineyi kapattı.</p>

  <p>— Sen uyumuyor musun, anne?</p>

  <p>— Tuşların sesi beni uyandırdı. Uykum o kadar hafifleşti ki artık ne zaman uyuduğumu, ne zaman rüya gördüğümü ve ne zaman gerçeklikte yaşadığımı bilmiyorum.</p>

  <p>— Rüyadasın anne. Git yerine yat! Yatağına kadar annesine eşlik etti. Lucie Wells mırıldandı:</p>

  <p>— Bilgisayarla ne yapıyordun, Nicolas?</p>

  <p>Ama soruyu soramadan yeniden uykuya daldı. Rüyasında oğlunun karınca uygarlığının işleyişini daha iyi anlamak için “Pierre de Rosette”i kullandığını gördü.</p>

  <p>Nicolas, kendi köşesinde, ucuz kurtulduğunu düşündü. Gelecekte daha dikkatli olması gerekecekti.</p>
</body>
</html>
