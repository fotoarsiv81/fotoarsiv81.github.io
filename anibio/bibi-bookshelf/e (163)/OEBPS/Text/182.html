<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>182. HEDEFİN DAHA DA YAKININDA</h4>

  <p>103. uylukların üst bölümüne doğru tırmanıyor ama beş uzun Parmak yaklaşıyor, iniyor ve o kasığa ulaşamadan yolunu kesiyor. Ziyaret sona erdi.</p>

  <p>103. ezilmekten korkuyor. Ama hayır, Parmaklar bir randevuyu bekler gibi yerleşerek orada kalıyorlar. Giou-li-kanlılar kesinlikle haklıydı, bu Parmaklar kötü niyetli değiller. O hâlâ hayatta. Arka ayaklarının üstünde dikiliyor ve acele mektubunu havaya doğru uzatıyor.</p>

  <p>Laetitia Wells başparmağının ve işaretparmağının cilalı tırnaklarını yavaşça yaklaştırdı ve onları ince bir cımbız gibi kullanarak katlanmış kâğıdı tuttu.</p>

  <p>103. duraksıyor, sonra yavaşça çenelerini açıyor ve değerli yükünü bırakıyor.</p>

  <p>Bu sihirli an için ne kadar çok karınca öldü.</p>

  <p>Laetitia Wells kâğıdı avcunun içine yerleştirdi. Kâğıt bir pulun dörtte biri kadardı ama her iki tarafına da yazılmış küçük harfler fark ediliyordu. O kadar küçüktü ki okunmuyordu ama gene de bunun bir insan yazısı olduğu fark ediliyordu.</p>

  <p>Laetitia küçük kâğıdı okumaya çalışarak konuştu:</p>

  <p>— Sanırım bu karınca bize mektup getiriyor. Jacques Melies kocaman büyütecini almaya gitti.</p>

  <p>— Bununla bu mektubun deşifre edilmesi daha kolay olacaktır. Karıncayı küçük bir şişenin içine yerleştirdiler, giyindiler, sonra büyüteçle kâğıdın üstüne eğildiler.</p>

  <p>— İyi görürüm, dedi Melies. Bana bir kalem ver, ayırt ettiğim sözcükleri yazacağım, sonra eksik olanları bulmaya çalışırız.</p>
</body>
</html>
