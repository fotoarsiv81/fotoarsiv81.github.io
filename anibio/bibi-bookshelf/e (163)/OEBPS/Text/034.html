<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>34. GÖRÜNMEZ ADAM</h4>

  <p>Komiser Jacques Melies, Caroline Nogard’ın cesedinin önünde diz çökmüştü. Gözlerin korkudan kocaman açıldığı yüzde gene o dehşet sırıtması, o dehşete düşmüş şaşkınlık maskesi vardı. Melies, Müfettiş Cahuzacq’a döndü.</p>

  <p>— Tabi ki hiç iz yok değil mi Emile?</p>

  <p>— Ne yazık ki öyle. Her şey yeniden başlıyor: Yara yok, silah yok, kapıda zorlama yok, ipucu yok. Aynı kalın sis perdesi!</p>

  <p>Komiser çikletlerini çıkardı.</p>

  <p>— Kapı kilitliydi elbette.</p>

  <p>— Üç kilit kapalı, ikisi açık. Görünen o ki öldüğü anda çelik kapının kilitlerinden birini çevirmeye çalışıyordu.</p>

  <p>Melies sövüp saydı.</p>

  <p>— Şimdi açmak için mi kapamak için mi çalıştığını öğrenmek kalıyor. (Ellerin konumunu incelemek için eğildi.) Açmak için diye bağırdı. Katil içerideydi ve kurban kaçmaya çalışıyordu... Buraya ilk gelen sen misin Emile?</p>

  <p>— Her zamanki gibi.</p>

  <p>— Sinekler var mıydı?</p>

  <p>— Sinekler mi?</p>

  <p>— Evet sinekler. Daha doğrusunu istersen sirke sinekleri!</p>

  <p>— Bu, daha önce Saltalarda da aklına takılıyordu. Neden seni bu kadar ilgilendiriyor?</p>

  <p>— Sinekler çok önemli! Bir dedektif için mükemmel bilgi kaynağıdırlar. Öğretmenlerimden biri bütün olaylarını sadece sinekleri incelemeye dayanarak çözdüğünü iddia ediyordu.</p>

  <p>Müfettiş şüpheci bir havayla dudak büktü. Gene yeni polis okullarında öğretilen şu değersiz şeylerden biri! Cahuzacq eski, iyi yöntemlere güveniyordu ama gene de yanıt vermeye razı oldu.</p>

  <p>— Evet, Saltaları anımsadım ve baktım. Bu kez pencereler kapalı kaldı, eğer sinekler vardıysa hâlâ buradalar. Ama bu konu üzerinde bu kadar durmak için nasıl bir nedenin var?</p>

  <p>— Sinekler çok önemli. Eğer sinek varsa bir yerlerde bir geçit var demektir. Eğer yoksa daire tamamen kapalı demektir.</p>

  <p>Komiser gözleriyle her tarafı araştırarak sonunda beyaz tavanın bir köşesinde bir sinek tespit etti.</p>

  <p>— Şuna bak Emile! Onu görüyor musun, yukarıda? Sinek sanki gözlenmekten rahatsız olmuş gibi havalandı.</p>

  <p>— Bize hava koridorunu gösteriyor! İzle Emile. Pencerenin üstündeki küçük aralık, sinek oradan girmiş olmalı.</p>

  <p>Sinek bir süre dönüp durdu sonra bir koltuğun üstüne kondu.</p>

  <p>— Buradan sana bunun bir yeşil sinek olduğunu söyleyebilirim. Yani bir ikinci birlik sineği.</p>

  <p>Bu jargon da neyin nesiydi? Melies açıkladı.</p>

  <p>— Bir insan öldüğü andan itibaren sinekler ona ulaşmak için acele ederler. Ama hangi sinek olursa olsun değil ve herhangi bir zamanda değil. Sıra değişmez. Genelde önce mavi sinekler (calyphora) gelir, birinci birliğin sinekleri. Onlar ölümü izleyen ilk beş dakika içinde oradadırlar. Sıcak kan severler. Eğer yer elverişli görünürse yumurtalarını ölünün vücuduna bırakırlar, sonra ceset kokmaya başladığında çekip giderler. Onların yerini hemen yeşil sineklerden (muscina) oluşan ikinci birlik alır. Onlar hafifçe çürümüş eti tercih ederler. Etin tadına bakarlar, yumurtalarını bırakırlar, sonra yerlerini daha çok mayalanmış eti beğenen üçüncü birliğe, gri sineklere (sarcophaga) bırakırlar. En son peynir sinekleri (piophila) ve deri altı yağı sinekleri (ophira) gelir. Böylece beş manga sinek birbirlerini izleyerek cesetlerimizin üstünden geçerler. Her biri kendi payıyla yetinir ve diğerlerininkine dokunmaz.</p>

  <p>Biraz iğrenen müfettiş iç çekti:</p>

  <p>— Çok az şeymişiz.</p>

  <p>— Kimin için olduğuna bağlı. Tek bir ceset yüzlerce sineğe ziyafet vermeye yeter.</p>

  <p>— Çok iyi. Ama bu bizim araştırmamızı hangi bakımdan ilgilendiriyor?</p>

  <p>Jacques Melies büyüteçti cep fenerini çıkardı ve Caroline Nogard’ın kulaklarını inceden inceye yokladı.</p>

  <p>— Kulak kepçesinin içinde kan ve yeşil sineklerin yumurtaları var. Bu çok ilginç. Normalde mavi sinek larvaları da bulmamız gerekirdi. Yani birinci birlik geçmedi. Bu bile kutsal bir bilgi!</p>

  <p>Müfettiş sinekleri gözlemlemenin getirdiği harika bilgileri anlamaya başlıyordu.</p>

  <p>— Peki, niye geçmediler?</p>

  <p>— Çünkü bir şey, biri, büyük olasılıkla katil, ölümünden sonra beş dakika cesedin yanında kalmış olmalı. Mavi sinekler yaklaşmaya cesaret edemediler. Sonra ceset mayalanmaya başladı ve bu durumda artık onları ilgilendirmiyordu. O zaman yeşil sinekler geri döndüler ve onları hiçbir şey rahatsız etmedi. Yani katil beş dakika kaldı, daha fazla değil, sonra da gitti.</p>

  <p>Bu kadar mantık Emile Cahuzacq’ı etkiledi. Melies’e gelince, o gerçekten tatmin olmuş görünmüyordu. Kendi kendine mavi sineklerin yaklaşmasını neyin engellediğini soruyordu.</p>

  <p>— Sanki görünmez adamla karşı karşıyayız... Sustu. Melies gibi o da banyodan gelen bir ses duymuştu.</p>

  <p>Hemen oraya gittiler. Duş perdelerini çektiler. Hiçbir şey.</p>

  <p>— Evet, sanki görünmez adam. Bana sanki odadaymış gibi geliyor.</p>

  <p>Titredi.</p>

  <p>Melies düşünceli düşünceli çikletini geveliyordu.</p>

  <p>— Her durumda kapıları ya da pencereleri açmadan girip çıkabiliyor. Senin bu adam sadece görünmez değil, aynı zamanda duvarlardan da geçebilen biri! (Yüzü hâlâ korkudan kasılmış duran camlaşmış kurbana doğru döndü)... Ve bir korkuluk. Bu Caroline Nogard hayatta ne iş yapıyordu. Dosyanda bir şey var mı?</p>

  <p>— Cahuzacq ölenin adına düzenlenmiş dosyasında birkaç kâğıda baktı.</p>

  <p>— Erkek arkadaşı yokmuş. Hiç kimseyi rahatsız etmemiş. Onu öldürmek isteyecek kadar ondan nefret eden düşmanları yokmuş. Kimyager olarak çalışıyormuş.</p>

  <p>Melies şaşırdı:</p>

  <p>— O da mı? Nerede?</p>

  <p>— CCG.</p>

  <p>İki adam şaşkınlıktan donup kaldılar. CCG: Genel Kimya Ortaklığı, Sebastien Salta’nın çalıştığı şirket!</p>

  <p>Sonunda sadece rastlantı eseri olamayacak bir ortak paydaları vardı. Sonunda bir iz bulmuşlardı.</p>
</body>
</html>
