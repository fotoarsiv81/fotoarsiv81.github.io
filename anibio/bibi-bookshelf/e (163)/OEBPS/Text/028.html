<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>28. LAETTTIA NEREDEYSE GÖRÜNÜYOR</h4>

  <p>Oda gürültülü, dumanlı, masalar, sandalyeler ve kahve makineleriyle doluydu.</p>

  <p>Klavyeler tıkırdıyor, sıraların üstüne uzanmış olan sokak serserileri sövüp sayıyor, hücrelerinin demirlerini kavramış adamlar bu işin böyle olmadığını ve avukatlarına telefon etmek istediklerini söylüyorlardı. Bir panoda aranan suçluların resimleri ve her biri için yakalandığında verilecek ödül gösteriliyordu. Bir insanın vücudunda toplam ticari değeri yetmiş beş bin franka yaklaşan organik ürünler (böbrekler, kalp, hormonlar, kan damarları, çeşitli sıvılar) barındırdığı düşünülecek olursa bunlar oldukça alçakgönüllü rakamlardı.</p>

  <p>Laetitia Wells komiserlikte belirdiğinde birçok gözün bakışları ona doğru yöneldi. Her zaman bu etkiyi yaratıyordu.</p>

  <p>— Komiser Melies’in bürosu nerede acaba?</p>

  <p>Üniformalı bir küçük memur ona yolu göstermeden önce incelemek üzere çağrı belgesini talep etti:</p>

  <p>— Buradan, dipte, tuvaletlerden önce.</p>

  <p>— Teşekkür ederim.</p>

  <p>Laetitia kapıdan geçerken Komiser Melies kalbinde bir sıkışma hissetti.</p>

  <p>— Komiser Melies’i arıyorum.</p>

  <p>— Benim.</p>

  <p>Bir el işaretiyle onu oturmaya davet etti.</p>

  <p>Kendine gelemiyordu. Hayatında asla, asla bu kadar güzel bir kız görmemişti. Yakında ya da eskiden olan fetihlerinden hiçbiri onun tırnağı bile olamazdı.</p>

  <p>İlk anda insanı çarpan şey açık menekşe rengi gözleriydi. Sonra Meryem Ana tablosu gibi yüzü, ince vücudu ve yayılan koku geliyordu. Bir kimyacı bu kokuyu bileşimi Pirene misk keçisinin keskin kokusundan gelen bey armudu, buğday, mandalina, galoksit, sandal ağacı karışımı olarak analiz ederdi. Fakat Jacques Melies bu kokuyu derin bir zevkle içine çekmekten fazlasını yapamıyordu.</p>

  <p>Sözcükleri anlamadan önce kendini onun sesini dinlemeye bıraktı. Ne demişti? Kendini toparlamak için çaba gösterdi. Bu kadar çok görsel, kokusal ve işitsel bilgi beynini doyuruyordu!</p>

  <p>Sonunda mırıldandı:</p>

  <p>— Geldiğiniz için teşekkür ederim.</p>

  <p>— Fakat bu konuda bu kadar ketum olmanıza rağmen bu görüşmeyi kabul ettiğiniz için minnettarım.</p>

  <p>— Hayır, hayır, size çok şey borçluyum. Bu olayda gözlerimi siz açtınız. Sizi kabul etmem sadece adaletti.</p>

  <p>— Mükemmel. İyi karakterlisiniz. Konuşmamızı kaydedebilir miyim?</p>

  <p>— Nasıl isterseniz.</p>

  <p>Melies konuşuyordu. Sıradan sözcükler söylüyordu fakat genç kadının beyaz yüzü, Louise Brooks modeli kesilmiş kâküllü simsiyah saçları, çıkık elmacık kemiklerinin üzerindeki uzun, çekik, menekşe rengi gözleri tarafından hipnotize edilmiş gibiydi. Genç kadının etli dudaklarında belli belirsiz pembe bir ruj vardı. Parlak kırmızı renkteki elbisesi kesin olarak çok şık bir terzinin imzasını taşıyordu. Mücevherleri, bakımı, ondaki her şey yüksek sınıfını gösteriyordu.</p>

  <p>— Sigara içebilir miyim?</p>

  <p>Melies ‘evet’ anlamında bir işaret yaptı, bir kül tablası uzattı ve Laetitia oymalı, küçük bir ağızlık çıkardı. Sigarayı yaktı ve afyon kokulu mavi bir duman üfledi. Sonra çantasından bir not defteri aldı ve Melies’e sorular sormaya koyuldu.-</p>

  <p>— Sonunda bir otopsi yapılmasını istediğinizi öğrendim. Bu doğru mu?</p>

  <p>Melies başıyla onayladı.</p>

  <p>— Otopsiden çıkan sonuç ne?</p>

  <p>— Korku artı zehir. Bir şekilde her ikimiz de haklıydık. Ben otopsilerin her derde deva olmadıklarını düşünüyorum. Bize her şeyi açıklayamazlar.</p>

  <p>— Kan analizi bir zehir izi ortaya çıkardı mı?</p>

  <p>— Olumsuz. Fakat bu hiçbir şey ifade etmiyor, ortaya çıkarılamayan zehirler var.</p>

  <p>— Cinayet yerinde ipuçları buldunuz mu?</p>

  <p>— Hiç ipucu yok.</p>

  <p>— Kapı kilitlerinde zorlama izleri?</p>

  <p>— En ufak bir zorlama izi yok.</p>

  <p>— Cinayet nedeni konusunda bir fikriniz var mı?</p>

  <p>— Daha önce ajansın resmi yazısında belirttiğim gibi, Sebastien Salta kumarda çok para kaybediyormuş.</p>

  <p>— Bu olayla ilgili kişisel kanaatiniz ne? Melies iç çekti:</p>

  <p>— Artık hiçbir kanaatim yok... Fakat ben de size birkaç soru sorabilir miyim? Psikiyatrların yakınında araştırma yapmışsınız, öyle mi? Menekşe rengi göz bebeklerindeki şaşkınlığı okudu.</p>

  <p>— Aferin, iyi bilgi edinmişsiniz!</p>

  <p>— Bu benim mesleğim. Üç kişiyi öldürecek kadar çok korkutabilecek şeyin ne olduğunu buldunuz mu?</p>

  <p>Laetitia tereddüt etti: –Ben gazeteciyim. Mesleğim polisten bilgi toplamayı gerektiriyor, bilgi vermeyi değil.</p>

  <p>— Pekiyi, bunun basit bir alışveriş olacağını varsayalım. Ama bunu kabul etmeye mecbur değilsiniz elbette.</p>

  <p>Laetitia, biri diğerinin üstünde duran ipek çoraplı ince bacaklarını çözdü.</p>

  <p>— Sizi ne korkutur komiser? (Kül tablasına sigarasının külünü dökmek için eğilirken aşağıdan gözlerini ona dikti.) Hayır, yanıt vermeyin. Bu çok özel bir soru. Sorum neredeyse densizceydi. Korku öyle karmaşık bir duygu ki... Mağara adamlarının ilk duygusu. Korku, çok eski ve çok güçlü bir şey. Düş gücümüzün içinde kök salıyor, bu yüzden onu denetleyemiyoruz.</p>

  <p>Sigarasını söndürmeden önce büyük duman dalgaları üfledi. Sonra başını kaldırdı ve Melies’e gülümsedi:</p>

  <p>— Komiser, bizim boyumuzda bir bilmeceyle karşı karşıya olduğumuzu düşünüyorum. O yazıyı yazdım çünkü sizin, bu olayın kaçıp gitmesine izin vereceğinizden korkuyordum. (Teybini durdurdu.) Komiser, bana daha önce bilmediğim hiçbir şey söylemediniz. Ben size bir şey öğreteceğim. (Yerinden kalkmıştı bile.) Bu Salta olayı düşündüğünüzden çok daha ilginç. Çok yakında yeniden depreşecek. Melies sıçradı:</p>

  <p>— Bu konuda ne biliyorsunuz?</p>

  <p>Laetitia güzel dudaklarında gizemli bir gülümseyişle menekşe rengi gözlerini kıstı;</p>

  <p>— Küçük parmağım...</p>

  <p>Sonra aslangillerden bir hayvanın esnekliğiyle çabucak gözden kayboldu.</p>
</body>
</html>
