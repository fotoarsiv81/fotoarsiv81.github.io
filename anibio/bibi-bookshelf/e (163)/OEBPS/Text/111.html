<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>111. MÖSYÖ FOURMIS*</h4>

  <p>Zilin birinci çalışında tombul bir adamcağız kapısını açtı.</p>

  <p>— Mösyö Olivier Fourmis?</p>

  <p>— Ta kendisi. Konu nedir?</p>

  <p>Melies, Fransız bayrağının üç rengini taşıyan çizgili kartını salladı.</p>

  <p>— Polis. Komiser Melies. Size birkaç soru sormak için içeri girebilir miyim?</p>

  <p>İlkokul öğretmeni olan adam telefon rehberinde kayıtlı son “Fourmis”ydi.</p>

  <p>Melies ona kurbanların fotoğraflarını gösterdi ve onları tanıyıp tanımadığını sordu.</p>

  <p>Diğeri şaşırarak yanıt verdi:</p>

  <p>— Hayır.</p>

  <p>Komiser ona cinayet saatlerinde ne yaptığı konusunda sorular sordu. Mösyö Olivier Fourmis’nin hem tanıkları hem de suçun işlendiği anda başka yerde olduğunu gösteren kanıtları vardı. Her zaman ya okulundaydı ya da ailesiyle birlikteydi. Bunu kanıtlamaktan daha kolay bir şey yoktu.</p>

  <p>Kelebek desenli bir sabahlık giymiş olan Madam Helene Formis göründü. O sırada komiserin aklına bir düşünce geldi:</p>

  <p>— Böcek ilaçları kullanıyor musunuz, Mösyö Fourmis?</p>

  <p>— Tabii ki hayır. Çocukluğumdan beri bana “pis karınca” diyen bir sürü geri zekâlı oldu. Bu yüzden kendimi, düşünmeden topuklarımızla ezdiğimiz bu böceklerle dayanışma içinde hissediyorum. Bunun sonucunda, Mösyö Pendu’nün (Pendu, Fransızcada alışılmış demektir) evinde sicim bulunmayacağı gibi, bu evde böcek ilacı yoktur. Ne demek istediğimi anlıyorsunuz umarım.</p>

  <p>O sırada Orphelie Fourmis ortaya çıktı ve babasına sokuldu Küçük kız, bir sınıf birincisinin kalın gözlüklerini taşıyordu.</p>

  <p>— Bu benim kızım, dedi öğretmen. O da odasına bir karınca yuvası yerleştirerek tepki gösterdi. Konuğumuza göster tatlım.</p>

  <p>Orphelie, Melies’i Laetitia Wells’inkine benzeyen büyük bir akvaryuma götürdü. Akvaryum böceklerle doluydu ve küçük dallardan oluşan bir koniyle çevrelenmişti.</p>

  <p>— Karınca yuvalarının satışının yasak olduğunu sanıyordum, dedi komiser.</p>

  <p>Küçük kız karşı çıktı:</p>

  <p>— Ama ben onu satın almadım ki. Onu ormandan aldım. Kraliçenin kaçmasına izin vermemek için yeterince derin kazmak yeterli.</p>

  <p>Mösyö Olivier Fourmis kızıyla gurur duyuyordu.</p>

  <p>— Ufaklık büyüdüğünde biyolog olmak istiyor.</p>

  <p>— Affedersiniz, benim çocuğum yok ve karıncaların moda olan “oyuncaklar” olduklarını bilmiyordum.</p>

  <p>— Onlar oyuncak değiller. Karıncalar moda çünkü toplumumuz gittikçe daha çok onlar gibi yaşıyor. Ve belki, bir çocuk onlara bakarak kendi dünyasını daha iyi kavradığı izlenimini ediniyor. İşte hepsi bu. Daha önce, karıncalarla dolu bir akvaryumun karşısında birkaç dakika geçirdiniz mi, sayın komiser?</p>

  <p>— Şey, hayır. Genelde onların varlığını aramıyorum...</p>

  <p>Jacques Melies içinden kendi kendine bütün karınca seven delileri kendisinin mi çektiğini yoksa bunların gerçekten çok geniş bir toplum mu oluşturduklarını sordu.</p>

  <p>Orphelie Fourmis sordu:</p>

  <p>— O kim?</p>

  <p>— Bir komiser.</p>

  <p>— Bir komiser nedir?</p>
</body>
</html>
