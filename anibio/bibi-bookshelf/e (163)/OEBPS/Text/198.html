<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>198. KEMİK YIĞINI</h4>

  <p>Çevresi uzun çeneli muhafızlarla çevrili olan kraliçe Chli-pou-ni iniyor. Doktor Livingstone’la daha önce iletişim kurmadığı için kendine kızıyor. Soracağı bütün soruları önceden biliyor. Onların zayıflıklarını nasıl ayırt edeceğini şimdiden biliyor. Sonra, onları beslemeye karar verdi. Kanatlarını koparıp ağıllara yerleştirmeden önce yaprakbitlerini yakalamak için yaptıkları gibi onları yemle çekmek için de beslemek gerek.</p>

  <p>Kat—10: Yeni bir kızgınlık onu sarıyor. Kraliçe adımlarını hızlandırıyor. Evet, onları besleyecek ve onlarla konuşacak. Notlar alacak ve Parmaklar hakkında çok sayıda zoolojik feromon dolduracak.</p>

  <p>Muhafızları çevresinde koşturuyorlar. Hepsi bugün önemli bir şey olacağını hissediyor. Federasyonun kraliçesi, evrim hareketinin kurucusu, onları daha kolay öldürebilmek için incelemek üzere, sonunda Parmaklarla konuşmaya razı oluyor.</p>

  <p>Kat—12: Chli-pou-ni kendi kendine 103.’yü daha önce dinlemediği için gerçekten aptal olduğunu söylüyor. Parmaklarla uzun süredir konuşuyor olmalıydı. Annesini dinlemeliydi. Belo-kiu-kiuni onlarla konuşuyordu. Aynısını yapmak kolaydı.</p>

  <p>Kat—20: Yeter ki aşağıdaki Parmaklar hâlâ yaşıyor olsunlar! Yeter ki sivrilme, atalarından farklı bir şey yapma isteğiyle her şeyi mahvetmiş olmasın. Tersini yapmak gerekmiyordu, aynısını da, takip etmek gerekiyordu. Onu inkâr etmek yerine Anne’nin eserini devam ettirmek gerekiyordu.</p>

  <p>Çevresinde güruh her gün olduğu gibi hareket halinde. Karıncalar duyargalarının ucuyla onu selamlıyorlar. Fakat gene de çoğu kraliçelerini sitenin bu kadar derinine inmiş görmekten şaşkın.</p>

  <p>Kat—40: Chli-pou-ni şimdi kendi kendine “Yeter ki çok geç olmasın” diye tekrarlayarak bütün askerleriyle birlikte hızla yürüyor. Birçok koridorda dönüyor ve bilmediği bir salona çıkıyor. Çok fazla kalabalık olmayan bu katlarda bir haftadan daha az bir süre önce inşa edilmiş, şaşırtıcı orantılı bir salon.</p>

  <p>Birden karşısında Tanrıcılar beliriyor! Bunlar buraya getirilen bütün Tanrıcı asilerin cesetleri. Yüzlerce hareketsiz karınca, can sıkıcı ziyaretçiye meydan okur gibi duruyor.</p>

  <p>Sitenin içinde muhafaza edilen ölü askerler! Kraliçenin duyargaları şaşkınlıkla bir geri çekilme hareketi yapıyorlar. Arkasında ona eşlik eden Bel-o-kanlı askerler de korku içinde.</p>

  <p>Bütün bu ölüler burada ne yapıyorlar? Çöplükte olmaları gerekirdi! Kraliçe ve askerler bu iç karartıcı serginin öğelerinin arasında birkaç adım atıyorlar. Ölü karıncaların çoğu çeneleri açık, duyargaları öne doğru dikilmiş, belki kendisi de bu kadar hareketsiz olan bir düşmana doğru sıçramaya hazır, dövüş konumunda yerleştirilmişlerdi.</p>

  <p>Bu cesetlerden bazıları hâlâ tahtakurularının penisleriyle açtıkları deliklerin izlerini taşıyorlardı. Hepsi onun kışkırtmasıyla öldürülmüşlerdi...</p>

  <p>Chli-pou-ni kendini tuhaf hissediyor.</p>

  <p>Bu görüntüden etkileniyor: Hepsi... onun kraliçelik odasındaki Anne gibi.</p>

  <p>Sürprizler burada bitmiyor.</p>

  <p>Ona, bu çok hareketsiz karıncaların arasında bir hareket oluşuyor gibi geliyor.</p>

  <p>Evet, yarıya yakını kımıldıyor!</p>

  <p>Bu bir serap, çok eskiden tatma tedbirsizliğini gösterdiği uyuşturucu lomeküz şurubunun etkisi mi?</p>

  <p>Dehşet!</p>

  <p>Her yerde cesetler kımıldıyor!</p>

  <p>Ve bu bir sanrı değil! Yüzlerce hayalet şimdi onu çevreleyen askerlere saldırıyor. Her yerde dövüşülüyor. Kraliçenin muhafızlarının uzun çeneleri var fakat Tanrıcı asilerin sayısı çok daha fazla. Şaşkınlık ve bu tuhaf yerin yol açtığı stres geleneksel savaşçıların aleyhine oluyor.</p>

  <p>Tanrıcılar bir yandan dövüşürken bir yandan da aralıksız aynı feromonu yaymak için duyargalarını kımıl kımıl oynatıyorlar.</p>

  <p>“Parmaklar bizim Tanrılarımızdır.”</p>
</body>
</html>
