<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>95. NICOLAS</h4>

  <blockquote class="i">
    <p>Parmakların dünyası o kadar güzel ki henüz hiçbir karınca bunu anlayamaz.</p>

    <p>Parmakların dünyası o kadar huzurlu ki kaygı ve savaş oradan kovulmuş durumda.</p>

    <p>&nbsp;</p>

    <p>Parmakların dünyası o kadar uyumlu ki orada herkes sürekli bir esrime halinde yaşar.</p>

    <p>Hiç çalışmamamızı sağlayan araçlara sahibiz.</p>

    <p>Mekânda çok hızlı bir biçimde yer değiştirmemizi sağlayan araçlara sahibiz.</p>

    <p>&nbsp;</p>

    <p>En küçük bir çaba harcamadan beslenmemizi sağlayan araçlara sahibiz.</p>

    <p>&nbsp;</p>

    <p>Biz uçabiliriz.</p>

    <p>Biz suyun altında gidebiliriz.</p>

    <p>Hatta gökyüzünün ötesine gitmek için bu gezegenden ayrıla-biliriz.</p>

    <p>Parmaklar her şeyi yapabilirler çünkü Parmaklar Tanrıdırlar.</p>

    <p>Parmaklar her şeyi yapabilirler çünkü Parmaklar büyüktürler.</p>

    <p>Parmaklar her şeyi yapabilirler çünkü Parmaklar güçlüdürler.</p>

    <p>&nbsp;</p>

    <p>Gerçek budur.</p>
  </blockquote>

  <p>— Nicolas!</p>

  <p>Çocuk çabucak makineyi kapattı ve “Göreceli ve Mutlak Bilgi Ansiklopedisi”ni inceliyormuş gibi göründü.</p>

  <p>— Evet anne?</p>

  <p>Lucie Wells göründü. Zayıf ve kırılgandı ama karanlık bakışı garip bir güçle canlanmıştı.</p>

  <p>— Uyumuyor musun? Oysa şu anda yapay gece saatimiz.</p>

  <p>— Biliyorsun, bazen “Ansiklopedi”ye bakmak için kalkıyorum.</p>

  <p>Lucie gülümsedi.</p>

  <p>— Haklısın. Bu kitapta öğrenilecek o kadar çok şey var ki. (Oğlunu omuzlarından tuttu.) Söyle bana Nicolas, hâlâ telepatik toplantılarımıza katılmak istemiyor musun?</p>

  <p>— Hayır, hemen değil. Sanırım henüz hazır değilim.</p>

  <p>— Hazır olduğunda bunu doğal bir şekilde hissedeceksin. Kendini zorlama.</p>

  <p>Lucie, Nicolas’ı kollarının arasında sıktı ve sırtını okşadı. Nicolas, bu anne sevgisi gösterilerine gittikçe azalan duyarlılığıyla yavaşça geri çekildi.</p>

  <p>Annesi kulağına fısıldadı:</p>

  <p>— Şu anda anlayamıyorsun ama bir gün...</p>
</body>
</html>
