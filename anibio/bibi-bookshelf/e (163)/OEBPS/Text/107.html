<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>107. PETEKLERİN İÇİ GÜRLÜYOR</h4>

  <p>Dikey sekiz.</p>

  <p>Ters sekiz.</p>

  <p>Burgu sekiz. Sekiz. Çift sekiz. Yatay sekiz. Güneşe göre açı değişikliği. Üç tur.</p>

  <p>Bu kez verilen, doğrudan 3. evre alarm. Hava iletişim ara istasyonuna göre saldıranlar uçan karıncalar. Kraliçe düşünüyor: “Sadece prens ve prenses karıncalar uçar ve bunun tek bir amacı vardır, gökyüzünde çiftleşmek.”</p>

  <p>Buna karşın iletişim ara istasyonu işlevi gören arılar doğruluyorlar. Bunlar gerçekten havada askıda duran ve Askolein’e doğru yönelen karıncalar. Bin kafa yükseklikte ve iki yüz kara/saniye hızla uçuyorlar.</p>

  <p>Dikey sekiz.</p>

  <p>Soru: “Gelenlerin sayısı?”</p>

  <p>Yanıt: “Şu an için saptamak olanaksız.”</p>

  <p>Soru: “Bunlar Bel-o-kanlı kızıl karıncalar mı?”</p>

  <p>Yanıt: “Evet Ve şu ana kadar ara istasyon arılarımızdan beşini yok ettiler.”</p>

  <p>Yirmi kadar işçi arı Zaha-haer-scha’yı çevreliyorlar. Kraliçe çevresindekilere paniğe kapılmaya gerek olmadığını söylüyor. Bu balmumu ve bala adanmış tapınakta kendini güvende hissediyor. Bir arı kolonisi seksen bin kadar arı içerebiliyor. Onunkinde sadece altı bin arı var ama komşu yuvalara saldırma politikaları (arılarda az rastlanan bir davranış) onları bütün bölgede ünlü ve korkulur kıldı.</p>

  <p>Zaha-haer-scha kendi kendine soruyor. O karınca onları neden uyardı? Parmaklara karşı bir seferden söz ediyordu. Kendi annesi bir gün ona Parmaklardan söz etmişti:</p>

  <p>“Parmaklar, bu, bambaşka bir şey, başka bir zaman-mekân boyutu. Parmaklarla böcekleri karıştırmamak gerek. Eğer Parmakları fark edersen onları görmezden gel, onlar da seni görmezden geleceklerdir.”</p>

  <p>Zaha-haer-scha bu ilkeyi harfi harfine uyguladı. Kızlarına, ne onlara saldırmak ne de yardım etmek için asla Parmaklarla uğraşmamaları gerektiğini öğretti. Onlar yokmuş gibi yapılmalıydı.</p>

  <p>Maiyetinden bir ara istiyor ve bu aradan biraz bal yutmak için yararlanıyor. Bal yaşam besini. Ondaki her şey organizma tarafından özümlenebilir. Bu madde o kadar saf.</p>

  <p>Zaha-haer-scha savaşın belki de kaçınılabilir olduğunu düşünüyor. Bu Bel-o-kanlılar sadece arıların seferi zarar görmeden geçmesi için bırakmaları konusunda anlaşmak istiyorlar. Hem sonra, karıncalar havada olsalar da bu, onların hava savaşının bütün tekniklerini denetleyebildikleri anlamına gelmez! Elbette, ara istasyon arılarını yenmekte hiç zorluk çekmediler ama Askoleinli bir askeri filoya karşı ne yapabilirler?</p>

  <p>Hayır, karıncalara karşı ilk çarpışmada iğnelerini indirmeyecekler. Arılar karşı koyacaklar ve yenecekler.</p>

  <p>Kraliçe hemen çok sinirli ve sinirlerini diğerlerine geçirmeyi bilen arılar olan askeri kışkırtıcılarını toplantıya çağırıyor. Zaha-haer-scha savaş hazırlığı emrini veriyor;</p>

  <p>“Bel-o-kanlılarla kovanın içinde karşılaşmamak gerek, uçuşta yollarını kesin!”</p>

  <p>Mesaj hemen yayılıyor, savaşçılar toplanıyorlar. Yabanarılarına karşı uyguladıkları savunma savaşlarına benzeyen 4 numaralı saldırı planını uygulayarak, V şeklinde sıkışık bir filo halinde havalanıyorlar.</p>

  <p>Altın Site’de bütün kanatlar, heyecanlı bir motor homurtusu çıkararak, 300 Hertz’de titreşiyor. “<i>Bzzz bzzzzzzzzz bzzz</i>.” İğneler içeride, sadece ölüm saçmaları gerektiğinde ortaya çıkacaklar.</p>
</body>
</html>
