<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>150. ANSİKLOPEDİ</h4>

  <blockquote class="">
    <p>AUROVILLE: Hindistan’da, Pondiçerri yakınındaki Aurovil-le’in (Şafak Şehir anlamına gelen Auroreville’in kısaltması) serüveni ütopik insan topluluğu deneyimlerinin en ilginç olanları arasında yer alır. Bengalli bir filozof olan Sri Aurobindo ve bir Fransız filozof olan Nura Alfassa (“Anne”) 1968’de “ideal köyü” yaratmaya giriştiler. Yuvarlak merkezinden itibaren her şeyin bir noktadan çevreye yayılması için bir galaksi biçiminde olacaktı. Bütün ülkelerden insanlar bekliyorlardı. Oraya özellikle mutlak bir ütopya arayışındaki Avrupalılar geldi.</p>

    <p>Erkekler ve kadınlar rüzgâr enerjisinden yararlanmak için makineler, zanaat eşyaları yapım yerleri, kanalizasyonlar, bir bilişim merkezi, bir tuğla harmanı inşa ettiler. Oldukça kurak olan bu bölgede tarlalar oluşturdular. Anne, ruhsal deneyimleriyle ilgili birçok kitap yazdı. Bütün bunlar topluluk üyelerinin Anneyi sağlığında Tanrılaştırmaya karar vermelerine kadar iyi gitti. Anne önce bu onuru reddetti. Fakat Sri Aurobindo öldükten sonra yanında onu destekleyecek yeteri kadar güçlü hiç kimse kalmamıştı. Ona tapınanlara uzun süre direnemedi.</p>

    <p>Ona tapınanlar, onu odasına kapattılar ve Anne yaşarken Tanrıça olmayı reddettiği için onun ölü bir Tanrıça olmasına karar verdiler. Belki kendisi Tanrısal özünün bilincinde değildi ama gene de bu, onun bir Tanrıça olmasını engellemiyordu.</p>

    <p>Anne’nin son görüntülerini veren fotoğraflar onu derin bir şokun etkisinde gösteriyor. Hapsedilmesinden ve tapınanlarının ona davranışlarından söz etmeye çalıştığında, onlar sözünü kesiyor ve onu odasına geri götürüyorlardı. Anne, ona tapındıklarını iddia edenlerin günbegün yaşattıkları felaketlerle yüzü buruşan yaşlı bir kadın oldu.</p>

    <p>Anne gene de eski arkadaşlarına gizilce bir haber göndermeyi başardı: Onu daha kolay tapılacak ölü bir Tanrıça yapmak için zehirlemeye çalışıyorlardı. Yardım çağrısı boşunaydı. Anne’ye yardım etmeye çalışanlar derhal topluluktan dışlandılar. Son iletişim yolu: Anne, dört duvarının arasında dramını anlatmak için org çaldı.</p>

    <p>Hiçbir şey olmadı. Anne, büyük olasılıkla ona verilen yüksek dozda arseniğin kurbanı olarak 1973’te öldü. Auroville ona Tanrıça’ya yakışan cenaze törenleri düzenledi.</p>

    <p>Buna karşın onsuz topluluğu bir arada tutacak hiçbir şey kalmadı. Topluluk bölündü. Üyeleri birbirlerine karşı ayaklandılar. İdeal bir dünya ütopyasını unutarak mahkemelerde birbirlerine ihanet ettiler ve çok sayıda dava bir zamanlar en hırslı ve en başarılı insan topluluğu deneyimlerinden biri olan topluluğu kuşku altında bıraktı.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
