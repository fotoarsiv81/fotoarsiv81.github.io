<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>114. KOVANDA</h4>

  <p>9., savaş atından iniyor ve duyargalarıyla kokluyor. Diğer karıncalar çevrede karaya iniyorlar. Çabuk bir düşünce alışverişi oluyor.</p>

  <p>“Çok tehlikeli alanda komando oluşumu.”</p>

  <p>Sıkışık bir kare halinde düşman kovanın içine giriyorlar. Uçan gergedanböceklerinin içeride hiçbir yararı olmayacak. Eşikte beklemeleri için onlara kemirecekleri birkaç çubuk veriliyor.</p>

  <p>Bel-o-kanlılar kutsal bir yere tecavüz ediyormuş izlenimine kapılıyorlar. Bu yere şimdiye kadar arı olmayan hiçbir şey asla girmedi. Balmumundan duvarlar Karıncaları yapıştırmak ister gibi görünüyorlar. Karıncalar sakınarak ilerliyorlar.</p>

  <p>Kusursuz geometrili duvarlar altın yansımaları sunuyorlar. Bal, sızan birkaç güneş ışınının aydınlığında hareleniyor. Balmumu plakaları, arıların kestane ve söğüt ağaçlarının tomurcuklarından topladıkları kırmızımsı zamktan kovan sıvasıyla kaynaşmış.</p>

  <p>9. emrediyor: “Hiçbir şeye dokunmayın!”</p>

  <p>Çok geç. Balın çekiciliğine kapılarak tadına bakmak isteyen karıncalar hemen onun içine batıyorlar. Bu oynak kumun içine batmadan onları oradan çıkarmak olanaksız.</p>

  <p>Depolarında hâlâ biraz asit muhafaza eden topçu karıncalar, ansızın çıkacak her saldırgana çabucak asit fışkırtabilmek için geri geri giderek yürüyorlar.</p>

  <p>Her şey şeker ve tuzak kokuyor.</p>

  <p>“Hiçbir şeye dokunmayın!”</p>

  <p>Balmumu peteklerin içinde saklanmış ve emir verildiğinde onların üzerlerine atlamaya hazır Askoleinli işçi ve asker arıların varlığını algılıyorlar.</p>

  <p>Sefere katılan karıncalar, nükleer bir reaktörün merkezine benzeyen, altıgen bir ızgaraya ulaşıyorlar. Yalnız burada uranyum çubukların yerine Altın Kovan’ın gelecekteki bireyleri var. Burada yumurta dolu sekiz yüz petek, larva dolu bin iki yüz petek, beyaz nemflerin bulunduğu iki bin beş yüz petek var. Merkez bölge daha önemli altı petekten yapılmış. Burada cinsiyetli prenses larvaları büyüyor.</p>

  <p>Mimari, Karıncaları hayran bırakıyor. En üst aşamasına ulaşmış bir uygarlığın belirtisi. Karınca sitelerinin şans eseri en az çaba yasasına göre yapılmış anarşik koridorlarıyla hiç ilgisi yok. Acaba karıncalar arılardan daha az zeki ya da daha az ince olabilirler miydi? Arıların karıncalardan çok daha geniş hacimli beyinlerinin boyutu bakımından bu düşünülebilirdi. Bununla birlikte kraliçe Chli-pou-ni tarafından yürütülen biyolojik araştırmalar zekânın sadece beyin hacmiyle ilgili bir şey olmadığını kanıtladı. Karıncalarda, böceklerdeki çiçek sapı vücutlar, sinir sisteminin özgün karmaşıklığı çok daha önemli.</p>

  <p>Bel-o-kanlılar biraz daha yürüyorlar ve bir hazine keşfediyorlar: Tıka basa yiyecek dolu bir salon. Burada kovan sakinlerinin ağırlıklarının yirmi katı olan on kilo bal var. Kızıllar duyargalarını sinirli sinirli hareket ettirerek tartışıyorlar.</p>

  <p>Bu serüven kesinlikle çok tehlikeli. Geri dönüyor ve çıkışa doğru yöneliyorlar.</p>

  <p>Bir arı kokusal bir mesaj yayıyor: “Kaçakların peşinden gidelim! Kovanımıza izinsiz giren bu düşmanları, duvarlarımızın arasında kapalıyken vuralım.”</p>

  <p>Her yerde altıgen petekler patlıyor ve içlerinden savaşçı arılar çıkıyor.</p>

  <p>Karıncalar zehirli iğne darbelerinin altında düşüyorlar. Yere düşenlere onlarla dövüşme onuru bile verilmiyor.</p>

  <p>Buna karşın 9. ve komandonun önemli bir bölümü kovandan çıkmayı başarıyorlar. Karıncalar savaş atlarına biniyor ve kalabalık bir Askoleinli grubu zafer çığlıkları atarak onları izlerken havalanıyorlar.</p>

  <p>Fakat Altın Kovan’ın içindekiler başarıyı kutlamaya hazırlanırken uğursuz bir çatırtı duyuluyor. Askolein’in tavanı dağılıyor ve kovanın içinde yüzlerce karınca beliriyor.</p>

  <p>103. mükemmel bir strateji hazırladı. Arılar, karınca savaş gemilerini takip ederlerken o, bir ağacın üzerine tırmanıyordu ve binlerce Bel-o-kanlı’ya uçan askerlerin boşalttığı siteye saldırı emri veriyordu.</p>

  <p>103-, kraliçe Zaha-haer-scha’nın özel korumalarını mitralyöz ateşine tutarken emir veriyor: “Her şeyi yıkmamaya dikkat edin. Mümkün olan en az sayıda kurban olsun. Özellikle cinsiyetli larvaları rehin alın!”</p>

  <p>Birkaç saniye içinde cinsiyetli larvaların hepsi sefere katılan karıncalar tarafından boyunlarından tutulmuş durumda. Şehir teslim oluyor. Askolein Kovanı, yenik, teslim oluyor.</p>

  <p>Egemen her şeyi anladı. Komandonun saldırısı bir şaşırtma hareketinden başka bir şey değildi. Bu sırada uçan bineklerinden inmiş olan karıncalar yuvasının çatısını deliyorlar ve birincisinden çok daha tehlikeli ikinci bir cephe açıyorlardı.</p>

  <p>Bölgede üçüncü boyutun karıncalar tarafından kesin olarak fethi olarak damgasını vuran “Küçük Gri Bulut Savaşı” böyle kazanıldı.</p>

  <p>Arı kraliçe sordu: “Şimdi ne istiyorsunuz? Hepimizi öldürmek mi?”</p>

  <p>9., kızılların hiçbir zaman böyle bir amacı olmadığını söyleyerek yanıt veriyor. Onların yegâne düşmanı Parmaklar. Seferlerinin tek amacı onlar. Bel-o-kanlı karıncaların arılara karşı hiçbir şeyi yok. Sadece Parmakları öldürmek için onların zehirlerine gereksinimleri var.</p>

  <p>“Bu kadar çabayı hak etmek için Parmaklar çok önemli olmalılar,” diyor arı kraliçe.</p>

  <p>103. bir arı yardım alayı talep ediyor. Egemen kabul ediyor. Seçkin bir filo olan çiçeklerin muhafızlarını öneriyor. Üç yüz arı hemen vızıldamaya koyuluyorlar. 103. onları tanıyor. Bunlar Bel-o-kanlı saflarında en çok kayba yol açan Askoleinli askerler.</p>

  <p>Sefere katılanlar Altın Kovan’dan o gece onları barındırmasını ve yol için bal rezervleri talep ediyorlar.</p>

  <p>Kraliçe soruyor:</p>

  <p>“Neden Parmaklara bu kadar saldırıyorsunuz?”</p>

  <p>9. Parmakların ateşi kullandıklarını açıklıyor. Yani bütün türler için bir tehlike oluşturuyorlar. Geçmişte böcekler bir anlaşmaya vardılar: Ateş kullananlara karşı birlik. Bu anlaşmayı uygulamaya geçirmenin zamanı geldi.</p>

  <p>Tam o sırada 9., bir petekten çıkan 23.’yü fark ediyor. Duyargalarını dikleştirerek soruyor:</p>

  <p>“Sen burada ne yapıyordun?”</p>

  <p>23. umursamadan yanıt veriyor:</p>

  <p>“Sadece kraliyet salonunu ziyaret etmek için bir tur atıyorum.” İki karınca birbirlerinden hiç hoşlanmıyorlar ve bu, durumu daha da kötüleştiriyor.</p>

  <p>103. onları ayırıyor ve 24.’nün nerede olduğunu soruyor.</p>

  <p>24. son hücum sırasında kovanın içinde kayboldu. Dövüştü, bir arıyı izlemek için koştu ve... Ve şimdi nerede bulunduğunu pekiyi bilmiyor. Bütün bu petek dizileri onu hiç rahatlatmıyor. Buna karşın kelebek kozasını bırakmıyor. Bir petek dizisini izliyor ve ertesi sabahtan önce sefere kavuşmayı umuyor.</p>
</body>
</html>
