<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>205. 103.’Ü ARARKEN</h4>

  <p>İstasyon şefi, Melies’in emrettiği gibi bütün ışıkları söndürmüştü. Daha sonra onlara kıyıyı aydınlatacak kadar güçlü bir fener ayarlamıştı. Juliette Ramirez ve Laetitia Wells çağrı feromonunu bütün istasyona sıkmışlardı. Artık sabırsızca, kalpleri çarpa çarpa, 103.’nün farlarına yaklaşmasını beklemekten başka yapacak bir şey yok.</p>

  <p>103., tanımayı öğrendiği neonlardan daha güçlü bir ışıktan kaynaklanan gölgeler algılıyor. “Kibar” Parmakların onu bulmak için yaydıkları mesaja uygun olarak aydınlık bölgeye doğru ilerliyor. Onlara ulaştığında her şey yeniden düzene girecek.</p>

  <p>Bu bekleyiş ne kadar uzundu! Yerinde duramayan Jacques Melies koridoru adımlıyordu. Bir sigara yaktı.</p>

  <p>— Söndür şunu. Duman kokusu onu kaçırabilir. Ateşten çok korkuyor.</p>

  <p>Polis memuru sigarasını topuğuyla söndürdü ve yeniden yürümeye başladı.</p>

  <p>— Yürümeyi bırak. Eğer o taraftan gelirse onu ezebilirsin.</p>

  <p>— Bunun için kaygılanma, günlerdir sürekli yaptığım bir şey varsa o da adımımı attığım yere bakmak!</p>

  <p>103. ona yaklaşan yeni plakalar görüyor. Bu feromon bir tuzak. Karınca öldüren Parmaklar onu daha iyi öldürebilmek için bu mesajı yaydılar. Kaçıyor.</p>

  <p>Laetitia Wells ışık çemberinin içinde onu fark etti.</p>

  <p>— Bakın! Tek başına bir karınca. Bu kesinlikle 103. Yaklaştı ve sen ayakkabılarının tabanlarıyla onu korkuttun. Eğer kaçarsa onu yeniden kaybederiz.</p>

  <p>Küçük adımlarla ilerlediler ama 103. tabanları yağladı. Laetitia üzüntülü üzüntülü konuştu:</p>

  <p>— Bizi tanımıyor. Onun için bütün insanlar birer dağ.</p>

  <p>Ona Parmaklarını ve ellerini gösterdiler ama 103. daha önce piknikte yaptığı gibi aralarından slalom yaparak geçti. Taşlığa doğru atıldı.</p>

  <p>Melies bağırdı:</p>

  <p>— Bizi tanımıyor. Ellerimizi tanımıyor. Parmaklarımızın çevresini dolaşıyor! Ne yapmalı? Eğer kıyıdan çıkarsa onu çakıllı kumların içinde asla bulamayız!</p>

  <p>— O bir karınca. Karıncalarla sadece kokular işe yarar. Keçeli kalemin yanında mı? Mürekkep kokusu yeteri kadar ağırdır, her durumda onu durduracak kadar ağır.</p>

  <p>Laetitia 103.’ün karşısında kalın bir çizgi çizmek için aceleyle yürüdü.</p>

  <p>103. koşuyor, atılıyor. Birden önünde aşırı alkollü bir kokusal duvar yükseliyor. 103. görünmeyen fakat geçilmez bir sınır varmış gibi bu duvar boyunca bütün ayaklarıyla fren yapıyor. Sonra onun çevresini dolaşıyor ve tekrar kaçmaya başlıyor.</p>

  <p>— Keçeli kalem izinin çevresini dolaşıyor!</p>

  <p>Laetitia kalemiyle yolu kesmek için acele etti. Çabucak üçgen hapishane biçiminde üç çizgi çizdi.</p>

  <p>103. kendi kendine, “Bu kokusal duvarların arasına hapsoldum,” diyor. “Ne yapmalı?”</p>

  <p>İki ayağıyla cesaretini toplayarak sanki camdan bir duvarmış gibi keçeli kalem izinin üstüne atılıyor ve gittiği yere bakmadan soluk soluğa koşuyor.</p>

  <p>İnsanlar bu kadar yiğitlik ve gözü peklik beklemiyorlardı. Şaşkınlıkla itişip kakıştılar.</p>

  <p>Melies parmağıyla gösterdi:</p>

  <p>— Orada.</p>

  <p>— Nerede? diye sordu Laetitia.</p>

  <p>— Dikkat!</p>

  <p>Laetitia Wells dengesini kaybetmişti. Her şey ağır çekimdeymiş gibi oldu. Dengesini bulmak için yana küçük bir adım attı. Tamamen refleks. Uzun topuklu iskarpininin sivri ucu kalktı, sonra...</p>

  <p>— Haaaayıııııııırrrrrr!. diye bağırdı Juliette Ramirez. Ayağı yere değmeden önce Laetitia’yı tüm gücüyle itti. Çok geç.</p>

  <p>103. bundan kaçınacak refleksi göstermiyor. Tam üstüne inen bir gölge görüyor ve sadece hayatının burada sona erdiğini düşünecek zamanı oluyor. Hayatı zengindi. Bir televizyon ekranında olduğu gibi görüntüler beyinlerinden geçiyor. Gelincikler Savaşı, kertenkele avı, dünyanın kıyısını görüşü, kınkanatlı üzerinde uçuş, kornijera ağacı, hamamböceklerinin aynası ve Parmak Uygarlığı’nı keşfetmeden önce o kadar savaş... Futbol, kâinat güzeli... Karıncalar hakkındaki belgesel.</p>
</body>
</html>
