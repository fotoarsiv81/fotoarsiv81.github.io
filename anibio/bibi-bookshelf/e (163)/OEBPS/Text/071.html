<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>71. KAVALCI</h4>

  <p>“Ding, dong!”</p>

  <p>Laetitia Wells kapıyı çabucak açtı.</p>

  <p>— Merhaba komiser. Gene televizyon izlemeye mi geldiniz?</p>

  <p>— Sadece konuşmak, düşüncelerimi yeniden gözden geçirmek istiyorum. Beni dinleyin, bu bana yeter, sizden düşünme öğelerizi bana açmanızı istemiyorum.</p>

  <p>Laetitia onun içeri girmesine izin verdi.</p>

  <p>— Çok iyi komiser, kulağım tamamen sizde.</p>

  <p>Komisere bir koltuk gösterdi, sonra uzun bacaklarını birbirinin üstüne atarak onun karşısına yerleşti.</p>

  <p>Melies konuşmaya başlamadan önce onun elbisesindeki Yunan işi pilileri, ince saçlarındaki yeşim taşından kakma işleri hayranlıkla seyretti.</p>

  <p>— İzin verin özetleyeyim. Katil kapalı bir alana girip hareket edebilen biri, dehşete yol açıyor, arkasında hiçbir iz bırakmıyor ve sadece böcek ilaçları konusunda uzman kimyagerleri öldürmek ister gibi görünüyor.</p>

  <p>Laetitia iki ayaklı bardakta bal şerbeti servisi yaparken menekşe rengi kocaman gözlerini ona dikerek ekledi:</p>

  <p>— Ve sinekleri korkutan biri.</p>

  <p>— Evet. Fakat şu MacHarious bize yeni bir öğe getirdi: “Karıncalar” sözcüğü. Bu durumda böcek ilaçları üretenlere saldıran karıncalarla karşı karşıya olduğumuzu düşünebiliriz. Bu düşünce eğlendirici elbette ama...</p>

  <p>— Ama pek gerçekçi değil.</p>

  <p>— Tamamen.</p>

  <p>— Karıncalar iz bırakırlardı. Örneğin, çevredeki yiyeceklerle ilgilenirlerdi. Hiçbir karınca taze bir elmanın çekiciliğine direnemez. Oysa MacHarious’un gece masasının üstünde dokunulmamış bir elma vardı.</p>

  <p>— İyi gözlem.</p>

  <p>— Öyleyse bu izsiz, silahsız, kapıların zorlanmadığı gizli oturum cinayeti üzerinde kalıyoruz. Belki de anlamak için yeteri kadar hayal gücümüz yok.</p>

  <p>— Vay canına, katil olmanın on bin tane yolu yok! Laetitia gizemli bir gülümseme takındı.</p>

  <p>— Kim bilir? Polisiye romanlar ilerliyor. 5000 yılının bir Agatha Christie’sinin ya da Mars’ın Conan Doyle’nun ne yazacağını düşünün. Eminim araştırmanızda ilerleyeceksiniz.</p>

  <p>Jacques Melies ona baktı ve gözlerini Laetitia Wells’in güzelliğiyle doldurdu.</p>

  <p>Allak bullak olan Laetitia ayağa kalktı ve sigara tabakasını almaya gitti. Sigarasını yaktı ve kendini afyonlu bir duman tabakasının arkasında korumaya aldı.</p>

  <p>— Yazınızda kendimden aşırı emin olduğumu ve başkalarını yeteri kadar dinlemediğimi söylüyordunuz. Haklıydınız. Fakat insanın kendini düzeltmesi için hiçbir zaman geç değildir. Alay etmeyin fakat sizinle iletişim kurduktan sonra bana daha farklı biçimde düşünmeye başlamışım gibi geliyor, daha açık... Görüyorsunuz, karıncalardan bile şüphelenme noktasına geldim!</p>

  <p>— Hâlâ karıncalarınız!</p>

  <p>— Bekleyin. Belki karıncalar hakkında her şeyi bilmiyoruz. Suç ortakları olabilir. Hamelin Kavalcısı’nın öyküsünü biliyor musunuz?</p>

  <p>— Aklımdan çıkmış.</p>

  <p>— Bir gün Hamelin şehri fareler tarafından istila edildi. Her yer fare kaynıyordu. O kadar çoklardı ki hiç kimse onlardan nasıl kurtulabileceğini bilmiyordu. Ne kadar çok öldürülürse o kadar fazlası ortaya çıkıyordu. Bütün yiyecekleri oburca yiyor, son hızla çoğalıyorlardı. Şehirde yaşayanlar her şeyi bırakarak kaçmayı düşünüyorlardı. O sırada genç bir çocuk iyi bir ödül karşılığında şehri kurtarmayı önerdi. Şehrin ileri gelenlerinin kaybedecek hiçbir şeyi yoktu, tartışmadan kabul ettiler. Böylece genç çocuk kaval çalmaya koyuldu. Büyülenen fareler toplandılar ve uzaklaşan çocuğu izlediler. Kaval çalan çocuk onları nehre götürdü ve hepsi orada boğuldu. Ama ödülünü istediğinde ileri gelenler gülerek onunla alay ettiler.</p>

  <p>— Yani? dedi Laetitia.</p>

  <p>— Yani? Benzer bir durum düşünün: Karıncaları yönetebilen bir kavalcı. Onların en büyük düşmanları olan böcek ilaçlarını bulanlardan intikam almalarını isteyen bir adam!</p>

  <p>— Devam edin.</p>

  <p>Laetitia sinirli görünüyordu, sigarasından uzun bir nefes çekti. Melies yeni bir coşkunluğun etkisindeymiş gibi durdu. Beynindeki bütün elektrik devrelerinde “kazandın” mesajı yanıp sönüyordu</p>

  <p>— Sanırım buldum.</p>

  <p>Laetitia Wells ona garip bir havayla baktı.</p>

  <p>— Ne buldunuz?</p>

  <p>— Bu, Karıncaları evcilleştiren bir adam! Karıncalar kurbanların içine giriyor ve çene darbeleriyle... Yaralıyorlar... İç kanamalar bundan kaynaklanıyor. Sonra yeniden, örneğin kulaklardan dışarı çıkıyorlar. Bu, cesetlerin çoğunun neden kulaklarının kanadığını açıklıyor. Sonra toplanıyorlar, yaralılarını götürüyorlar. Bu, beş dakika sürüyor, birinci sinek birliğinin sineklerini engelleme zamanı... Buna ne diyorsunuz?</p>

  <p>Laetitia Wells, açıklamasının başından beri komiserin coşkusunu paylaşmıyordu. Ağızlığının ucunda bir sigara daha yaktı. Belki de haklı olduğunu kabul etti. Ama onun bildiği kadarıyla, karıncalardan bir otele girmelerini, odayı seçmelerini, sonra bir insanı öldürmelerini ve sakin bir biçimde yuvalarına dönmelerini istemek için onları evcilleştirmenin bir yolu yoktu.</p>

  <p>— Evet, böyle bir yol olmalı. Ve ben bu yolu bulacağım. Bundan eminim.</p>

  <p>Jacques Melies ellerini çırptı. Kendinden çok memnundu.</p>

  <p>— Gördüğünüz gibi 5000 yılının cinayet romanlarını düşlemeye gerek yok! Biraz düşünme yeteneği ve sağduyu yetiyor.</p>

  <p>Laetitia Wells bunun üzerine kaşlarını çattı.</p>

  <p>— Aferin komiser. Kesin olarak tam isabet kaydettiniz. Melies ilk amaç olarak adli tabibe kurbanlarının iç yaralarının karıncaların çene darbelerinden kaynaklanıp kaynaklanmayacağını doğrulatma niyetiyle gitti.</p>

  <p>Yalnız kalan Laetitia Wells, kaygılı bir yüz ifadesiyle siyah cilalı kapının kilidini açan anahtarı çıkardı, bir elmayı ince dilimler biçiminde kesti ve yemeleri için teraryumundaki yirmi beş bin karıncaya verdi.</p>
</body>
</html>
