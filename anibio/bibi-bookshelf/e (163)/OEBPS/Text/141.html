<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>141. BİR NEHİR</h4>

  <p>103.’nün unutmabeni yaprağı yavaş yavaş hızlanıyor. Böcek gemisi sıyırarak geçen buharları yararak, hatta önünde beyaz bir köpük oluşurken pruvasını kaldırarak dosdoğru ilerliyor. Geminin gerisinde duyarga ve çenelerle dolu yüz tane başka gemi fark ediliyor. Yüz unutmabeni yaprağının üstünde iki bin sefere katılan asker büyük bir filo oluşturuyor.</p>

  <p>Nehrin düz ve parlak aynası dalgalarla bulanıyor.</p>

  <p>Moxiluxunluların kayıkları tarafından uyandırılan sivrisinekler kendi taşra ağızlarıyla sövüp sayarak uçuşuyorlar.</p>

  <p>Geminin önünde pruvaya yerleştirilmiş bir nasutiterme termit diğer bir termite en iyi yolu gösteriyor. Bu termit de feromonlarını suya yayarak emirleri domuzlanlara iletiyor.</p>

  <p>Su deliklerinden, suyla aynı seviyedeki kayalardan ve hatta her şeyi engelleyen mercimek biçimindeki suyosunlarından kaçınmak gerek.</p>

  <p>Kırılgan kayıkları sakin ve parlak nehrin üzerinde kayıyor.</p>

  <p>Sessizlik sadece domuzlanların sağanağı işleyen ayaklarının maviye çalan yeşil anaforlarıyla bozuluyor.</p>

  <p>Üstlerinde bir salkımsöğüt bütün uzun yapraklarıyla dert yanıyor.</p>

  <p>103. gözlerini ve duyargalarını suya daldırıyor. İçerisi hayat kaynıyor. Her çeşit ilginç su hayvanı görüyor: Özellikle supireleri ve sikloplar. Bu kırmızı küçük kabuklular her yönde hareket ediyorlar. Domuzlanlara yaklaşanların hepsi bu iri yabani hayvanlardan etkileniyor.</p>

  <p>9.’ya gelince, o da aşağıda hayat kaynadığını fark ediyor... Bir kurbağa yavrusu sürüsü dalgaların kıyısında zıplayarak onlara doğru saldırıyor.</p>

  <p>“Dikkat, kurbağa yavruları!”</p>

  <p>Siyah derileri parlıyor, son hızla böcek filosunun üstüne saldırıyorlar.</p>

  <p>“Kurbağa yavruları, kurbağa yavruları!”</p>

  <p>Bilgi, bütün termit gemilerine geçiriliyor. Domuzlanlar kulaçlarının ahengini hızlandırma emrini alıyorlar. Karıncaların yapacağı hiçbir şey yok, onlardan sadece yaprakların tüylerine iyice istif olmaları isteniyor.</p>

  <p>“Nasutitermeler çarpışma yerlerinize!”</p>

  <p>Kafaları armut biçimindeki termitler, boynuzlarını dalgaların kenarına doğru sallıyorlar.</p>

  <p>Bir kurbağa yavrusu atılıyor ve 24.’nün gemisinin unutmabeni yaprağını ısırıyor. Gemi yolundan sapıyor. Bir anafora kapılıyor ve fır dönmeye başlıyor.</p>

  <p>Başka bir kurbağa yavrusu 103.’nün gemisine saldırıyor.</p>

  <p>9. ona nişan alıyor ve çok yakından atışını yapıyor. Kurbağa yavrusu isabet alıyor ama bu koyu renkli ve yapışkan hayvan son bir refleksle biraz daha yaprağın üstüne sıçrıyor ve uzun siyah kuyruğuyla yaprağın yüzeyini kamçılayarak çırpınmaya başlıyor. Karınca ve termit, herkes süpürülüyor ve suya düşüyor.</p>

  <p>9. ve 103., başka bir gemi tarafından tam zamanında sudan çıkarılıyorlar.</p>

  <p>Diğer birçok unutmabeni yaprağı, kurbağa yavruları tarafından batırılıyor. Yaklaşık bin boğulan var.</p>

  <p>İşte bu sırada “Büyük Boynuz” ve kınkanatlıları ikinci kez müdahale ediyorlar. Geçişin başından beri filonun üstünde zıplayarak uçuyorlardı. Unutmabeni yapraklarını deviren ve boğulanlara saldıran kurbağa yavrularını görür görmez pike yaparak saldırıyor, yumuşak genç kurbağagilleri parça parça deliyorlar ve ıslanmadan yeniden yükseliyorlar.</p>

  <p>Birkaç kınkanatlı bu tehlikeli akrobasi sırasında boğuluyor ama çoğu boynuzlarında siyah ve nemli uzun kuyruklarıyla havayı kamçılayarak çırpınan kurbağa yavrularıyla yükseliyor.</p>

  <p>Bu kez kurbağa yavruları geri dönüyor.</p>

  <p>Batanlar kurtarılıyor. Geriye binden fazla askerle tıka basa dolu sadece beş gemi kalıyor. Çarpışma sırasında kaybolan 24.’nün gemisi büyük kulaçlarla filoya yetişiyor.</p>

  <p>Sonunda hepsinin beklediği feromonal çığlık yankılanıyor.</p>

  <p>“Kara göründü!”</p>
</body>
</html>
