<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>41. EDMONDPOLIS</h4>

  <p>Laetitia Wells biraz önce Fontainebleau Ormanı’nda topraktan aldığı karınca yuvasını büyük bir akvaryuma yerleştirdi. Yüzünü ılık cama yapıştırdı.</p>

  <p>Gözlediği yaratıklar belli ki onu görmüyorlardı. Yeni gelen bu kızıl karıncalar (Formica rufa) özellikle canlı görünüyorlardı. Bundan önce birçok kez Laetitia biraz aptal karıncalar getirmişti. Her şeyden korkan kırmızı karıncalar (phidoles) ya da siyah karıncalar (Lazius niger). Yeni hiçbir yiyeceğe dokunmuyorlardı. Genç kadın elini uzattığında hemen kaçıyorlardı. Ve sonra, bir haftanın sonunda, bu böcekler kendilerini zayıflayıp ölmeye bırakıyorlardı. Bütün karıncaların zeki olduğuna inanmamak gerek, hatta tam tersi. Kafaları biraz basit olan birçok cins var. Küçük tekdüzeliklerinde en küçük bir değişiklikte aptalca ümitsizliğe kapılıyorlardı!</p>

  <p>Buna karşılık bu kızıl karıncalar ona gerçek hoşnutluklar getiriyorlardı. Sürekli bir şeylerle meşgul oluyorlardı, küçük dal parçalarını sürükleye sürükleye götürüyorlar, karşılıklı duyargalarını titreştiriyorlar ya da dalaşıyorlardı. O zamana kadar tanıdığı bütün karıncalardan çok daha fazla hayat doluydular. Laetitia onlara yeni şeyler sunduğunda tadına bakıyorlardı. Parmağını akvaryumun içine uzattığında onu ısırmayı ya da üstüne çıkmayı deniyorlardı.</p>

  <p>Laetitia nemliliğini korumak için evin tabanını alçıyla doldurmuştu. Karıncalar koridorlarını alçının üstüne taşıdılar. Solda dallardan oluşan küçük bir kubbe. Ortada bir kumsal. Sağda bahçe işlevi gören vadi biçimi verilmiş köpükler. Laetitia karıncalara sarnıç görevi görmesi için içi şekerli su dolu, pamuk bir tamponla kapalı bir plastik şişe yerleştirmişti. Kumsalın ortasında amfiteatr biçiminde bir kül tablasının içi kesilmiş elma ve taramayla doluydu. Bu böcekler taramaya bayılıyor görünüyorlardı... Herkes karıncaların işgaline uğramaktan yakınırken Laetitia Wells onların, evinde hayatta kalmalarını sağlamak için kendine bir sürü sıkıntı veriyordu. Salondaki karınca yuvasının yarattığı başlıca sorun toprağın çürümesiydi. Bir de kırmızı balıkların suyunu düzenli olarak değiştirmek gerektiği gibi, on beş günde bir karıncaların toprağını yenilemesi gerekiyordu. Fakat balıkların suyunu değiştirmek için kepçe kullanmak yettiği halde, karıncaların toprağı söz konusu olduğunda, bu başlı başına bir olaydı. İki akvaryum gerekiyordu: Toprağı kurumuş olan eskisi ve toprağı nemlendirilmiş olan yenisi. İkisinin arasına bir boru yerleştiriyordu. Böylece karıncalar daha nemli olana taşınıyorlardı. Göçleri tam gün sürebiliyordu.</p>

  <p>Laetitia daha önceden karınca yuvaları için birtakım duygulara hak kazanmıştı. Bir sabah akvaryumunda -daha çok teraryumunda- yaşayanları kendi karınlarını dilimlemiş bulmuştu. Camın arkasında uğursuz bir tepe halinde yığılmışlardı. Sanki karıncalar ölümü köleliğe tercih ettiklerini kanıtlamak istemişlerdi.</p>

  <p>Zorunlu kiracılarının diğerleri gizlice kaçmak için her şeyi yapmışlardı. Genç kadın defalarca yüzünde bir karıncayla uyanmıştı. Bu, orada dolaşan bir tane varsa büyük olasılıkla apartman dairesini arşınlayan yüzlerce karınca olduğu anlamına geliyordu. Bu durumda onları cam hapishanelerine koymadan önce ava koyulup küçük bir kaşık ve bir deney kabıyla hepsini toplaması gerekiyordu.</p>

  <p>Laetitia, konuklarının hapis koşullarını ve tabii ki morallerini iyileştirmek umuduyla, akvaryumun içine bonzai bitkiler ve çiçeklerden oluşan küçük bir bahçecik yerleştirmişti. Karıncaların daha çeşitli bir, kırsal alanda dolaşmaları için bir çakıllı kum bölgesi, küçük bir koru, bir yassı çakıl bölgesi tasarlamıştı. Avlanma zevkiyle yeniden ilgilenmeleri için “Edmondpolis” adını verdiği şehrine canlı cırcırböcekleri bile bırakıyordu. Asker karıncalar onları öldürmek için bonzailerin arasında sıkıştırmaktan zevk alıyorlardı.</p>

  <p>Kızıl karıncalar da ona sürprizlerin en şaşırtıcısını sundular. Terraryumun kapağını ilk kez açtığında hepsi karınlarını ona çevirdiler ve hep birlikte asitlerini fışkırttılar. Yanlışlıkla bu sarı buluttan bir soluk içine çekti. Hemen görüşü bulandı. Laetitia kırmızı ve yeşil sanrılar gördü. Ne kesifi Karınca yuvasının buharıyla kafa bulunabiliyordu!</p>

  <p>Bu olguyu hemen çalışma defterine kaydetti. Önceden, kur-banlarının mıknatıs gibi karınca yuvaları tarafından çekildiği az görülen bir hastalık olduğunu biliyordu. Bu kişilerin karınca yuvalarında uzanıp saatlerce kalarak kanlarındaki formikasit açığını giderdiklerine inanılıyordu. Şimdi Laetitia gerçekte bu insanların formik asitin yol açtığı uyuşturucu etkilerin arayışında olduklarını biliyordu.</p>

  <p>Kendine geldiğinde sitesinin bakımı için gerekli aletleri (pipet, cımbız, kepçe ve diğerleri) topladı, artık gazeteci olarak işinden başka bir şeyle ilgilenmemek üzere hobisini bıraktı. Daha öncekiler gibi gelecek yazısı da çözmek için acele ettiği, gizemli Salta kardeşler olayıyla ilgili olacaktı.</p>
</body>
</html>
