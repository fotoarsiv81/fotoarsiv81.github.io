<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>90. ANSİKLOPEDİ</h4>

  <blockquote class="">
    <p>UYGARLIKLARIN KARŞILAŞMASI: İsa’dan önce 53 yılında, Jules Cesar’ın Galya’daki başarılarını kıskanan Suriye valisi General Marcus Licinlus Crassus büyük fetihlere girişir. Cesar Batı’daki etki alanını Büyük Britanya’ya kadar ulaştırmıştır. Crassus denize ulaşıncaya kadar Doğu’yu istila etmek ister.</p>

    <p>Doğuya doğru. Yolunda sadece Parthelar’ın İmparatorluğu vardır. Dev bir ordunun bşsında bu engelle karşılaşır. Bu Carres Savaşı’dır. Fakat savaşı kazanan Parthe Kralı Surena olur. Böylece Doğunun fethi biter.</p>

    <p>Bu denemenin beklenmedik sonuçları oldu. Partheler birçok Romalı esir aldılar ve bu esirler onların ordularında yer alarak Kusana Krallığı’yla yaptıkları savaşta hizmet ettiler. Birkez Partheler yenilgiye uğradılar ve onların Romalıları Kusana Ordusu’nda Çin İmparatorluğu’na karşı savaştılar. Bu savaşı Çinliler kazandı, böylece seyyah esirler sonunda kendilerini Çin İmparatoru’nun orduları arasında buldular.</p>

    <p>Orada bu beyaz adamlar karşısında şaşırmakla beraber onların özellikle mancınık ve diğer kuşatma silahları yapımındaki bilimlerine hayranlık duyulur. Çinliler onları kabul ederler, öyle ki onları özgür bırakırlar ve yerleşmeleri için özel bir şehir verirler.</p>

    <p>Sürgünler Çinli kadınlarla evlendiler ve çocukları oldu. Yıllar sonra Romalı tüccarlar onları ülkelerine götürmeyi teklif ettiklerinde Çin’de daha mutlu olduklarını söylediler.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
