<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>109. ANSİKLOPEDİ</h4>

  <blockquote class="">
    <p>OĞUL VERME: Arılarda oğul verme alışılmamış bir süreçte işler. Refahın en yüksek aşamasındaki bir sitenin, bir halkın, bir krallığın tamamı ansızın her şeyi yeniden değerlendirmeye karar verir. Tebaasını başarıya ulaştırdıktan sonra, yaşlı arı değerli hazineleri olan yiyecek stoklarını, seçkin bölgeleri, şatafatlı sarayı, balmumu, kovan sıvası, polen, bal, kraliyet rezervlerini bırakarak çekip gider. Ve bunları kime bırakır? Yırtıcı yeni doğanlara.</p>

    <p>Egemen, belki de hiçbir zaman başarılı olamayacağı başka bir yere yerleşmek için, ona eşlik eden işçileriyle birlikte kovanı terk eder.</p>

    <p>Onun gidişinden birkaç dakika sonra çocuk arılar uyanırlar ve şehirlerini terk edilmiş bulurlar. Her biri içgüdüsel olarak ne yapacağını bilir. Cinsiyetsiz işçiler cinsiyetli prenseslerin yumurtadan çıkmalarına yardım etmek için aceleyle yanlarına koşarlar. Kutsal kapsüllerinin içinde çömelmiş durumdaki uyuyan güzeller ilk kanat çırpışlarını yaparlar.</p>

    <p>Fakat yürüyebilecek durumda olan ilki hemen öldürücü bir davranış sergiler. Diğer prenses arılara doğru saldırır ve küçük çeneleriyle onları ezer. İşçilerin onları geri çekmelerini engeller. Kız kardeşlerini zehirli iğnesiyle delip geçer.</p>

    <p>Öldürdükçe yatışır. İşçilerden biri bir kraliyet beşiğini korumak isterse, ilk uyanan prenses, genelde bir kovanın çevresinde duyulan vızıltıdan çok farklı bir “arı kızgınlık çığlığı” atar. O zaman tebaası boyun eğme işareti olarak başlarını eğerler ve cinayetlerin devam etmesine izin verirler.</p>

    <p>Bazen bir prenses kendini savunur ve prenseslerin savaşları izlenir. Fakat bu sırada garip bir durum gözlenir: Düelloda dövüşen sadece iki prenses arı kaldığında, asla ikisi de aynı anda iğne darbeleriyle birbirlerini delip geçecekleri konumda kalmazlar. Ne pahasına olursa olsun bir hayatta kalan olması gerekir. Hükmetme öfkelerine karşın, asla ikisinin de aynı anda ölerek kovanı yetim bırakma riskini almayacaklardır. Bundan sonra son ve tek hayatta kalan prenses, uçuş sırasında erkekler tarafından döllenmek için kovandan dışarı çıkar. Sitenin çevresinde bir ya da iki daire çizdikten sonra yumurtlamaya başlamak için kovana geri döner.</p>

    <p>&nbsp;</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
