<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>156. ANSİKLOPEDİ</h4>

  <blockquote class="">
    <p>EŞZAMANLILIK: 1901’de birçok ülkede aynı anda gerçekleştirilen bir bilimsel deney, bir dizi zekâ testinin verilerine göre farelerin 10 üzerinden 6 notunu aldıklarını gösterdi.</p>

    <p>1965’te aynı ülkelerde ve tam olarak aynı testlerle yeniden yapılan deney farelere 20 üzerinden 8 ortalama verdi.</p>

    <p>Coğrafi bölgelerin bu olguyla hiç ilgisi yoktu. Avrupalı fareler Amerikalı, Afrikalı, Avusturyalı ya da Asyalı farelerden ne daha fazla ne de daha az zekiydiler. Bütün kıtalarda, 1965’in bütün fareleri 1901’deki büyükannelerinden daha iyi bir not elde ettiler. Bütün dünya üzerinde gelişme kaydetmişlerdi. Sanki yıllarla birlikte ilerleyen, gezegene özgü bir “fare” zekâsı vardı.</p>

    <p>İnsanlarda bazı buluşların Çin’de, Hindistan’da ve Avrupa’da aynı anda yapıldıkları gözlendi: Örneğin, ateş, barut, dokuma. Günümüzde de buluşlar dünyanın birçok noktasında ve belli sürelerde aynı anda gerçekleşiyor.</p>

    <p>Bütün bunlar bazı düşüncelerin havada, atmosferin ötesinde yüzdüklerini ve onları yakalayabilecek yetenekte olanların, türün genel bilgi düzeyini yükseltmeye katkıda bulunduklarını düşündürüyor.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
