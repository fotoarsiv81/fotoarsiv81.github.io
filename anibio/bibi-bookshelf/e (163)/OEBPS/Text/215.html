<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>215. YENİDEN DOĞUŞ</h4>

  <p>Dışarı çıkmaya karar verdiler. Çok ağırbaşlıydılar. Ne ölüm halinde ne de hastaydılar. Sadece zayıflamışlardı. Çok zayıflamışlardı. Cahuzacq içinden homurdandı:</p>

  <p>— En azından bize teşekkür edebilirlerdi. Meslektaşı Alain Bilsheim onu duydu:</p>

  <p>— Geçen yıl olsa ayaklarınızı öperdik. Şimdi çok erken ya da çok geç.</p>

  <p>— Ama gene de sizi kurtardık.</p>

  <p>— Neden kurtardınız? Cahuzacq öfkeyle patladı:</p>

  <p>— Hayatım boyunca bu kadar nankörlük görmedim! Yardımınıza gelinmesinden sıkıntı duymanız...</p>

  <p>Yeraltı mabedinin yerine tükürdü.</p>

  <p>On yedi tutsak birer birer ip merdivenden çıktılar. Güneş onları kör ediyordu. Gözlerini korumak için bantlar istediler. Yere oturdular.</p>

  <p>— Anlatın, diye haykırdı Laetitia. Konuş benimle Jonathan! Ben senin kuzenin Laetitia Wells’im, Edmond Wells’in kızı. Söyle bana, aşağıda bu kadar uzun süre nasıl dayandınız?</p>

  <p>Jonathan Wells topluluğunun sözcülüğünü yaptı:</p>

  <p>— Sadece yaşamaya ve beraber yaşamaya karar verdik, hepsi bu. Çok fazla konuşmamayı tercih ediyoruz, bizi affedin.</p>

  <p>Yaşlı Augusta Wells bir taşın üstüne oturdu. Polislere yadsıma işaretleri yaptı. Sonra hafif bir gülüşle ekledi:</p>

  <p>— Su ve yiyecek vermeyin. Bize sadece battaniye verin çünkü dışarıda üşüyoruz. Vücutlarımızda bizi koruyacak hiç yağ kalmadı.</p>

  <p>Laetitia Wells, Jacques Melies ve Juliette Ramirez can çekişen insanlara yardım etmeyi bekliyorlardı. Şimdi, onlarla kibirli tavırlarla konuşan bu sakin iskeletler karşısında nasıl davranacaklarını bilemiyorlardı.</p>

  <p>Onları arabalarına yerleştirdiler, muayenelerinin yapılması için hastaneye götürdüler ve sağlık durumlarının korktuklarından daha iyi olduğunu gözlemlediler. Tabi hepsinde çok sayıda vitamin ve protein eksikliği vardı ama ne iç ya da dış doku bozuklukları vardı ne de hücrelerinde bir bozukluk.</p>

  <p>Juliette Ramirez’in beyninden telepatik bir mesaj gibi bir cümle geçti:</p>

  <p>“Ve onlar, yeni bir insanlığın taşıyıcısı garip bebekler gibi, besleyici toprağın derinliklerinden çıkacaklar.”</p>

  <p>Birkaç saat sonra Laetitia Wells, kurtulanları muayene eden psikoterapistle görüştü.</p>

  <p>— Neler olduğunu bilmiyorum, dedi adam. Neredeyse hiç konuşmuyorlar. Hepsi bana bir geri zekâlıymışım gibi gülümsüyorlar. Kabul etmem gerek, bu her zaman rahatsız edici bir şey. Ama daha şaşırtıcı olan ve beni huzursuz eden olgu şu: Birine dokunduğunuzda sanki aynı organizmanın parçalarıymışlar gibi hepsi dokunuşunuzu hissediyor. Ve hepsi bu değil?</p>

  <p>— Daha başka ne var?</p>

  <p>— Şarkı söylüyorlar. Melies dehşete kapıldı:</p>

  <p>— Şarkı mı söylüyorlar? Yanlış duymuş olmalısınız. Belki sözcüklere alışmakta zorluk çektikleri içindir ya da...</p>

  <p>— Hayır, şarkı söylüyorlar. Yani hepsi farklı sesler çıkarıyor ve sonunda aynı notada birleşip uzun süre onu devam ettiriyorlar. Bu tek nota bütün hastaneyi titretiyor ve görünüşe göre onları rahatlatıyor.</p>

  <p>— Çıldırmışlar! diye bağırdı komiser. Laetitia görüşünü belirtti:</p>

  <p>— Bu nota belki de Gregoryen şarkıları gibi bir birleşme sesidir. Babam bu konuyla çok ilgileniyordu.</p>

  <p>Juliette Ramirez tamamladı:</p>

  <p>— Bir karınca yuvasında kokunun birleşme işareti olması gibi insanlar için bir birleşme sesi.</p>

  <p>Komiser Jacques Melies kaygılıydı.</p>

  <p>— Bütün bunlardan sakın kimseye söz etmeyin ve yeni bir emre kadar bütün bu güzel dünyayı karantinaya alın.</p>
</body>
</html>
