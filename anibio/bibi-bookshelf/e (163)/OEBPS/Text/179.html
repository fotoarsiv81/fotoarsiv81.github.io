<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>179. HOŞ KOKU</h4>

  <p>Augusta Wells topluluk çemberindeydi. Hepsi OM sesini çıkarıyorlardı ve bu ses onların gidip birbirlerinin yanında büzüldükleri tinsel bir kabarcık oluşturuyordu.</p>

  <p>Yukarıda, gerçek olmayan bir askıda kalma halinde, başlarından bir metre yüksekte ve tavandan elli santimetre aşağıda artık aç değildiler, üşümüyorlardı, korkmuyorlardı, kendilerini unutuyorlardı, sadece askıda kalan, düşünen birer buhardılar.</p>

  <p>Bununla birlikte Augusta Wells aceleyle kabarcıktan çıktı. Yeniden etten vücudunda maddeleşti. Yeteri kadar yoğunlaşmamıştı. Bir şey zihnini meşgul ediyordu. Asalak bir düşünce. Aklı ve egosuyla yerde kaldı. Nicolas olayı ona düşünecek konu veriyordu.</p>

  <p>Kendi kendine insanların dünyası bir karınca için çok etkileyici olmalı, dedi. Karıncalar bir arabaya da bir kahve makinesi veya bir trendeki bilet basma makinesinin ne olduğunu asla anlayamayacaklar. Bu, onların hayal güçlerinin ötesinde bir şey. Augusta Wells, karınca evreniyle bu anlaşılmaz insan evreni arasındaki uzaklığın belki, insan dünyasını daha üstün (Tanrısal?) bir boyuttan ayıranla aynı uzaklık olduğunu düşündü.</p>

  <p>Belki daha üstün bir zaman-mekân boyutunda bir Nicolas var. İnsanlar kendi kendilerine Tanrı’nın neden böyle davrandığını soruyorlar ama aslında belki o aylaklıktan dolayı eğlenmeye çalışan bilinçsiz bir çocuk!</p>

  <p>Ona ne zaman ikindi kahvaltısı zamanı olduğunu ve insanlarla oynamayı bırakması gerektiğini söyleyecekler?</p>

  <p>Augusta Wells bu düşünceyle sersemleşmiş ama aynı zamanda heyecanlanmıştı.</p>

  <p>Eğer karıncalar trendeki bilet basma makinesini hayal edemiyorlarsa, daha üstün zaman-mekândaki Tanrı’yı hangi makineler, hangi özgün kavramlar yönetiyordu?</p>

  <p>Bunlar temelsiz ve yararsız düşüncelerden başka bir şey değillerdi. Yaşlı kadın yeniden düşüncelerini yoğunlaştırdı ve kendini yeniden grubun akıllarının yumuşacık ve rahat kabarcığında buldu.</p>
</body>
</html>
