<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>216. YERLEŞTİRİLEN TOTEMLER</h4>

  <p>Bir kıyı balıkçısı bir gün Fontainebleau Ormanı’nda dolaşırken şaşırtıcı bir görüntüyle karşılaştı. Bir derenin iki kolu arasında bulunan küçük bir adacıkta balçıktan küçük heykeller gördü. Hiç kuşkusuz minik aletlerle yapılmışlardı çünkü üstlerinde çok sayıda mikroskobik ıspatula darbeleri vardı.</p>

  <p>Hepsi birbirinin aynı olan bu heykelciklerden yüzlerce vardı. Neredeyse minyatür tuzluklar gibiydiler.</p>

  <p>Gezinen kişinin kıyı balıkçılığının yanı sıra başka bir tutkusu vardı: Arkeoloji.</p>

  <p>Her tarafa yerleştirilmiş bu totemler ona hemen Paskalya Adası’nı düşündürdü.</p>

  <p>Paskalya Adası’nda eskiden burada yaşamış olan bir Liliput halkı mı vardı acaba diye düşündü. Bireylerinin boyu sinekkuşunun boyunu geçmeyen bir eskiçağ uygarlığının en son izleriyle mi karşılaşmıştı? Cüce cinler mi? Cinler mi?</p>

  <p>Balıkçı-arkeolog, adayı yeterince titizlikle keşfetmedi. Yoksa birbirlerine her tür öykü anlatmak için duyargalarını dokundurmakla meşgul her türden küçük böcek kümelerini de fark edecekti.</p>

  <p>Ve bu balçık heykellerin gerçek sahiplerinin kim olduğunu anlayacaktı.</p>
</body>
</html>
