<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>127. TANIMA UÇUŞU</h4>

  <p>İleride uzakta küçük bir aydınlık ışıldıyor.</p>

  <p>Hava daha sıcak oldu. Seferdekiler adımlarını hızlandırıyorlar. Uzun bir sıra halinde mağaranın karanlık serinliğini terk edip güneşli bir kornişe ulaşıyorlar.</p>

  <p>Kızböcekleri aydınlıkta zıplayarak uçuyorlar. Kızböcekleri demek, akarsu demek. Yola çıkanlar artık amacından uzakta değil bu kesin.</p>

  <p>103. en güzel gergedanböceğini seçiyor. En uzun burun çıkıntısına sahip olduğu için ona “Büyük Boynuz” adını veriyorlar. 103. pençelerini onun kitinine yerleştiriyor ve bir keşif uçuşu için havalanmasını rica ediyor. On iki topçu şövalye bir kuşla karşılaşma olasılığında korumayı sağlamak için onu izliyor.</p>

  <p>Hep birlikte rüzgâra karşı ilerliyor ve pike yaparak ışık pullarıyla aydınlanan akarsuya doğru inişe geçiyorlar.</p>

  <p>Hava katmanları arasında kayış.</p>

  <p>On iki uçan böcek, mükemmel bir eşzamanlılıkla kanatlarının uçlarını hayali bir eksene dayıyor ve sola dönüyorlar.</p>

  <p>Manevra o kadar hızlı ki 103., merkezkaç kuvvetinin etkisiyle kendini bineğine yapışmış buluyor.</p>

  <p>Havanın saflığı onu sarhoş ediyor.</p>

  <p>Bu mavi göklerde her şey o kadar aydınlık, o kadar berrak görünüyor ki... Böcekleri sabit bir uyanıklığa zorlayan bu çok sayıdaki güzel kokunun hücumu bitti. Parlak bir havanın şeffaf, kokusuz gaz yayıntısından başka bir şey kalmıyor.</p>

  <p>On iki kınkanatlı kanat çırpışlarını yavaşlatıyorlar. Sessizce süzülüyorlar.</p>

  <p>Aşağıda bir şekiller ve renkler geçidi var.</p>

  <p>Filo alçalarak yere yakın uçmaya başlıyor. Harika savaş gemileri salkım söğütler ve kızılağaçlar arasında kayıyorlar.</p>

  <p>103. “Büyük Boynuz”un üzerinde huzurlu. Gergedanböcekleriyle yakınlaşmasının sayesinde onları tanımayı öğrendi. Bineği sadece en yüksek ve en sivri boynuza sahip olmakla kalmıyor, aynı zamanda en kaslı ayaklara ve en uzun kanatlara sahip olan da o. “Büyük Boynuz” başka bir avantaj daha sunuyor: O, topçuların atışlarını daha iyi ayarlamaları için nasıl uçacağı söylenebilen tek gergedanböceği. Ayrıca uçan bir düşman tarafından takip edildiğinde, tam zamanında U dönüşü yapmayı da biliyor.</p>

  <p>103., basit kokularla ona, kınkanatlıların bu yolculuktan hoşnut olup olmadıklarını soruyor. “Büyük Boynuz” mağaradaki geçişin yorucu olduğunu söylüyor. Karanlık bir koridorda kapalı kalmak zor. Kocaman kınkanatlıların geniş alana gereksinimleri var. Bunun dışında, diğer arkadaşları gibi tesadüfen “Tanrılar”dan söz eden konuşmalar duydu. Tanrılar Parmakların diğer bir adlandırılma şekli mi?</p>

  <p>103. kaçamak davranıyor. “Ruh halleri hastalığı” ücretli askerleri yakalamamalı. Yoksa tartışma derinleşerek büyüyecek ve bu da dünyanın ucuna bile ulaşamadan seferin sonu olacak.</p>

  <p>“Büyük Boynuz” bir oyuk olduğunu İşaret ediyor. Güney kınkanatlıları derinlikte süzülmeyi seviyorlar. Bazıları gerçekten şaşırtıcı. Bütün kınkanatlıların kendi özellikleri var, hiçbir tür birbirine benzer değil. Bu Güneyliler de sefere yararlı olabilirler. Neden bunlardan bazılarını işe almamalı? 103. kabul ediyor. Her tür yardım değerlendiriliyor.</p>

  <p>Uçuyorlar.</p>

  <p>Nehrin çevresinde baldıran, keçisakalı ve bataklıkların unutmabenileri güzel güzel kokuyorlar. Aşağıda beyaz, pembe, sarı nilüferlerden oluşan bir kilim, gelişigüzel dağıtılmış çok renkli konfetiler gibi geçiyor.</p>

  <p>Filo, nehrin üstünde fır dönüyor. İki kıyı arasında yarı yolda, ortasında büyük bir ağaç bulunan küçük bir ada var; Atlılar nehrin köpüklendiği yerin üstünde kayıyorlar. Gergedanböceklerinin ayakları sağanağı yarıyor.</p>

  <p>Fakat 103., aslında nehri altından dolaşmayı sağlayan bir yeraltı geçidi olan ünlü Satei Limanı’nı hâlâ bulamıyor. Ordu öngörülen yoldan, hem de çok fazla sapmış olmalı. Uzun süre yürümeleri gerekecek.</p>

  <p>Uçan izciler geri dönüyor ve her şeyin yolunda gittiğini, ileriye doğru devam etmek gerektiğini bildiriyorlar.</p>

  <p>Ordu, bir melas akıntısı gibi, karıncalar ayaklarındaki yapışan Puvılis tamponların yardımıyla, gergedanböcekleri zıplaya zıplaya uçarak, arılar pike yaparak ve sinekler gürültülü bir gösteri yaparak, falezden aşağı iniyor.</p>

  <p>Aşağıda, birkaç dağınık ot, fakat en önemlisi karıncalar için harika zahireler olan küçük buğdaygillerle kum sporobollerinin (mantar sporları) göze çarptığı açık renkli kumullarla kaplı, renkli ince bir kumu olan bir kumsal uzanıyor.</p>

  <p>103., Satei Limanına ulaşmak için kenar yamacını güneye doğru uzatmaları gerektiğini söylüyor. Kervan yola çıkıyor.</p>

  <p>İlerlerken, izciler güzel güzel salyangoz kokan beyaz pıhtılar buluyorlar. Buğdaygillerden bıkmış durumdalar ve bu yumurtalar harika görünüyor. 9. onları uyarıyor. Ne olursa olsun bir şeyi yemeden önce onun zehirli olup olmadığını belirlemek gerek. Bazıları onu dinliyor, diğerleri tıkınıyor.</p>

  <p>Ne hata! Bunlar yumurta değil salyangoz tükürüğüydüler. Daha da fazlası, kelebek hastalığına yakalanmış salyangoz tükürüğü!</p>
</body>
</html>
