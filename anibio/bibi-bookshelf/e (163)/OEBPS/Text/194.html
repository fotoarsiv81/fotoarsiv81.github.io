<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>194. ANSİKLOPEDİ</h4>

  <blockquote class="">
    <p>UYGARLIKLARIN KARŞILAŞMASI: Hindistan, bütün enerjileri yok eden bir ülkedir. Ona boyun eğdirmeye çalışan komutanların hepsi onda tükenmişlerdir. Ülkenin içinde ilerledikçe, Hindistan kendi âdetlerini onlara bulaştırıyordu. Savaşçı özelliklerini kaybediyor ve Hint Kültürünün İnceliklerine tutuluyor. Hindistan her şeyi çeken yumuşak bir sünger gibidir. Onlar geldiler, Hindistan onları yendi.</p>

    <p>İlk önemli akın Türk-Afgan Müslümanlar tarafından gerçekleştirildi. 1206’da Delhi’yi aldılar. Büyük Hint Yarımadasını tamamen ele geçirmeye çalışan beş sultan hanedanı birbirlerinin ardı sıra geldi. Fakat ordular güneye doğru ilerledikçe çözülüyorlardı. Askerler katliam yapmayı bırakıyor, dövüş zevklerini kaybediyor ve kendilerini Hint âdetlerinden etkilenmeye bırakıyorlardı. Sultanlar gerileme içinde yok oluyorlardı.</p>

    <p>Son hanedan olan Lodl Hanedanı, Tamerlan’ın torunu, Moğol asıllı Babür tarafından devrildi. Babür ISTJ’de Moğol İmparatorluğunu kurdu ve henüz Hindistan’ın ortasına gelmişken silahlardan vazgeçti, kendini resim, edebiyat ve müzik tutkusuna kaptırdı.</p>

    <p>Onun torunlarından biri olan Akbar Hindistan’ı birleştirmeyi bildi. Yumuşaklığı kullandı ve zamanının bütün dinlerinin en barışçıl yönlerini alıp birleştirerek bir din icat etti. Bununla birlikte, birkaç on yıl sonra Babür’ün başka bir torunu, Orangzeb yarımadada zorla İslam’ı kabul ettirmeye çalıştı. Hindistan ayaklandı ve patladı. Bu kıtaya şiddet kullanarak boyun eğdirmek olanaksızdır.</p>

    <p>XIX. yüzyılın başında İngilizler askeri olarak bütün kurumları ve büyük şehirleri fethetmeyi başardılar ama asla ülkenin tamamını kontrol edemediler. Tamamen Hindli olan bir çevrede yerleşmiş ordugâhlar, “İngiliz uygarlığına alt küçük semtler” kurmakla yetindiler.</p>

    <p>Rusya’yı soğuğun, Japonya ve Büyük Britanya’yı denizin koruması gibi Hindistan’ı da manevi bir duvar korur ve ondan içeri girenlerin hepsi ökseye takılır.</p>

    <p>Günümüzde de bu ülkede dolaşan her turist sadece bir günde “Neye yarar?” ve “Ne yapmak için?”lerin etkisi altına girer ve her tür girişimden vazgeçme isteği duyar.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
