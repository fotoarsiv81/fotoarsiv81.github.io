<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>37. MERKÜR ÖZEL GÖREVİ</h4>

  <p>“Doktor Livingstone’u görmek istiyorum.”</p>

  <p>103683.’nün dileği yerine getirilemiyor. Asilerin tamamı duyargalarıyla onu inceden inceye yokluyorlar.</p>

  <p>“Sana başka bir şey için gereksinimimiz var.”</p>

  <p>Topal karınca açıklıyor. Önceki gün, asker karınca kraliçenin yanındayken bir grup asi granit tabanın altındaki geçitten aşağı indi. Doktor Livingstone’la buluştular ve ona Parmaklara karşı düzenlenen seferi bildirdiler.</p>

  <p>103683. soruyor:</p>

  <p>“Konuştukları, Tanrıcı sözler söyleyen Doktor Livingstone muydu, yoksa Tanrıcı olmayan sözler söyleyen Doktor Livingstone muydu?”</p>

  <p>Hayır. Tanrıcı olmayandı. Mantıklı ve somut, bütün duyargaların menzilinde basit ve doğrudan şeylerden söz eden. Her durumda Doktor Livingstone ve Parmaklar bütün Parmakları yok etmek için bir özel görev grubunun dünyanın ucuna doğru yola çıkacağını öğrendiklerinde korkudan çılgına dönmediler. Tersine, bunu çok iyi bir haber gibi kabul ettiler ve hatta bunun kaçırılmaması gereken eşsiz bir fırsat olduğunu söylediler.</p>

  <p>Parmaklar uzun uzun düşündüler. Sonra Doktor Livingstone onların talimatlarını, onların kendilerine ait “Merkür Özel Görevi” adını verdikleri bir görev için emirleri iletti. Bu görev Doğu’ya gidecek seferle, ondan ayırt edilemeyecek kadar, doğrudan bağlantılı olacak.</p>

  <p>“Bel-o-kan’ın ordularını yönlendirecek olan kişi sen olduğuna göre bu Merkür Özel Görevi’ni de iyiye götürecek olan sensin.”</p>

  <p>103683. yeni görevinin bilincine varıyor.</p>

  <p>“Dikkat! Başarman gereken şeyi iyi ölç. Merkür Özel Görevi dünyanın yüzünü değiştirebilir.”</p>
</body>
</html>
