<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>170. SAVAŞÇILARIN DİNLENMESİ</h4>

  <p>Laetitia Wells, Jacques Melies’in yanı başında Phoenix Sokağı’nda yürüyordu. Muzipçe onun kolunu tuttu.</p>

  <p>— Sizin bu kadar mantıklı davranmanıza şaşırdım. Bu nazik yaşlı çifti vakit geçirmeden tutuklayacağınızı düşünüyordum. Genelde polis memurları fazlasıyla kalın kafalı ve kurallara sıkı sıkıya bağlıdırlar.</p>

  <p>Melies kendini çekti.</p>

  <p>— İnsan psikolojisi konusunda hiçbir zaman güçlü olmadınız.</p>

  <p>— Ne yanlış inanç!</p>

  <p>— Bu normal, siz insanlardan nefret ediyorsunuz! Asla beni anlamaya çalışmadınız. Bende durmadan akıl yoluna yöneltilmesi gereken bir budaladan başka bir şey görmüyorsunuz.</p>

  <p>— Fakat siz koca bir budaladan başka bir şey değilsiniz!</p>

  <p>— Bir budala olsam bile bu konuda beni yargılamak size düşmez. Bir sürü önceliğiniz var. Hiç kimseyi sevmiyorsunuz. Bütün erkeklerden nefret ediyorsunuz. Sizin hoşunuza gitmek için iki yerine altı bacağa, dudaklar yerine keskin çenelere sahip olmak gerek! (Şimdi sertleşmiş olan menekşe rengi gözlerle karşı karşıya geldi.) Şımarık çocuk! Her zaman haklı olduğunuz için övünürsünüz! Ben haksız olduğumda bile alçakgönüllü davranıyorum.</p>

  <p>— Siz sadece...</p>

  <p>— Yorgun ve okurlarının karşısında kendini değerinden fazla övmek için zamanını onu yıkmakla geçiren bir gazeteciye karşı aşırı sabırlı davranan bir adamım.</p>

  <p>— Bana hakaret etmeniz yararsız, gidiyorum.</p>

  <p>— İşte bu, gerçeği dinlemektense kaçmak o kadar kolay ki. Ayrıca nereye gitmek için ayrılıyorsunuz. Aceleyle yazı makinenize koşup bu öyküyü gün ışığına çıkarmak için mi? Ben, haklı olan bir gazeteci olmaktansa yanılan bir polis memuru olmayı tercih ederim. Ramirezleri rahat bıraktım ama sizin yüzünüzden, sadece sizin ilginç olanı yapma tutkunuz yüzünden gene de son günlerini demir parmaklıklar arkasında geçirme riskini taşıyorlar!</p>

  <p>— Benimle böyle konuşmanıza izin veremem...</p>

  <p>Laetitia ona tokat atacaktı. Melies sıcak ve sağlam eliyle onun bileğini tuttu. Bakışları karşılaştı. Siyah gözbebekleri menekşe rengi gözbebeklerine karşı. Abanoz ormanı tropik okyanusa karşı. Hemen kahkahalarla gülme isteği duydular ve birlikte güldüler. Katıla katıla güldüler.</p>

  <p>Ne! Çok kısa bir önce hayatlarının bilmecesini çözmüşlerdi, insanların dayanışma içindeki robotlar yaptığı, karıncalarla iletişim kurduğu, mükemmel cinayeti gerçekleştirdikleri, koşut ve harika başka bir dünyayla ilişkiye girmişlerdi. Ve şimdi burada, bu hüzünlü Phoenix Sokağı’nda, birlikte, el ele düşüncelerini birleştirip zamanın dışındaki bu anları düşünmek yerine çocuklar gibi boğuşarak kavga ediyorlardı!</p>

  <p>Laetitia dengesini kaybetti ve daha rahat gülebilmek için kaldırıma oturdu. Saat sabahın üçüydü. Gençtiler, sevinçliydiler ve uykuları yoktu.</p>

  <p>Önce Laetitia soluklandı.</p>

  <p>— Özür dilerim! Budalaca davrandım.</p>

  <p>— Hayır sen değil. Ben.</p>

  <p>— Evet ben.</p>

  <p>Yeni bir gülme dalgası yeniden onları sardı. Bir olayı kutlamaktan evine dönen geç kalmış, biraz çakırkeyif bir adam oynaşmak, için kaldırımdan başka bir yer bulamayan bu yuvasız genç çifte acıyarak baktı. Melies kalkması için Laetitia’ya yardım etti.</p>

  <p>— Haydi gidelim.</p>

  <p>— Ne yapmak için?</p>

  <p>— Geceyi kaldırımın üstünde geçirmek istemiyorsun herhalde, değil mi?</p>

  <p>— Neden olmasın?</p>

  <p>— Laetitia, benim o kadar mantıklım, sana neler oluyor?</p>

  <p>— Bana olan o ki artık o kadar mantıklı olmaktan bıktım. Mantıksız olanlar haklı, dünyadaki bütün Ramirezler gibi olmak istiyorum!</p>

  <p>Melies, sabah çiyinin Laetitia’nın ipek gibi saçlarını ve ince elbisesinin altındaki hassas vücudunu ıslatmaması için onu bir duvar köşesine, bir sundurmanın altına çekti.</p>

  <p>Birbirlerine çok yakındılar. Melies gözünü kırpmadan onun yüzünü okşamak için elini uzattı. Laetitia geri çekildi.</p>
</body>
</html>
