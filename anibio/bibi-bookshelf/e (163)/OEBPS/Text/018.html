<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>18. ANSİKLOPEDİ</h4>

  <blockquote class="">
    <p>ONLARDAN NASIL KURTULUNUR? Bana mutfakta dolaşan karıncalardan nasıl kurtulunabileceği sorulduğunda şöyle yanıt veriyorum: Hangi hakla mutfağınız karıncalardan çok size ait olacakmış? Onu satın mı aldınız? Tamam, ama kimden? Onu çimento kullanarak yapan ve doğadan çıkan yiyeceklerle dolduran diğer insanlardan. Bu işlenmiş doğa parçalarının size aitmiş gibi görünmesini sağlayan şey sizinle diğer insanlar arasında bir sözleşme. Fakat bu sadece insanlar arasında bir sözleşme. Yani insanlardan başkasını ilgilendirmiyor. Mutfak dolabınızdaki domates sosu neden karıncalardan çok size ait olacakmış? Bu domatesler toprağa ait! Çimento toprağa ait. Çatallarınızın metalinin, reçelinizin meyvelerinin, duvarlarınızın tuğlalarının kaynağı bu gezegen. İnsan bunları adlandırmak, etiketlendirmek ve fiyatlandırmaktan başka bir şey yapmıyor. Onu “mal sahibi” yapan bu değil. Toprak ve onun zenginlikleri bütün üstünde yaşayanlar için serbesttir...</p>

    <p>Bununla beraber bu mesaj anlaşılması için henüz çok yeni. Eğer her şeye rağmen bu küçücük rakiplerden kurtulmaya kararlıysanız “en az kötü” olan yöntem fesleğen. Korumak istediğiniz bölgeye bir fesleğen dikin. Karıncalar fesleğen kokusunu sevmezler, bu durumda daha çok komşunuzun apartman dairesini ziyaret etme eğiliminde olacaklardır.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
