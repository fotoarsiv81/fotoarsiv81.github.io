<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>39. HAZIRLIKLAR</h4>

  <p>“Sen nasıl yapılması gerektiğini biliyor musun?”</p>

  <p>Karınca yanıt vermiyor.</p>

  <p>Soruyu soran daha açık soruyor, “Bir Parmak öldürmek için ne yapılması gerektiğini biliyor musun?”</p>

  <p>“Hiçbir fikrim yok.”</p>

  <p>Sitenin her yerinde asker grupları Parmaklara karşı düzenlenecek sefer için hazırlanıyorlar. Piyade erleri çenelerini biliyorlar. Topçular karınlarını tıka basa asitle dolduruyorlar.</p>

  <p>Süvari olarak kabul edilebilecek olan hızlı piyade erleri, ölüm ve yıkım ekmek için atıldıklarında havanın sürtünme etkisini azaltmak için ayaklarındaki tüyleri kesiyorlar.</p>

  <p>Herkes sadece Parmaklardan, dünyanın ucundan ve bu canavarları yok etmek için kullanılacak savaş tekniklerinden konuşuyor.</p>

  <p>Bu olay tehlikeli ama bir o kadar da ilginç bir av olarak öngörülüyor.</p>

  <p>Bir topçu karnını % 60 yakıcılıktaki asitle dolduruyor. Zehir o kadar yoğun ki karnının ucu tütüyor.</p>

  <p>“Parmakları bununla yeneceğiz,” diyor.</p>

  <p>Daha önce bir yılanın hakkından geldiğini iddia eden yaşlı bir asker karınca duyargalarını temizleyerek fikrini belirtiyor:</p>

  <p>“Parmaklar kesinlikle anlatıldığı kadar yırtıcı değiller.”</p>

  <p>Aslında hiç kimse Parmaklarla nasıl başa çıkılacağını pekiyi bilmiyor. Zaten kraliçe Chli-pou-ni bu seferi düzenlememiş olsaydı, Bel-o-kanlıların çoğu Parmaklar hakkında anlatılanların sadece efsaneler olduğunu ve Parmakların var olmadıklarını düşünmeye devam edeceklerdi.</p>

  <p>Bazı askerler, dünyanın ucuna giden kâşif 103683.’nün onlara önderlik edeceğini söylüyorlar. Askeri birlikler bu deneyimli karıncanın varlığına seviniyorlar.</p>

  <p>Küçük gruplar kendilerini tatlı enerjiyle doldurmak için mataraların olduğu salona doğru ilerliyorlar. Savaşçılar yola çıkış işaretinin ne zaman verileceğini bilmiyorlar ama hepsi hazır, hem de gayet iyi hazırlanmış durumdalar.</p>

  <p>On kadar Tanrıcı asi asker karınca, gizlice silahlı kalabalığın arasına karışıyor. Hiçbir şey söylemiyorlar fakat salonlarda dolaşan feromonlar; özenle alıyorlar. Duyargaları sürekli titreşiyor.</p>
</body>
</html>
