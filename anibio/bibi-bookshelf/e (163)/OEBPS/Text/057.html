<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>57. ANSİKLOPEDİ</h4>

  <blockquote class="">
    <p>GÜÇ İLİŞKİLERİ: Fareler üzerinde bir deney yapıldı. Onların yüzme yeteneklerini incelemek için Nancy Fakültesi’nde davranış biyolojisi konusunda bir laboratuvar araştırmacısı olan Didier Desor altı fareyi tek çıkışı bir havuza bağlanan bir kafese koydu. Farelerin yiyecek dağıtan bir yemliğe ulaşabilmeleri için bu havuzu geçmeleri gerekiyordu. Çabucak gözlendi ki altı fare hep birlikte yüzerek yiyeceklerini almaya gitmiyorlardı. Birtakım roller ortaya çıktı ve bunların dağıtımı şöyleydi: İki sömürülen yüzücü, iki yüzmeyen sömüren, bir özerk yüzücü ve bir yüzmeyen acı çeken. İki sömürülen suyun altından yüzerek yiyecek almaya gidiyorlardı. Kafese geri döndüklerinde iki sömüren onlara vuruyor ve ağızlarındakini bırakıncaya kadar kafalarını suyun altında tutuyordu. İki boyun eğmiş sömürülen, ancak iki sömüreni doyurduktan sonra kendi yiyeceklerini tüketebiliyorlardı. Sömürenler asla yüzmüyorlardı, beslenmek için yüzenleri dövmekle yetiniyorlardı. Özerk olan yiyeceğini sömürenlere bırakmayacak kadar gürbüz bir yüzücüydü. Acı çekene gelince, o, yüzemiyor ve yüzenleri korkutamıyordu, sonuç olarak o da mücadeleler sırasında düşen kırıntıları topluyordu. Deneyin yapıldığı yirmi kafeste de aynı dağılım görüldü: İki sömürülen, iki sömüren, bir özerk ve bir acı çeken. Bu hiyerarşi mekanizmasını daha iyi anlamak için altı sömüren bir araya kondu. Bütün gece dövüştüler. Sabah içlerinden ikisi angaryacıydı, biri tek başına yüzüyordu, biri de geriye kalan her şeye katlanıyordu. Aynı şey boyun eğmiş sömürülen davranışı gösteren farelere de uygulandı. Ertesi gün şafak vakti içlerinden ikisi paşa rolündeydi.</p>

    <p>Fakat deneyin en düşündürücü tarafı şuydu: Beyini-incelemek için farelerin kafatasları açıldığında en gergin olanların sömürenler oldukları fark edildi. Belli ki sömürülenlerin artık onlara itaat etmeyeceğinden korkmuşlardı.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
