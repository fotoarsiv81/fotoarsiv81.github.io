<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>183. ANSİKLOPEDİ</h4>

  <blockquote class="">
    <p>TERMİT: Termitler konusunda uzman bilginlerle karşılaştığım olur. Bana karıncaların tabi ki ilginç olduklarını ama termitlerin başardıklarının yarısını yapamadıklarını söylerler.</p>

    <p>Bu doğru.</p>

    <p>Termitler, “mükemmel bir toplum” yaratan yegâne sosyal böcekler, hatta belki yegâne hayvanlardır. Termitler, her bireyin kraliçesine hizmet etmekten mutlu olduğu, herkesin birbirini anladığı, birbirine yardım ettiği, hiçbir bireyin en küçük bir tutku ya da en küçük bencillik beslemediği mutlak hükümdarlık biçiminde örgütlenmişlerdir.</p>

    <p>Belki termit bundan iki yüz milyon yıldan daha uzun bir süre önce şehirler inşa eden ilk hayvan olduğu için “dayanışma” sözcüğü en güçlü anlamını kesinlikle termit toplumunda alır.</p>

    <p>Bununla birlikte, onun başarısı içinde kendi mahkûmiyetini barındırır. Mükemmel olan, tanımı gereği, kendini daha iyi duruma getirmeyi bilemez. Bu yüzden termit şehri her tür sorgulama, her tür devrim, her tür iç sorun konusunda cahildir. Termit şehri saf ve sağlıklı bir organizmadır, öyle ki aşırı derecede dayanıklı bir çimentoyla inşa edilmiş, incelikle işlenmiş koridorlarında mutluluğunun tadını çıkarmaktan başka bir şey yapmaz.</p>

    <p>Buna karşın karınca çok daha anarşik bir sosyal düzende yaşar. Yanlışlıklar yaparak gelişir ve giriştiği her şeye yanlışlıklar yaparak başlar. Asla sahip olduğuyla tatmin olmaz, hayatını tehlikeye atma pahasına bile olsa her şeyin tadına bakar. Karınca yuvası durağan bir düzen değil, sürekli çeşitli denemeler yapan, bazen kendi yıkımı riskini göze alarak en aldatıcı olanlara kadar bütün çözümleri deneyen bir toplumdur. İşte benim karıncalarla termitlerden daha çok ilgilenmem için bu kadar çok neden var.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
