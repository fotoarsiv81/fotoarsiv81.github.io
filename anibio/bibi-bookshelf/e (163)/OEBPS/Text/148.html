<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>148. ANSİKLOPEDİ</h4>

  <blockquote class="">
    <p>BOMBACI: Bombacı ağılı böcekler (Brachynus creptians) bir “organik tüfeğe” sahiptirler. Saldırıya uğradıklarında bir duman çıkarırlar ve bunu bir patlama izler. Böcek bunu iki ayrı bez tarafından salgılanan iki kimyasal maddeyi birleştirerek yapar. Birincisi %25 oksijenli su ve %t0 hidroklorür İçeren bir çözelti çıkarır. İkincisi peroksidaz adlı bir enzim üretir. Bu sıvılar bir yanma odasında karışarak önce duman, sonra patlamayı sağlayan nitrik asit buharı fışkırması oluştururlar.</p>

    <p>Bir bombacı ağılı böceğe elimizi yaklaştırmak namlusu hemen kırmızı, yakıcı ve ağır kokulu damlalardan oluşan bir iri bulut fışkırtacaktır. Nitrik asit deride kabarcıklara yol açacaktır.</p>

    <p>Bu kınkanatlılar patlayıcı karışımın harekete geçtiği esnek karın gagalarını ayarlayarak nişan almayı bilirler. Böylece birkaç santimetre uzaklıktaki bir hedefi vurabilirler. Eğer isabet ettiremezlerse patlamanın gürültüsü her tür saldırganı kaçırmaya yetecektir.</p>

    <p>Bombacı ağılı böcekler turuncu ve gümüşi mavidirler. Çok kolay fark edilirler. Sanki namlularıyla silahlandıkları için kendilerini alacalı giysilerle gözleri üzerlerine çekecek kadar yaralanmaz hissederler. Genelde, parlak renkleri ve gösterişli dış kanatları olan kınkanatlılar, meraklıları uzaklaştırmayı sağlayan savunma “aleti”ne sahiptirler.</p>

    <p>Not: Bu hayvanın lezzetli olduğunu bilen sıçanlar “alete” karşın bombacı ağılı böceklerinin üzerine atlarlar ve patlayıcı karışım, işlevini gerçekleştirmeye zaman bulamadan hemen karınlarını kuma banarlar. Böylece darbeler kumda kaybolur ve böcek bütün cephanesini saçıp savurduğunda sıçan onu kafasından başlayarak oburca yer.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
