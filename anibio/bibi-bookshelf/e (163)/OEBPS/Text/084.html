<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>84. İLK ÖLÜMLER</h4>

  <p>Kuş yeniden bombalamak için geri geliyor. Orta vadeli stratejisini uyguluyor: Önce zehirliyor, sonra hassaslaşan karıncaları bir sonraki saldırıda topluyor.</p>

  <p>Askerler kendilerini güçsüz hissediyorlar. 9. gökyüzüne doğru Parmakları öldürmeye gittiklerini ve onlara saldırarak bu aptal kuşun ortak düşmanlarını koruduğunu bağırıyor. Fakat ağaçkakan kokusal mesajları algılamıyor. Ters bir halka çizerek askerlerden oluşan sütuna en iyi biçimde yaklaşıyor.</p>

  <p>Yaşlı bir karınca bağırıyor: “Herkes uçaksavar savunmasına!”</p>

  <p>Ağır topçular uzun sapların arasından mümkün olduğu kadar çabuk hücum ediyorlar. Kuşkusuz aşırı hızlı olan kuşun geçişinde atışlarını yapıyorlar. İsabetsiz! Ne yazık ki iki topçu kesişen atışlarıyla aynı anda karşılıklı birbirlerini öldürüyorlar.</p>

  <p>Ama siyah ağaçkakan dışkı atışını tekrar etmeye hazırlanırken pek alışılmamış bir görüntüyle karşılaşıyor. Karşısında, eşzamanlı olmayan kanat çırpışları sayesinde havada neredeyse hareketsiz duran bir gergedanböceği ve öndeki boynuzunun sivri ucunda tünemiş atış konumunda bir karınca var. Bu 103683. Anüsü tütüyor çünkü karnı tamamen % 60 yoğunluktaki asitle dolu.</p>

  <p>Dengesini sağlayamayan karınca cesaretini yitirdi. Kuş onu yok edecek, ölçülemeyecek kadar daha büyük, daha güçlü ve daha atik. Karıncanın karnı engellemediği bir titremeyle sarsılıyor, artık nişan alamıyor.</p>

  <p>O zaman Parmakları düşünüyor. Parmakların korkusu tüm diğer korkuların ötesinde. Direnmekten vazgeçmeyecek: Parmaklara yaklaşmışken bir avcı kuşun onu etkilemesine, izin vermemeli.</p>

  <p>Dikiliyor ve zehir cebinin içeriğini bir darbeyle atıyor. Ateş! Ağaçkakanın yükselecek zamanı olmadı. Körleşmiş bir halde yörüngesini kaybediyor, bir ağaç kütüğüne çarpıyor, çarpmanın etkisiyle zıplıyor ve yere düşüyor. Bununla birlikte şarküteri ekipleri üzerine ayak basmadan yeniden havalanmayı başarıyor.</p>

  <p>Bu olaydan dolayı 103683. büyük bir saygınlık kazanıyor. Hiç kimse onun korkusunu çok daha büyük bir korkuyla yendiğini bilmiyor.</p>

  <p>Bundan sonra, sefere katılan askerler 103683.’nün cesaretine, deneyimine, nişancılığına başvurma alışkanlığı ediniyorlar. Ondan başka kim uçuş halindeki kocaman bir düşmanı durdurmayı başarırdı?</p>

  <p>Bu artan popülerliğin başka bir sonucu daha oluyor: Sevgi dolu teklifsizlik işareti olarak onun adını kısaltıyorlar. Artık bütün sefere katılanlar onu sadece 103. diye çağırıyorlar.</p>

  <p>Tekrar yola koyulmadan önce, ağaçkakanın dışkısından isabet alanlara diğerlerine şerit bulaştırmamaları için trofalaksi yapmaktan kaçınmaları öğütleniyor.</p>

  <p>Sıralar yeniden oluşturulurken 23. 103.’e yaklaşıyor. Neler oluyor? 24. ortadan kayboldu. Epey bir süre onu arıyorlar bulamıyorlar. Bu arada siyah ağaçkakan hiç kimseyi taramadı! 24,’nün ortadan kaybolması çok rahatsız edici çünkü onunla birlikte Merkür Görevi’nin kozası da ortadan yok oldu.</p>

  <p>Diğerlerini bu konuda bilgilendirmek olanaksız. Daha fazla beklemek olanaksız. 24.’ye yazık oldu. Güruh bireyden önce geliyor.</p>
</body>
</html>
