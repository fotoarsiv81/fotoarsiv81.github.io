<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>186. KIYAMETTE SON YARGI GÜNÜ</h4>

  <p>Arthur Ramirez onları çok sıcak karşıladı. Sağlığı daha iyiydi. Onları polise bildirmedikleri için teşekkür etti. Madam Ramirez orada değildi, “Düşünce Tuzağı” yarışmasındaydı.</p>

  <p>Gazeteci ve polis memuru ona yeni bir olay olduğunu açıkladılar: Ne kadar inanılmaz görünse de bir karınca onlara elle yazılmış bir mesaj getirmek için gelmişti.</p>

  <p>Ona mektubu gösterdiler ve Arthur Ramirez sorunu hemen anladı. Beyaz sakalını çekiştirdi, sonra “Pierre de Rosette”i çalıştırmayı kabul etti.</p>

  <p>Onları çatı arasına götürdü, çok sayıda bilgisayarı çalıştırdı, feromon üreten koku şişelerini aydınlattı, her tür birikmeyi önlemek için şeffaf tüpleri salladı.</p>

  <p>Laetitia bin bir çeşit önlemle 103.’yü şişesinden çıkardı ve Arthur onu camdan bir çanın altına yerleştirdi.</p>

  <p>Bu çandan iki boru çıkıyordu: Biri karıncanın kokusal feromonlarını çekiyor, diğeri ona insanların mesajlarını çeviren yapay feromonları ulaştırıyordu.</p>

  <p>Ramirez kumanda tablosunun önüne oturdu, bir sürü dişli tekerleği ayarladı, ışıklı belirti noktalarını yeniden kontrol etti, potansiyometreyi çevirdi. Her şey hazırdı. Şimdi geriye sadece insan sözcüklerini karınca kokuları olarak yeniden üreten programı işletmek kalmıştı. Fransızca-karınca dili sözlüğü yüz bin sözcük ve yüz bin farklı feromon içeriyordu.</p>

  <p>Mühendis küçük bilgisayarın karşısına yerleşti ve özenle tane tane konuştu:</p>

  <p>Yayın: “Selamlar.”</p>

  <p>Bir düğmeye bastı ve video ekranı sözcüğü kimyasal formüle dönüştürdü, sonra bilgiişlem dilinin tam dozlarına göre boşalan koku şişelerine geçirdi. Her sözcüğe kendi kokusunu verdi.</p>

  <p>Mesajı taşıyan küçük bulut bir hava pompasıyla borunun içinde ileriye itildi ve çanın içine ulaştı.</p>

  <p>Karınca duyargalarını oynattı.</p>

  <p>“Selamlar.”</p>

  <p>Mesaj alındı.</p>

  <p>Onun yanıt mesajının tam olarak alınabilmesi için bir körük takımı, çanı her tür parazit kokudan temizledi.</p>

  <p>Duyarlı saplar titreştiler.</p>

  <p>Yanıt bulutu şeffaf-borudan yukarı çıktı, bir sözcüğe karşılık gelen her sıvıyı elde etmek için onu moleküllerine bölen spektro-metre ve kromatografa kadar geldi.</p>

  <p>Bilgisayarın ekranında yavaş yavaş bir cümle belirdi.</p>

  <p>Aynı anda bir ses birleştiricisi onu telaffuz etti.</p>

  <p>Hepsi karıncanın yanıtını duydu.</p>

  <p>Alış: “Kimsiniz? Feromonlarınızı pekiyi anlayamıyorum.” Laetitia ve Melies hayran olmuşlardı. Edmond Wells’in makinesi gerçekten çalışıyordu!</p>

  <p>Yayın: “İnsanlarla karıncalar arasında iletişim kurmaya yarayan bir makinenin içindesin. Bu makine sayesinde seninle konuşabilir ve sen kokusal mesaj yaydığında seni anlayabiliriz.”</p>

  <p>Alış: “İnsanlar mı? İnsanlar nedir? Bir tür Parmak mı?”</p>

  <p>Karıncanın onların makinesinden hiç etkilenmediği açıkça görülüyordu ve bu şaşırtıcıydı. Teklifsizce yanıt veriyor ve hatta “Parmaklar” adını verdiği kişileri tanıyor gibi görünüyordu. Arthur Ramirez küçük bilgisayarına kapandı.</p>

  <p>Yayın: “Evet, biz Parmakların uzantısıyız.”</p>

  <p>Yanıt bilgisayarın üstüne yerleştirilmiş olan mikrofonda yankılandı.</p>

  <p>Alış: “Bizde size Parmaklar adı verilir. Size Parmaklar demeyi tercih ederim.”</p>

  <p>Yayın: “Nasıl istersen.”</p>

  <p>Alış: “Kimsiniz. Doktor Livingstone’sunuz sanırım...”</p>

  <p>Üçü de şaşkına döndü. Bir karınca Doktor Livingstone’dan söz edildiğini ve ünlü “Siz Doktor Livingstone”sunuz sanırım” cümlesini nasıl duymuş olabilirdi. Önce çevirmende bir düzenlenme hatası olduğunu ya da Fransızca-karınca dili sözlük mekanizmasında bir karışıklık olduğunu sandılar. İçlerinde hiçbirinin aklına gülmek ya da belki gülmece yeteneği olan bir karıncayla karşı karşıya olduklarını düşünmek gelmedi. Daha çok karıncaların tanıdıkları bu Doktor Livingstone’un kim olduğunu merak ettiler.</p>

  <p>Yayın: “Hayır, biz ‘Doktor Livingstone’ değiliz. Biz üç insanız. Üç Parmak. İsimlerimiz Arthur, Laetitia ve Jacques.”</p>

  <p>“Dünyalıca konuşmayı nasıl öğrendiniz?”</p>

  <p>Laetitia fısıldadı:</p>

  <p>— Karıncaların kokusal dilini konuşmayı nasıl biliyoruz demek istiyor olmalı. Görünen o ki kendilerinin gönderme yapılabilecek yegâne dünyalılar olduklarına inanıyorlar...</p>

  <p>Yayın: “Bu bize rastlantı sonucu geçen bir sır. Ya sen, sen kimsin?”</p>

  <p>Alış: “103683. ama arkadaşlarım bana kısaca 103. demeyi tercih ediyorlar. Ben kâşif asker kastından bir cinsiyetsiz karıncayım. Dünyanın en büyük sitesi Bel-o-kan’dan geliyorum.”</p>

  <p>Yayın: “Peki bize bu mesajı nasıl getirdin?”</p>

  <p>Alış: “Şehrimizin altında yaşayan Parmaklar bu paketin size ulaştırılmasını istediler. Bu işe “Merkür Görevi” adını verdiler. Ben daha önce Parmaklara yaklaşan tek kişi olduğum için kız kardeşlerim bu işi başaracak tek kişinin de ben olduğumu düşündüler.”</p>

  <p>103., dünyadaki bütün Parmakları yok etmeyi amaçlayan bir seferin de başlıca rehberi olduğunu belirtmekten kaçındı.</p>

  <p>Her üçünün de bu çalçene karıncaya soracakları soruları vardı. Arthur Ramirez konuşmanın dizginlerini elinde tutmaya devam etti.</p>

  <p>Yayın. – “Bize verdiğin mektupta senin sitenin altında sıkışıp kalmış insanlar, pardon Parmaklar olduğu ve onlara yardım edebilmemiz için bizi onlara bir tek senin götürebileceğin yazılı.</p>

  <p>Alış: “Bu doğru.”</p>

  <p>Yayın: “Öyleyse bize yolu göster, seni takip edelim.”</p>

  <p>Alış: “Hayır.”</p>

  <p>Yayın: “Nasıl hayır?”</p>

  <p>Alış: “Önce sizi tanımam gerek. Yoksa size güvenip güvenemeyeceğimi nasıl bilebilirim?”</p>

  <p>Üç insan öyle şaşırdılar ki ne yanıt vereceklerini bilemediler. Karıncalara kendilerini oldukça yakın hissediyor, hatta onlara saygı duyuyorlardı ama orada bu küçük sürü hayvanlarından birinin onlara açıkça “hayır” dediğini duymak garipti. Her şeyin bir sınırı vardı. Bu çanın altındaki bu küstah küçük siyah pıhtı ayaklarının arasında on yedi kişinin hayatını tutuyordu. Onu basit bir başparmak darbesiyle ezebilirlerdi ve o ona tanıtılmadıkları bahanesiyle onlara yardım etmeyi reddetmeye cüret ediyordu!</p>

  <p>Yayın: “Neden bizi tanımak istiyorsun?”</p>

  <p>Alış: “Siz büyük ve güçlüsünüz ama sizin iyi niyetli olup olmadığınızı bilmiyorum. Kraliçemiz Chli-pou-ni’nin inandığı gibi canavar mısınız? 23.’nün düşündüğü gibi her şeyi yapabilecek güçteki Tanrılar mısınız? Tehlikeli misiniz? Zeki misiniz? Barbar mısınız? Sayınız fazla mı? Teknolojiniz ne durumda? Alet kullanmayı biliyor musunuz? Yani sizden birkaç kişiyi kurtarmaya değip değmeyeceğine karar vermeden önce sizi tanımak zorundayım.”</p>

  <p>Yayın: “Her üçümüzün de sana hayatımızı anlatmamızı mı istiyorsun?</p>

  <p>Alış: “Anlayıp değerlendirmek istediğim üçünüz değilsiniz, türünüzün tamamı.”</p>

  <p>Laetitia ve Melies birbirlerine dik dik baktılar. Nereden başlamalı? Bu karıncaya eskiçağ uygarlıklarını, ortaçağı, Rönesans’ı, Dünya Savaşları’nı anlatmak zorunda mı kalacaklardı? Arthur bu konuşmadan çok hoşlanıyor görünüyordu.</p>

  <p>Yayın: “Öyleyse bize sorular sor. Biz onlara yanıt vereceğiz ve sana dünyamızı açıklayacağız.”</p>

  <p>Alış. – “Bu çok kolay olur. Sitemizin altında tutsak olan Parmaklarınızı kurtarabilmek için dünyanızın en iyi halini gösterirsiniz. Beni daha tarafsız bir biçimde bilgilendirmenin bir yolunu bulun.”</p>

  <p>Bu 103. ne dik kafalıydı! Arthur bile onu iyi niyetleri konusunda ikna etmek için ne yanıt vereceğini bilmiyordu. Melies’e gelince, o öfkeleniyordu. Laetitia’ya dönerek öfkeyle konuştu:</p>

  <p>— Çok iyi. Kuzenin ve arkadaşlarını bu ukala karıncanın yardımı olmadan kurtaracağız. Arthur, sizde Fontainebleau Ormanı’nın bir haritası var mı?</p>

  <p>Evet, bir haritası vardı ama Fontainebleau Ormanı on yedi bin hektarlık bir alana yayılıyordu ve orada bol bol karınca yuvası vardı. Nerede aramalı? Barbizon tarafında mı, Apremont’un kayalarının altında mı, Franchard Bataklığı’nın yanında mı, Solle’un tepelerindeki kumlarda mı?</p>

  <p>Yıllarca kazabilirlerdi. Kendi olanaklarıyla Bel-o-kan’ı asla bulamazlardı.</p>

  <p>Melies sinirlendi:</p>

  <p>— Gene de bir karınca bizi aşağılayamaz. Arthur Ramirez konuklarını savundu.</p>

  <p>— Bizi yuvasına götürmeden önce tek istediği bizi daha iyi anlamak. Haklı. Onun yerinde olsam ben de aynı şekilde davranırdım.</p>

  <p>— Fakat ona nasıl dünyamızla ilgili “tarafsız” bir görüntü verebiliriz?</p>

  <p>Düşündüler. Bir bilmece daha! Sonunda Jacques Melies bağırdı:</p>

  <p>— Bir fikrim var!</p>

  <p>Komiserin atılgan inisiyatiflerine her zaman temkinli yaklaşan Laetitia sordu:</p>

  <p>— Neymiş bu fikir?</p>

  <p>— Televizyon. Te-le-viz-yon! Tabii ya, televizyonla bütün insan türüne bağlanırız, bütün insanlığın nabzını yoklarız. Televizyon uygarlığımızın bütün yönlerini gösterir. Bizim 103. televizyon izleyerek ruhunda ve bilincinde bizim ne olduğumuzu ve neye değip değmediğimizi değerlendirecektir.</p>
</body>
</html>
