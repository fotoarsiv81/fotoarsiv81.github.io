<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>132. SAVAŞ</h4>

  <p>Ateş!</p>

  <p>Çok sayıda siyah siluet dalgası güçlü mitralyöz atışları arasında koşuyor.</p>

  <p>Yenilenlerin iskeletleri tütüyor. Askerler parçalanmaktan kurtulmak için kendilerini toprağa gömüyorlar. Bazı gruplar kumulların içine saklanıyor.</p>

  <p>Küçük el bombalarının çatırtısı. Mitralyözlerin çıtırtısı. Uzakta, alevler içindeki petrol kuyuları artık güneşin sızamadığı ağır bir siyah duman yayıyor.</p>

  <p>— Söndürün şunu. Yeter!</p>

  <p>Melies günlük dünya haberlerinin gelip geçtiği televizyonun sesini kısarak sordu:</p>

  <p>— Haberleri sevmiyor musunuz?</p>

  <p>— Bir an sonra insanların budalalığı bıktırıyor, dedi Laetitia. Hâlâ hiçbir şey yok mu?</p>

  <p>— Hâlâ hiçbir şey yok.</p>

  <p>Genç kadın bir battaniyeye sarındı.</p>

  <p>— Bu durumda ben biraz uyuyacağım. Bir şey olursa beni uyandırın komiser.</p>

  <p>— Sizi hemen uyarıyorum. Hareket detektörlerinden biri hareketlendi.</p>

  <p>Ekranların inceliyorlar.</p>

  <p>— Odada bir hareket var.</p>

  <p>Birer birer video monitörlerini açtılar ama hiçbir şey görmediler.</p>

  <p>— ‘Onlar’ oradalar, dedi Melies. Laetitia düzeltti:</p>

  <p>— ‘O’ orada. Ekranda sadece tek bir sinyal var.</p>

  <p>Melies bir şişe maden suyu açtı. Her olasılığa karşı koltuk altlarına bir ıslak kompres daha yaptı ve her türlü riskten kaçınmak için biraz daha parfüm süründü.</p>

  <p>— Hâlâ ter kokuyor muyum? diye sordu.</p>

  <p>— Güzel güzel Bebe Cadum kokuyorsunuz.</p>

  <p>Hâlâ hiçbir şey görmüyorlardı ama tahta yer döşemesinde bir sürtünme sesi duyuyorlardı.</p>

  <p>Jacques Melies odayı dolduran video kameralarını çalıştırdı.</p>

  <p>— ‘Onlar’ yatağa yaklaşıyorlar.</p>

  <p>Kilimin hizasında yerleştirilmiş kameranın karşısında yiyecek aramakta olan yabani bir fındık faresi göründü. Kahkahalarla güldüler.</p>

  <p>— Ne de olsa karıncalar insanların arasında yaşayan yegâne hayvanlar değiller, diye bağırdı Laetitia. Bu kez gerçekten yatıyorum ve bana gösterecek daha ciddi bir şey olmadıkça beni uyandırmayın.</p>
</body>
</html>
