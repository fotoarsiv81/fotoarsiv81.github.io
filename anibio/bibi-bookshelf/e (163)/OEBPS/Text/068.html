<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>68. LAETITIA’YA MEKTUP</h4>

  <blockquote class="">
    <p>“Laetitia kızım, canım.</p>

    <p>Beni yargılama.</p>

    <p>Annenin ölümünden sonra senin yanında kalmaya dayanamadım. Çünkü sana her baktığımda onu görüyordum ve bu benim için beyinciğimde, kızgın bir bıçağın darbesi gibiydi.</p>

    <p>Ben hiçbir şeyin etkilemediği, fırtına çıktığında mendillerine sarılan dayanıklı adamlardan değilim. Böyle zamanlarda ben daha çok her şeyi terk edip kendimi kuru bir yaprak gibi rüzgâra bırakma eğiliminde olurum.</p>

    <p>Genelde en korkakça davranış olarak nitelenen şeyi seçtiğimi biliyorum: Kaçış. Fakat bizi başka hiçbir şey kurtaramazdı. Seni ve beni.</p>

    <p>Yani tek başına yetişeceksin, kendini eğiteceksin, kendinde seni ileri götürecek güç ve koruyucuları bulmalısın. Bu en kötü okul değil, tam tersi. İnsan hayatta her zaman yalnızdır, bunu ne kadar erken fark ederse o kadar daha iyi dayanır.</p>

    <p>Yolunu bul.</p>

    <p>Ailede hiç kimse senin varlığını bilmiyor. Benim için en değerli olanı, sır olarak saklamayı her zaman bildim. Bu mektubu aldığında kesin olarak ölmüş olacağım. Bu yüzden beni aramak boşuna. Vasiyetimde evimi yeğenim Jonathan’a bıraktım. Oraya gitme, onunla konuşma, hiçbir şey isteme.</p>

    <p>Sana bambaşka bir miras bırakıyorum. Bu armağan ölümlülerin çoğuna değersiz görünebilir. Bununla beraber meraklı ve girişken bir ruh için aşırı değerli. Ve bu konuda sana güveniyorum.</p>

    <p>Bu armağan, karıncaların kokusal dillerini deşifre etmeye yarayacak bir makinenin planlarından oluşuyor. Adını “Pierre de Rosette” koydum çünkü o, her biri üstün bir tarzda gelişmiş olan iki uygarlık arasında bir köprü kurmak için eşsiz bir olanağı temsil ediyor.</p>

    <p>Kısaca, bu makine bir çevirmen. Onun çevirmenliğiyle sadece karıncaları anlamayacağız, onlarla konuşabileceğiz de. Karıncalarla iletişim kurmak! Anlıyor musun?</p>

    <p>Onu kullanmaya yeni başladım ama şimdiden o kadar harika kavrayışlar açıyor ki yaşamımın kalan bölümü bunlara yetmeyecek.</p>

    <p>Benim eserimi devam ettir. Bayrağı devral. Daha sonra, bu aygıtın asla unutulmaması için, onu seçtiğin birine geçireceksin. Fakat çok büyük bir gizlilik içinde hareket et: Karıncaların zekâsının insanlar için gün ışığına çıkması için henüz çok erken. Sana ilerlemek için yararlı olacakların dışında hiç kimseye bundan söz etme.</p>

    <p>Belki o güne kadar yeğenim Jonathan mahzende bıraktığım prototipi kullanmayı başarmıştır. Doğruyu söylemek gerekirse bundan şüpheliyim ama önemli değil.</p>

    <p>Sana gelince, bu yol seni ilgilendirdiyse ve sana hitap ediyorsa sana şaşırtıcı sürprizler hazırlayacağını düşünüyorum.</p>

    <p>Kızım, seni seviyorum.</p>

    <p class="r mt1 mb1">Edmond Wells</p>

    <p><b>Not 1.</b> Pierre de Rosette’in planları ekte.</p>

    <p><b>Not 2.</b> Ayrıca “Göreceli ve Mutlak Bilgi Ansiklopedi”nin ikinci cildi de ekte. Evimin mahzeninin dibinde de bir kopyası var. Bu kitabın amacı, tabi ki böcekbilim öncelikli olarak bilginin bütün bölgelerini içermek. “Göreceli ve Mutlak Bilgi Ansiklopedisi” İspanyol Hanı gibi her gelen orada aradığını buluyor. Her okuyuş farklı bir anlam kazanıyor çünkü okuyucunun yaşamıyla iletişime giriyor ve onun kendi dünya görüşüyle uyum sağlıyor.</p>

    <p>Bunun sana gönderdiğim bir rehber, bir arkadaş olduğunu düşün.</p>

    <p><b>Not 3.</b> Hatırlıyor musun, sen küçükken sana bir bilmece sormuştum (daha o zaman bilmeceleri seviyordun). Sana altı kibritle nasıl altı tane eşkenar üçgen yapılacağını soruyordum. Bulmana yardım etmek için sana bir cümle vermiştim: “Farklı bir biçimde düşünmek gerek.” Zaman harcamış ama sonunda çözümü bulmuştun. Üçüncü boyuta açılmak. Düz zeminden farklı bir biçimde düşünmek. Diklemesine bir piramit kurmak. Bu bir ilk adımdı. Sana önereceğim ikinci bir bilmecem var, ikinci adımın bilmecesi. Gene altı kibritle, artık dört değil fakat altı eşkenar üçgen yapabilir misin? Bulmana yardım edecek olan cümle başta sana ilkinin tersi gibi görünecek. İşte: “Diğeriyle aynı tarzda düşünmek gerek.”</p>
  </blockquote>
</body>
</html>
