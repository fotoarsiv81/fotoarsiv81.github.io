<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>72. HEPİMİZ KARINCAYIZ</h4>

  <p>Jonathan Wells “Göreceli ve Mutlak Bilgi Ansiklopedisi”nde, bundan binlerce yıl önce bir Pasifik adasında karıncalara tapanların varlığından söz eden bir bölüm buldu. Edmond Wells’e göre bu insanlar besinlerini azaltarak ve meditasyon yaparak olağanüstü ruhsal güçler geliştirmişlerdi.</p>

  <p>Bu topluluk bilinmeyen nedenlerle yok olmuştu, onunla birlikte sırları da.</p>

  <p>Gittikçe besinden yoksun kalmaları onları enerjilerini tutumlu kullanmaya zorunlu kılmıştı. En küçük hareket onlara ağır geliyordu. Gittikçe daha az konuşuyorlardı ama buna aykırı bir biçimde birbirlerini gittikçe daha iyi anlıyorlardı. Bir bakış, bir gülümseme, bir çene hareketi iletişim kurmalarına yetiyordu. Dikkat yetenekleri önemli ölçüde genişlemişti. Yürüdüklerinde her kaslarının, her eklemlerinin hareketlendiğinin bilincine varıyorlardı. Düşünce yoluyla soluklarının gidiş gelişlerini takip ediyorlardı.</p>

  <p>Koku alma ve işitme duyuları hayvanlara ve ilkellere yakıştırılan keskinliğe ulaşmıştı. Tat alma duyularına gelince, sürekli oruç onu şiddetlendirmişti. Yetersiz beslenmenin yol açtığı bireysel ya da toplu sanrıların bile bir anlamı vardı.</p>

  <p>Lucie Wells başkalarının düşüncelerini doğrudan okuduğunu ilk kez fark ettiğinde dehşete kapıldı. Bu olgu ona uygunsuz göründü. Fakat rastlantı eseri Jason Bragel’in o kadar doğru ve namuslu olan aklıyla iletişim kuruyordu, orada dolaşmanın tadını çıkardı.</p>

  <p>Her geçen gün yiyecek daha azalıyordu ve ruhsal deneyimler daha güçlü oluyordu. Her zaman zorunlu olarak en iyisi için değil bedensel aktivitelere ve açık havaya alışmış olan eski itfaiyeciler ve polis memurları bazen öfke ve klostrofobi (Kapalı mekân korkusu) krizlerini bastırıyorlardı.</p>

  <p>Çok zayıflamış, yüzleri daha parlak ve daha koyu renk olan gözleriyle kaplanmış hepsi birbirlerine benzeyecek kadar tanınmaz hale geliyorlardı. Birbirlerine kendi huy ve düşüncelerini bulaştırdıkları söylenebilirdi (sadece Nicolas Wells, küçük yaşı nedeniyle daha iyi beslendiği için, hâlâ net bir biçimde diğerlerinden ayırt ediliyordu).</p>

  <p>Ayakta durmaktan kaçınıyorlardı (fiziksel enerjisi olmayan insanlar için aşırı yorucuydu) ve dizüstü oturarak kalmayı, hatta dört ayak üzerinde yürümeyi tercih ediyorlardı. Yavaş yavaş, günler geçtikçe, ilk günlerde çekilen acıyı bir çeşit dinginlik izledi.</p>

  <p>Bu bir tür çılgınlık mıydı?</p>

  <p>Ve sonra birden, bir sabah bilgisayarın yazıcısı çatırdadı. Bel-o-kan kızıl karınca sitesinden bir bölüm asi, önceki kraliçenin ölümüyle kesintiye uğrayan iletişimi yeniden kurmak istiyordu. Diyalog kurmak için “Doktor Livingstone” sondasını kullanıyorlardı. İnsanlara yardım etmek istiyorlardı. Gerçekten, üstlerini kapayan granit kapak taşından geçen faydan ilk yiyecek yardımları onlara ulaşmaya başladı.</p>
</body>
</html>
