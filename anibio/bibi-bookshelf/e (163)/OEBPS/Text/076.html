<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>76. MARILYN MONROE,</h4>

  <p>MEDIDS’İN NASIL HAKKINDAN GELDİ</p>

  <p>İki Etiyopyalı bilgin çok sade, aynı idealle kaynaşmış bir çift oluşturuyorlardı.</p>

  <p>Henüz çok küçükken bile Gilles Odergin karınca yuvalarına bakarak saatler geçiriyordu. Evinde, boş reçel kaplarının içine karıncalar yerleştirmek istedi. İlk kaçış denemelerinde sinirlenen annesi onları terlik darbeleriyle katletti.</p>

  <p>Buna karşın o, vazgeçmedi ve daha gizli, her yeri iyice kapalı diğer yetiştirme deneylerine girişti. Ama her seferinde karıncaları ölüyordu ve o, bunun nedenini anlamıyordu.</p>

  <p>Uzun süre bu küçük hayvanlara bu kadar ilgi duyan tek kişi olduğuna inandı. Rotterdam Böcekbilim Fakültesi’nde Suzanne’la karşılaştığı güne kadar. Karıncalara karşı onları hemen birbirlerine yaklaştıran aynı karşı konulmaz ilgiyi duyuyorlardı.</p>

  <p>Genç kadın, doğrusu, ondan daha da tutkuluydu. Teraryumlar oluşturmuştu, pansiyonerlerinin büyük bir bölümünü ayırt edebiliyordu, onlara adlar veriyordu, korudukları arasında meydana gelen en küçük olayı not ediyordu. İkisi beraber cumartesi günlerini onları gözlemleyerek geçiriyorlardı.</p>

  <p>Daha sonra, gene Avrupa’da ve evli oldukları bir sırada korkunç bir şey oldu. O sırada Suzanne’ın karınca yuvasında altı kraliçe vardı. Kısa duyargaları olana Kleopatra, kafasında bir makas darbesi izi taşıyana Marie Stuart, kıvırcık Ayakları olana Pompadour, en geveze olana (duyusal uzantılarını durmadan kımıldatıyordu) Eva Peron, en koket olana Marilyn Monroe ve en saldırgan olana Catherine de Medids adını vermişti.</p>

  <p>Bu sonuncusu, karakterine uygun olarak bir grup katili harekete geçirdi ve birbiri ardına bütün rakiplerini öldürttü. Odergin çifti, bu mini iç savaşa müdahale etmeden Medids’in kiralık katillerinin diğer kraliçeleri nasıl yakaladıklarını ve yalağa götürdüklerini, orada boğduktan sonra çöplüğe attıklarını gözlediler.</p>

  <p>Sonra öyle bir şey oldu ki Marilyn Monroe bu Saint-Barthe-lemy katliamından sağ çıktı. Atıkların arasından ortaya çıktı ve ivedilikle kendi kiralık katillerini harekete geçirdi ve Catherine de Medids’i öldürttü.</p>

  <p>Bu korkunç hesap görmeler iki karınca uygarlığı âşığını dehşete düşürdü. Allak bullak olmuşlardı. Demek ki karıncaların dünyası insanların dünyasından daha da zalimdi. Aşırı zalimdi. Bir günden diğerine genç çift sevdikleri kadar bu dünyadan nefret etmeye başladılar.</p>

  <p>Etiyopya’ya döndükten kısa bir süre sonra geniş bir Afrika kıtasının böcekleriyle mücadele hareketine katıldılar. Böylece bu konuda zirvede olan dünyaca ünlüler ve en iyi uzmanlarla ilişkiye girdiler.</p>

  <p>Prof. Odergin deney kabını çıkardı ve bir rahibin özenli ve ölçülü hareketleriyle göz hizasına kaldırdı. Karısı aynı törensel havayla kabın içine beyaz bir toz boşalttı. Aslında tebeşir tozu. Sonra karışımı merkezkaç kuvvetiyle çalışan bir alete boşalttı, içine birçok sütsü sıvı ekledi, kapattı ve düğmeye bastı. Beş dakika sonra karışım gümüş grisi tatlı bir karışık renk aldı.</p>

  <p>O sırada bir adam geldi ve onları uyardı. Bu da bir bilgindi-Uzun boylu ve zayıftı, adı Cygneriaz’dı. Prof. Miguel Cygneriaz.</p>

  <p>— Hızlı yapmak gerek. “Onlar” bize yetişiyorlar. Maximilien MacHarious da öldü. Babil Eylemi hangi noktada?</p>

  <p>Gilles gümüş renkli sıvıyla dolu deney kabını uzattı:</p>

  <p>— Her şey hazır.</p>

  <p>— Aferin. Bu kez sanırım biz kazandık. Artık bize karşı hiçbir şey yapamayacaklar. Fakat siz onlar yeniden vurmadan yola çıkmalısının</p>

  <p>— Tekerleğimize çomak sokmaya çalışanların adlarını biliyor musunuz?</p>

  <p>— Küçük bir sahte çevreci grup olmalı. Ne yaptıklarını bile bilmiyorlar.</p>

  <p>Gilles Odergin iç çekti.</p>

  <p>— Bir eser meydana getirildiğinde neden onun çalışmasını engellemek için bir karşı gücün ortaya çıkması gerekiyor?</p>

  <p>Miguel Cygneriaz omuz silkti.</p>

  <p>— Bu her zaman böyledir. Bizim daha çabuk olmamız gerekiyor.</p>

  <p>— Fakat düşmanlarımız kimler?</p>

  <p>Miguel Cygneriaz bir entrikacı havası takındı.</p>

  <p>— Bunu gerçekten bilmek istiyor musunuz? Cehennem güçlerine karşı savaşıyoruz. Onlar her yerdeler. Ve her şeyden önemlisi, buradalar, kendi aklımızın kıvrımlarında derinlemesine büzülüp saklanmış duruyorlar. İnanın bana, bunlar en kötüleri!</p>

  <p>Gilles ve Suzanne Odergin, Prof. Miguel Cygneriaz gümüş rengi maddeyi götürdükten tam otuz dakika sonra öldüler.</p>
</body>
</html>
