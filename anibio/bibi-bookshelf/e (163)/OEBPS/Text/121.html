<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>121. ANSİKLOPEDİ</h4>

  <blockquote class="">
    <p>UYGARLIKLARIN KARŞILAŞMASI: Kudüs’ü ve İsa’nın mezarını kurtarmak için düzenlenen İkinci Haçlı Seferi’nin başına Godefroy de Boulilon geçti. Bu kez, yüz bin hacıdan oluşan ordunun kadrosuna dört bin beş yüz savaşa alışık şövalye katılıyordu. Bunların çoğu, bütün mirası büyük oğula bırakan hukuk yüzünden her türlü yurtluktan mahrum kalan, soyluların genç küçük oğullarıydı. Din perdesi altında, bu mirastan yoksun soylular yabancı şatoları fethetmeyi ve sonunda toprak sahibi olmayı umut ediyorlardı.</p>

    <p>Bunu yaptılar. Her yeni bir şato ele geçirildiğinde, şövalyeler oraya yerleşiyor ve seferi terk ediyorlardı. Sık sık, yenilen bir şehrin topraklarına sahip olmak için aralarında dövüşüyorlardı. Örneğin, Prens Bohemond de Tarente, Hatay’ı kendi hesabına almaya karar verdi. Haçlılar, içlerinden bazılarını seferde kalmaya ikna etmek için onlarla dövüştüler. Paradoks: Amaçlarına daha kolay ulaşabilmek için Batılı soyluların kendi savaş arkadaşlarını yenmek için Doğulu emirlerle birlik oluşturdukları görüldü. Diğerleri de onlarla karşılaşıp yenmek için başka emirlerle birleşmekte duraksamadılar. Öyle bir an geldi ki artık kim kiminle, kime karşı savaşıyor bilinmiyordu. Çoğu, Haçlı Seferi’nin baştaki amacını bile unutmuştu.</p>

    <p class="r mt1">Edmond Wells,</p>

    <p class="r i">Göreceli ve Mutlak Bilgi Ansiklopedisi, Cilt II.</p>
  </blockquote>
</body>
</html>
