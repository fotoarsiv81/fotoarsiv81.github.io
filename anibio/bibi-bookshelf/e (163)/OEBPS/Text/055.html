<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>55. SADECE SU, SADECE SU</h4>

  <p>Pençeler ve çeneler inatla çalışıyorlar. Kazıyorlar, kazıyorlar, başka kurtuluş yolu yok. Yardım tünellerinde kızgın asi karıncaların çevresinde yer titreşiyor, sallanıyor.</p>

  <p>Su bütün siteyi süpürüyor. Chli-pou-ni’nin bütün güzel projeleri, gerçekleştirdiği öncü harika girişimler artık dalgaların götürdüğü atıklardan başka bir şey değil. Boş şeyler, sonuçta bunlar sadece boş şeylerdi; bu bahçeler, bu mantar tarlaları, bu ağıllar, bu sarnıç salonları, bu kış tahıl ambarları, bu ısı ayarlı bebek koğuşları solaryum, su kanalları... Selde sanki hiçbir zaman var olmamışlar gibi yok oluyorlar.</p>

  <p>Birden, yardım tünelinin bir yan duvarı patlıyor. Su, demetler halinde fışkırıyor. 103683. ve arkadaşları daha da hızlı kazmak için toprağı yutuyorlar. Fakat bu iş olanaksız ve sel onları yakalıyor.</p>

  <p>103683. onları bekleyen talih hakkında hiçbir hayal kurmuyor. Şimdiden karınlarına kadar ıslandılar ve su tam hızla yükselmeye devam ediyor.</p>
</body>
</html>
