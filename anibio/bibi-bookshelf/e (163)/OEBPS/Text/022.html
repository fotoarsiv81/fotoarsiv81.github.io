<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>22. SARNIÇLARIN SALONUNDAKİ GÖREV</h4>

  <p>Burada, yer altındaki 40. katta, hareketli bir kalabalık var. Ağustos ayı tüm kuvvetiyle ısıtıyor ve sıcaklık gece ve derinlerde bile herkesi sinirli yapıyor.</p>

  <p>Sinirli Bel-o-kan savaşçıları geçenleri nedensiz hafifçe ısırıyorlar. İşçi karıncalar yumurta bakım salonlarıyla şurup depolama salonları arasında koşturuyorlar. Bel-o-kan karınca yuvası sıcaktan bunalıyor.</p>

  <p>Site sakinleri ılık bir lenf gibi dışarı akıyor.</p>

  <p>Otuz asiden oluşan grup fark ettirmeden sarnıç karıncaların salonuna giriyorlar. “Sumo”larını hayranlıkla inceliyorlar. Sarnıç karıncalar, donuk kırmızı şeritlerle süslü şişman ve altın rengi meyve çeşitleri oluşturuyorlar. Bu meyveler başları yukarıda, karınları aşağıda tavana asılı duran karıncaların ucunda uzayan kitinlerden oluşuyor.</p>

  <p>İşçi karıncalar içeriği zengin bal özünü çekebilmek ve boş kursaklarını doldurmak için hareketleniyorlar.</p>

  <p>Bazen kraliçe Chli-pou-ni’nin kendisi tıka basa yemek için geliyor. Onun varlığı karşısında, kımıldayamadıkları için bir hareketsizlik felsefesi edinmiş olan bu şaşılacak böcekler kayıtsız kalıyorlar. Bazıları onların beyinlerinin küçüldüğünü iddia ediyor. İşlev, organı yaratır, fakat işlevin yokluğu organı tahrip eder. Kendilerini doldurmak ve boşaltmaktan başka uğraşıları olmayan sarnıç karıncalar yavaş yavaş iki işlemli makinelere dönüşüyorlar. Bu salonun dışında hiçbir şey algılamayı ve anlamayı bilmiyorlar. Sarnıçlar alt kastında doğdular ve sarnıç olarak ölecekler.</p>

  <p>Bununla beraber hâlâ canlıyken onları yerlerinden sökmek mümkün. Bunu yapmak için “göç” anlamına gelen bir feromon yaymak yeterli. Sarnıç karıncalar birer besin kaynağıdır elbette ama bir göç sırasında taşınmayı kabul etmek için programlanmış taşınabilir kaynaklardır.</p>

  <p>Asiler büyüklükleri iyi olan birkaç sarnıç karıncayı sayıyorlar. Duyargalarıyla yaklaşıp “göç” formülünü telaffuz ediyorlar. O zaman kocaman böcek yavaşça kıpırdıyor, ayaklarını birer birer tavandan ayırıyor ve yere iniyor. Ezilmelerini engellemek için ayaklar onları hemen yakalıyor.</p>

  <p>İçlerinden biri, “Nereye gidiyoruz?” diye soruyor.</p>

  <p>“Güneye doğru.”</p>

  <p>Sarnıç karıncalar tartışmıyorlar ve kendilerini asiler tarafından götürülmeye bırakıyorlar. O kadar ağırlar ki bu mataraları taşımak için altı karıncanın bir araya gelmesi gerekiyor. Ve bu kadar çaba sadece Parmakların yararlanması için.</p>

  <p>103683., “Değer biliyorlar mı bari? “ diye soruyor. Bir asi, “Yeteri kadar götürmediğimiz için şikâyet ediyorlar,” diye yanıt veriyor. Nankörler!</p>

  <p>Komando birliği sakınarak daha alt katlara inmeye başlıyor. Ve sonunda granit tabanı kat eden küçük fay. Diğer köşede Dr. Livingstone’un onarla konuşacağı salon bulunuyor.</p>

  <p>103683. tir tir titriyor. Korkunç Parmaklarla konuşmak, demek bu kadar kolay olacak.</p>

  <p>Konuşma hemen olmayacak. Asiler birden bu yörede alışılmış kol gezme işlerini yapan muhafızlar tarafından avlanıyorlar. Çabucak daha iyi kaçmak için sarnıçlarını bırakıyorlar. “Bunlar asiler!”</p>

  <p>Bir asker asilerin ortaya çıkarılamaz sandıkları kokuyu tanıdı. Alarm feromonları çatırdıyor, kaçıp kovalamaca başladı.</p>

  <p>Federal savaşçılar hızlı ama gene de asileri yakalamayı başaramıyorlar. Bu durumda, sanki hepsini bir yerlerde yeniden toplamak istermişler gibi bazı yolları keserek barajlar oluşturuyorlar.</p>

  <p>Askerler komando birliğini, frensiz ve aşırı bir hızla katları yeniden çıkmaya zorluyorlar. Seviye -40, -30, -16, -14. Avlarını önceden belirlenmiş bir yere doğru itiyorlar. 103683. tuzağı tahmin ediyor ama kaçış yolu görmüyor. Artık önünde sadece bir çıkış var. Eğer federaller onu serbest bıraktıysalar bunun için nedenleri vardır. Fakat oraya gitmekten başka hangi seçenek var?</p>

  <p>Asiler pis kokulu tahtakuruları ve korkunçluklarla dolu bir salona giriyorlar. Ürkütücü görüntü karşısında duyargaları dikiliyor.</p>

  <p>Sırtları kalbur gibi görünen dişi tahtakuruları dört bir yana koşuyorlar ve erkekler ucu delici, sivri cinsel organlarıyla onları kovalıyorlar. Daha uzakta eşcinsel erkekler uzun yeşil salkımlar halinde birbirleriyle iç içe geçiyorlar. Her yerde tahtakuruları var, kaynaşıyor, uğulduyor, üreyip çoğalıyorlar. Delici tahtakurusu cinsel organları dik, kitinleri delmeye hazırlar asilerin başlarına geleni anlayacak zamanları olmuyor. Çoktan baskın halinde saldıran bu lanetli böcekler tarafından çevrildiler, bir karınca cinsel azgınlık halindeki pis kokulu tahtakurularından oluşan kalın bir şilte tarafından yaprak haline getirilerek çöküyor. Hiçbirinin asit fışkırtarak kendini savunmak için karnını çıkaracak zamanı olmuyor. Erkeklerin delici cinsel organları onları delip geçiyor.</p>

  <p>Çılgına dönmüş olan 103683. çabalıyor.</p>
</body>
</html>
