<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="text/css" http-equiv="Content-Style-Type" />

  <title></title>
  <meta content="Mandos" name="Author" />
  <link href="../Styles/Style0001.css" rel="stylesheet" type="text/css" />
</head>

<body>
  <h4>201. METRODA KOVALAMACA</h4>

  <p>Aşırı heyecanlıydılar. Jacques Melies, Laetitia Wells ve Juliette Ramirez ayırt etmeden metroyu kullananlara soruyorlardı.</p>

  <p>— Bir karınca görmediniz mi?</p>

  <p>— Pardon?</p>

  <p>— Buradan geçmiş olmalı, bundan eminim. Karıncalar alacakaranlığı severler. Karanlık köşeleri aramak gerek.</p>

  <p>Jacques Melies geçen birine yüklendi:</p>

  <p>— Adımınızı attığınız yere bakın, lanet olsun, onu öldürebilirdiniz!</p>

  <p>Hiç kimse onların ne yaptığını anlamıyordu.</p>

  <p>— Onu öldürmek mi? Kimi öldürmek? Neyi öldürmek?</p>

  <p>— 103.’yü!</p>

  <p>Ve her zaman olduğu gibi yolcuların çoğu düzeni bozanları görmeyi ya da duymayı reddederek yanlarından geçiyorlardı. Melies sırtını seramik kaplı duvara dayadı.</p>

  <p>— Lanet olsun, metro istasyonunda karınca aramak samanlıkta iğne aramak gibi.</p>

  <p>Laetitia Wells alnına vurdu!</p>

  <p>— Fakat işte fikir bu! Bunu daha önce nasıl düşünemedik? “Samanlıkta iğne aramak...”</p>

  <p>— Ne demek istiyorsun?</p>

  <p>— Samanlıkta iğne aramak için ne yapılır?</p>

  <p>— Bu olanaksız!</p>

  <p>— Hayır, mümkün. Doğru yöntemi kullanmak yeterli. Samanlıkta iğne bulmak için çok kolay bir yol var: Samanları ateşe verir, sonra küllerin üstünden mıknatıs geçiririz.</p>

  <p>— Tamam ama bunun 103. ile ne ilgisi var.</p>

  <p>— Bu bir düşünce. Yöntemi bulmak yeterli. Ve mutlaka bir yöntem var!</p>

  <p>Bir çözüm bulmak için konuştular. Bir yöntem!</p>

  <p>— Jacques, sen bir polis memurusun, istasyon şefinden herkesi boşaltmasını isteyerek işe başla.</p>

  <p>— Asla kabul etmez, bu en kalabalık saat!</p>

  <p>— Bir bomba ihbarı olduğunu söyle! Vicdanında, binlerce ölü olması riskini asla almaz.</p>

  <p>— Tamam.</p>

  <p>— Pekâlâ, Juliette, feromonal bir cümle yapabilir misiniz?</p>

  <p>— Hangi cümleyi?</p>

  <p>— ‘En aydınlık bölgede buluşalım.’</p>

  <p>— Hiç sorun değil! Hatta 30 santilitre bile yapabilirim. Bir spreyle her yere sıkarız..</p>

  <p>— Mükemmel. Jacques Melies coştu.</p>

  <p>— Anlıyorum. Onun gelmesi için kıyıya güçlü bir projektör yerleştirmek istiyorsun.</p>

  <p>— Teraryumumdaki kızıl karıncalar her zaman ışığa doğru giderlerdi. Neden denemeyelim...</p>

  <p>Juliette Ramirez ‘En aydınlık bölgede buluşalım’ kokusal cümlesini üretti ve bir parfüm şişesinin içinde bu çağrıyla geldi.</p>

  <p>İstasyonun hoparlörleri herkesten düzenli ve sakin bir biçimde metroyu boşaltmasını istiyordu. Herkes itti, bağırdı, sallandı, tepindi. Herkes kendisi için ve Tanrı herkes için.</p>

  <p>Biri “Ateş!” diye bağırdı. Bu dehşetin doruğu oldu. Çağrı herkes tarafından yerine getirildi. Kalabalık aceleyle ilerledi. Sütunların arasındaki ayırma mazgalları devrildi. İnsanlar geçmek için çabalıyorlardı. Hoparlör boşuna, “Sakin olun, panik yapmayın,” diye emirler veriyordu, bu sözcükler istenenin aksi bir etki yaratıyordu.</p>

  <p>Çevresinde inip kalkan ayakkabı tabanlarının karşısında 103. “Fontainebleau” İstasyonu’nun fayans harflerinden birinin küçük aralığının içinde saklanmaya karar veriyor. Alfabenin altıncı harfi F. Orada Parmak kokusu ve teri hayhuyunun yatışmasını bekliyor.</p>
</body>
</html>
