<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t1">&nbsp;</span></p>

  <h2 class="h22"><a id="ncx11955"></a><a id="a137"></a>Dedektif Ölüm Döşeğinde</h2>

  <p class="p9"><span class="t1">&nbsp;</span></p>

  <p class="p7">Sherlock Holmes'ün ev sahibesi Bayan Hudson'ın çektiğini başka hiçbir ev sahibi çekmemiştir herhalde. Evinin giriş kapısında tuhaf ve çoğu zaman sevimsiz karakterlerin yığılı olması yetmiyormuş gibi, bir de kiracısının garip alışkanlıklarına ve düzensiz hayatına katlanmak zorunda kalıyordu. İnanılmaz dağınıklığı, olmadık saatlerde müzik dinleme tutkusu, ara sıra evin içinde tabancasıyla talim yapması, genelde pis kokular yayılmasına neden olan bilimsel deneyleri ve dünyasından eksik olmayan şiddet ve tehlikeler Holmes'u belki de Londra'nın en kötü kiracısı yapmaya yetiyordu. Ama ödemeleri her zaman dolgundu. Eminim, Holmes'ün beraber olduğumuz yıllar içinde verdiği kiralan toplasanız koca evi kolaylıkla satın alabilirdiniz.</p>

  <p class="p15">Davranışları ne kadar alışılmadık olursa olsun, ev sahibesi ona her zaman saygıyla yaklaşır, işine burnunu sokmaya cesaret edemezdi. Hatta, dostumun kadınlara karşı nezaketinden olacak, yaşlı bayan ondan hoşlanıyordu bile. Holmes karşı cinsten hoşlanmaz ve onlara asla güvenmezdi ama hiçbir zaman da beyefendiliği elden bırakmazdı. Kadının Holmes'a ne kadar düşkün olduğunu bildiğim için, evliliğimin ikinci yılında, kaldığım yere gelip dostumun içinde bulunduğu üzücü durumu anlatırken can kulağıyla dinledim.</p>

  <p>"O ölüyor Dr. Watson," dedi. "Üç gündür yataktan çıkmadı ve korkarım bugünü de çıkaramayacak. Doktor çağırmama izin vermiyor. Bu sabah yüzünün iyice çekildiğini ve çaresizce bakan kocaman, parlak gözlerini görünce daha fazla dayanamadım. 'İzniniz olsun ya da olmasın Bay Holmes, hemen şimdi gidip bir doktor bulacağım,' dedim. 'O halde Watson olsun,' dedi o da. Yerinizde olsam acele ederdim efendim; yoksa onu bir daha göremeyebilirsiniz."</p>

  <p class="p15">Hastalığından haberim olmadığı için anlatılanlar beni dehşete düşürmüştü. Nasıl aceleyle ceketimi ve şapkamı kapıp yola koyulduğumu tahmin edebilirsiniz. Yolda diğer ayrıntıları da sordum.</p>

  <p>"Anlatabileceğim fazla bir şey yok. Nehir kenarındaki Rotherhithe'de bir vaka üzerine çalışıyordu; bu hastalığı da orada kaptı herhalde. Çarşamba akşam üzeri yatağa düştü ve o günden beri de ayağa kalkamadı. Üç gündür boğazından ne bir lokma ne de bir yudum su geçiyor."</p>

  <p>"Yüce Tanrım! Neden doktor çağırmadınız?"</p>

  <p>"İzin vermedi efendim. Ne kadar inatçı olduğunu bilirsiniz. Sözlerine karşı gelmeye cesaret edemedim. Ama siz de göreceksiniz, böyle giderse bu dünyada kalıcı değil."</p>

  <p class="p15">Dostum gerçekten de acınacak haldeydi. O sisli Kasım gününün loş ışığında hasta odası kasvete bürünmüştü. Ama yüreğimi asıl burkan, yatağından bana bakan o zayıf, solgun yüzdü. Gözleri yüksek ateşten parlamış, yanaklarına sağlıksız bir kızıllık oturmuştu. Örtünün üstüne çıkardığı ince elleri durmaksızın titriyor, sesi de hırıltılar halinde çıkıyordu. Odaya girdiğimde yerinden kıpırdamadı ama gözlerindeki ışımadan beni tanıdığını anlamıştım.</p>

  <p>"Görüyorsun ya Watson, uğursuzluk yakamıza yapışmış galiba," dedi cılız bir sesle. Ama o eski kayıtsız tavrını kaybetmemişe benziyordu.</p>

  <p>"Sevgili dostum!" diye atıldım.</p>

  <p>"Dur orada! Sakın yaklaşma!" dedi, ondan sadece en tehlikeli zamanlarda duymaya alışık olduğum bir kesinlikle. "Watson bana yaklaşırsan seni evden çıkartmak zorunda kalırım."</p>

  <p>"Peki neden?"</p>

  <p>"Çünkü böyle istiyorum. Yetmez mi?"</p>

  <p>Evet Bayan Hudson haklıydı. Onu hiç böyle inatçı görmemiştim. Ama göz göre göre eriyip bittiğini bilmek de dayanılmazdı.</p>

  <p>"Sadece yardım etmek istedim," diye açıklamaya giriştim.</p>

  <p>"Elbette! Söylenenleri yerine getirirsen en iyi şekilde yardım edersin."</p>

  <p>"Tabii Holmes."</p>

  <p>Biraz önceki sert tavrından eser kalmamıştı şimdi. "Kızmadın ya?" diye sordu, zorlukla nefes alarak. Zavallı şeytan, onu bu halde görürken nasıl kızabilirdim ki?</p>

  <p>"Senin iyiliğin için Watson," dedi inleyerek. <span class="t18">"Benim</span> iyiliğim için mi?"</p>

  <p class="p38">"Ben derdimin ne olduğunu biliyorum. Sumatra'ya özgü bir çeşit bulaşıcı hastalık -Hollandalılar bu konuda bizden daha bilgililer ama onlar da şimdiye kadar pek üzerinde durmamışlar. Ama bir şey kesin. Son derece ölümcül ve tehlikeli derecede bulaşıcı."</p>

  <p>Hastalıklı bir gayretle konuşuyor; titreyen, uzun elleriyle beni uzakta durmaya davet ediyordu.</p>

  <p>"Dokunmayla bulaşıyor Watson -bu bile yeterli. Uzakta durursan sorun olmaz."</p>

  <p>"Yüce Tanrım! Holmes! Bu umurumda mı sanıyorsun? Yabancı biri olsa belki etkilenmezdim. Bunun, beni, eski bir dostuma yardım etmekten alıkoyabileceğini mi düşünüyorsun yoksa?"</p>

  <p>Yine ileri doğru bir adım attım ama öfkeli bir bakış atarak durdurdu beni.</p>

  <p>"Orada durursan konuşuruz. Yoksa odamda daha fazla kalamazsın."</p>

  <p>Şimdiye dek Holmes'ün sıra dışı huylarına o kadar saygı gösterdim ki, hiçbir şey anlamadığım zamanlarda bile isteklerine boyun eğmişimdir. Ama şimdi bütün mesleki içgüdülerim ayaklanmıştı. Başka zaman istediği kadar patronluk taslayabilirdi; ama şimdi o hastaydı, bense doktor.</p>

  <p>"Holmes," dedim, "sen kendinde değilsin. Hasta bir adam, çocuk gibidir; ve ben sana bakacağım. Hoşuna gitsin ya da gitmesin, belirtileri inceleyip bir tedavi uygulayacağım."</p>

  <p>Bana şeytani gözlerle bakmaya başladığını fark ettim.</p>

  <p>"Madem ki istesem de istemesem de bir doktor bulacağım, bırak da güvenebileceğim birisi olsun," dedi.</p>

  <p>"Demek bana güvenmiyorsun?"</p>

  <p>"Dostluğuna tabii ki güveniyorum. Ama gerçek gerçektir Watson; sen sonuçta sınırlı deneyime ve ortalama niteliklere sahip bir genel pratisyen doktorsun. Böyle şeyleri söylemek zoruma gidiyor ama bana başka seçenek bırakmıyorsun."</p>

  <p>Gerçekten kırılmıştım.</p>

  <p>"Böyle bir şeyi sana yakıştıramadım Holmes. Bilincinin ne halde olduğunu şimdi daha iyi anlıyorum. Madem ki bana güvenmiyorsun daha fazla üstelemeyeceğim. Ama en azından Sir Jasper Meek, Penrose Fisher ya da Londra'nın başka ünlü adamlarını çağırmama izin ver. Kimi istiyorsan söyle. Çünkü burada durup, ben ya da bir başkasının yardımı olmadan ölmene seyirci kalacağımı sanıyorsan dostunu çok yanlış tanımışsın demektir."</p>

  <p class="p15">"İyi niyetli olduğunu biliyorum Watson," dedi hasta adam, hıçkırıkla inleme arası bir sesle. "Sana kendi cehaletini göstereyim ister misin? Söylesene, Tapanuli humması hakkında ne biliyorsun? Kara Formosa humması hakkında ne biliyorsun?"</p>

  <p>"İkisini de duymadım."</p>

  <p class="p35">"Doğuda pek çok hastalık, pek çok patolojik değişken var Watson." Her cümlenin sonunda durup gücünü toparlamaya çalışıyordu. "Son zamanlardaki bazı araştırmalarımda medikokriminal açıdan çok şey öğrendim. Zaten bu hastalığı da aynı zamanlarda kaptım. Sen bir şey yapamazsın."</p>

  <p class="p35">"Olabilir. Ama gel gör ki, tropik hastalıklar hakkında, yaşayan en büyük otorite olan Dr. Ainstree'nin şu anda Londra'da olduğunu biliyorum. Daha fazla gösteriye gerek yok Holmes, hemen şimdi gidip onu getiriyorum." Bunu söyledikten sonra kararlı adımlarla kapıya yöneldim.</p>

  <p>Hiç böyle bir şok yaşamamıştım! Ölüm döşeğindeki adam bir anda kaplan gibi sıçrayarak kapıyı tuttu. Bu arada anahtarın çevrildiğini de duydum. Ama göz açıp kapayıncaya kadar yatağına geri dönmüştü. Harcadığı olağanüstü enerji yüzünden nefes nefese kalmıştı.</p>

  <p>"Anahtarı benden güç kullanarak alamazsın Watson, artık elimdesin dostum. Ben izin vermedikçe bir yere kıpırdayamazsın. Ama ben seni eğlendiririm, merak etme." (Bütün bunları kesik kesik söylüyor, ara ara nefes almaya çabalıyordu) "Benim iyiliğimi düşündüğünü biliyorum. Bundan eminim. İstediğin de olacak ama önce bırak da biraz gücümü toparlayayım. Şimdi olmaz Watson, şimdi olmaz. Saat dört. Altıda gidebilirsin."</p>

  <p>"Delilik bu, Holmes."</p>

  <p>"Sadece iki saat Watson. Söz veriyorum, altıda gideceksin. Bekler misin?"</p>

  <p>"Başka seçeneğim yok galiba."</p>

  <p>"Hem de hiç yok Watson. Teşekkür ederim, kıyafetleri düzenlememe yardım istemez. Lütfen mesafeyi koru. Şimdi Watson, sana bir şartım daha var. Doktoru da ben seçeceğim."</p>

  <p>"Fark etmez."</p>

  <p>"Odaya girdiğinden beri ettiğin en akıllıca söz bu oldu Watson. Şurada bazı kitaplar göreceksin. Ben tükenmiş haldeyim; bir batarya elektriğini bir yalıtkana aktardığında ne oluyor acaba? Altıda Watson unutma, o zamana kadar sohbete devam."</p>

  <p>Ama bu sohbet daha da uzun sürecekti; ve beni, fırlayıp kapıyı kapattığında yaşadığım şoktan daha beterleri bekliyordu. Birkaç dakika durup, yataktaki sessiz adamı izledim. Örtüyü yüzüne kadar çekmiş, uykuya dalmış gibiydi. Sonra oturup boş boş kitap okuyamayacağımı anladığımda, yavaşça odada gezinerek duvarları süsleyen ünlü suçluların resimlerini inceledim. Bu amaçsız gezinti şöminede sona erdi. Üstüne pipolar, tütün keseleri, şırıngalar, kalemtıraşlar, tabanca mermileri ve daha bir sürü ıvır zıvır yığılmıştı. Ortalarında da kapaklı, küçük, siyah beyaz fildişi bir kutu duruyordu. Tam yakından incelemek için elimi uzatmıştım ki...</p>

  <p>Holmes'den korkunç bir çığlık yükseldi -öyle bir haykırış ki, sokaktan geçenler bile duymuş olmalıydı. Bu korkunç çığlık yüzünden elim ayağım buz kesmiş, tüylerim diken diken olmuştu. Dönüp baktığımda kasılmış bir surat ve çılgın gözler gördüm. Küçük kutu elimde, öylece kalakalmıştım.</p>

  <p>"Koy onu yerine! Hemen şimdi Watson -hemen diyorum!" Kutuyu şöminenin üstüne koyduğumu görünce yattığı yere çöktü ve derin bir oh çekti. "Eşyalarıma dokunulmasından nefret ediyorum Watson. Bunu sen de biliyorsun. Tahammülümü zorluyorsun. Sen ki bir doktorsun -hastalarını tımarhaneye sokmakta üstüne yoktur herhalde. Otur be adam, bırak da biraz dinleneyim!"</p>

  <p class="p35">Bu olay üstümde pek hoş bir etki bırakmamıştı açıkçası. Sebepsiz yere şiddetli bir hezeyan; ardından da alıştığım o yumuşak tavırlardan eser olmayan bir konuşma şekli; bütün bunlar bilincinin nasıl dağılmış olduğunu gösteriyordu. Mahvolmuş soylu bir zihni görmek kadar hazin bir şey olamaz. Sessizce oturup, zamanın geçmesini beklemeye koyuldum. Benim gibi Holmes'ün da gözü saatteydi. Nihayet saat altıya doğru yatağında doğruldu ve önceki, hummalı haliyle konuşmaya başladı.</p>

  <p>"Pekâlâ Watson," dedi. "Yanında hiç bozukluk var mı?"</p>

  <p>"Var."</p>

  <p class="p26">"Gümüş var mı?"</p>

  <p class="p26">"Epeyce."</p>

  <p class="p13">"Kaç tane yarım kron var?"</p>

  <p class="p13">"Beş tane."</p>

  <p>"Ah çok az! Çok az! Ne şanssızlık Watson! Neyse, şimdi onları saat cebine koy. Geri kalanları da pantolonunun sol cebine. Teşekkür ederim. Böyle en azından daha dengeli olursun."</p>

  <p>Bunlar tam deli saçmasıydı. Önce bir titredi, sonra yine hıçkırıkla öksürük arası bir ses çıkardı.</p>

  <p>"Şimdi havagazını yakabilirsin Watson; ama çok dikkatli ol, yarıdan fazla açayım deme. Yalvarırım dikkatli ol Watson. Teşekkür ederim, mükemmel oldu. Hayır, perdeliği kapatmana gerek yok. Şimdi zahmet olmazsa şu masaya bazı mektupları ve kâğıtları yerleştirmeni istiyorum. Teşekkür ederim. Şimdi de şöminenin üstündeki ıvır zıvırlar. Harika Watson! Şurada bir şeker maşası var gördün mü? Şimdi o küçük fildişi kutuyu maşayla kaldır. Buraya, kâğıtların arasına koy. Güzel! Şimdi gidip Lower Burke Sokağı, 13 numaradan Bay Culverton Smith'i getirebilirsin."</p>

  <p>Gerçeği söylemek gerekirse, zavallı Holmes'ün hezeyanlarını gördükten sonra doktor getirme isteğim biraz zayıflamıştı. Ama sözünü ettiği kişinin gelmesinde o kadar ısrar ediyordu ki, karşı koymak imkânsız gibiydi.</p>

  <p>"Daha önce böyle bir isim duymadım," dedim.</p>

  <p>"Duymamışsındır tabii sevgili Watson. Bu hastalıkta dünyanın en ünlü uzmanının bir doktor değil de bir ziraatçi olduğunu nereden bileceksin sen. Bay Culverton Smith aslen Sumatra'da yaşıyor olmasına rağmen bu sıralar Londra'da. Bu hastalık, tıbbi yardımın ulaşamadığı tarlalarından birinde baş gösterince, üzerinde kendince bazı çalışmalar yürütmüş ve sonunda oldukça etkili yöntemler geliştirmiş. Çok düzenli bir adamdır; o yüzden altıdan önce gitmeni istemedim çünkü onu yerinde bulamayacağını biliyordum. Gelmeye ikna edebilirsen biz de, zamanla en büyük hobisi haline gelmiş olan bu hastalıkla ilgili kendi benzersiz deneyimlerinden faydalanma şansına erişiriz. Bana yardım edebileceğinden hiç şüphem yok."</p>

  <p class="p15">Holmes'ün sözlerini olduğu gibi aktarmakla birlikte, aralarda nasıl güçlükle nefes almaya çalıştığını ve ellerinin nasıl acıyla kasıldığını belirtmeme gerek yok. Yanında bulunduğum birkaç saat içinde görüntüsü daha da kötüye gitmişti. Yüzündeki kırmızı lekeler iyice belirginleşmiş, yuvalarına çökmüş gözleri daha da parlamaya başlamış, alnı terden sırılsıklam olmuştu. Ama konuşması hâlâ eskisi gibi canlıydı. Nefesini tüketene kadar hakimiyetini kaybetmiyordu.</p>

  <p>"Beni ne halde bıraktığını aynen söyle," dedi. "Üzerinde bıraktığım izlenimi olduğu gibi anlat -ölüm döşeğinde bir adam- ölmekte olan, hezeyanlar içinde bir adam. Aslında bütün okyanus tabanı istiridyelerle kaplı olsa deniz ne kadar bereketli olurdu değil mi? Ah saçmalıyorum! Beyin beyni nasıl da kontrol ediyor! Ne diyordum Watson?"</p>

  <p>"Bay Culverton Smith için talimatlarını veriyordun."</p>

  <p>"Ah tamam hatırladım. Hayatım buna bağlı. Adamı mutlaka getir Watson. Bak yoksa bozuşuruz. Yeğeni Watson -yaptıklarından şüpheleniyordum ama görmesine izin verdim. Çocuk fena can verdi. Bana karşı kin güdüyor. Onu yumuşatmaksın Watson. Yalvar, yemin et, ama sonuçta onu buraya getir. Beni bir tek o kurtarabilir!"</p>

  <p>"Gerekirse sürükleyerek arabaya attığım gibi getireceğim."</p>

  <p>"Öyle bir şey yapma. Sadece ikna etmeye çalış. Sen önde, o arkada gelirsiniz. Ama bir bahane uydur, kendin gelemeyeceğini söyle. Unutma Watson. Beni yüz üstü bırakma. Beni hiçbir zaman yüz üstü bırakmadın. Elbette o yaratıkların üremesini engelleyen bazı doğal düşmanları olmalı. Sen ve ben Watson; elimizden geleni yaptık. Bırakalım mı dünyaya istiridyeler hakim olsun? Hayır, hayır, bu korkunç! Bu dediklerimi iyice düşün."</p>

  <p>O muhteşem zekâyı, bir çocuk gibi söylenir halde bıraktım. Anahtarı aldım ve kendini bir daha odaya kilitlemesin diye geri vermedim. Bayan Hudson koridorda yaşlı gözlerle bekliyordu. Aşağı inerken odadan Holmes'ün yüksek sesle söylenmeye devam ettiğini duyabiliyordum. Aşağıya indiğimde, tam bir arabaya ıslık çalıyordum ki, sislerin arasından bir adam çıkageldi.</p>

  <p>"Bay Holmes nasıl efendim?" diye sordu adam.</p>

  <p>Eski bir ahbabımızdı. Sivil kıyafetler içinde de olsa Scotland Yard'dan Müfettiş Morton'ı tanımakta güçlük çekmedim.</p>

  <p>"Çok hasta," diye cevap verdim.</p>

  <p>Bana çok tuhaf bir şekilde baktı. Pek konduramasam da, bir an için sokak ışığının vurduğu yüzünde bir mutluluk ifadesi sezer gibi oldum.</p>

  <p>"Bazı dedikodular var," dedi.</p>

  <p>Onu orada bırakıp, önümde duran arabaya atladım aceleyle.</p>

  <p>Lower Burke Sokağı, Notting Hill ile Kensington arasında, her iki tarafı şık evlerle sıralanmış güzel bir yerdi. Arabacının önünde durduğu ev ise, eski moda demir parmaklıkları, devasa kapısı ve parlak pirinçleriyle kasvetli bir saygınlık taşıyordu. Kapıyı somurtkan bir uşak açtı.</p>

  <p>"Evet, Bay Culverton Smith evde Dr. Watson! Peki efendim, geldiğinizi haber vereyim."</p>

  <p>Naçizane ismim ve unvanım Bay Culverton Smith'i pek etkilemişe benzemiyordu. Aralık kapıdan tiz, delici bir ses geliyordu.</p>

  <p>"O da kim oluyormuş? Ne istiyormuş? Allah aşkına Staples, sana kaç kez söyledim, çalışma saatlerinde rahatsız edilmek istemiyorum diye!"</p>

  <p>Uşak uysalca bir açıklamaya girişti.</p>

  <p>"Hayır onu görmek istemiyorum Staples. Çalışmamın bu şekilde bölünmesine izin veremem. Evde yokum. Böyle söyle. O kadar önemliyse sabah gelsin."</p>

  <p>Yine uysal mırıltılar.</p>

  <p>"Başka sözüm yok. Ya sabah gelir, ya da bekler. Çalışmama engel olma."</p>

  <p>Holmes'u hasta yatağında kıvranırken, yardım getirmem için dakikaları sayarken hayal ettim. Nezaketin yeri değildi. Dostumun hayatı pamuk ipliğine bağlıydı. Ezik uşağın cevabı iletmesini beklemeden odaya daldım.</p>

  <p>Adam ateşin yanındaki sallanan sandalyesinden, öfkeden kudurmuş halde ayağa fırladı. Karşımda duran büyük, sarı suratı, geniş gamzeli çeneyi, çalı kaşların altından öfkeyle yanan tehditkâr, gri gözleri inceledim. Yüksek alnının tepesinde, gösterişli bir şekilde yana sarkıtılmış küçük, kadife bir kep duruyordu. Adamın kafatası inanılmaz büyüktü ama alt tarafına göz attığımda vücudunun ne kadar küçük ve narin olduğunu görerek hayrete düşmüştüm. Omuzları ve sırtı, küçükken raşitizm geçirenlerde olduğu gibi kamburlaşmıştı.</p>

  <p>"Neler oluyor?" diye bağırdı, tiz, çığırtkan bir sesle. "Bu saygısızlık da ne demek böyle? Yarın sabah görüşebileceğimizi söylemedim mi?"</p>

  <p>"Çok üzgünüm," dedim, "ama durum gerçekten acil. Bay Sherlock Holmes..."</p>

  <p>Dostumun ismini duyan bu ufak tefek adamda tuhaf değişimler olmaya başladı. Bir an yüzünden öfke dolu bir bakış geçti. İyice gerilmiş, tetikte bekliyor gibiydi.</p>

  <p>"Holmes'dan mı geldiniz?" diye sordu.</p>

  <p>"Yanından ayrılalı çok olmadı."</p>

  <p>"Holmes'a ne olmuş? Bir şeyi mi var?"</p>

  <p>"Son derece hasta. Ben de bu yüzden geldim."</p>

  <p>Adam oturmam için bir sandalyeyi işaret etti ve kendi koltuğuna geri döndü. Bu sırada şöminenin üstündeki aynadan yüz ifadesini yakalamayı başarmıştım. Sanki sinsi ve iğrenç bir gülümseme oturmuştu yüzüne. Ama hemen sonra samimi olduğunu sandığım endişeli bir tavırla bana doğru eğilince yanılmış olabileceğimi düşündüm.</p>

  <p class="p41">"Bunu duyduğuma üzüldüm," dedi. "Bay Holmes<span class="t20">1</span> la zamanında iş gereği tanışmıştık ama kendisinin yeteneklerini ve karakterini her zaman takdir etmişimdir. Ben hastalıklara ne kadar meraklıysam o da suça aynı şekilde merak duyar. Onun için bir katil, benim için bir mikrop demektir. Benim de kendimce hapishanelerim var," diye devam etti, yandaki masalardan birinin üstünde duran şişeleri göstererek. "O jelatin kültür ortamlarında en azılı caniler cezalarını doldurmakta."</p>

  <p>"Bay Holmes da sizi bu özel ilginiz yüzünden görmek istiyordu. Size büyük saygı duyuyor ve Londra'da ona yardım edebilecek tek insan olduğunuza inanıyor."</p>

  <p>Küçük adam bir an irkildi ve kafasındaki kep yere yuvarlandı.</p>

  <p class="p15">"Neden?" diye sordu. "Bay Holmes neden ona benim yardım edebileceğimi düşünüyor ki?"</p>

  <p>"Doğu hastalıkları hakkındaki bilgileriniz yüzünden."</p>

  <p>"Peki kaptığı hastalığın Doğu kökenli olduğunu nereden biliyor?"</p>

  <p>"Çünkü profesyonel araştırmalarından birinde rıhtımdaki Çinli denizcilerle haşır neşir olmak zorunda kalmış."</p>

  <p>Bay Culverton Smith hoş bir şekilde gülümseyip eğilerek yerden kepini aldı..</p>

  <p>"Ah öyle mi?" dedi. "Umarım durumu söylediğiniz kadar ağır değildir. Ne kadardır hastaymış?"</p>

  <p>"Yaklâşık üç gündür."</p>

  <p>"Sayıklama var mı?"</p>

  <p>"Ara sıra."</p>

  <p>"Hay Allah! Endişe verici. Bu yardım feryadına cevap vermemek insanlığa sığmaz. Çalışmalarımın bölünmesinden hiç hoşlanmam Dr. Watson; ama bu mesele çok farklı. Sizinle geleceğim."</p>

  <p>Holmes'ün talimatlarını unutmamıştım.</p>

  <p>"Benim başka bir randevum var."</p>

  <p class="p15">"Çok güzel. Ben de yalnız giderim. Bay Holmes'ün adresi bende olacaktı. En geç yarım saat içinde orada olacağımdan emin olabilirsiniz."</p>

  <p class="p15">Holmes'ün odasına geri döndüğümde hemen içeri girmeye cesaret edemedim. Ben yokken korktuğum başıma gelmiş olabilirdi. Ama içeri girdiğimde, biraz kendine geldiğini görünce içim rahatladı. Görüntüsü değişmemişti ama sayıklamalardan iz kalmamış, sesi normalden cılız çıksa bile eski canlılığına kavuşmuştu. "Ee, onu görebildin mi Watson?"</p>

  <p class="p15">"Evet, geliyor."</p>

  <p>"Harika Watson! Harika! Sen elçilerin kralısın."</p>

  <p>"Benimle gelmek istedi."</p>

  <p>"Bu hayatta olmaz Watson. Gerçekten imkânsız. Peki beni neyin hasta ettiğini de sordu mu?"</p>

  <p>"Ona Doğu Yakası'ndaki Çinlilerden söz ettim."</p>

  <p>"Elbette! Watson, sen iyi bir dost olarak elinden gelenin en iyisini yaptın. Artık ortalıktan çekilebilirsin."</p>

  <p>"Bekleyip teşhisini duymak istiyorum Holmes."</p>

  <p>"Tabii ki istersin, ama beyefendi odada başka kimsenin olmadığını düşünürse teşhisi de daha gerçekçi ve dürüst olur. Yatağımın arkasında sana yetecek kadar yer var Watson."</p>

  <p>"Harikasın Holmes!"</p>

  <p>"Korkarım başka seçeneğimiz yok Watson. Oda aslında gizlenmeye pek uygun değil ama insanın en son şüpheleneceği şeylerin de başında gelir. Neyse Watson, bir yolunu bulacağız." Sonra birden oturduğu yerde doğrularak dikkatle dinledi. "Tekerlek sesleri Watson. Beni seviyorsan elini çabuk tut dostum! Ve ne olursa olsun yerinden kıpırdama -ne olursa olsun, tamam mı? Konuşma! Kıpırdama! Sadece kulaklarını açıp dinle." Bunları söyledikten sonra o güçlü kuvvetli hali gitti; kendinden emin konuşmaları yerini yarı delirmiş bir adamın alçak sesli mırıltılarına bıraktı.</p>

  <p>Hemen gidip saklandığım yerden merdivenlerdeki ayak seslerini, yatak odasının kapısının açılıp kapanışını duyabiliyordum. Sonrasında sadece hasta adamın ara sıra zorla aldığı nefesler ve hırıltıları dışında uzun bir sessizlik oldu. Konuğumuzun yatağın kenarında durup hastaya baktığını canlandırıyordum gözümde. Ve nihayet bu garip sessizlik sona erdi.</p>

  <p>"Holmes!" diye bağırdı adam. Uyuyan bir insanı kaldırmaya çalışan birinin ısrarlı ses tonuyla: "Holmes! Duymuyor musun Holmes?" Sonra hasta adamı kabaca omuzlarından sarsıyormuş gibi bir ses duydum.</p>

  <p>"Siz misiniz Bay Smith?" diye fısıldadı Holmes. "Gelme nezaketinde bulunacağınızı hiç sanmıyordum."</p>

  <p>Adam güldü.</p>

  <p class="p15">"Eminim öyle olmuştur," dedi. "Ama gördüğün gibi buradayım. Ateş kömürleri Holmes -ateş kömürleri!"</p>

  <p>"Ne kadar iyi -ne kadar asilsiniz. Uzmanlığınızı nasıl takdir ettiğimi bir bilseniz."</p>

  <p>Konuğumuz kıs kıs gülüyordu.</p>

  <p>"Elbette. Londra'da bunu bilen tek kişi sensin. Hastalığının ne olduğunu biliyor musun?"</p>

  <p>"Aynısı," dedi Holmes.</p>

  <p>"Ah! Demek belirtileri teşhis ettin."</p>

  <p>"Elimden geldiğince."</p>

  <p class="p15">"Buna hiç şaşırmadım Holmes. Aynısı olduğuna da hiç şaşırmadım. Öyleyse işin çok zor. Zavallı Victor dördüncü gün ölmüştü -ne de güçlü kuvvetli bir adamdı. Senin de dediğin gibi, artık bittiği sanılan bir Asya hastalığını Londra'nın göbeğine getirmiş olması gerçekten çok garipti. Hem de benim özel uzmanlık alanımda olan bir hastalık. Garip bir tesadüf Holmes. Bunu fark etmiş olman akıllıca, ama yine de her şeyin kendiliğinden geliştiğini sanman çok yanlış."</p>

  <p>"Senin yaptığını biliyordum."</p>

  <p>"Biliyordun demek. Ama ispat edemedin değil mi? Peki o zaman, hakkımda asılsız söylentiler yaydıktan sonra başın sıkışınca ayaklarıma kapanman ne demek oluyor? Bu nasıl bir oyun, ha?"</p>

  <p>Hasta adamın hırıltılı nefesini duyabiliyordum. "Bana su ver!" diye inledi.</p>

  <p>"Artık sonun yaklaştı dostum; ama söyleyeceklerimi duymadan gitmeni istemiyorum. O yüzden şana su vereceğim. Al bakalım, üstüne başına dökme! Aferin sana. Dediklerimi anlayabiliyor musun?"</p>

  <p>Holmes inledi.</p>

  <p>"Elinden geleni ardına koyma. Geçmiş geçmişte kaldı," diye fısıldadı. "Olan biteni aklıma getirmem -yemin ederim. Beni tedavi edersen her şeyi unuturum."</p>

  <p>"Neyi unutursun?"</p>

  <p>"Victor Savage'ın ölümünü. Kendin yaptığını şimdi itiraf ettin ya. Ama hepsini unutacağım."</p>

  <p>"İster unut, ister unutma; canın nasıl isterse. Zaten tanık sandalyesine tırmanabileceğim sanmıyorum. Yeğenimin nasıl öldüğünü öğrenip öğrenmemen de umurumda değil. Şu anda konuştuğumuz mesele o değil, sensin."</p>

  <p>"Evet, evet."</p>

  <p>"Bana gelen adam -adını unuttum- hastalığı Doğu Yakası'ndaki denizcilerden kaptığını söyledi."</p>

  <p>"Başka bir ihtimal düşünemiyorum."</p>

  <p>"Zekânla gurur duyuyorsun Holmes değil mi? Kendini akıllı sanıyorsun. Ama bu kez kendinden daha zeki birine çattın. Hafızanı zorla bakalım Holmes; bu hastalığı başka bir yerden kapmış olamaz mısın?"</p>

  <p>"Düşünemiyorum. Zihnim dağıldı. Tanrı aşkına bana yardım et!"</p>

  <p>"Tabii ki yardım edeceğim. Şu anda nerede olduğunu ve oraya nasıl geldiğini anlamanı sağlayacağım. Ölmeden önce her şeyi öğrenmeni istiyorum."</p>

  <p>"Acımı dindirecek bir şeyler ver bana."</p>

  <p>"Acı veriyor, değil mi? Asyalılar ölüm yaklaştığında uluyup dururlardı. Sende kramplar oluyor galiba."</p>

  <p>"Evet, evet kramp bu."</p>

  <p>"Ama dediklerimi duyabilirsin. Dinle beni! Belirtilerin baş gösterdiği sıralarda hayatında sıra dışı bir şeyler olmadı mı?"</p>

  <p>"Hayır, hiçbir şey olmadı."</p>

  <p>"Bir daha düşün."</p>

  <p>"Düşünemeyecek kadar hastayım."</p>

  <p>"Peki o zaman ben sana yardım edeyim. Postayla bir şey gelmedi mi?"</p>

  <p>"Postayla mı?"</p>

  <p>"Mesela bir kutu?"</p>

  <p>"Bayılmak üzereyim -sonum geldi!"</p>

  <p>"Dinle Holmes!" Ölüm döşeğindeki adamı sarsıyormuş gibi bir ses geliyordu ve ben saklandığım yerden çıkmamak için kendimi zor tutuyordum. "Beni duymak zorundasın. Duyacaksın. Bir kutu hatırlamıyor musun -fildişi bir kutu? Çarşamba geldi. Kutuyu açtın -unuttun mu?"</p>

  <p>"Evet, evet açtım. İçinde keskin bir yay vardı. Şaka sandım ve..."</p>

  <p class="p35">"Bunu acı bir şekilde öğreniyorsun ama şaka değildi. Seni gidi sersem, cezanı çekmen gerekiyordu ve şimdi de çekiyorsun. Yoluma çıkmanı söyleyen oldu mu sana? Beni rahat bıraksaydın sana zarar vermeyecektim."</p>

  <p class="p15">"Hatırladım," diye inledi Holmes. "O yay! Elimi kanatmıştı. Şu kutu - masanın üzerinde."</p>

  <p class="p15">"Ta kendisi Allah'ın cezası! Buradan ayrılırken yanımda onu da götüreceğim. Böylece son delil umudun da suya düşmüş olacak. Zaten artık gerçeği öğrendin Holmes; seni öldürdüğümü artık biliyorsun. Victor Savage hakkında çok şey biliyordun; ben de gerekeni yapayım dedim. Sonun yaklaştı Holmes. Burada oturup ölmeni izleyeceğim."</p>

  <p>Holmes'ün sesi artık zorlukla duyulur olmuştu.</p>

  <p>"Nasıl?" dedi Smith. "Gazı mı açayım? Hava iyice karardı değil mi? Peki açayım, böylece seni de daha iyi görürüm." Odanın öteki ucuna gidip gazı sonuna kadar açınca ortalık iyice aydınlanmıştı. "Senin için yapabileceğim başka bir şey var mı dostum?"</p>

  <p>"Kibrit ve sigara."</p>

  <p class="p15">Sevinçten bağırmamak için kendimi zor tuttum. Holmes her zamanki güçlü sesiyle konuşmaya başlamıştı -belki biraz kısıktı ama bu sesi iyi tanıyordum. Uzun bir sessizlik oldu; Culverton Smith'in durup sessizce dostuma baktığını hissediyordum.</p>

  <p class="p15">"Bu da ne demek böyle?" diye sordu nihayet, çığırtkan sesiyle.</p>

  <p>"Bir rolü oynamanın en iyi yolu, karakterin kendisi olmaktır," dedi Holmes. "İnan bana üç gündür bir şey yemedim, içmedim -ta ki sen zahmet edip o suyu verene kadar. Ama beni asıl zorlayan şey tütün oldu. Neyse ki artık içebilirim." Kibritin çakıldığını duydum. "Böyle daha iyi oldu. Hu huu! Yoksa bu gelen bir dost mu?"</p>

  <p>Dışarıda ayak sesleri duyuldu, kapı açıldı ve içeri Müfettiş Morton girdi.</p>

  <p>"Her şey halledildi; adamın budur," dedi Holmes.</p>

  <p>Müfettiş gerektiği üzere adamın haklarını okumaya girişti.</p>

  <p>"Sizi Victor Savage'ı öldürme suçundan tutukluyorum," diye bitirdi sözünü.</p>

  <p>"Tabii Sherlock Holmes'ü öldürmeye teşebbüsü de ekleyebilirsin," diye araya girdi dostum gülerek. "Neyse ki Bay Culverton Smith zahmet edip gazı açtı da sinyalimizi vermiş oldu. Unutmadan; mahkûmun ceketinin sağ cebindeki küçük kutuya da özel ilgi gösterin. Teşekkür ederim. Yerinizde olsam daha dikkatli olurdum. Buraya koyun. Mahkemede ona da sıra gelecek."</p>

  <p>İtiş kakıştan sonra demir sesleri ve acı bir çığlık duyuldu.</p>

  <p>"Sonunda siz zararlı çıkarsınız," dedi müfettiş. "Rahat durun olur mu?" Takılan kelepçelerin sesi duyuldu.</p>

  <p>"Güzel bir tuzak!" diye atıldı tiz, çığırtkan ses. "Ama sonunda topun ucunda sen olacaksın Holmes, ben değil. Buraya gelip kendisini tedavi etmemi istedi. Ben de onun için endişelenip geldim. Şüphesiz şimdi de tutup, o deli saçması iddialarını destekleyen şeyler söylediğimi uyduracaktır. Sen istediğin kadar yalan söyle Holmes. Benim sözüm en az seninki kadar itibarlıdır."</p>

  <p class="p41">"Yüce Tanrım!" diye bağırdı Holmes. "Tamamen unutmuşum. Sevgili Watson, sana binlerce özür borçluyum. Nasıl da unutmuşum! Seni Bay Culverton Smith'le tanıştırmama gerek yok, daha önce tanışmıştınız sanırım. Araba aşağıda mı? Giyinir giyinmez ben de gelirim. Karakolda bana ihtiyacınız olabilir."</p>

  <p class="p30">"Hiç bu kadar iyi gelmemişti," dedi Holmes. Giyinirken bir yandan da bir bardak kırmızı şarap ve birkaç bisküviyle karnını doyuruyordu. "Ama alışkanlıklarımın ne kadar düzensiz olduğunu sen de bilirsin; böyle bir deneme başkalarını çok daha zorlardı. Bayan Hudson'ı durumumun ciddi olduğuna inandırmam gerekiyordu. Çünkü o seni bulacaktı, sen de adamımızı. Bana gücenmedin değil mi Watson? Kabul etmelisin ki, onca yeteneklerin arasında duygularını gizleme yer almıyor. Sırrımı biliyor olsaydın, Smith'i durumun ciddiyeti konusunda ikna edemezdin. Oysa bütün planın en can alıcı kısmı buydu: adamın ne kadar kindar olduğunu bildiğim için, gelip şaheserine göz atmak isteyeceğinden de emindim."</p>

  <p class="p15">"Peki ya o halin Holmes? Hayalet gibiydin."</p>

  <p>"Üç gün oruç tutsan, sen de benden farklı olmazdın Watson. Geri kalanını birkaç fırça darbesiyle halletmek zor olmadı. Alna vazelin, gözlere güzelavrat otu, yanaklara ruj, dudakların etrafına da balmumu sürersen gayet tatmin edici bir sonuç elde edebilirsin. Bazen bu konu hakkında bir makale yazmayı düşünmüyor değilim. Tabii ara sıra kronlardan, istiridyelerden ya da başka tuhaf şeylerden bahsederek delirmiş olduğum izlenimini vermek de zor olmadı."</p>

  <p>"Peki neden yanma yaklaşmama izin vermedin? Aslında hastalık falan yoktu."</p>

  <p>"Bunu nasıl sorarsın sevgili Watson? Doktorluğuna hiç saygı duymadığımı mı sanıyorsun? Muayene etmeye kalktığında ölüm döşeğindeki bir adamın, ne kadar zayıf düşmüş olsa da, nabzında ya da ateşinde bir yükselme olmadığını fark etmemen mümkün olabilir miydi? Seni ancak dört metre uzaktan kandırabilirdim. Yoksa Smith'i elime kim düşürecekti? Hayır Watson, o kutuya dokunma sakın. Kapağını açtığında, keskin uçlu bir yay bir engereğin dişi gibi fırlıyor. Zavallı Savage'ın da buna benzer bir aletle öldürüldüğünü söyleyebilirim. Ama beni bilirsin, elime geçen her pakete dikkatle yaklaşırım. Ama planının başarıyla tamamlandığına inandırabilirsem gerçekleri Smith'in kendi ağzından duyabileceğimi biliyordum. <span class="t25">Ve</span> bunun için de gerçek bir sanatçı gibi davranmam gerekiyordu. Teşekkür ederim Watson, paltomu giymeme yardım eder misin? Karakolda işimiz bittikten sonra Simpson'da ağızlara layık bir ziyafete hayır demem."</p>

  <p class="p9"><span class="t1">&nbsp;</span></p>

  <p class="p9"><span class="t1">&nbsp;</span></p>
</body>
</html>
