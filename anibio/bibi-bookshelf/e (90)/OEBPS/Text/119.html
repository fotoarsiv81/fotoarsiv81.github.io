<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t1">&nbsp;</span></p>

  <h2 class="h22"><a id="ncx14837"></a><a id="a153"></a>Sürünen Adam</h2>

  <p class="p9"><span class="t1">&nbsp;</span></p>

  <p class="p7">Bay Sherlock Holmes, Profesör Presbury'nin etrafında gelişen benzersiz olayları, sırf yirmi yıl önce üniversiteyi çalkalayan ve sonrasında Londra'nın bütün akademik çevrelerinde yankı bulan çirkin dedikoduların aslını ortaya koymak için bile olsa, anlatıp yayınlamam gerektiğine inanmıştır her zaman. Ancak araya engeller girdiğinden, bu tuhaf vaka dostumun diğer pek çok macerasıyla birlikte o teneke kutuda gömülü kaldı. Ama şimdi, iznimizi de nihayet aldığımıza göre, Holmes'ün emekliye ayrılmadan önceki son vakalarından birini teşkil eden gerçekleri anlatmanın zamanı geldi. Hikâyeme başlamadan önce son bir kez, bazı yerlerde hâlâ gizliliğe gerek duyduğumu eklemek zorundayım.</p>

  <p>1903 yılının Eylül ayında bir pazar akşamı Holmes'dan kısacık bir mesaj aldım: "<span class="t18">Müsaitsen hemen gel, müsait de</span><span class="t18">ğ</span><span class="t18">ilsen de gel. S. H</span>. " O son günlere doğru aramız epey bir limoniydi. O, fazla alışkanlığı olmayan, ama olanlara da müthiş yoğunlaşan bir adamdı ve ben onun alışkanlıklarından biri olup çıkmıştım. Böyle bakınca kemanından, tütününden, eski piposundan, fihristlerinden farksızdım. Hareketli bir iş çıktığında, bir de sinirlerine güvenebileceği bir arkadaşa ihtiyaç varsa, benim rolüm belliydi. Ama bunun dışında da işe yaradığım şeyler yok değildi. Mesela zihnine bir nevi bileği taşı oluyordum. Onu coşturuyordum. Benim yanımda sesli düşünmeyi seviyordu. Belki de sözleri nadiren bana yönelik oluyordu, öyle zamanlarda benimle değil de tütün kesesiyle konuşsa da olur diye düşünüyordum; ama yine de alışkanlıklarından biriydim ve kimi zamanlar o konuşurken araya girmem yararlı oluyordu. Zihnimin onun kadar hızlı çalışmaması canını sıksa da, bu can sıkıntısı, kıvılcımlar saçan sezgilerinin ve fikirlerinin her zamankinden daha canlı ve zinde alev almasına yol açıyordu. İttifakımızdaki mütevazı rolüm buydu işte.</p>

  <p>O akşam Baker Sokağı'na vardığımda, dizlerini göğsüne çekip koltuğa gömülmüş, piposu ağzında, kaşları düşünceli düşünceli çatılmış haldeydi. Yine eziyetli bir sorunun sancılarını çekmekteydi besbelli. Eliyle eski koltuğuma geçmemi işaret ettikten sonra bir yarım saat daha orada olduğumdan haberi yokmuş gibi oturmaya devam etti. Sonra sıçrayıp düşlerinden uyandı; her zamanki muzip gülümsemesini görünce buranın bir zamanlar benim de evim olduğunu hatırladım.</p>

  <p>"Dalgınlığımı mazur göreceksin artık, sevgili Watson," diye söze girdi nihayet. "Son yirmi dört saat içinde elime tuhaf bir vaka geldi, ardından onu düşünürken aklım daha genel bir meseleye kaydı. Az önce dedektiflerin faaliyetlerinde köpeklerin kullanımı üzerine bir yazı hazırlamayı düşünüyordum."</p>

  <p>"Tamam da Holmes, köpekler zaten kullanılıyor," dedim. "İz köpekleri var, polis köpekleri var…"</p>

  <p>"Hayır, hayır, Watson, işin orasını ben de biliyorum. Ama hiç akla gelmeyecek kullanımları da var. Hani senin de kaleme aldığın şu akgürgenlerle ilgili vakada, hatırlarsan, bir çocuğun zihninden geçenleri tespit ederek kendini beğenmiş babasının yasadışı alışkanlıklarını ortaya çıkarabilmiştim."</p>

  <p>"Evet, gayet iyi hatırlıyorum."</p>

  <p>"İşte köpeklerle ilgili şimdiki düşüncelerim de ona benziyor. Bir köpek aile hayatını yansıtır. Kasvetli bir ailede kıpır kıpır bir köpeğe ya da mutlu bir ailede bezgin bir köpeğe rastlayabilir miyiz? Havlayan insanların köpekleri de havlar, tehlikeli insanların köpekleri de tehlikeli olur. Ayrıca insanların değişken ruh halleri bile geçebilir köpeklere."</p>

  <p>Başımı salladım. "İyi de Holmes, bunu nerede kullanabilirsin ki?" diye sordum.</p>

  <p>Holmes söylediklerimi duymamış gibi piposunu doldurup oturduğu yere döndü.</p>

  <p>"Bunu en iyi, şu anda soruşturmakta olduğum vakada kullanabiliriz. Tahmin edebileceğin gibi, önümde epey karmâşık bir yumak var ve ben hâlâ ipin ucunu bulmaya çalışıyorum. Bu muhtemel açık uçlardan biri de şu sorunun cevabında yatıyor: Profesör Presbury'nin kurt köpeği Roy, sahibini neden ısırmak istemiş olabilir?"</p>

  <p>Biraz da hayal kırıklığıyla, koltuğuma gömüldüm. İşimi gücümü böyle ipe sapa gelmez bir soruyu duymak için mi bırakıp gelmiştim? Holmes gözlerini üzerime dikmişti.</p>

  <p>"Hiç değişmeyeceksin Watson!" dedi sonra. "En önemli meselelerin en küçük şeylerle aydınlanabileceğini hâlâ öğrenemedin. Ciddi, ağırbaşlı bir fikir adamının -ki Presbury ismini duymuşsundur herhalde, hani şu meşhur Camford fizyoloğundan söz ediyorum- sadakatinden bunca yıldır şüphe etmediği kurt köpeği tarafından iki kez saldırıya uğraması sence de ilk bakışta garip durmuyor mu? Bundan bir şey çıkaramaz mısın?"</p>

  <p>"Köpek hasta olmuştur."</p>

  <p>"Tamam, onu da göz önüne almak gerekir ama başka kimseye musallat olmamış, sahibine de sadece iki kez saldırmış. Tuhaf bu Watson, hem de çok tuhaf. Ah, yanılmıyorsam Bay Bennett da geldi. Keşke bu kadar erken gelmeseydi de seninle biraz daha konuşabilseydik."</p>

  <p>Yeni müşterimiz, merdivenleri hızlı adımlarla çıkıp kapıyı sertçe çaldıktan sonra içeri girip kendini tanıttı. Otuzlu yaşlarda, uzun boylu, yakışıklı, iyi giyimli ve zarif bir genç adamdı. Kendine güvenen, görmüş geçirmiş bir dünya adamından çok, çekingen, toy bir öğrencinin tavırları vardı onda.</p>

  <p>"Bu çok hassas bir mesele Bay Holmes," diye söze girdi. "Profesör Presbury'yle hem resmi hem de özel ilişkimizdir söz konusu olan. Bunu üçüncü bir kişiye anlatacağım için kendimi nasıl ayıpladığımı tahmin edemezsiniz."</p>

  <p>"Korkmayın, Bay Bennett. Doktor Watson'a sonuna kadar güvenebilirsiniz. Böyle bir meselede yardıma ihtiyacım olduğunu düşündüğüm için çağırdım kendisini de."</p>

  <p>"Siz nasıl isterseniz Bay Holmes. Ama bu meseleyle ilgili çekincelerimi anlayışla karşılayacağınızı umuyorum."</p>

  <p>"Ben senin için kısa bir özet geçeyim Watson. Bu beyefendi, Bay Trevor Bennett, meşhur bilim adamının asistanı olmakla kalmıyor, onun çatısı altında yaşıyor ve kızı da nişanlısı oluyor. Haliyle, profesörün onun sadakatinden şüphelenmesini istemeyiz. Ama bana kalırsa, bu esrarengiz vakanın çözülmesi için gösterdiğiniz gayret sadakatinizin en büyük belirtisi olacaktır."</p>

  <p>"Umarım öyle olur. Bay Holmes. Çekincelerimden biri de bu. Doktor Watson meseleden haberdar mı?"</p>

  <p>"Anlatmaya vaktim olmadı."</p>

  <p>"O halde, yeni gelişmelere geçmeden önce her şeyi en başından alsam iyi olacak."</p>

  <p>"İzninizle bunu ben yapayım," dedi Holmes. "Böylece olayları doğru sırasıyla kavrayıp kavramadığımı da görmüş olursunuz. Pekâlâ Watson, profesör ünü bütün Avrupa'ya yayılmış olan bir adam. Hayatı akademik çevrelerde geçmiş. Tertemiz sicilinde en ufak bir rezalet bile yok. Bir tek evladı var, o da kızı Edith. Yanlış anlamadıysam, oldukça mert ve iyi kalpli bir adam, biraz da savaşçı bir ruhu var denilebilir. Bir-iki ay öncesine kadarki hikâyesi böyle.</p>

  <p>Sonra hayatı birdenbire allak bullak oluyor. Altmış bir yaşında olmasına rağmen karşılaştırmalı anatomi kürsüsünden meslektaşı olan Profesör Morphy'nin kızıyla nişanlanıyor. Öğrendiğim kadarıyla bu, yaşlı başlı bir adamın mantık çerçevesinde bir flört girişiminden çok, aşktan başı dönmüş bir delikanlının gönül meselesine benziyor. Alice Morphy adlı hanımefendinin güzelliği ve zekâsıyla kusursuz bir genç kadın olduğunu düşünürsek profesörün bu tutkusunu mazur görebiliriz sanırım. Ama gel gör ki beyefendinin ailesi aynı fikirde değil."</p>

  <p>"Çok ileri gittiğini düşündük," dedi konuğumuz.</p>

  <p>"Kesinlikle. Ayrıca çok da şiddetli ve alışılmadık. Profesör Presbury zengin bir adam olduğu için kızın babası bu ilişkiye itiraz etmemiş. Kızsa pek aynı görüşte değilmiş, peşinde koşan diğer adaylar dünyevi açıdan olmasa da, en azından yaşça uygunlarmış. Ama kız yine de onca tuhaflıklarına rağmen profesörden hoşlanıyormuş. Tek sıkıntı, aralarındaki yaş farkıymış anlaşılan.</p>

  <p>Tam bu sıralarda profesörün alışıldık hayat düzeninde değişiklikler görülmeye başlanmış. Daha önce hiç yapmadığı bir şey yapmış ve kimseye haber vermeden evden çekip gitmiş. İki hafta sonra çıkageldiğindeyse epey bir yol yorgunu görünüyormuş. Normalde son derece açık sözlü bir adam olarak tanınıyor olmasına rağmen, neden ortadan kaybolduğunu kimseye söylememiş. Çok geçmeden konuğumuz Bay Bennett, Prag'daki bir meslektaşından, konuşma fırsatı bulamasa da, Profesör Presbury'yi şehirlerinde gördüğünü bildiren bir mektup almış. Bu da olmasa ev halkı, adamın nerelerde olduğunu asla öğrenemeyecekmiş.</p>

  <p>Şimdi asıl meseleye geliyoruz. O günden sonra profesöre bir haller olmaya başlamış. Tavırları, hep gizli bir şeyler yürütüyor gibiymiş. Çevresindekiler adamın bu değişimine bir türlü akıl sır erdiremiyormuş, sanki tepesine koca bir bulut gelip oturmuş gibi karanlık davranışlar sergiliyormuş. Ama aklına bir şey olmamış, her zamanki derslerine devam ediyormuş. Ona derinden bağlı olan kızı, babasının büründüğü bu yeni kılıktan kurtulup eski güzel günlerine dönmesi için elinden geleni yapıyormuş. Anladığım kadarıyla, Bayım, siz de aynı çaba içindeymişsiniz ama hiçbir şey işe yaramıyormuş. Şimdi, Bay Bennett, şu mektup meselesini bir de sizin ağzınızdan dinleyelim."</p>

  <p>"Öncelikle şunu söyleyeyim Doktor Watson, profesör benden hiçbir zaman bir şey saklamamıştı. Bana oğluymuşum, kardeşiymişim gibi güvenirdi. Asistanı da olduğum için, haliyle ona gelen her mektup elimden geçiyordu. Ama o seyahatten eve döndükten sonra her şey değişti. Londra'dan, pulunun altında bir çarpı işareti olan mektuplar gelecek olursa elimi sürmememi tembih etti. Sonrasında bu mektuplardan birkaç tane geldi, hepsinin de üstünde o işaret vardı. Bunlara cevap verdiyse de bilemiyorum, çünkü doğrudan benim elime teslim edilen ya da gönderilecekler sepetine bırakılan bir şey olmadı."</p>

  <p>"Bir de kutu var," dedi Holmes.</p>

  <p>"Ah evet, şu kutu. Profesör o yolculuğundan küçük ahşap bir kutuyla dönmüştü. Almanya'ya özgü oyma işçiliğine benzeyen süsleri, beyefendinin bir kıta turuna çıktığını düşündüren tek şeydi. Neyse, bu kutuyu alet dolabına koymuştu. Bir gün, bir ameliyat aletini ararken o kutuya da el attım diye öyle öfkelendi ki, o anda sarf ettiği sözleri şimdi dile getirmeye terbiyem müsaade etmez. İlk defa böyle bir şey oluyordu ve çok incinmiştim. Kutuya bilmeden el sürdüğümü anlatmaya çalışsam da nafileydi, bütün gün bana dik dik baktı. Bunu kafasından bir türlü atamadığını sezdim." Bay Bennett cebinden küçük bir not defteri çıkardı. "Temmuz'un ikisinde oluyor bu," dedi.</p>

  <p>"Sizin gibi tanık bulunmaz nimet," dedi Holmes. "Not aldığınız diğer tarihlere de göz atmam gerekebilir."</p>

  <p>"Büyük hocamdan öğrendiğim şeylerden biri de metottur. Davranışlarındaki anormallikleri ilk fark ettiğim an, bunun daha yakından incelenmesi gerektiğine karar vermiştim. Bu yüzden her şeyi not ettim. Bakın buraya da yazmışım, aynı gün, Temmuz'un ikisinde, Roy da saldırmış profesöre. Benzer bir sahne 11 Temmuz'da da yaşanmış ve daha sonra 20 Temmuz'da. Bunun ardından Roy'u ahıra bağlamak zorunda kaldık. Oysa hayvan çok cana yakın, sevgi dolu... bunlarla başınızı ağrıttım galiba."</p>

  <p>Bay Bennett, Holmes'ün onu dinlemediğini fark edince gücenmişti. Holmes ise hiç umursamadan, yüzü kaskatı kesilmiş halde gözünü tavana dikmiş oturuyordu. Bir gayretle silkinip kendine geldi.</p>

  <p>"Acayip! Hem de çok acayip!" diye mırıldandı. "Bu ayrıntılardan haberim yoktu Bay Bennett. Hikâyeyi yeterince anlattık sanırım. Asıl şu sözünü ettiğiniz yeni gelişmelere geçelim mi?"</p>

  <p>Konuğumuzun sevimli, temiz yüzü birden karanlık bir hal almıştı. "Sözünü ettiğim şey önceki gece oldu," dedi sonra. "Gece iki gibi, yatakta uyumaya çalışırken koridordan tok bir ses geldi. Kapıyı açıp dışarı baktım. Bu arada profesörün odası koridorun sonundadır."</p>

  <p>"Peki tarih?" diye sordu Holmes.</p>

  <p>Konuğumuz gereksiz bulduğu bu sorudan rahatsız olmuş olacak ki, "Dedim ya efendim, önceki geceydi işte. 4 Eylül yani," diye karşılık verdi, biraz da kızgınlıkla.</p>

  <p>Holmes ise başını sallayıp gülümsedi.</p>

  <p>"Lütfen devam edin," dedi.</p>

  <p>"Dediğim gibi, odası koridorun sonunda olduğu için, merdivenlere gelirken benim kapımın önünden geçmesi gerekiyordu. Çok korkunç bir deneyimdi Bay Holmes. Ben ki sinirlerimin sağlam olduğunu sanırdım, ben bile gördüklerim karşısında dehşete kapılmıştım. Koridorun ortasındaki pencereden süzülen hafif ışığın dışında her yer karanlıktı. O anda bir şeyin, çömelmiş halde karanlık bir şeyin gelmekte olduğunu gördüm. Birden pencerenin önüne geldiğinde bunun o olduğunu fark ettim. Adam yerde sürünüyordu, Bay Holmes, basbayağı yerde sürünüyordu. Öyle emekler gibi de değildi, kafasını aşağı eğmiş, ellerinin ve ayaklarının üzerinde duruyordu. Ama böyleyken bile çok rahat hareket ediyor gibiydi. Gördüklerim karşısında o kadar şaşırmıştım ki, ancak kapıma kadar geldiğinde toparlanıp sorabildim benden istediği bir şey olup olmadığını. O ise karşılık olarak hemen ayağa fırladı, birkaç küfür savurdu ve hızla yanımdan geçip merdivenlere yöneldi. Bir saat kadar bekledim ama geri gelmedi. Odasına döndüğünde gün ışımaya başlamıştı herhalde."</p>

  <p>"Ee Watson, buna ne diyorsun?" diye sordu Holmes, nadir bulunan bir numuneyle ilgili sunumunu yeni bitirmiş bir patolog edasıyla.</p>

  <p>"Lumbago olabilir. Şiddetli ataklar sırasında başka türlü yürüyemez hale gelen bir vakaya rastlamıştım. Bu da insanın sinirini bozar elbette."</p>

  <p>"Güzel, Watson! Senin sayende ayaklarımız her zaman yere basıyor. Ama takdir edersin ki, lumbago olsa öyle bir çırpıda ayağa fırlayamazdı herhalde."</p>

  <p>"Son zamanlarda çok zinde zaten," dedi Bennett. "Öyle ki, hiç görmediğim kadar güçlü, kuvvetli diyebilirim. Ama her şey ortada Bay Holmes. Böyle bir şey için polise gidemeyiz ve böyle giderse, ne yapacağız diye kara kara düşünürken aklımızı yitireceğiz. Sonumuz hiç hayra alamet değilmiş gibi görünmüyor. Edith -yani Bayan Presbury- benimle aynı fikirde. Daha fazla beklemeye tahammülümüz kalmadı."</p>

  <p>"Bu gerçekten son derece tuhaf ve düşündürücü bir vaka. Sen ne dersin Watson?"</p>

  <p>"Bir tıp adamı olarak konuşacak olursam," diye söze girdim, "bu vaka, daha çok akıl hastalıkları alanına giriyor gibi. Yaşlı adamın beyin faaliyetleri, yaşadığı gönül ilişkisinden dolayı zarar görmüştür. Kendini bu akıl dışı ihtiraslarından sıyırmak için yurtdışına seyahate çıkar. O mektuplar ve kutu da başka türlü bir özel münasebetle bağlantılı olabilir. Belki de içinde bonolar vardır; ya da hisse senetleri falan."</p>

  <p>"Ve köpek de bu mali anlaşmalarla ilgili hoşnutsuzluğunu, sahibine saldırarak dile getirmeye karar verir. Hayır, hayır, Watson, bu işte bundan fazlası var. Şimdilik sadece..."</p>

  <p>O anda kapı açılıp içeri genç bir bayan girince Sherlock Holmes'ün sözleri yarım kaldı. Bay Bennett kadını görünce hemen ayağa fırlayıp kendine uzanan elleri tutmak için ona doğru koştu.</p>

  <p>"Edith, canım! Bir şey olmadı inşallah."</p>

  <p>"Seni takip etmem gerektiğini düşündüm. Ah Jack, o kadar korkuyorum ki! O evde bir başıma kalamam."</p>

  <p>"Bay Holmes, sözünü ettiğim hanımefendi budur. Kendisi nişanlım olur."</p>

  <p>"Biz de yavaş yavaş oraya geliyorduk zaten, öyle değil mi Watson?" diye karşılık verdi Holmes gülümseyerek. "Bayan Presbury, yanlış anlamıyorsam, vakayla ilgili yeni bir gelişme oldu ve bunu bizim de bilmemiz gerektiğine karar verdiniz."</p>

  <p>Temiz yüzlü, güzel bir İngiliz kızı olan yeni konuğumuz, Bay Bennett'ın yanında yerini alırken Holmes'a gülümseyerek karşılık verdi.</p>

  <p>"Bay Bennett'ın otelden ayrıldığını öğrenince buraya gelmiş olabileceğini düşündüm. Size başvuracağını bana söylemişti de oradan anladım elbette. Ah Bay Holmes, zavallı babama yardım edebilecek misiniz?"</p>

  <p>"Umutluyum Bayan Presbury, ama hâlâ karanlık noktalar var. Belki de anlatacaklarınız sayesinde olaya yeni bir ışık tutabilir."</p>

  <p>"Ne olduysa dün gece oldu. Zaten bütün gün tuhaf davranmıştı. Bazı zamanlar ne yaptığının farkında olmadığına eminim. Tuhaf bir rüyanın içinde yaşıyor sanki. İşte dün de öyle bir gündü. Artık öz babamı tanıyamaz oldum. Dışarıdan bakınca aynı adammış gibi duruyor, ama aslında öyle değil."</p>

  <p>"Neler olduğunu anlatın."</p>

  <p>"Gece köpeğin havlama seslerine uyandım. Zavallı Roy, onu ahıra bağlamak zorunda kalmıştık. Jack, yani Bay Bennett da anlatmıştır; sürekli belayı bekler halde yaşadığımız için geceleri yatarken kapımı kilitliyorum. Benim odam ikinci katta. Dışarıdaki pırıl pırıl ay ışığını biraz seyredeyim diye panjurları açık bırakmıştım. İşte, köpeğin sesine uyanmış, camdan gelen ışığa doğru bakarak yatmaya devam ederken, babamın bana bakan yüzünü pencerede görünce ne kadar afalladığımı anlatamam Bay Holmes. Az kalsın korkudan ölecektim. Babam yüzünü cama dayamış, bir eliyle de pencereyi kaldırmaya çalışıyor gibiydi. O pencere açılsaydı herhalde aklımı yitirirdim. Gördüklerim hayal değildi Bay Holmes. Sakın öyle sanmayın. Herhalde bir on beş-yirmi saniye, taş kesilmiş halde durup o yüzü seyretmişimdir. Sonra birden kayboldu ama ben... ama ben yataktan kalkıp da nereye gittiğine bakamadım. Sabaha kadar buz kesmiş halde, titreye titreye yattım. Babam kahvaltıda son derece aksi ve huysuzdu, geceki macerayla ilgili tek bir kelime bile etmedi. Ben de etmedim tabii. Sonra bir bahane uydurup buraya geldim."</p>

  <p>Holmes, Bayan Presbury'nin hikâyesine çok şaşırmış gibiydi.</p>

  <p>"Sevgili Bayan, odanızın ikinci katta olduğunu söylemiştiniz. Bahçede uzun bir merdiven var mıdır?"</p>

  <p>"Hayır, Bay Holmes, işin inanılmaz yanı da bu ya. O şekilde pencereye ulaşması mümkün değil, ama oradaydı."</p>

  <p>"Tarih de 5 Eylül oluyor," dedi Holmes. "Ve bu her şeyi daha da karmâşık bir hale sokuyor."</p>

  <p>Şaşırma sırası bu kez genç kadındaydı.</p>

  <p>"İki seferdir tarihten söz ediyorsunuz Bay Holmes," dedi Bennett. "Bunun vakayla bir ilgisi olabilir mi?"</p>

  <p>"Olabilir elbette ama henüz elimde yeterince malzeme yok."</p>

  <p>"Ayın evreleri ile delilik arasındaki bağlantıyı düşünüyor olmalısınız."</p>

  <p>"Hayır, inanın öyle bir şey düşünmüyorum. Benimkisi bambaşka bir düşünce silsilesi. Not defterinizi bana bırakabilirseniz tarihleri kontrol etmek isterim. Şimdi düşünüyorum da Watson, nereden başlayacağımız belli gibi. Bu genç bayandan öğrendiğimize göre -ki sezgilerine güvenim tamdır- babası bazı tarihlerde olan biten hiçbir şeyi hatırlamıyor. Bu durumda ne yapıyoruz? Bu tarihlerden birinde bize randevu vermiş gibi karşısına çıkıveriyoruz. Beyefendi bunu unutkanlığına verecek, biz de harekâtımıza, kendisini yakından inceleyerek başlayabileceğiz."</p>

  <p>"Bu harika olur," dedi Bay Bennett. "Ancak sizi uyarıyorum, profesör bazen son derece asabi ve saldırgan olabiliyor."</p>

  <p>Holmes gülümsedi. "Bir an önce yola çıkmamız için haklı nedenlerim var. Teorilerim doğru çıkarsa bunu çok daha iyi anlayacağız. Yarın, Bay Bennett, yarın Camford'da olacağız. Yanlış hatırlamıyorsam, limanın şaşaalı günlerinden kalma, Chequers adında bir otel olacaktı oralarda. Watson, korkarım ki önümüzdeki birkaç gün yattığımız yeri epey bir yadırgayacağız."</p>

  <p>Pazartesi sabahı meşhur üniversite şehrine doğru yola çıktık. Bu, hiçbir bağlantısı olmadığı için Holmes'a kolay gelmişti elbette; ama ben, o sıralar işlerim fazlasıyla yoğun olduğundan her şeyi ayarlamakta epey bir güçlük çekmiştim. Holmes, sözünü ettiği eski pansiyona bavullarımızı bırakana kadar vakayla ilgili tek bir söz etmemişti.</p>

  <p>"Watson, profesörü öğle yemeğinden hemen önce yakalayabiliriz sanırım. Saat on birde dersi var, öğle arasında da eve dönüyor."</p>

  <p>"Ziyaret nedenimiz ne olacak peki?"</p>

  <p>Holmes notlarına baktı.</p>

  <p>"26 Ağustos'ta bir hareketlilik olmuş. Böyle zamanlarda ne yaptığını bilmediğini varsayarak harekete geçeceğiz. Oraya randevu üzerine geldiğimizde ısrar edersek itiraz etmeyecektir diye tahmin ediyorum. Biraz yüzsüzlük etmemizde sakınca olmaz herhalde."</p>

  <p>"En azından denemiş oluruz."</p>

  <p>"Harikasın Watson! En azından denemiş oluruz! İşte bizim sloganımız bu. Hadi birilerine sorup yolu öğrenelim."</p>

  <p>Gıcır gıcır bir arabaya atlayıp, sıra sıra dizilmiş eski fakülteleri geçtikten sonra iki yanı ağaçlarla çevrili bir yola sapıp evin önüne kadar geldik. Burası, bahçesi çimenlerle ve mor salkımlarla bezenmiş, hoş bir evdi. Profesör Presbury'nin konfor kadar sefahat içinde de yaşadığı, dışarıdan bakıldığında bile belli oluyordu. Kapının önüne geldiğimizde camda beliren kır saçlı adamın, gür kaşlarının örttüğü, büyük, kalın camlı gözlüklerinin ardından meraklı gözlerle bizi izlediğini fark etmiştik. Çok geçmeden mabedine girmiş, çılgınlıklarıyla bizi ta Londra'dan getiren gizemli bilim adamının karşısında yerimizi almıştık. Ne tavırlarında ne de görünümünde bir tuhaflık vardı; aksine uzun boylu, iri yapılı, ağırbaşlı, oturaklı bir adamdı ve resmi tamamlayan cüppesiyle birlikte, bir öğretmenin ihtiyacı olan bütün saygınlığı hak ediyor gibi görünüyordu. En çok dikkati çeken de gözleriydi; meraklı, gözlemci, kurnazlığa kaçan zeki gözlerdi bunlar.</p>

  <p>Kartvizitlerimize baktı. "Lütfen oturun Beyler. Size nasıl yardımcı olabilirim?"</p>

  <p>Bay Holmes sevimli sevimli gülümsedi.</p>

  <p>"Ben de size tam bunu sormak üzereydim, Profesör."</p>

  <p>"Bana soracaktınız demek."</p>

  <p>"Belki de bir yanlış anlama olmuştur, bilemiyorum. Camford'dan Profesör Presbury'nin, hizmetlerimden yararlanmak istediğini ikinci bir ağızdan duydum."</p>

  <p>"Öyle demek." O meraklı, çelik grisi gözlerde bir an sinsi bir parıltı görür gibi oldum. "Demek siz de başkasından duydunuz. Bu bilgiyi kimden aldığınızı öğrenebilir miyim acaba?"</p>

  <p>"Üzgünüm Profesör, ama bizde gizlilik esastır. Neyse ki, yanılmış olsak bile kimseye bir zarar vermedik. Size bir özür borçluyuz sanırım."</p>

  <p>"Buna gerek yok. Bu meseleyi biraz daha açmak isterim. İlgimi çekti de. Bu iddianızı destekleyecek bir mektup, bir telgraf ya da herhangi bir belge var mı elinizde?"</p>

  <p>"Hayır, yok."</p>

  <p>"Sizi benim çağırdığımı iddia etmeye kalkışmayacaksınız herhalde."</p>

  <p>"Hiçbir soruya cevap vermemeyi tercih ederim," dedi Holmes.</p>

  <p>"Tabii efendim, ne haddimize," dedi profesör kabaca. "Ancak bu son sorumun cevabını kolaylıkla alabiliriz diye tahmin ediyorum."</p>

  <p>Odanın bir ucuna kadar yürüyüp zili çalmasıyla Londra'dan dostumuz Bay Bennett'ın içeri girmesi bir oldu.</p>

  <p>"Girin Bay Bennett. Bu iki beyefendi, davet edildikleri iddiasıyla ta Londra'dan buraya gelmişler. Benim bütün irtibatlarımı sen idare ediyorsun. Holmes adında birine bir şeyler gönderdin mi?"</p>

  <p>"Hayır efendim," diye yanıt verdi Bennett yüzü kızararak.</p>

  <p>"Başka söze hacet yok o halde," dedi profesör, Holmes'a öfkeyle bakarak. Sonra da ellerini masaya dayayıp öne doğru eğilerek, "Şimdi Beyefendi, varlığınız her türlü şüpheye açıkmış gibi görünüyor."</p>

  <p>Holmes omuz silkti.</p>

  <p>"Lüzumsuz bir kabalık ettiğimiz için tekrar özür diliyorum."</p>

  <p>"Bu neye yarar, Bay Holmes!" diye bağırdı yaşlı adam tiz bir sesle. Yüzüne gelip oturan soysuz bir ifadeyle önümüze geçip sırtını kapıya dayadı ve öfkeyle kollarını savurmaya başladı. "Bu kadar kolay kurtulamazsınız." Bu anlamsız nefretini bize kusarken yüzü çarpılmaya, seğirmeye başlamıştı. Bay Bennett araya girmese odadan çıkmak için boğuşmak zorunda kalacaktık herhalde.</p>

  <p>"Aman Profesör," diye atıldı genç adam, "itibarınızı düşünün! Üniversiteden duyarlarsa ne olur! Bay Holmes tanınmış biri. Ona böyle davranamazsınız."</p>

  <p>Ev sahibimiz suratını asıp kapının önünden çekildi. Evden dışarı fırlayıp ağaçlıklı yola çıktığımızda derin bir nefes aldım. Oysa Holmes olanlardan çok memnun gibiydi.</p>

  <p>"Akademisyen dostumuzun sinirleri iptal olmuş," dedi. "Galiba biz de biraz kabalık ettik ama en azından adamı yakından görebildik. Ah, şuna bak Watson, haydut hâlâ peşimizde galiba."</p>

  <p>Arkamızdan koşturan ayak sesleriydi duyduğumuz ama neyse ki gelen profesör değil, asistanıydı. Adamcağız bize yetiştiğinde nefes nefese kalmıştı.</p>

  <p>"Affedersiniz Bay Holmes. Sizden özür dilemeye geldim."</p>

  <p>"Ama sevgili dostum, buna hiç gerek yok ki. Bunlar işimizin bir parçası."</p>

  <p>"Onu hiç böyle tehditkâr görmemiştim. Gittikçe daha sinsi bir adam oldu çıkıyor. Kızının ve benim neden bu kadar endişelendiğimizi anlamışsınızdır sanırım. Ama siz de gördünüz, kafası gayet iyi çalışıyor."</p>

  <p>"Hem de çok iyi!" dedi Holmes. "Orasını yanlış hesaplamışım. Hafızasının sandığımızdan daha sağlam olduğu çok açık. Bu arada, gitmeden önce Bayan Presbury'nin odasının penceresine bir göz atabilir miyiz?"</p>

  <p>Bay Bennett çalılıkların arasından bir yol açıp evin yan cephesine çıkardı bizi.</p>

  <p>"İşte şurası. Soldan ikinci pencere."</p>

  <p>"Vay canına, erişmek mümkün değilmiş gibi duruyor. Ama siz de fark etmişsinizdir, sarmâşıklardan ve su borusundan dayanak almış olabilir."</p>

  <p>"Ben şahsen oraya kadar çıkamam," dedi Bay Bennett.</p>

  <p>"Doğrudur. Normalde hiç kimse böyle tehlikeli bir işe kalkışmaz."</p>

  <p>"Size söylemek istediğim bir şey daha vardı, Bay Holmes. Profesöre mektup gönderen Londra'daki adamın adresini buldum. Bu sabah yine mektup göndermiş. Güvenilir bir asistan olarak düştüğüm şu hallere bakın. Ama elden ne gelir?"</p>

  <p>Holmes kâğıttaki adrese şöyle bir göz attıktan sonra cebine soktu.</p>

  <p>"Dorak ilginç bir isim. Slav herhalde. Ama bu da zincirin önemli bir parçası. Biz öğleden sonra Londra'ya dönüyoruz, Bay Bennett. Daha fazla kalmamızın bir anlamı yok. Suç işlemediği için profesörü tutuklatamayız, delirdiğini kanıtlayamayacağımız için gözetim altına da aldıramayız. Şu an için herhangi bir şey yapamayız."</p>

  <p>"Peki biz ne yapacağız?"</p>

  <p>"Biraz daha sabredin, Bay Bennett. Yakında her şey çözülecek. Yanılmıyorsam önümüzdeki salı bir atak daha gelecektir. İşte o gün Camford'da olmamız şart. Bu arada, işler iyice sevimsiz bir hal almaya başladığı için Bayan Presbury'nin Londra ziyaretini uzatmanız mümkün mü?"</p>

  <p>"Hallederiz."</p>

  <p>"O halde, tehlikenin geçtiğine emin olana kadar geri dönmemesini sağlayın. Bu arada profesör de dilediğini yapsın, ona engel olmaya kalkmayın. Keyfi yerinde olduğu sürece sorun yok."</p>

  <p>"Dışarı çıkmış!" diye fısıldadı Bennett endişeyle. Dalların arasından baktığımızda yaşlı adamı kapının önünde gördük. Dimdik ayakta dururken birden öne doğru eğildi, kollarını sarkıttı ve başını sağa sola çevirmeye başladı. Asistanı bize eliyle sessizce selam verdikten sonra ağaçların arasından çıkıp profesörün yanına gitti. İkisi eve girerken aralarında ateşli bir tartışma başlamış gibiydi.</p>

  <p>"Yaşlı adam ipuçlarını birleştirmeye başlamış olmalı," dedi Holmes birlikte otele doğru yürürken. "Yanında fazla kalmamış olsak da, son derece berrak ve mantıklı çalışan bir beyni olduğunu anlamama yetti. Adamın patlamaya hazır bir bombadan farksız olduğuna şüphe yok, ama onun açısından bakıldığında, peşine dedektifler takılmışsa ve bunu ev halkının yaptığından şüpheleniyorsa o patlamasın da kim patlasın. Korkarım yaşlı adam, dostumuz Bennett'ın başını epey bir ağrıtacak."</p>

  <p>Holmes yolumuzun üzerinde postaneye girip bir telgraf gönderdi. Akşam elimize ulaşan cevaba şöyle bir baktıktan sonra bana fırlattı.</p>

  <p><span class="t18">Commercial Road'a gidip Dorak'</span><span class="t18">ı</span> <span class="t18">ziyaret ettim. Yumu</span><span class="t18">ş</span><span class="t18">ak ba</span><span class="t18">ş</span><span class="t18">l</span><span class="t18">ı</span><span class="t18">, Çek kökenli, ya</span><span class="t18">ş</span><span class="t18">l</span><span class="t18">ı</span> <span class="t18">bir adam. Büyük bir ma</span><span class="t18">ğ</span><span class="t18">azas</span><span class="t18">ı</span> <span class="t18">var. MERCER.</span></p>

  <p class="p112">"Mercer'ı hatırlarsın," dedi Holmes. "Rutin soruşturmalarda işime yarıyor. Profesörün gizli gizli irtibat kurduğu adamla ilgili bir şeyler öğrenmemiz gerekiyordu. Uyruğu, yaşlı dostumuzun Prag ziyaretine işaret ediyor."</p>

  <p>"Nihayet bir şeyler bir şeylere bağlanmaya başladı," dedim. "Şu ana kadar birbiriyle alakası olmayan bir sürü olayla karşılaştık. Örneğin bunların gözü dönmüş bir kurt köpeğiyle bir Avrupa seyahatinin arasında ya da gece vakti yerlerde sürünen bir adamla nasıl bir bağlantısı olabilir? Senin şu tarihlerse en büyük muamma."</p>

  <p>Holmes gülümseyip ellerini ovuşturdu. Eski otelin köhne salonunda, çok methettiği şaraplardan bir şişe açıp karşılıklı oturmuş konuşuyorduk.</p>

  <p>"O zaman önce tarihlerden başlayalım," dedi parmak uçlarını birleştirip, sınıfa ders veriyormuş gibi bir havaya bürünerek. "Bu harikulade genç adamın günlüğüne baktığımızda, önce 2 Temmuz'da bir kriz yaşandığını, ardındansa bu krizlerin dokuzar gün arayla tekrarlandığını görüyoruz. Yanlış hatırlamıyorsam, bu kuralı bozan tek bir istisna olmuş. Neyse, son olay 3 Eylül'de yaşanmış, ondan önceki de 26 Ağustos'ta, yani döngü bozulmamış. Bütün bunlar tesadüf olamaz."</p>

  <p>Buna itiraz edemezdim.</p>

  <p>"O halde şimdilik profesörün dokuz günde bir, etkisi çok güçlü olan ama fazla da sürmeyen bir ilaç aldığını varsayabiliriz. Zaten ateşli olan tabiatı bu ilaç yüzünden daha da şiddetleniyor. Bu ilaca Prag'da alışmış, şimdi de Londra'daki bir aracıdan temin ediyor. Her şey birbiriyle bağlantılı görünüyor Watson!"</p>

  <p>"Peki ya köpek, penceredeki yüz, koridorda sürünen adam?"</p>

  <p>"Dur bakalım, daha yeni başladık. Salıya kadar yeni bir gelişme olmasını beklemiyorum. O zamana kadar dostumuz Bennett'la teması koparmadan bu sevimli kasabanın tadını çıkarmaya bakalım."</p>

  <p>Sabah Bay Bennett durum raporu vermek üzere uğradı. Holmes'ün tahmin ettiği gibi yaşlı adam evdeki herkese kök söktürüyordu. Genç asistanını, bizim ziyaretimizden dolayı açıkça suçlamasa da, onunla son derece kaba ve sert konuşuyor, bir şeylerden öç almaya çalışıyormuş gibi davranıyordu. Neyse ki bu sabah biraz olsun kendine gelmiş, kalabalık bir sınıfa o her zamanki müthiş derslerinden birini vermişti. "Acayip nöbetleri saymazsak," dedi Bennett, "onu hiç bu kadar enerjik ve canlı görmemiştim. Ama bu o değil, tanıdığımız adam değil bu."</p>

  <p>"Bu hafta korkmanıza gerek yok," dedi Holmes. "Ben meşgul bir insanım, Dr. Watson'ın da ilgilenmesi gereken hastaları var. Önümüzdeki salı tam bu saatte burada buluşalım. Dertlerinize son vermeyi garanti edemem ama meseleyi çözebileceğimize inanıyorum. Bu arada olan biten her şeyden bizi haberdar edin."</p>

  <p>Sonraki birkaç gün Holmes'la görüşmedik. Ama pazartesi akşamı ertesi gün istasyonda buluşmamızı isteyen bir telgraf gönderdi. Camford yolunda bana her şeyin yolunda gittiğini, evde huzurun henüz bozulmadığını ve adamın da son derece normal davrandığını anlattı. Aynı şeyleri, akşam Chequers'a gelen Bay Bennett da tekrar etti. "Londra'daki adresten yine mektup geldi. Bu sefer mektubun yanında küçük bir paket de vardı. İkisinin de üzerinde çarpı işareti olduğunu görünce hiç ilişmedim. Bundan başka bir gelişme de yok."</p>

  <p>"Bize bu kadarı da yeter," dedi Holmes canı sıkkın bir ifadeyle. "Şimdi Bay Bennett, bu gece bir sonuca varabileceğimizi tahmin ediyorum. Varsayımlarım yanlış değilse her şeyi açıklığa kavuşturabileceğiz. Ama bunun için gözünüzün profesörün üzerinde olması gerekiyor. Kesinlikle uyumayın ve her an tetikte olun. Kapınızın önünden geçecek olursa ona mani olmayın, sadece sessizce peşinden gidin. Doktor Watson'la ben de oralarda olacağız. Bu arada, sözünü ettiğiniz şu küçük kutunun anahtarı nerede?"</p>

  <p>"Saat cebinde."</p>

  <p>"O halde dikkatimizi oraya vermeliyiz. O da olmazsa kilit çok sorun çıkarmaz herhalde. Evde güçlü kuvvetli başka kimse var mı?"</p>

  <p>"Arabacı Macphail var."</p>

  <p>"O nerede yatıyor?"</p>

  <p>"Ahırda."</p>

  <p>"Ona da ihtiyacımız olabilir. Şimdilik gelişmeleri görmeden bir şey yapamayız. Hoşça kalın. Sabah olmadan görüşeceğiz sanırım."</p>

  <p>Profesörün odasına bakan bir yerde, çalıların arasında mevzi aldığımızda vakit gece yarısına yaklaşıyordu. Gece epey bir serindi ama neyse ki biz de ona göre giyinmiştik. Çıkan rüzgâr, bulutları süpürdükçe yarımay ara sıra yüzünü gösteriyordu. Dostumun, bunca zamandır peşinde olduğumuz bu tuhaf vakanın nihayet sonuna gelmiş olabileceğimizi söylemesi, bu can sıkıcı nöbeti heyecanlı bir bekleyişe çevirmişti.</p>

  <p>"Dokuz gün döngüsü devam ederse bu gece profesörün en karanlık yüzünü görebileceğiz," dedi Holmes. "Bu acayip belirtilerin Prag ziyaretinden sonra ortaya çıkması, Londra'daki Praglı bir adamla mektuplaşmaları ve tam da bugün bir paket gelmiş olması tek bir şeye işaret ediyor. İlacın ne olduğunu ve neden aldığını hâlâ bilemiyoruz ama paketlerin Prag'da bir yerden geldiği çok açık. Baştan beri aklımı kurcalayan mesele ise, bunu neden düzenli olarak dokuz günde bir aldığı. Belirtilerse son derece çarpıcı. Parmak eklemlerine sen de dikkat etmiş miydin?"</p>

  <p>Etmediğimi itiraf etmek zorundaydım.</p>

  <p>"Daha önce hiç görmediğim kadar şişkin ve çıkıktı. Her zaman önce ellere bakacaksın Watson. Sonra kol manşetlerine, pantolon dizlerine ve ayakkabılara. Şimdiye kadar tanık olduklarımızın bir sonucu olarak o parmak eklemlerinin..." Holmes bir an durup eliyle alnına vurdu. "Ah Watson, ne kadar aptalım! İnanılmaz gibi görünüyor ama doğrusu bu olmalı. Her şey bir adrese çıkıyor. Aralarındaki bağlantıyı nasıl da kuramadım. O eklemler, ah o eklemler. Bir de köpek! Sarmâşıklar! Şu hayallerimdeki çiftlik evine çekilmemin zamanı geldi galiba. Dikkatli ol Watson! Adam çıktı! Her şeyi kendi gözlerimizle göreceğiz nihayet."</p>

  <p>Dış kapı yavaşça açıldıktan sonra arkadan vuran lambanın ışığında Profesör Presbury'nin uzun silueti belirdi. Üstünde yatak entarisi vardı. Kapının önünde dimdik duruyordu ama önceden gördüğümüz gibi kollarını öne doğru sarkıtmıştı.</p>

  <p>İleri doğru bir adım atar atmaz inanılmaz bir değişim geçirmeye başladı. Çömelip yere doğru uzanırken ellerinin, ayaklarının üzerinde harekete geçti. Ara sıra enerji patlamaları yaşıyormuş gibi havaya sıçrıyordu. Evin cephesinden ayrılmadan köşeyi döndü. O gözden kaybolurken bu sefer Bennett ortaya çıkıp peşine düştü.</p>

  <p>"Gel Watson, gel!" diye bağırdı Holmes. Çalıların arasından olabildiğince sessiz sıyrılarak evin öbür tarafını görebilen bir yere geçtik. Yarımayın aydınlattığı gecede profesör sarmâşık kaplı duvarın önünde çömelmiş halde açıkça görünüyordu. Biz onu izlerken birden inanılmaz bir çeviklikle duvara tırmanmaya başladı. Daldan dala atlarken elini ayağını nereye basacağını gayet iyi biliyor, bu olağanüstü gücünün tadını çıkarıyor gibiydi. Üzerindeki geceliğiyle kendi evinin cephesinde, ay ışığıyla aydınlanmış duvarda kocaman bir yama, oraya yapışmış dev bir yarasa gibi duruyordu. Bu eğlencesinden sıkıldıktan sonra yine daldan dala atlayıp aşağı indi ve önceki tuhaf hareketleriyle ahıra doğru yöneldi. Bu esnada köpek de fırlamış, deli gibi havlamaya başlamıştı. Bir de sahibini görünce iyice köpürdü. Zincirini koparmak için sürekli ileri doğru hamleler yapıyor, heyecandan ve öfkeden titriyordu. Profesör köpeğin ulaşamayacağı bir yerde durup türlü yollarla onu kışkırtmaya başladı. Yerden aldığı taşları fırlattı, sopayla dürttü, elini iyice çıldırmış olan hayvanın ağzına yaklaştırıp yaklaştırıp kaçırdı. Hayvanın, çoktan zapt edilemez hale gelmiş öfkesini şiddetlendirmek için elinden geleni yapıyordu. Birlikte onca maceraya atılmışızdır ama hiçbirinde böyle tuhaf bir manzarayla karşılaştığımı hatırlamıyorum.</p>

  <p>Sonra nihayet beklenen oldu! Ama kopan zincir değil, belki de daha kalın boyunlu bir hayvan için yapılmış olan tasmaydı. Zincirin şangırtısının hemen ardından köpek ve adam yerlerde yuvarlanmaya başladı. Hayvan öfkeyle kükrüyor, adamsa tüyler ürpertici, tiz bir çığlık atıyordu. Profesörün hayatı pamuk ipliğine bağlıydı şimdi. Vahşi yaratık onu boynundan yakalayıp sivri dişlerini derinlere kadar gömmüştü bile. Yetişip ikisini ayırmayı başardığımızda adam kendinden geçmişti. Bennett'ın sesi ve varlığı hayvanı yatıştırmamış olsa bunu nasıl yapardık bilemiyorum. Neden sonra, gürültüye uyanan arabacı ahırın üstündeki odasından inip yanımıza geldi. "Ben hiç şaşırmadım," dedi olanları görünce. "Bunu daha önce de gördüm. Köpeğin er geç üzerine atlayacağını biliyordum."</p>

  <p>Köpek bağlandıktan sonra profesörü odasına taşıdık. Kendisi de tıp eğitimi almış olan Bennett parçalanmış boğaza pansuman yapmama yardım etti. Keskin dişler şahdamarının çok yakınına saplanmıştı ve kanama çoktu. Yarım saat kadar uğraştıktan sonra tehlikeyi gidermeyi başardık. Ben adama biraz morfin verdim, çok geçmeden derin bir uykuya daldı. Ancak o zaman birbirimize bakıp durumun ciddiyeti üzerine düşünebildik.</p>

  <p>"Bence iyi bir doktora göstermek lazım," dedim.</p>

  <p>"Tanrı aşkına, hayır, olmaz!" diye atıldı Bennett. "Bu rezalet, ev içinde kalmalı. Ancak o zaman güvende oluruz. Bu duvarların dışına çıkacak olursa önüne geçemeyiz. Profesörün üniversitedeki konumunu, Avrupa'daki itibarını düşünün; hiç değilse kızının duygularını düşünün."</p>

  <p>"Bence de," dedi Holmes. "Meselenin aramızda kalması mümkündür. Artık beyefendi de ayak altından çekildiğine göre, belki bütün bunların bir daha yaşanmamasını bile sağlayabiliriz. Şu kutunun anahtarını bulalım Bay Bennett. Macphail hastaya göz kulak olur, bir değişiklik olursa bize haber verir. Profesörün şu gizli kutusunda ne bulacağız bakalım."</p>

  <p>Kutunun içinde fazla bir şey yoktu ama olanlar da yeterliydi: Biri boş, biri dolu iki ilaç ampulü, bir şırınga, tuhaf, eciş bücüş yazılmış mektuplar. Bütün zarfların üzerinde, Bay Bennett'ın sözünü ettiği işaretler vardı ve hepsi de Commercial Road'dan, "A. Dorak" imzasıyla gönderilmişti. Bunlar, Profesör Presbury'ye gönderilen şişelerin faturaları ya da alınan paraların makbuzlarından ibaretti. Ama içlerinde bir mektup vardı ki, düzgün yazısıyla ve Avusturya puluyla diğerlerinden ayrılıyordu. "İşte aradığımızı bulduk!" diye atıldı Holmes, heyecanla zarfı yırtarken.</p>

  <p><span class="t18">&nbsp;</span></p>

  <p><span class="t18">Sayg</span><span class="t18">ı</span><span class="t18">de</span><span class="t18">ğ</span><span class="t18">er Meslekta</span><span class="t18">ş</span><span class="t18">ı</span><span class="t18">m,</span></p>

  <p><span class="t18">Hepimizi onurland</span><span class="t18">ı</span><span class="t18">rd</span><span class="t18">ığı</span><span class="t18">n</span><span class="t18">ı</span><span class="t18">z ziyaretinizin ard</span><span class="t18">ı</span><span class="t18">ndan meseleyi etrafl</span><span class="t18">ı</span><span class="t18">ca dü</span><span class="t18">ş</span><span class="t18">ünme f</span><span class="t18">ı</span><span class="t18">rsat</span><span class="t18">ı</span><span class="t18">m oldu. Bu tedavinin, sizin aç</span><span class="t18">ı</span><span class="t18">n</span><span class="t18">ı</span><span class="t18">zdan baz</span><span class="t18">ı</span> <span class="t18">hakl</span><span class="t18">ı</span> <span class="t18">sebepleri yok de</span><span class="t18">ğ</span><span class="t18">il, ancak deneylerimizde gördü</span><span class="t18">ğ</span><span class="t18">ümüz risk faktörünü göz önüne alarak sizi uyarmak zorunday</span><span class="t18">ı</span><span class="t18">m.</span> <span class="t18">İ</span><span class="t18">nsans</span><span class="t18">ı</span> <span class="t18">maymunlardan elde edilen bir serum kullanman</span><span class="t18">ı</span><span class="t18">n daha do</span><span class="t18">ğ</span><span class="t18">ru olaca</span><span class="t18">ğı</span><span class="t18">na inan</span><span class="t18">ı</span><span class="t18">yorum. Size daha önce de izah etti</span><span class="t18">ğ</span><span class="t18">im gibi, ben o s</span><span class="t18">ı</span><span class="t18">rada elimizin alt</span><span class="t18">ı</span><span class="t18">nda yaln</span><span class="t18">ı</span><span class="t18">zca onlardan bulundu</span><span class="t18">ğ</span><span class="t18">u için siyah yüzlü langur maymunu kulland</span><span class="t18">ı</span><span class="t18">m. Langurlar sürünür ve t</span><span class="t18">ı</span><span class="t18">rman</span><span class="t18">ı</span><span class="t18">r, insans</span><span class="t18">ı</span> <span class="t18">maymunlar ise daha dik yürüyebilirler ve her aç</span><span class="t18">ı</span><span class="t18">dan bize daha yak</span><span class="t18">ı</span><span class="t18">nd</span><span class="t18">ı</span><span class="t18">rlar. Sizden son olarak, bu süreçle ilgili henüz kimseye bir tebligat yapmaman</span><span class="t18">ı</span><span class="t18">z</span><span class="t18">ı</span> <span class="t18">rica ediyorum.</span></p>

  <p><span class="t18">İ</span><span class="t18">ngiltere'de bir mü</span><span class="t18">ş</span><span class="t18">terimiz daha var ve ikinizle de Dorak temas kuracak. Haftal</span><span class="t18">ı</span><span class="t18">k raporlar</span><span class="t18">ı</span><span class="t18">n</span><span class="t18">ı</span><span class="t18">z</span><span class="t18">ı</span> <span class="t18">bekliyoruz.</span></p>

  <p><span class="t18">Sayg</span><span class="t18">ı</span><span class="t18">lar</span><span class="t18">ı</span><span class="t18">mla,</span></p>

  <p><span class="t18">H. LOWENSTEIN</span></p>

  <p class="p112">&nbsp;</p>

  <p class="p112">Lowenstein! Bu isim, gazetede okuduğum küçük bir haberi hatırlatmıştı bana. Haberde, fazla tanınmayan bir bilim adamının gençleşme ve hayat iksiriyle ilgili çalışmalar yaptığından söz ediliyordu. Praglı Lowenstein! Adam bu mucizevi serumunun içeriğini açıklamayı reddettiği için meslekten men edilmişti. Hatırladıklarımı odadakilerle de paylaştım. Bennett hemen kitaplıktan bir zooloji ansiklopedisi indirdi. "Langur," diye okumaya başladı, "büyük, siyah yüzlü langur maymunları, Himalayaların eteklerinde yaşarlar, tırmanıcı maymunların arasında en büyüğü ve insana en çok benzeyenidirler. Ardından daha ayrıntılı bilgiler geliyor. Evet, Bay Holmes, sayenizde meselenin kökenine inmeyi başardık."</p>

  <p>"Asıl köken," diye söze girdi Holmes, "tez canlı profesörümüzde, gençleşme hayalini uyandıran şu zamansız gönül ilişkisinde yatıyor. İnsan doğayı aşmaya kalkışınca böyle düşüp yerlerde sürünebiliyor. En yüce insan bile, kaderin düz yolundan sapmaya kalktığında bir hayvana dönüşebiliyor." Holmes, elinde tuttuğu ilaç şişesine bir süre bakıp sessizce oturdu. "Bu adama, dağıttığı zehirden dolayı suçlu konumuna düştüğünü bildiren bir mektup gönderdiğimde bir daha sorun çıkarmayacaktır. Ama her zaman bu tür şeylerle yeniden karşılaşabiliriz. Başkaları daha iyi yöntemler de bulabilirler. İşin orası tehlikeli işte, hem de insanlık için büyük bir tehlike bu. Gözünü hırs bürümüş, maddiyattan başka bir şey düşünemeyen insanların, o değersiz hayatlarını uzattıklarını düşünsene Watson. Çark tersine dönecek, en zayıf olanlar hayatta kalacaktır. O zaman zavallı dünyamız çöplüğe dönüşmez miydi?" Sonra birden hayalperest aradan çekildi ve eylem adamı Holmes onun yerine geçip oturduğu yerden fırlayarak ayağa kalktı. "Bence söylenecek bir şey kalmadı Bay Bennett. Olan biten her şey genel teorimize uyuyor artık. Elbette bunu herkesten daha önce fark eden, köpek oldu. Kokusundan anlamış olmalı. Roy'un asıl saldırdığı, profesör değil, maymundu; Roy'u azdıran da aynı maymundu tabii. Bu yaratık için tırmanmak büyük bir zevk olduğundan, genç bayanın penceresine çıkmış olmasında başka bir neden aramak gereksiz. Erkenden bir tren var Watson ama o zamana kadar Chequers'ta birer çay içsek iyi olur."</p>

  <p>&nbsp;</p>
</body>
</html>
