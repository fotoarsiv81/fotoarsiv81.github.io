<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t1">&nbsp;</span></p>

  <h2 class="h22"><a id="ncx4739"></a><a id="a90"></a>Karton Kutu</h2>

  <p><span class="t24">&nbsp;</span></p>

  <p class="p27">Dostum Sherlock Holmes'ün sıra dışı zihinsel özelliklerini sergilediği vakaları seçerken, her zaman, içinde mümkün olduğunca az duygusallık bulunan ve yeteneklerini en iyi şekilde gösteren örneklere yönelmişimdir. Ancak suç dünyasından duyguları söküp atmak ne yazık ki mümkün olmadığı için bir hikayeci olarak, zaman zaman ya mesele için önem teşkil eden detayları feda edip sahte bir izlenim uyandırmak zorunda kaldım ya da meseleyi tercihlere değil şansa bırakmak durumunda bulundum. Bu kısa önsözden sonra artık notlarıma dönüp garip ve korkunç olaylar zincirine dalabilirim.</p>

  <p>Bunaltıcı bir Ağustos günüydü. Baker Sokağı fırın gibi yanıyor, yolun karşısındaki sarı kiremitli eve vuran güneş insanın gözünü alıyordu. Sanki bu, kışın siste kasvetle yükselen aynı bina değildi. Odamızın panjurları yarı indirilmişti ve Holmes kanepeye uzanmış, sabah postasıyla gelen bir mektubu tekrar tekrar okuyordu. Ben Hindistan'daki görevim sırasında sıcağa bağışıklık kazandığım için termometrenin kaçı gösterdiğine pek aldırış etmiyordum. Ama sabah gazeteleri ilgi çekiciydi. Parlamento tatile girmişti. Herkes şehir dışına çıkmıştı.</p>

  <p>Ben de New Forest'ın ormanlarını, Southsea'nin kumsallarını düşlüyordum. Fakat ben bankadaki hesabım tamtakır olduğu için tatil düşüncesini rafa kaldırmıştım; dostum içinse ne kır havası ne de deniz kenarının en ufak bir çekiciliği yoktu. Ö, beş milyon insanın ortasında yaşamayı, antenlerini uzatarak her türlü dedikoduyu, her çeşit çözülmemiş vakayı beklemeyi seviyordu. İçinde doğa sevgisi yoktu. Onun için tek değişiklik, ara sıra zihnini şehrin alçaklarından uzaklaştırıp taşradaki kardeşinin izine düşmekti.</p>

  <p>"Haklısın Watson," dedi Holmes birdenbire, "gerçekten bir meseleyi halletmek için çok gülünç bir yönteme benziyor."</p>

  <p>"Hem de çok!" diye onayladım; ama birden içimden geçenleri aynen tekrar ettiğini fark edince oturduğum yerden doğrulup şaşkın şakın yüzüne baktım.</p>

  <p>"Bu da ne demek böyle Holmes?" diye bağırdım. "Bu kadarı da fazla artık."</p>

  <p>Şaşkın halimi görüp zevkle güldü.</p>

  <p>"Hatırlar mısın," diye söze girdi, "bir süre önce, bir mantık adamının, yanındaki dostunun dışavurmadığı düşüncelerini takip edişini anlatan Poe hikâyelerinden bir parça okuduğumda sen meseleye yazarın güç gösterisi olarak bakmıştın. Aynı şeyi ben de sık sık yaptığımı söylediğimde ise inanamamıştın."</p>

  <p>"Olamaz!"</p>

  <p class="p15">"Ağzınla olmasa da kaşlarınla konuşuyorsun sevgili Watson. Gazeteyi okumayı bırakıp düşüncelere daldığını görünce fırsat bu fırsat zihnini okuyayım dedim. Tabii sonunda düşüncelerini nasıl takip ettiğimi göstermek için araya girmek zorunda kaldım."</p>

  <p class="p28">Ama ben hâlâ tatmin olmamıştım. "Bana okuduğun örnekte," dedim, "adam sonuçları yanındaki arkadaşının hareketlerini gözlemleyerek çıkarıyordu. Yanlış hatırlamıyorsam arkadaşı yolda yürürken taşa takılıp sendeliyor, gökyüzüne bakıyordu vesaire. Ama ben burada sessizce sandalyemde oturuyordum; sana nasıl bir ipucu vermiş olabilirim ki?"</p>

  <p>"Kendine haksızlık ediyorsun. İnsanın yüz hatları duygularını ifade etmek için vardır; ve seninkiler de gayet sadık uşaklar."</p>

  <p>"Yani düşüncelerimi yüz hatlarımdan mı çıkarıyorsun?"</p>

  <p>"Yüz hatların ve özellikle de gözlerin. Düşüncelerinin nasıl başladığım belki sen bile hatırlamıyorsundur."</p>

  <p>"Evet, doğru söylüyorsun."</p>

  <p>"O zaman ben sana anlatayım. Gazeteyi bıraktıktan sonra, ki dikkatimi çeken ilk davranışın bu oldu, yarım dakika kadar boş bir ifadeyle oturdun. Sonra gözlerin, General Gordon'ın yeni çerçevelettiğin resmine takıldı. Yüzündeki değişimden bir düşünce zincirinin başladığını anlamıştım. Ama fazla uzağa gidemiyordum. Neyse gözlerin sonra kitaplarının üstünde duran Henry Ward Beecher'ın çerçevesiz resmine gitti. Sonra kafanı kaldırıp duvara baktın. Bunun anlamı açıktı. O portreyi çerçeveletirsen hem duvardaki boşluğu kapatır, hem de Gordon'ın resmiyle uyumlu bir ikili oluştururlardı."</p>

  <p>"Ne kadar harika takip etmişsin!" diye bağırdım heyecanla.</p>

  <p>"Buraya kadar bir sapma olmamıştı. Ama şimdi düşüncelerin Beecher'a geri dönmüştü. Adama dikkatle bakıp yüz hatlarından karakterini inceliyor gibiydin. Sonra gözünü kısmayı bırakıp ileri doğru bakakaldın; yüzünde düşünceli bir ifade vardı. Beecher'ın hayatındaki olayları hatırlıyordun. Bundan sonra, İç Savaş'ta nasıl Kuzeylilerin tarafında yer aldığını hatırlıyor olmalıydın; çünkü bir keresinde buna ne kadar öfkelendiğini bana da söylemiştin. Bu konuda o kadar ateşliydin ki, Beecher'ı başka türlü düşünmen imkânsızdı. Sonra gözlerinin resimden uzaklaştığını fark edince bu sefer zihninin sadece İç Savaş'a yöneldiğini tahmin ettim. Dudaklarının kapalı, gözlerinin parlak, ellerininse sımsıkı kavuşturulmuş olduğuna bakıp, o umutsuz mücadelede her iki tarafın gösterdiği kahramanlıkları düşündüğünü anlamıştım. Ama sonra yüzün üzüntülü bir hal aldı ve kafanı salladın. Bu sefer de acıları, korkuları ve insan hayatının ne kadar ucuz olduğunu düşünüyor olmalıydın. Elinin eski yarana gittiğini ve sonrasında hafifçe gülümsediğini görünce, uluslararası meselelerin böyle aptalca yollarla çözülmeye çalışılmasına anlam veremediğini düşündüm. Tam bu noktada ben de bunun gülünç olduğuna katılıyor; ayrıca akıl yürütmemin başarılı olduğuna da seviniyordum."</p>

  <p>"Kesinlikle!" dedim. "Şimdi sen açıklayınca fark ediyorum. Her zamanki gibi hayrete düştüm."</p>

  <p>"Seni temin ederim Watson, gerçekten önemsiz bir ayrıntı bu. Geçenlerde bana inanmadığını söylemeseydin hiç yeltenmezdim bile. Neyse, elimde öyle bir mesele var ki, çözümünün düşünce okumadaki gibi kolay olacağını sanmıyorum. Gazetede Croydon, Cross Sokağı'nda oturan Bayan Cushing'e postayla gönderilen bir paketin içinden çıkan garip şeylerle ilgili bir yazı vardı, bilmem fark ettin mi?"</p>

  <p>"Hayır hiçbir şey görmedim."</p>

  <p class="p29">"Ah gözünden kaçmış olmalı. Gazeteyi uzatır mısın? İşte burada, ekonomi köşesinin altında. Şimdi zahmet olmazsa yüksek sesle okuyuver."</p>

  <p>Gazeteyi alıp gösterdiği yazıyı okumaya koyuldum. Başlığı şöyleydi: "<span class="t18">Korkunç Paket</span>"</p>

  <p class="p30"><span class="t18">&nbsp;</span></p>

  <p class="p30"><span class="t18">"Croydon, Cross Soka</span><span class="t18">ğı</span><span class="t18">'nda oturan Bayan Cushing, kesinlikle akü almaz bir e</span><span class="t18">ş</span><span class="t18">ek</span> <span class="t18">ş</span><span class="t18">akas</span><span class="t18">ı</span><span class="t18">n</span><span class="t18">ı</span><span class="t18">n kurban</span><span class="t18">ı</span> <span class="t18">olmu</span><span class="t18">ş</span><span class="t18">tur. Dün ö</span><span class="t18">ğ</span><span class="t18">leden sonra saat ikide postac</span><span class="t18">ı</span> <span class="t18">kahverengi kâ</span><span class="t18">ğı</span><span class="t18">da sar</span><span class="t18">ı</span><span class="t18">lm</span><span class="t18">ı</span><span class="t18">ş</span> <span class="t18">küçük bir paket getirdi. Karton kutunun içinde ham tuz vard</span><span class="t18">ı</span><span class="t18">. Bayan Cushing kutuyu bo</span><span class="t18">ş</span><span class="t18">altt</span><span class="t18">ığı</span><span class="t18">nda yak</span><span class="t18">ı</span><span class="t18">n zaman</span><span class="t18">da kesildi</span><span class="t18">ğ</span><span class="t18">i belli olan iki insan kula</span><span class="t18">ğı</span> <span class="t18">buldu. Kutu önceki sabah Belfast'tan koli postas</span><span class="t18">ı</span><span class="t18">yla gönde</span><span class="t18">rilmi</span><span class="t18">ş</span><span class="t18">ti, ancak paketin üstünde gönderenle ilgili bir ibare bulunmuyordu. Bayan Cushing gibi, hiç evlenmemi</span><span class="t18">ş</span><span class="t18">, nispeten münzevi bir hayat sürmü</span><span class="t18">ş</span><span class="t18">, az say</span><span class="t18">ı</span><span class="t18">daki yak</span><span class="t18">ı</span><span class="t18">nlar</span><span class="t18">ı</span><span class="t18">ndan da nadiren posta alan bir kad</span><span class="t18">ı</span><span class="t18">n için mesele daha da gizemli bir hal alm</span><span class="t18">ı</span><span class="t18">ş</span><span class="t18">t</span><span class="t18">ı</span><span class="t18">. Ancak birkaç y</span><span class="t18">ı</span><span class="t18">l önce, Penge'de otururken evinin odalar</span><span class="t18">ı</span><span class="t18">n</span><span class="t18">ı</span> <span class="t18">üç t</span><span class="t18">ı</span><span class="t18">p ö</span><span class="t18">ğ</span><span class="t18">rencisine kiralam</span><span class="t18">ı</span><span class="t18">ş</span><span class="t18">, daha sonra da çok gürültü yapt</span><span class="t18">ı</span><span class="t18">klar</span><span class="t18">ı</span> <span class="t18">ve düzensiz bir hayatlar</span><span class="t18">ı</span> <span class="t18">oldu</span><span class="t18">ğ</span><span class="t18">u için ç</span><span class="t18">ı</span><span class="t18">kartmak zorunda kalm</span><span class="t18">ı</span><span class="t18">ş</span><span class="t18">t</span><span class="t18">ı</span><span class="t18">. Emniyet çevreleri, o günden sonra Bayan Cushing'e kin besleyen gençlerin han</span><span class="t18">ı</span><span class="t18">mefendiyi korkutmak için bu kadavra parçalar</span><span class="t18">ı</span><span class="t18">n</span><span class="t18">ı</span> <span class="t18">göndermi</span><span class="t18">ş</span> <span class="t18">olacaklar</span><span class="t18">ı</span><span class="t18">ndan</span> <span class="t18">ş</span><span class="t18">üpheleniyor. Meselede gözden kaç</span><span class="t18">ı</span><span class="t18">r</span><span class="t18">ı</span><span class="t18">lmamas</span><span class="t18">ı</span> <span class="t18">gereken bir gerçek de bu ö</span><span class="t18">ğ</span><span class="t18">rencilerden birinin Kuzey</span> <span class="t18">İ</span><span class="t18">rlanda'l</span><span class="t18">ı</span> <span class="t18">oldu</span><span class="t18">ğ</span><span class="t18">u, hatta Bayan Cushing 'in hat</span><span class="t18">ı</span><span class="t18">rlad</span><span class="t18">ığı</span> <span class="t18">kadar</span><span class="t18">ı</span><span class="t18">yla Belfast'tan geldi</span><span class="t18">ğ</span><span class="t18">idir. Vakan</span><span class="t18">ı</span><span class="t18">n halihaz</span><span class="t18">ı</span><span class="t18">rda en parlak dedektif memurlar</span><span class="t18">ı</span><span class="t18">ndan Bay Lestrade taraf</span><span class="t18">ı</span><span class="t18">ndan soru</span><span class="t18">ş</span><span class="t18">tu</span><span class="t18">ruluyor olmas</span><span class="t18">ı</span> <span class="t18">ise sevindirici bir geli</span><span class="t18">ş</span><span class="t18">medir. "</span></p>

  <p>&nbsp;</p>

  <p class="p30"><span class="t18">"Daily Chronicle</span> bu kadar," dedi Holmes, okumayı bitirdiğimde. "Şimdi sıra dostumuz Lestrade'de. Bu sabah kendisinden bir not aldım. Şöyle yazıyor:</p>

  <p class="p31">&nbsp;</p>

  <p class="p32"><span class="t18">"Bu vakan</span><span class="t18">ı</span><span class="t18">n tam size göre oldu</span><span class="t18">ğ</span><span class="t18">unu dü</span><span class="t18">ş</span><span class="t18">ünüyo</span><span class="t18">rum. Meseleyi aç</span><span class="t18">ı</span><span class="t18">kl</span><span class="t18">ığ</span><span class="t18">a kavu</span><span class="t18">ş</span><span class="t18">turma umudumuzu yitirmedik ancak üzerinde çal</span><span class="t18">ı</span><span class="t18">ş</span><span class="t18">acak bir malzeme bul</span><span class="t18">makta biraz zorlan</span><span class="t18">ı</span><span class="t18">yoruz. Elbette Belfast'taki posta idaresiyle irtibata geçtik ama o gün çok say</span><span class="t18">ı</span><span class="t18">da koli tes</span><span class="t18">lim edildi</span><span class="t18">ğ</span><span class="t18">i için söz konusu paketi veya göndereni te</span><span class="t18">ş</span><span class="t18">his etmeleri imkâns</span><span class="t18">ı</span><span class="t18">z. Koli yar</span><span class="t18">ı</span><span class="t18">m kiloluk, taba renkli bir kutuymu</span><span class="t18">ş</span> <span class="t18">ama bu bilginin bize bir yarar sa</span><span class="t18">ğ</span><span class="t18">layaca</span><span class="t18">ğı</span><span class="t18">n</span><span class="t18">ı</span> <span class="t18">hiç sanm</span><span class="t18">ı</span><span class="t18">yorum. En mant</span><span class="t18">ı</span><span class="t18">kl</span><span class="t18">ı</span> <span class="t18">teori hâlâ ö</span><span class="t18">ğ</span><span class="t18">rencilerle ilgili olan gibi görünüyor ama siz yine de birkaç saa</span><span class="t18">tinizi ay</span><span class="t18">ı</span><span class="t18">r</span><span class="t18">ı</span><span class="t18">p buraya u</span><span class="t18">ğ</span><span class="t18">rarsan</span><span class="t18">ı</span><span class="t18">z çok sevinirim. Bütün gün ya evde ya da karakolda olaca</span><span class="t18">ğı</span><span class="t18">m."</span></p>

  <p>&nbsp;</p>

  <p class="p33">"Ne diyorsun Watson? Sıcağa aldırmadan benimle Croydon'a gelir misin? Hem notlarına da yeni bir şeyler eklemiş olursun."</p>

  <p>"Benim de canım bir şeyler yapmak istiyordu."</p>

  <p class="p15">"İşte sana fırsat. Aşağıya haber ver de araba çağırsınlar. Ben üstümü başımı değiştirip sigara tabakamı doldurur doldurmaz gelirim."</p>

  <p class="p34">Biz trendeyken yağmur yağdığı için Croydon'da hava şehirdeki kadar bunaltıcı değildi. Holmes önceden telgraf çektiği için Lestrade her zamanki gibi şık ve meraklı haliyle bizi istasyonda bekliyordu. Beş dakikalık bir yürüyüşten sonra Bayan Cushing'in oturduğu Cross Sokağı'na vardık.</p>

  <p>Her iki tarafında iki katlı kiremit evler olan, temiz ve düzenli, beyaz taş basamaklarında önlüklü kadınların oturup dedikodu yaptığı uzunca bir sokaktı. Yolun yarısında Lestrade durup bir kapıyı çaldı. Kapıyı açan ufak tefek hizmetçi kız bizi Bayan Cushing'in oturduğu salona aldı. Hanımefendi kocaman, narin gözleri olan; kırlaşmış saçları şakaklarından salınan rahat tavırlı bir kadındı. İçeri girdiğimizde, yanındaki taburede renk renk iplikler, kucağında da oyası duruyordu.</p>

  <p>"O korkunç şeyler dışarıda duruyor," dedi Lestrade'i görünce, "umarım hepsini alıp götürürsünüz."</p>

  <p>"Zaten öyle yapacağım Bayan Cushing. Dostum Bay Holmes sizinle birlikte göz atana kadar beklemek istedim."</p>

  <p>"Neden benimle birlikte?"</p>

  <p>"Belki birkaç soru sormak ister."</p>

  <p>"Ben hiçbir şey bilmediğimi söylüyorum ama siz hâlâ soru sormak istiyorsunuz."</p>

  <p>"Evet hanımefendi," dedi Holmes yumuşak bir ses tonuyla, "bu meselenin sizi gereğinden fazla sıktığına hiç şüphem yok."</p>

  <p>"Buna emin olabilirsiniz beyefendi. Benim gürültüsüz patırtısız bir hayatım var. Gazetede ismimi görmeye ve evde polislerin dolaşmasına alışık değilim. O şeylerin daha fazla evde kalmasına izin veremem Bay Lestrade. Görmek istiyorsanız gidin dışarıda bakın."</p>

  <p class="p35">Evin arkasındaki dar bahçede küçük bir kulübe vardı. Lestrade içeri girip sarı kutuyu ve kahverengi paket kâğıdını getirdi. Hep birlikte bahçenin sonundaki bir sıraya oturduk. Holmes, Lestrade'in uzattığı parçalan teker teker incelemeye başladı.</p>

  <p>"İpler son derece ilginç," diye söze girdi Holmes, koli bağlarını ışığa tutup koklayarak. "Bu iplerden sen ne çıkarıyorsun Lestrade?"</p>

  <p>"Ziftli."</p>

  <p>"Kesinlikle. Ziftli sicimler. Ayrıca şüphesiz sen de fark etmişsindir; Bayan Cushing ipi makasla kesmiş. Her iki tarafındaki izlerden anlaşılıyor. Bu çok önemli."</p>

  <p>"Ben önemini anlayamadım," dedi Lestrade.</p>

  <p>"Önemi şu: düğüme dokunulmamış. <span class="t25">Ve</span> düğüm de son derece ilgi çekici."</p>

  <p>"Çok düzgün bağlanmış. Bunu ben de fark etmiştim." dedi Lestrade kendinden emin bir şekilde.</p>

  <p class="p15">"O halde ipleri şimdilik bir yana bırakalım." dedi Holmes gülümseyerek, "Gelelim paket kâğıdına. Kâğıt taba rengi ve üstünde belirgin bir kahve kokusu var. Nasıl? Yoksa sen fark etmemiş miydin? Bence burası şüphe götürmez. Adres garip bir şekilde dağınık karakterlerle yazılmış: 'Bayan S. Cushing, Cross Sokağı, Croydon.' Kalın uçlu bir kalem kullanılmış; muhtemelen bir J ve mürekkep de ucuz cinsinden. 'Croydon' kelimesi önce 'i' ile yazılmış, sonra 'y' olarak düzeltilmiş. O halde gönderen kişi -ki erkek olduğu el yazısından anlaşılıyor- nispeten eğitimsiz biri ve Croydon kasabasını pek tanımıyor. Buraya kadar iyi gidiyor! Kutu sarı, yarım kiloluk taba renkli kolilerden ve sol alt köşedeki iki parmak izinden başka dikkat çekici bir özelliği yok. İçine doldurulmuş tuz ise, kürk ve deri saklamakta kullanılan ham cinsten. En dibinde de bu sıra dışı şeyler yatıyor."</p>

  <p>Holmes bunları söylerken iki kulağı çıkardı, dizlerinin üstüne çöküp dikkatle incelemeye koyuldu. Lestrade'le ben de yanında eğilip bir bu korkunç antikalara, bir de Holmes'ün düşünceli, meraklı yüzüne baktık. Holmes nihayet kulakları kutuya geri koyduktan sonra bir süre düşünceli düşünceli oturdu.</p>

  <p>"Senin de dikkatini çekmiştir muhakkak," diye söze girdi neden sonra, "kulaklar aynı kişiye ait değil."</p>

  <p class="p15">"Evet bunu ben de fark ettim. Ama madem ki bu, kadavra odalarında rahatça dolaşabilen öğrencilerin bir eşek şakası, iki ayrı kulağı çiftmiş gibi göndermeleri de zor olmamıştır."</p>

  <p>"Haklısın ama bu bir eşek şakası değil."</p>

  <p>"Bundan emin misin?"</p>

  <p class="p15">"Varsayım lehte değil aleyhte. Kadavra odasındaki cesetler koruyucu bir sıvı içinde saklanır. Ama bu kulaklarda böyle bir ize rastlanmıyor. Ayrıca henüz tazeler de. Kör bir aletle kesilmiş, ki bir tıp öğrencisinin ameliyat aletleri yanında çok ilkel kalır. Yine ayrıca tıpla ilgilenen biri ham tuz değil karbolik asit ya da rafine çözücüleri tercih ederdi. Tekrar söylüyorum; bu bir eşek şakası değil, aksine olayın içinde ciddi bir suç söz konusu."</p>

  <p>Dostumun sözlerini duyduğumda tüylerimin diken diken olduğunu hissettim. Yüzündeki ciddi ifade endişemi daha da artırmıştı. Demek, bir eşek şakasının ürünü gibi görünen bu vahşi hediyenin ardında tuhaf ve tarif edilmez bir eylem yatıyordu. Ama Lestrade'in kafasını sallayışından buna inanmadığı anlaşılıyordu.</p>

  <p class="p28">"Şüphesiz şaka iddiasına karşı itirazlar gösterilebilir," dedi, "ama bu söylediğine karşı çok daha güçlü nedenler bulunuyor. Kadının Penge'de ve burada yirmi yıl boyunca huzurlu ve saygın bir yaşam sürdüğünü biliyoruz. Bu süre içinde bir gün olsun evinden ayrılmış bile değil. Madem öyle; kadının bu işten hiçbir şey anlamadığını da kabul edersek, neden bir katil, tutup da suçunun kanıtlarını özellikle ona göndersin?"</p>

  <p class="p36">"Çözmemiz gereken mesele de bu zaten," diye yanıt verdi Holmes. "Ben kendi hesabıma, işin içinde bir çifte cinayet olduğunu varsayacağım ve şimdiye kadar ileri sürdüğüm mantığın doğru olduğunu kabul ederek harekete edeceğim. Kulaklardan biri, ufakça, güzel biçimli, küpe için delinmiş ve bir kadına ait. Diğeri de bir erkeğe ait; güneşten yanmış, rengi atmış ve yine küpe deliği açılmış. Bu iki insan muhtemelen öldü; yoksa hikâyelerini çok önceden duyardık. Bugün Cuma. Paket Perşembe sabahı gönderilmiş. O halde bu trajedi Çarşamba, Salı ya da daha önceki bir gün meydana gelmiş. Eğer bu iki insan öldürüldüyse, yapıtının ürünlerini Bayan Cushing'e gönderen kişi katilden başkası olabilir mi? Aradığımız kişinin, paketi de gönderen kişi olduğunu farz edelim. Bayan Cushing'e bu paketi göndermesi için güçlü nedenleri olmalı. Peki bu nedenler ne olabilir? Kadına, işin bitirildiğini haber vermek; belki de huzurunu kaçırmak için, kim bilir. Ama bütün bunlar doğruysa kadın kimin gönderdiğini biliyor olmalı. Gerçekten biliyor mu? Bundan şüpheliyim. Biliyorsa neden polise haber versin? Kulakları gömecek olsa kimsenin ruhu bile duymazdı. Tabii bunu, suçu örtbas etmeye çalışıyor olsaydı yapardı. Tersi bir niyeti olsaydı suçluyu hemen ihbar ederdi. Çözmemiz gereken düğüm de bu." Holmes başından beri yüksek sesle ve hızlı hızlı konuşuyordu; ancak açıklamasının sonuna doğru bahçe çitinin arkasına bir bakış attı ve hızla ayağa fırlayarak eve doğru yürümeye başladı.</p>

  <p>"Bayan Cushing'e sormak istediğim birkaç soru var." dedi.</p>

  <p>"O zaman sizi burada bırakmak zorundayım," dedi Lestrade, "çünkü halletmem gereken küçük bir işim var. Zaten Bayan Cushing'den başka bir şey öğrenebileceğimi de sanmıyorum. Beni ararsanız polis karakolunda olacağım."</p>

  <p>"İstasyona dönerken uğrarız." dedi Holmes.</p>

  <p class="p15">Birkaç dakika sonra Holmes'la birlikte, hanımefendinin put gibi oturmuş, sessizce oyasını işlemeye devam ettiği salondaydık yine. İçeri girdiğimizde kafasını kaldırıp samimi ve meraklı mavi gözleriyle bize baktı.</p>

  <p>"Düşündüm de beyefendi," diye söze girdi, "olanlar tamamıyla bir hata. Koli bana yanlışlıkla gönderilmiş olmalı. Bunu Scotland Yard'dan gelen o beyefendiye de tekrar tekrar söyledim ama o her seferinde gülüp geçti. Bildiğim kadarıyla bu dünyada hiç düşmanım yok; neden birileri bana böyle bir oyun oynamak istesin ki?"</p>

  <p>"Ben de sizinle aynı fikirdeyim Bayan Cushing," dedi Holmes, kadının yanma bir sandalye çekip oturarak. "Bence bu söylediğiniz muhtemelden de öte..." Tam bu sırada sustu. Durmuş, merakla kadını incelemekte olduğunu fark ettim. Dikkatli yüzünde bir an için hayret ve memnuniyet ifadesi belirdi, ancak kadın bu sessizliğin nedenini anlamak için kafasını kaldırdığında karşısında eskisi gibi ciddi bir ifade buldu. Ben de kendimce kadını incelemeye koyuldum. Düz, kırlaşmış saçlarına, özenle yerleştirilmiş başlığına, küçük altın küpelerine, rahat tavırlarına dikkatle baktım ama açıkçası, dostumun o anki heyecanını haklı çıkarabilecek bir şey bulamadım.</p>

  <p>"Bir iki sorum olacaktı..."</p>

  <p>"Ah sorulardan o kadar sıkıldım ki!" diye atıldı Bayan Cushing.</p>

  <p>"Sanırım iki kız kardeşiniz var."</p>

  <p>"Bunu nereden bildiniz?"</p>

  <p class="p15">"Odaya girer girmez şöminenin üstünde, üç hanımefendinin yer aldığı bir resim olduğu dikkatimden kaçmadı. Bu hanımefendilerden birinin siz olduğunuza şüphe yok; diğerleri ise size o kadar benziyor ki akrabadan başka bir ihtimal düşünemiyorum."</p>

  <p class="p29">"Evet dedikleriniz doğru. Onlar kız kardeşlerim; Sarah ve Mary."</p>

  <p class="p28">"Hemen yanımdaki, Liverpool'da çekilmiş olan bu resimde ise küçük kız kardeşiniz, yanında üniformasına bakılırsa kamarot olduğu anlaşılan bir adamla birlikte yer alıyor. Kardeşinizin resim çekildiği sırada bekâr olduğu açık."</p>

  <p>"Çok dikkatlisiniz."</p>

  <p>"Bu benim işim."</p>

  <p>"Dedikleriniz doğru. Ama kardeşim birkaç gün sonra Bay Browner'la evlendi. Kocası o sıralar Güney Amerika güzergâhında çalışıyordu ama kardeşimden çok hoşlandığı için hasretine dayanamayıp Liverpool ve Londra gemilerinde çalışmaya başladı."</p>

  <p>"Ah, örneğin <span class="t18">Conquerof</span>'da olabilir mi?"</p>

  <p>"Hayır, son haber aldığımda <span class="t18">May Doy</span> gemisindeydi. Jim bir keresinde beni ziyarete gelmişti. Ama bu yeminini bozmadan önceydi tabii. Sonraları karaya çıktığında içki içmeye başladı. Azıcık içse bile deliye dönerdi. Ah, keşke o bardağı eline hiç almasaydı. Önce benimle ilişkiyi kesti, sonra Sarah'yla tartıştılar; son olarak Mary de mektup yazmayı kesince onlardan hiç haber alamaz olduk."</p>

  <p>Bayan Cushing'in bu konuda ne kadar hassas olduğu anlaşılıyordu. Yalnız bir hayat süren çoğu insan gibi o da önce çekingen davrandı ama sonra yavaş yavaş açıldı. Önce kamarot olan eniştesiyle ilgili pek çok ayrıntı anlattı; sonra da daldan dala atlayarak eski kiracılarını, o tıp öğrencilerini anlatmaya koyuldu. Kirayı nasıl geç yatırdıklarından tutun da, çalıştıkları hastanelere kadar her şeyi öğreniyorduk. Holmes ara sıra sorduğu sorular dışında her şeyi dikkatle dinliyordu.</p>

  <p class="p15">"Şu ortanca kız kardeşiniz Sarah," dedi. "İkiniz de hiç evlenmemiş olmanıza rağmen birlikte oturmamanız merakımı çekti."</p>

  <p class="p15">"Ah siz Sarah'yı bilmezsiniz. Tahmin bile edemezsiniz. Croydon'a geldiğimde bunu denedik ve iki ay öncesine kadar da sürdürdük; ama sonra ayrılmak zorunda kaldık. Öz kız kardeşim hakkında kötü şeyler söylemek istemem ama Sarah her işe burnunu sokar ve hiç kimseyi beğenmez."</p>

  <p class="p37">"Liverpool'daki akrabalarınızla da bu yüzden mi tartıştı?"</p>

  <p class="p15">"Evet. Hem de en samimi olduğumuz insanlarla. Öyle ki, bir aralar onlara daha yakın olabilmek için gidip yanlarında bile kalmıştı. Ama şimdi Jim Browner için söylemediğini bırakmıyor. Burada kaldığı son altı ay boyunca Jim'in içkisi ve davranışlarından başka bir şey konuşmadı. Bana kalırsa Jim'in işine de burnunu sokmaya kalktı; o da dersini verince bütün ipler koptu herhalde."</p>

  <p class="p15">"Teşekkür ederim Bayan Cushing," dedi Holmes, ayağa kalkıp saygıyla eğilerek. "Yanlış duymadıysam kardeşiniz Sarah, Wallington'da New Sokağı'nda oturuyor öyle mi? Pekâlâ hoşça kalın. Sizin de dediğiniz gibi, hiç ilginiz olmayan bir mesele yüzünden başınız ağrıdığı için üzgünüm."</p>

  <p class="p15">Dışarı çıktığımızda Holmes geçmekte olan bir arabaya seslenip durdurdu.</p>

  <p>"Wallington buradan ne kadar uzaklıkta?" diye sordu.</p>

  <p>"Bir mil kadar beyefendi."</p>

  <p class="p29">"Çok iyi. Atla Watson. Demir tavında dövülür. Vaka ne kadar basit olursa olsun halletmemiz gereken bir iki bağlantımız var. Arabacı, yolda gördüğün ilk telgraf bürosunun önünde dur."</p>

  <p class="p38">Holmes buradan kısa bir not gönderdi ve yolculuğun geri kalanında, gözüne güneş girmesin diye şapkasını burnuna kadar indirip kaykıldı. Sonunda arabacı, az önce geldiğimiz evden neredeyse farksız başka bir evin önünde durdu. Dostum adama beklemesini söyledi. Tam elini kapının tokmağına götürmüştü ki, kapı açıldı ve basamakta parlak şapkalı, siyahlar içinde, ağırbaşlı genç bir beyefendi belirdi.</p>

  <p>"Bayan Cushing evde mi?" diye sordu Holmes.</p>

  <p>"Bayan Sarah Cushing ağır hasta," dedi adam. "Dünden beri şiddetli beyin semptomları gösteriyor. Tıbbi danışmanı olarak ziyaretçi görmesini uygun bulmuyorum. Size tavsiyem; on gün sonra gelin." Genç adam eldivenlerini eline geçirdi, kapıyı kapattı ve sokağa doğru yöneldi.</p>

  <p>"Ne yapalım, öyle olsun," dedi Holmes neşeyle.</p>

  <p>"Onu görsek bile bize fazla bir şey söyleyemezdi herhalde."</p>

  <p>"Bana bir şey söylemesini istemiyorum zaten. Sadece kendi gözlerimle görmek istedim. Ama galiba aradığımı buldum. Neyse, arabacı bizi güzel bir otele götür; öğle yemeğini yedikten sonra karakola uğrayıp dostumuz Lestrade'le de konuşuruz."</p>

  <p>Birlikte yemek yerken Holmes sadece kemanlardan söz etti. Tottenham Court Yolu'ndaki Yahudi bir rehinciden en az bin şilinlik bir Stradivarius'u nasıl elli beş şiline kapattığını büyük bir heyecanla anlattı. Sonra söz Paganini'den açıldı ve bu sıra dışı adamla ilgili anekdotlar anlatmaya koyuldu. Karakola gittiğimizde akşam olmak üzereydi ve bunaltıcı sıcak yerini tatlı bir esintiye bırakmıştı. Lestrade bizi kapıda bekliyordu.</p>

  <p class="p8">"Size bir telgraf var Bay Holmes," dedi.</p>

  <p>"A-ha! Cevap gelmiş!" Holmes zarfı yırtıp içine şöyle bir göz attıktan sonra aceleyle cebine tıkıştırdı. "Her şey yolunda." dedi sonra.</p>

  <p>"Bir şey bulabildiniz mi?"</p>

  <p>"Her şey tamam."</p>

  <p>"Ne!" Lestrade hayretle bakıyordu. "Şaka yapıyorsunuz."</p>

  <p class="p15">"Hiç bu kadar ciddi olmamıştım. Korkunç bir suç işlenmiş ve ben her ayrıntısını ortaya çıkardığımı sanıyorum."</p>

  <p>"Peki ya suçlu?"</p>

  <p>Holmes kartvizitinin arkasına birkaç kelime karalayıp Lestrade'e uzattı.</p>

  <p>"İsmi bu," dedi. "En erken yarın geceye kadar tutuklamada bulunamazsınız. Ayrıca sadece çözümleri zor olan meselelerle anılmayı tercih ettiğim için bu vakayla ilgili olarak ismimin geçmesini istemiyorum. Gidelim Watson." Lestrade'i, elindeki karta mutlu bir şekilde bakar halde bırakarak istasyona yöneldik.</p>

  <p class="p33">"Bu vaka," diye söze girdi Sherlock Holmes, gece Baker Sokağı'ndaki odamızda purolarımızı yakıp sohbete oturduğumuzda, "Kızıl Çalışma" ve "Dörtlülerin İşareti" adıyla kaleme aldığın araştırmalarımızda olduğu gibi sonuçlardan nedenlere doğru akıl yürütmek zorunda kaldığımız bir mesele oldu. Lestrade'e mektup gönderip, bizim de ancak adam yakalandıktan sonra öğrenebileceğimiz bazı ayrıntıları bildirmesini istedim. Sevgili dostumuz ne kadar akıldan, mantıktan yoksun olsa bile, ne yapması gerektiğini anladığında sonuna kadar bir buldok gibi azimle gider. Zaten Scotland Yard'da bu kadar yükselmesinin nedeni de bu."</p>

  <p>"O halde vaka henüz bitmiş değil, öyle mi?" diye sordum.</p>

  <p>"Temelde bitmiş sayılır. Kurbanlardan biri hâlâ kayıp olmasına rağmen bu işin arkasında kimin olduğunu öğrendik. Tabii sen de kendince bazı teoriler oluşturmuşsundur."</p>

  <p>"Sanırım şüphelendiğin adam şu Liverpool gemilerinin kamarotu Jim Browner, değil mi?"</p>

  <p>"Ah, şüphe müphe kalmadı."</p>

  <p>"Belli belirsiz birkaç nokta dışında fazla bir şey göremiyorum."</p>

  <p>"Benim içinse aksine hiçbir şey daha açık seçik olamazdı. Temel aşamaları teker teker ele alalım. Hatırlarsın, meseleye tamamen boş bir zihinle başladık, ki bu her zaman bir avantajdır. Hiçbir teori oluşturmadık. Oraya, sadece gözlemlemek ve gözlemlerimizden sonuçlar çıkarmak için gittik. İlk gördüğümüz ne oldu? Bu sırların hiçbirinden haberi yokmuş gibi görünen saygın bir hanımefendi ve ortada iki kız kardeş daha olduğunu anlamamı sağlayan bir resim. O anda aklımdan, kutunun kardeşlerden birine gönderilmiş olabileceği geçti. Ama o aşamada bu fikri ne çürütebilir ne de ispatlayabilirdim; o yüzden geçici olarak bir kenara bırakmaya karar verdim. Sonra senin de hatırlayacağın gibi bahçeye gittik ve küçük, sarı kutunun içindeki tuhaf şeylere baktık.</p>

  <p class="p15">"İplik denizcilerin kullandıkları türden bir sicimdi; araştırmamızın bu aşamasında deniz kokusunu hissedebiliyorduk. Ayrıca iplerin denizciler arasında yaygın bir tarzda düğümlendiğini, kolinin bir limandan postalandığını ve erkek kulağında da yine denizcilerde yaygın olduğu şekilde küpe deliği bulunduğunu gözlemleyince bu trajedinin aktörlerini denizlerde aramak gerektiğinden emin oldum.</p>

  <p class="p39">"Paketin gönderildiği adresi tekrar incelediğimde Bayan S. Cushing'e hitap edilmiş olduğunu fark ettim. Elbette en büyük kardeş Bayan Cushing'di ama isminin baş harfi 'S' olan başka bir kardeş de olabilirdi. O halde araştırmamıza yepyeni bir açıdan yaklaşmamız gerekiyordu. Bunun üzerine, meseleyi açıklığa kavuşturmak için eve geri döndüm. Sen de hatırlarsın; tam Bayan Cushing'e, bir hata yapılmış olduğunu söylemek üzereydim ki, birden durdum. Bunun nedeni, o esnada gördüğüm bir şeyin beni hayrete düşürmüş olmasıydı. Artık araştırma alanımız iyice daralmıştı.</p>

  <p class="p40">"Bir tıp adamı olarak sen de bilirsin ki Watson, insan kulağı kadar değişken bir organ daha yoktur. Her kulak esasen diğerlerinden çok farklıdır. Geçen yılın <span class="t18">Anthropological Journal</span>ı'nda konuyla ilgili olarak, şahsen kaleme aldığım iki kısa makale bulabilirsin. Dolayısıyla kutudaki kulakları bir uzman gözüyle incelemiş; anatomik farklılıklarını dikkatle not etmiştim. Bayan Cushing'e baktığımda, kulaklarının az önce incelediğim kadın kulağına tıpatıp benziyor olduğunu fark edince nasıl şaşırmış olduğumu tahmin edebilirsin. Bu tesadüf olamazdı. Dış kulakta aynı incelme, üst kısımda aynı geniş kıvrım, iç kıkırdakta da aynı bükülme vardı. Yani neredeyse her şeyiyle aynı kulaktı.</p>

  <p class="p35">"Tabii bu gözlemin önemini hemen kavramıştım. Kurbanla kan bağı bulunduğu, muhtemelen yakın akraba olduğu açıktı. Ailesiyle ilgili konuşmaya başladığımızda ise son derece değerli ayrıntılardan söz etti.</p>

  <p class="p41">"Öncelikle kız kardeşinin ismi Sarah'ydı ve adresleri de yakın zamana kadar aynıydı. Buradan hatanın nasıl yapıldığını ve paketin kime gönderildiğini anlamamak imkânsızdı. Sonra küçük kardeşle evlenen kamarottan söz etti. Bu beyefendi, Bayan Sarah ile bir aralar o kadar samimi olmuştu ki, kadın Browner'lara daha yakın olabilmek için Liverpool'a bile gitmiş, ama bir tartışma sonucunda ayrılmışlardı. Bu tartışma yüzünden birkaç ay hiç görüşülmemişti; yani Browner Bayan Sarah'ya bir paket gönderecek olsa eski adresine gönderirdi.</p>

  <p>"Mesele iyice çözülmeye başlamıştı. Önce bu kamarotun varlığından, sonra da güçlü karakterinden haberdar olmuştuk. Evet, adam öyle tutkulu biriydi ki karısına daha yakın olmak için güzelim işini bile değiştirmişti. Tabii ara sıra içkiyi de fazla kaçırıyordu. Artık karısının öldürüldüğünden şüphelenebilirdik. Aynı zamanda, muhtemelen denizci olan bir adam daha öldürülmüştü. Elbette başlangıçta cinayet nedeni olarak kıskançlık geliyor insanın aklına. Peki ama neden bu eylemin ürünleri Bayan Sarah Cushing'e gönderilmişti? Muhtemelen Liverpool'da kaldığı süre içinde hanımefendi, bu trajedinin meydana gelmesi için bir yardımcı tutmuştu. Önceden sözü geçen hattaki gemilerin sırasıyla Belfast, Dublin ve Watford'dan geçtiklerini bilirsin. Bu durumda Browner'ın cinayeti işledikten hemen sonra <span class="t18">May Day</span> buharlısına bindiğini farz edersek bu korkunç paketi postalayabileceği ilk yer Belfast olurdu.</p>

  <p>"Bu aşamada ikinci bir çözüm daha olası görünüyordu; ve her ne kadar gerçekleşme ihtimalini yüksek görüyor olmasam da, daha fazla ilerlemeden önce bu ihtimali de bir sonuca bağlamak istiyordum. Bay ve Bayan Browner'ı umutsuz bir âşık öldürmüş olabilirdi; erkek kulağı kocaya ait olabilirdi. Bu varsayıma karşı ciddi itirazlar olabilir ama yine de tamamen imkânsız değildi. Bu yüzden Liverpool emniyetinden dostum Algar'a bir telgraf gönderip, Bayan Browner'ın evde olup olmadığını ve Browner'ın <span class="t18">May Day'e</span> binip binmediğini araştırmasını istedim. Sonra da Bayan Sarah'yı ziyaret etmek için Wallington'a gittik.</p>

  <p>"İlk olarak merak ettiğim şey, ailenin kulak yapısının hanımefendiye ne derece geçtiğini görmekti. Kendisinden bundan fazlasını da öğrenebilirdik ama o kadar da önemli değildi. Bütün Croydon'ın bu olayla çalkalandığını düşünürsek meseleden haberdar olmaması imkânsızdı. Paketin asıl kime gönderildiğini o da anlamış olmalıydı. Adalete yardım etme gibi bir niyeti olsaydı polise hemen haber verirdi zaten. Ama her şeyi kendi gözlerimizle görmek zorundaydık. Oraya gittiğimizde paketle ilgili haberlerin hanımefendiyi, beynine hasar verecek kadar etkilediğini öğrendik. Olan bitenin ne anlama geldiğini ondan daha iyi kimse kavrayamazdı; ama yardımı için bir süre daha beklemek zorunda olduğumuz da açıktı.</p>

  <p class="p15">"Aslına bakarsan, yardımına o kadar da muhtaç değildik. Aradığımız cevap polis karakolunda bekliyordu bizi. Daha kesin bir çözüm olamazdı. Bayan Browner'ın evi üç günden fazladır kapalıydı ve komşuları, akrabalarını ziyaret etmek için güneye gitmiş olabileceğini düşünüyordu. Taşımacılık şirketinden, Browner'ın <span class="t18">May</span> Doy'e binmiş olduğu bilgisi de geldiğine göre Bayan Browner'ın yarın gece Thames'e varacağını tahmin edebiliriz. Onları kaba ama işini bilir dostumuz Lestrade karşılayacak; eminim çok geçmeden bütün ayrıntıları da öğrenmiş olacağız."</p>

  <p class="p19">Sherlock Holmes tahminlerinde yanılmamıştı. İki gün sonra aldığı şişkin bir zarfın içinden dedektifin kısa bir notu ve zırvalıklarla dolu, daktiloyla yazılmış birkaç sayfa çıktı.</p>

  <p>"Lestrade adamı yakalamış," dedi Holmes, zarfı açtıktan sonra. "Belki anlattıklarını sen de duymak istersin.</p>

  <p class="p33"><span class="t18">&nbsp;</span></p>

  <p class="p33"><span class="t18">"SEVG</span><span class="t18">İ</span><span class="t18">L</span><span class="t18">İ</span> <span class="t18">BAY HOLMES,</span></p>

  <p><span class="t18">Teorilerimizi test etmek için birlikte yapt</span><span class="t18">ığı</span><span class="t18">m</span><span class="t18">ı</span><span class="t18">z plan gere</span><span class="t18">ğ</span><span class="t18">i</span> (buradaki 'birlikte' sözüne dikkatini çekerim Watson) <span class="t18">dün ak</span><span class="t18">ş</span><span class="t18">am saat alt</span><span class="t18">ı</span><span class="t18">da Albert Liman</span><span class="t18">ı</span><span class="t18">'na gittim; Liverpool, Dublin ve Londra Buharl</span><span class="t18">ı</span> <span class="t18">Posta</span> <span class="t18">Ş</span><span class="t18">irketi'ne ait olan S. S. May Doy gemisine ç</span><span class="t18">ı</span><span class="t18">kt</span><span class="t18">ı</span><span class="t18">m. Ara</span><span class="t18">ş</span><span class="t18">t</span><span class="t18">ı</span><span class="t18">rmalar</span><span class="t18">ı</span><span class="t18">m sonucu gemide James Browner ad</span><span class="t18">ı</span><span class="t18">nda bir kamarot oldu</span><span class="t18">ğ</span><span class="t18">unu ve bu kamarotun yolculuk boyun</span><span class="t18">ca çok tuhaf davrand</span><span class="t18">ığı</span> <span class="t18">için kaptan taraf</span><span class="t18">ı</span><span class="t18">ndan görevinin ask</span><span class="t18">ı</span><span class="t18">ya al</span><span class="t18">ı</span><span class="t18">nd</span><span class="t18">ığı</span><span class="t18">n</span><span class="t18">ı</span> <span class="t18">ö</span><span class="t18">ğ</span><span class="t18">rendim. Adam</span><span class="t18">ı</span><span class="t18">n odas</span><span class="t18">ı</span><span class="t18">na gitti</span><span class="t18">ğ</span><span class="t18">imde, bir sand</span><span class="t18">ığı</span><span class="t18">n üstüne oturmu</span><span class="t18">ş</span><span class="t18">, ba</span><span class="t18">ş</span><span class="t18">ı</span><span class="t18">n</span><span class="t18">ı</span> <span class="t18">avuçlar</span><span class="t18">ı</span><span class="t18">n</span><span class="t18">ı</span><span class="t18">n aras</span><span class="t18">ı</span><span class="t18">na alm</span><span class="t18">ı</span><span class="t18">ş</span><span class="t18">, ileri geri sallan</span><span class="t18">ı</span><span class="t18">r halde buldum.</span> <span class="t18">İ</span><span class="t18">ri yar</span><span class="t18">ı</span><span class="t18">, güçlü bir adamd</span><span class="t18">ı</span> <span class="t18">ve oldukça esmerdi,</span> <span class="t18">ş</span><span class="t18">u çama</span><span class="t18">ş</span><span class="t18">ı</span><span class="t18">rc</span><span class="t18">ı</span> <span class="t18">vakas</span><span class="t18">ı</span><span class="t18">nda bize yard</span><span class="t18">ı</span><span class="t18">m eden Aldridge'e çok benziyordu. Kendimi tan</span><span class="t18">ı</span><span class="t18">tt</span><span class="t18">ığı</span><span class="t18">mda h</span><span class="t18">ı</span><span class="t18">ş</span><span class="t18">ı</span><span class="t18">mla yerinden s</span><span class="t18">ı</span><span class="t18">çrad</span><span class="t18">ı</span> <span class="t18">ama düdü</span><span class="t18">ğ</span><span class="t18">ümü öttürüp civardaki nehir polislerini kamaraya ça</span><span class="t18">ğı</span><span class="t18">r</span><span class="t18">ı</span><span class="t18">nca yüreksizlik gösterip kelepçelere uysalca ellerini uzatt</span><span class="t18">ı</span><span class="t18">. Adam</span><span class="t18">ı</span> <span class="t18">hemen nezarethaneye getirdik; tabii bir delil bulma umuduyla kutusunu da. Ama kutuda denizcilere özgü kocaman, keskin bir b</span><span class="t18">ı</span><span class="t18">çak d</span><span class="t18">ı</span><span class="t18">ş</span><span class="t18">ı</span><span class="t18">nda kayda de</span><span class="t18">ğ</span><span class="t18">er bir</span> <span class="t18">ş</span><span class="t18">ey bulamad</span><span class="t18">ı</span><span class="t18">k Ancak çok geçmeden delile ihtiyaç olmad</span><span class="t18">ığı</span> <span class="t18">da anla</span><span class="t18">ş</span><span class="t18">ı</span><span class="t18">ld</span><span class="t18">ı</span><span class="t18">; çünkü adam soru</span><span class="t18">ş</span><span class="t18">turma için müfetti</span><span class="t18">ş</span> <span class="t18">kar</span><span class="t18">ş</span><span class="t18">ı</span><span class="t18">s</span><span class="t18">ı</span><span class="t18">na ç</span><span class="t18">ı</span><span class="t18">kar</span><span class="t18">ı</span><span class="t18">ld</span><span class="t18">ığı</span><span class="t18">nda hemen ifade vermek için izin istedi. Bu s</span><span class="t18">ı</span><span class="t18">rada al</span><span class="t18">ı</span><span class="t18">nan ifadenin üç kopyas</span><span class="t18">ı</span><span class="t18">n</span><span class="t18">dan biri de ili</span><span class="t18">ş</span><span class="t18">iktedir. Bu, ba</span><span class="t18">ş</span><span class="t18">ı</span><span class="t18">ndan beri tahmin etti</span><span class="t18">ğ</span><span class="t18">im gibi son derece basit bir vaka oldu ancak yine de soru</span><span class="t18">ş</span><span class="t18">turmamda bana yard</span><span class="t18">ı</span><span class="t18">m etti</span><span class="t18">ğ</span><span class="t18">iniz için size müte</span><span class="t18">ş</span><span class="t18">ekkirim. Sayg</span><span class="t18">ı</span><span class="t18">lar</span><span class="t18">ı</span><span class="t18">mla,</span></p>

  <p class="p15"><span class="t18">G. LESTRADE</span></p>

  <p>&nbsp;</p>

  <p class="p42">"Hım! Gerçekten de çok basit bir vaka oldu," dedi Holmes, "ama müfettişin, bizi ilk kez çağırdığında böyle düşündüğünü sanmıyorum. Neyse, bakalım Jim Browner neler söylüyor. Shadewell Polis Karakolu'nda Müfettiş Montgomery önünde verdiği ifade burada. Neyse ki söyledikleri olduğu gibi aktarılmış.</p>

  <p class="p30">" 'Söyleyecek bir şeyin var mı da ne demek? Elbette var. İçimi döküp rahatlamam gerekiyor. Sonra beni ister asın, ister serbest bırakın. Ne olacağı umurumda değil. İnanın bana, başından beri gözüme bir gram olsun uyku girmedi; olanları anlatıp kurtulana kadar da rahat yüzü yok bana. Bazen adamın yüzünü görüyorum ama çoğunlukla da onunkini. İkisi de gözümün önünden gitmiyor. Adam kızgın görünüyor ama onun yüzünde sanki şaşkınlık var. Kuzucuğum! Sürekli sevgiden başka bir şey görmediği bir suratta ölümün karanlığını hissetmek kim bilir nasıl korkutmuştur onu.</p>

  <p>" 'Ama hepsi Sarah'nın suçuydu; inşallah yaptıkları arkasına kalmaz, sürüm sürüm sürünür umarım. Ben burada kendimi aklayacak değilim. İçkiye geri döndüğümü, yine köpek gibi içmeye başladığımı biliyorum. Ama o beni affederdi; o kadın hayatımızı karartmamış olsa bana kol kanat gerer, kurtarırdı beni. Sarah Cushing bana âşıktı -işin aslı bu- beni o kadar sevmesine rağmen, gözümün karımdan başkasını görmediğini anlayınca bütün aşkı zehirli bir nefrete dönüştü.</p>

  <p>" 'Bunlar üç kız kardeşti. En büyükleri iyi bir kadındı, ortanca olan bir şeytan; en küçükleri ise bir melek. Evlendiğimizde Mary yirmi dokuz, Sarah ise otuz üç yaşındaydı. Hep birlikte kalırken günlerimiz o kadar neşeli geçiyordu ki, ben koca Liverpool'da</p>

  <p class="p41">Mary'mden daha iyi bir kadın olamayacağını düşünüyordum. <span class="t25">Ve</span> bir gün Sarah'yı bir haftalığına evimize çağırdık; ama o hafta ay oldu, aylar ayları kovaladı ve sonunda o da bizden biri olup çıktı.</p>

  <p class="p15">" 'O sıralar yeşilaycıydım, kenara biraz para koyuyorduk; her şey günlük güneşlikti anlayacağınız. Yüce Tanrım, kim derdi ki sonunda böyle olsun? Kimin aklından geçerdi ki?</p>

  <p class="p43">" 'Çoğu zaman hafta sonları evde olurdum; bazen de gemi, yükleme için limanda kaldığı zamanlarda bütün hafta evde oluyordum ve baldızım Sarah'yı sık sık görebiliyordum. Siyah saçlı, uzun boylu, zarif, kıpır kıpır bir kadındı. Başı her zaman dik gezer, gözlerinde hep bir ışıltı olurdu. Ama küçük Mary varken o aklımdan bile geçmiyordu; yüce Tanrı önünde yemin ederim ki gözümün onu gördüğü yoktu.</p>

  <p>" 'Ara sıra benimle yalnız kalmaktan hoşlandığının farkındaydım ama başkaca bir şey de düşünmemiştim. Ama bir akşam her şeyi anladım. Gemiden geldiğimde karım yoktu ama Sarah evdeydi. "Mary nerede?" diye sordum. "Ah yatırılacak birkaç fatura varmış," dedi. Ben evin içinde bir ileri bir geri yürüyerek sabırsızlıkla karımı beklemeye başladım. "Mary olmadan keyfine bakamaz mısın sen Jim?" diye sordu. "Benimle biraz olsun vakit geçirmeye dayanamadığını görmek kalbimi kırıyor."</p>

  <p>"Üzülme güzelim," dedim ve nezaket gereği elimi ona doğru uzattım ama birden elimi kapıp avuçlarının arasında sıkıştırdı. Elleri hummalı gibi yanıyordu. Gözlerine baktığımda da aynı şeyi görüyordum. Her şey ortadaydı. Kaşlarımı çatıp elimi kurtardım.</p>

  <p>Bunun üzerine yanımda bir süre sessizce durdu, ama sonra elini yine kaldırıp sırtımı sıvazladı. "Hey gidi koca Jim!" dedi ve alaycı bir kahkahayla odadan koşup çıktı.</p>

  <p class="p41">" 'O günden sonra Sarah benden tüm kalbiyle nefret etti; inanın bu nefret işinde de epey iyiydi. Bizimle kalmaya devam etmesine izin vererek büyük eşeklik yaptım -ne aptalmışım- ama kalbinin kırılacağını bildiğim için Mary'ye de hiçbir şeyden söz etmedim. Her şey eski haline döndü ama bir süre sonra Mary'de bazı değişiklikler fark etmeye başladım. Önceden iyi niyetli ve masum yürekli olan karım artık şüpheci biri olup çıkmıştı; hep nerede olduğumu, ne yaptığımı, mektupların kimden geldiğini falan merak etmeye başlamıştı. Gün geçtikçe daha da çekilmez hale geliyor, yoktan yere kavgalar çıkarıyordu. Ben olanlara bir anlam veremiyordum. Sarah benden uzak durmaya çalışıyordu ama Mary'le içtikleri su ayrı gitmez olmuştu. Nasıl yalanlar uydurup karımın aklını çelmeye çalıştığını şimdi anlayabiliyorum ama o zamanlar kalın kafalığımdan hiçbir şey konduramıyordum. Sonra yeminimi bozup yeniden içmeye başladım; ama düşünüyorum da, Mary eskisi gibi olsaydı bunu da yapmazdım. Nedense benden nefret etmeye başlamıştı ve aramızdaki uçurum gittikçe genişliyordu. Sonra ortaya şu Alec Fairbairn çıktı ve her şey daha da kötüye gitmeye başladı.</p>

  <p>" 'Önceleri Sarah'yı görmeye geliyordu ama adamda şeytan tüyü olduğu için zamanla bizim de kalbimizi çalmıştı. Heyecanlı, zeki bir adamdı; dünyanın yarısını dolaşmıştı ve yaşadıklarını tatlı dille anlatmakta üstüne yoktu. Ahbaplığı gerçekten çok iyiydi, bunu inkâr edemem; bir denizciyle konuşmayı da biliyordu. Bir ay kadar evimizden eksik olmadı ve onun bu yumuşak ve kurnaz tavırlarından bir zarar gelebileceği bir an olsun aklımdan geçmedi. Ama sonra şüphelenmeme yol açan o olay gerçekleşti ve ben o günden sonra bir daha huzur bulamadım.</p>

  <p class="p44">" 'Aslında önemsiz bir şeydi. Bir gün, eve geldiğimi kimse fark etmemişti. Kapıdan içeri baktığımda karımın yüzünde bir an memnuniyet dolu bir bakış gördüm ama gelenin ben olduğumu anlayınca yüzü yine asıldı ve hayal kırıklığı içinde çekip gitti. Bu kadarı benim için yeterliydi. Ayak seslerimizi bir tek Alec Fairbairn ile karıştırmış olabilirdi. Adam o anda karşımda olsaydı oracıkta gebertmiştim; böyle şeylere dayanamam, tepem attı mı gözüm dünyayı görmez. Mary bunu fark edince korkuyla yanıma koşup koluma yapıştı. "Yapma Jim, yapma!" diyordu. "Sarah nerede?" diye sordum. "Mutfakta," dedi. "Sarah," dedim, içeri girdiğimde, "şu Fairbairn denen herif kapımdan içeri bir daha adımını atmayacak."</p>

  <p class="p44">"Nedenmiş?" diye sordu Sarah. "Çünkü ben öyle istiyorum."</p>

  <p class="p44">"Ah!" dedi, "dostlarım bu eve layık değilse ben de layık değilim o zaman."</p>

  <p class="p44">"Canın nasıl isterse," dedim ben, "ama Fairbairn'i bir daha ortalıkta görürsem, hatıra olsun diye kulaklarından birini gönderirim sana." Herhalde öfke dolu yüzümü görüp korktu; çünkü başka bir söz etmeden o akşam evden ayrıldı.</p>

  <p>" 'Aslına bakarsanız o kadın bütün bunları şeytanlığından mı yaptı, yoksa sadece karımla aramı mı açmaya çalışıyordu bilemiyorum. Neyse, iki sokak ötede bir eve yerleşti ve denizcilere oda kiralamaya başladı. Fairbairn de orada kalıyordu ve Mary bazen kız kardeşi ve o adamla çay içmeye gidiyordu. Ne kadar sık gittiğini bilmiyorum, ama bir gün onu takip ettim. Kapıyı zorlayıp içeri girdiğimde Fairbairn denen korkak herif arka bahçe duvarının üstünden atlayıp kaçmayı başardı. Kanma, eğer ikisini bir daha o adamla birlikte görürsem oracıkta geberteceğime dair yemin ettim ve ağlayıp sızlamasına bakmadan önüme katıp eve götürdüm. Artık aramızda sevgiden eser kalmamıştı. Benden nefret ettiğini ve korktuğunu görüyor, bunu düşündükçe kendimi içkiye veriyor, böylece benden daha çok nefret etmesine yol açıyordum.</p>

  <p>" 'Neyse Sarah Liverpool'da daha fazla yapamayacağını anladı ve yanlış bilmiyorsam, Croydon'a dönüp kardeşiyle birlikte kalmaya başladı. Ama evde her şey eskisi gibi devam ediyordu. <span class="t25">Ta</span> ki geçen haftaya kadar.</p>

  <p>" 'Nasıl olduğunu anlatayım. Yedi günlük bir yolculuk için <span class="t18">May Day'e</span> bindik ama varillerden biri kurtulup tabanda hasar yaratınca on iki saatliğine limana çekmek zorunda kaldık. Ben gemiden inip eve döndüm. Yolda bunun karıma sürpriz olacağını düşünüyor, eve erkenden döndüğüm için sevineceğini umuyordum. Bunları hayal ederek sokağımıza adımımı atmıştım ki, o anda yanımdan geçen bir arabada karımla Fairbairn'in yan yana oturmuş, benden habersiz konuşup gülüştüklerini gördüm.</p>

  <p>" 'İnanın bana, yüce Tanrı önünde yemin ederim ki, o andan itibaren kendimi kaybettim. Şimdi düşündüğümde bütün olanlar bir rüya gibi geliyor bana. O gün zaten erkenden içmeye başlamıştım; bu da son noktayı koymuştu. Şimdi başım limancı çekici gibi güm güm zonkluyor ama o sabah kulaklarımda Niagara şelalesi uğulduyordu sanki.</p>

  <p>" 'Neyse hemen tabana kuvvet arabanın peşine düştüm. Elimdeki ağır, meşe bastonu sımsıkı tutuyordum. Başlangıçta öfkeden gözüm hiçbir şey görmüyordu; ama koştukça üstüme bir kurnazlık geldi de biraz arkadan giderek onları izlemeye devam ettim. Bir süre sonra tren istasyonunda durdular. Gişelerin önü epey kalabalık olduğu için fark edilmeden iyice yanlarına yaklaştım. New Brighton için bilet aldılar. Ben de aldım ama üç vagon arkalarına. New Brighton'a geldiğimizde inip Parade'da yürümeye koyuldular; ben de yüz metre kadar arkalarından takip ediyordum. Nihayet sıcak havada suyun üstünde daha iyi serinleyeceklerine karar vermiş olacaklar ki, bir kayık tutup nehre açıldılar.</p>

  <p class="p45">" 'İşte şimdi elime düşmüşlerdi. Hava epey bir puslu olduğu için birkaç yüz metreden ötesi seçilmiyordu. Ben de bir kayık tutup peşlerine düştüm. Onları önümde bulanık bir leke halinde görebiliyordum. Aynı hızda gidiyorduk. Kıyıdan bir mil kadar açılmışlardı ki onları yakaladım. Havanın buğusu bir perde gibi inmişti üzerimize. Şimdi üçümüz nehrin ortasında yapayalnız kalmıştık. Tanrım, üstlerine gelen teknede beni görünce yüzlerinde beliren o ifadeyi nasıl unutabilirim? Karım çığlığı bastı. Adam da gözlerimdeki vahşeti görüp korkarak küfürler savurmaya, elindeki küreği bana vurmaya başladı. Ama ben bunları savuşturup bastonumu hızla indirerek adamın kafasını yumurta gibi kırdım. O anki bütün deliliğime rağmen karımın hayatını bağışlardım belki; ama bir baktım, adamın üstüne atılıp, "Alec, Alec," diye inlemeye başladı. Bunun üzerine bastonumu bir kez daha indirdim; karım da adamın yanına serilmişti. O anda gözümü kan bürümüştü. Sarah da orada olsaydı, Tanrı şahidimdir, o da nasibini alırdı. Sonra bıçağımı çektiğim gibi... Yine çok konuştum. Sarah'nın, işgüzarlığının nelere yol açtığını görünce yüzünün alacağı hali düşünerek hayvanca bir zevk alıyordum. Neyse, sonra cesetleri kayığa bağladım, kayığın dibinde bir delik açtım ve batana kadar bekledim. Kayıkçı, bu havada yollarını kaybederek denize sürüklendiklerini düşünmüştür herhalde. Ben üstümü başımı düzeltip karaya çıktım ve hiç şüphe uyandırmadan gemime geri döndüm. O gece Sarah Cushing'in paketini hazırladım ve ertesi gün Belfast'tan gönderdim.</p>

  <p>" 'Artık bütün gerçeği öğrendiniz. Beni asın ya da ne isterseniz onu yapın, ama şunu bilin ki, ben cezamı çoktan çektim. O ikisinin yüzleri gözümün önünden gitmiyor, teknem pusun arasından karşılarına çıktığında yüzlerindeki o ifade... Ben onları çabuk öldürdüm ama onlar beni yavaş yavaş öldürüyorlar; böyle bir gece daha geçirseydim sabahına ya delirmiş ya da ölmüş olurdum. Beni yalnız başıma hücreye koymayın efendim. Yalvarırım yapmayın. Bir gün bunlar sizin de başınıza gelirse anlarsınız.'</p>

  <p class="p46">"Bunun anlamı nedir Watson?" dedi Holmes, mektubu okumayı bitirince. "Bu mutsuzluk, şiddet ve korku çemberi ne amaca hizmet ediyor? Bunun mutlaka bir amacı olmalı; yoksa evrenimiz tesadüflerle yönetiliyor demektir, ki bu da mümkün olamaz. Peki ama nasıl bir amaç? Tekrar tekrar karşımıza çıkan bu soru karşısında insan aklı o kadar aciz ki."</p>

  <p class="p9"><span class="t1">&nbsp;</span></p>

  <p class="p9"><span class="t1">&nbsp;</span></p>

  <p class="p9"><span class="t1">&nbsp;</span></p>
</body>
</html>
