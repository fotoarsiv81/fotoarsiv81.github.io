<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-22.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-23" xml:lang="tr-TR">Yirmi Üç</p>

      <p class="paragraf-2" xml:lang="tr-TR"><span xml:lang="en-US">Beyaz suratlı kapuçin maymunu Driggs, gösteri dünyasında yer bulmuş bir ailenin evladıydı. Babası,</span> <span class="char-style-override-2" xml:lang="en-US">Friends</span> <span xml:lang="en-US">adlı pek gözde bir dizide birkaç sezon çalışmış; kuzenlerinden biriyse Jim Carrey’nin epey gişe getirmiş filmi</span> <span class="char-style-override-2" xml:lang="en-US">Budala Dedektif</span><span xml:lang="en-US">’te rol almıştı. Aile ağacının derinlerindeyse Nazi işgali altındaki Paris’i anlatan bir müzikalde, cilalı çizmeleri ve süpürgeden yapılma peruğuyla laternacı çırağı rolünü üstlenmiş büyük nenelerinden biri vardı.</span></p>

      <p class="paragraf-2" xml:lang="tr-TR"><span xml:lang="en-US">Bebek Tom adıyla doğmuş, Santa Barbara yakınlarındaki bir çiftlikte birçok diğer kapuçinle büyümüştü. Atalarının oyunculuk yeteneklerinden yoksundu; huysuzdu ve dikkatini hiçbir şeye veremiyordu. Diğerlerinin aksine cinsel organıyla olgun bir ilişki kuramaması da kariyerini mahveden nedenlerden biriydi.</span></p>

      <p class="paragraf-2" xml:lang="tr-TR"><span xml:lang="en-US">Husye okşamaya derinden kaptırışının büyük ekrandan tüm stada seyrettirilmesi, Los Angeles Angels takımının maskotluğu kariyerinin pek kısa sürmesine yol açmıştı mesela. Ertesi sabah, Martell adında, sinema ve televizyon dünyasını saran maymun çılgınlığından faydalanma hayalleri kuran bir hayvan terbiyecisine satılıvermişti.</span></p>

      <p class="paragraf-2" xml:lang="tr-TR"><span xml:lang="en-US">Sonrasındaysa akla ziyan bir takım bağlantılar dizisi sayesinde Disney’in yaptığı</span> <span class="char-style-override-2" xml:lang="en-US">Karayip Korsanları</span> <span xml:lang="en-US">adlı gözde bir eğlencelik film serisi için seçmelere girme fırsatı bulmuştu. Rol, ufacık bir silahşor için yazılmıştı. Driggs’in giyinmeye alerjisini bilen Martell, sorunu hayvancağızın içeceğine viski katarak çözmüş ve Disney seçmeleri tarihinin en sakin, en rahat rol yapan oyuncusu böylece kendini Bahamalar’da Johnny Depp’le bulmuştu.</span></p>

      <p class="paragraf-2" xml:lang="tr-TR"><span xml:lang="en-US">Driggs, Dolly adındaki, dikkatini verebilen, gayet uysal bir diğer kapuçine yedek niyetine alınmıştı işe. Martell, dişi maymunla Driggs’in çekimler dışında iyi anlaşacağını, bu sayede Driggs’in durulacağını ummuştu. Öyle olmayacaktı ama.</span></p>

      <p class="paragraf-2" xml:lang="tr-TR"><span xml:lang="en-US">Martell, güverteli tırmanmalı sahneler yüzünden –sarhoş maymunlara hiç uymayacak çekim noktaları– viski işine ara vermişti. Driggs’in böyle bir durumda, Angels’taki işine mal olan huylarına geri dönmesi şaşırtıcı değildi. Çok geçmeden çeşitli çekim alanlarından durduk yerde ısırma, aksesuar ve kostüm parçalama ile mutsuz maymunların en ünlü protesto yöntemi denebilecek dışkı fırlatma şikayetleri gelmeye başlamıştı. Depp, sadece Driggs’in kendinden hoşlanması sayesinde hasarsız sıyrılırken, aktörlerin çoğu ve dublörlerden biri, Dolly’nin kullanılmadığı çekimlerde yer almayı reddetmeye başlamışlardı.</span></p>

      <p class="paragraf-2" xml:lang="tr-TR"><span xml:lang="en-US">Dolly’nin varlığı Driggs’i sakinleştirmek şöyle dursun, tam aksi etki yaratmıştı. Sonunda yönetmen yardımcısının Driggs’i kahverengi peruklara boşalırken yakalaması bardağı taşırmış, Driggs ve dolayısıyla Martell derhal kovulmuştu. Stüdyo, Martell’in Nassau’ya dönüş parasını vermeyi kabul etmiş ama epey pahalı denebilecek Los Angeles biletini almamıştı. Driggs içinse kargo bileti bile almamışlardı.</span></p>

      <p class="paragraf-2" xml:lang="tr-TR"><span xml:lang="en-US">İyice bezen Martell, Driggs’i yetmiş beş Bahama doları karşılığında Andros’tan gelen bir sünger avcısına satmış; adamcağız yeni hayvanını evine kan ve kaka içinde getirebilmişti. Neyse ki kader, olayları domino taşları misali art arda devirmekten vazgeçmemiş ve sonunda maymun, Neville Stafford adlı, pek saf bir balıkçıya itelenmişti.</span></p>

      <p class="paragraf-2" xml:lang="tr-TR"><span xml:lang="en-US">Neville iyi huylu ve sabırlı bir adamdı. Ötesi, Driggs adamdan nefret etmemişti. Adının Tom’dan Driggs’e çevrilmesine uyum sağlayışı, sağlıklı, çekirdeksiz meyvelerden kızartmalara ve kısa süre içinde pek sevdiği hindistancevizli keklere geçişi kadar kolay olmuştu. Teni kısa sürede kurumuş, kabuklanmış ve sonrasında avuç dolusu tüy dökmeye başlamıştı. Nahoş görüntüsü, tropik sıcaklar ve sineklerin biteviye ziyafet saldırıları yüzünden iyice beterleşmişti. Yabani kapuçin maymunları büyük kırkayakları kırıp sıvılarını üzerlerine doğal böcek kovucu niyetine sürerlerdi ama Driggs’in soyu, anavatanları Orta Amerika’dan, bu tip numaraları doğası icabı bilemeyecek kadar uzaklaşmıştı artık. Haliyle Driggs özellikle yazları acınacak hale gelmişti ki Neville’in onca hoşgörü gösterip katlanmasının temelinde muhtemelen bu yatıyordu.</span></p>

      <p class="paragraf-2" xml:lang="tr-TR"><span xml:lang="en-US">Driggs, huysuzlukları ve azgınlığıyla Rocky Town’da nam salmıştı. Romdan gözünü açamayan turistler ve inatla maymun değil, sıradışı bir oğlan olduğuna inanan Ejder Kraliçe dışında hayvanı sevimli bulan yoktu. Zaten yaşlı büyücü kısa süre içinde maymunu ele geçirmişti. Çok geçmeden Neville’le yaşadığı hayatı özlemeye başlamıştı Driggs. Kapuçin maymunları doğaları icabı duygusal hayvanlar değillerdi ama hafızaları çok güçlüydü; Driggs, hayatının tepetaklak gideceğini kısa sürede kavramıştı.</span></p>

      <p class="paragraf-2" xml:lang="tr-TR"><span xml:lang="en-US">Neville, Driggs’e hiçbir zaman büyücü kadının davrandığı gibi davranmamıştı. Tamam, alt bezinden nefret ediyordu ama Neville en azından kirlendiklerinde değiştiriyordu. Tembel Ejder Kraliçe’yse isyan edip olay çıkarmadığı sürece pisliğinde oturmasına aldırmıyordu. Ayrıca üzerine, çaydanlıkta yansımasını gördüğünde çığlık attığı kız giysileri giydirip duruyordu. Leş kokulu kulübesi, maymun ölçütlerinde bile pisti; oysa Neville kulübesini her daim temiz ve tertipli tutardı.</span></p>

      <p class="paragraf-2" xml:lang="tr-TR"><span xml:lang="en-US">Kraliçenin motorize tahtının tepesinde gezmeyi sevmekle birlikte, zorla yaptırdığı danslardan hiç hazzetmiyordu. Ama karşı gelmesi, kızartma yiyememesi demekti. Pipo için de aynısı geçerliydi.</span></p>

      <p class="paragraf-2" xml:lang="tr-TR"><span xml:lang="en-US">Tütün içmeyi de Ejder Kraliçe sırf komiklik olsun diye, fındık fıstıkla zorlayarak öğretmişti. Ancak içine çekme demeyi atladığından, Driggs kısa sürede kadının, hayvanı kıskandığı ayak parmaklarındaki mantarlar kadar açık görülebilen irikıyım dazlak sevgilisinin getirdiği Dunhill tütününün müptelası oluvermişti.</span></p>

      <p class="paragraf-2" xml:lang="tr-TR"><span xml:lang="en-US">Bazı geceler, kraliçe sızdıktan sonra, Egg denen bu adam yanına gelip iğrenç laflar fısıldıyordu. Maymunsa buna karşılık diş gösterip, ihtiyar büyücü en azından kımıldayana kadar çığlık atıyordu. Hatta bir defasında boş bir şişe fırlatmış ama Egg saldırıyı koluyla savuşturmuştu. Yerde patlayan şişeyle uyanan Ejder Kraliçe, hayvanı tasmasıyla dövmüştü. Sıkıcı ama güvenilir Neville asla yapmamıştı böyle bir şey.</span></p>

      <p class="paragraf-2" xml:lang="tr-TR"><span xml:lang="en-US">Driggs kaçış planlarına o gece başlamıştı. Fırsat ise hemen ertesi gün, yaşlı kadınla sevgilisinin, maymuncağızın kavga zannettiği insan usulü sekse girişmeleriyle doğmuştu. Driggs hamlesini hızla yapmış, pencereden kaçmadan önce pipo, çakmak ve tütün almayı ihmal etmemişti. Doluşan bulutlar gibi, diğer yazlardakinden farklı görünen yağmur altında var gücüyle kaçmıştı.</span></p>

      <p class="paragraf-2" xml:lang="tr-TR"><span xml:lang="en-US">Yabani bir kapuçin maymunu, bir kasırganın yaklaştığını içgüdüleriyle anlardı; anlamasa bile büyüklerince uyarılır, en sık yapraklı, en kalın köklü ağaçların altına sığınan gruba katılırdı. Ama Driggs doğma büyüme kent maymunuydu; tek bildiği kuru, sıcak ve gerçekten altına etmesine yol açan şimşeklerden uzak bir yere sığınması gerektiğiydi.</span></p>

      <p class="paragraf-2" xml:lang="tr-TR"><span xml:lang="en-US">Bulabildiği sığınaklar insanları da çekiyordu; dik duran türlere hiç mi hiç güvenmeyen Driggs, her birinden ayrı topukladı. Gece çöktüğünde hem yorulmuş hem acıkmıştı; üstüne bir de pek sevdiği piposunu beyaz bir adamla kapışırken yitirmişti. Yol neredeyse bomboştu ama bir süre sonra kenara çekilmiş, sahibi çalılarda hacet gören bir minibüs gördü. Sessizce tırmandı ve egzoz dumanları arasında Rocky Town’ın girişine kadar gittikten sonra atladı ve dönüp Ejder Kraliçe’nin kulübesine yollandı.</span></p>

      <p class="paragraf-2" xml:lang="tr-TR"><span xml:lang="en-US">Gevşek kalmış panjurlardan birinin arasından zor bela geçip, gözlerini kısarak mum loşu kulübeye girdi. Cadıyla sevgilisine ilaveten, kemerlerle bir iskemleye bağlanmış daha genç, daha uzun saçlı, yabancı bir kadın görünce şaşırdı. Egg denen adam Driggs’e söylendi ama motorize tahtındaki Ejder Kraliçe hayvanı neşeyle karşılayıp yanına çağırdı. Atlara layık homurtularla tahtı üzerine sürdü ama araç duruverdi. Egg pilinin bittiğini söyleyince, kraliçe yenisini takmasını emretti ama beriki reddetti.</span></p>

      <p class="paragraf-2" xml:lang="tr-TR"><span xml:lang="en-US">Driggs motorize tahtın üzerinden, büyücünün parlak renkli eşarplarından biri ağzını tıkadığı için konuşamayan genç kadının kucağına sıçradı. Kadının temiz kokusu pek hoştu ve Driggs kulübeyi sarmış her türlü pis kokudan kurtulmak istercesine yüzünü kadının bağrına bastırıp kokusunu derinlemesine içine çekti. Ardından şekerleme veya başka gizli hediyeler bulmak amacıyla kadının bluzunu karıştırmaya girişti. Göz göze geldiklerinde korkusunu anlayınca, oyuncak bebeklerinkileri andıran parmaklarıyla kadının saçlarını okşamaya başladı.</span></p>

      <p class="paragraf-2" xml:lang="tr-TR"><span xml:lang="en-US">“Çekil or’dan küçük prensim!” diye bağırdı Ejder Kraliçe.</span></p>

      <p class="paragraf-2" xml:lang="tr-TR"><span xml:lang="en-US">Driggs yeni kadının elbisesine tutunmaya çalıştı ama Egg, hayvancağızı kuyruğundan tuttuğu gibi savuruverdi. Masaya yuvarlanan Driggs, gözüne çarpan bir başka pipoya hemen asıldı ve çektiği nefesle dişleri dondu. Merakla piponun içine baktığında, tanımadığı, beyaz kristallerden mamul, macunsu bir kütle görünce şaşaladı. Ejder Kraliçe tahtından kalktı ve eteğini yeni gelen kadının yüzüne savurmaya başladı. Kadın kafasını çevirdi. Egg’in arkadan yaklaşıp kadının kafasını bir tokatla öne çevirişi, Driggs’i iyice kızdırdı.</span></p>

      <p class="paragraf-2" xml:lang="tr-TR"><span xml:lang="en-US">Çıplaktı Egg. Önünden sarkan upuzun, kapkara şey, Driggs’e kendininkini hatırlatıyordu. Ter içinde parıldayan abanoz zebani, tutsağın etrafında dönmeye, Ejder Kraliçe’yse el çırparak hoplayıp zıplamaya başladı. Bağlı kadından korku dolu bir inleme yükseldi.</span></p>

      <p class="paragraf-2" xml:lang="tr-TR"><span xml:lang="en-US">Driggs’in cıyaklamalarıysa orada bulunmayı, olacakları görmeyi hiç istemediğinin işaretiydi. Paniğe kapılmıştı ve köşeye sıkıştırılmışlık hissiyle dolmuştu. Ama dışarda rüzgar uğulduyor, ağaçlar çatırdıyordu: Nereye kaçabilirdi?</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe, Driggs’i masadan alıp, sırtına kahve lekeleriyle kaplı minik bir smokin giydirdi. Hayvanı yakasından tuttu ve Egg’e “Ha’di!” diye bağırınca, beriki hızla kadını bağlayan kemerleri çözmeye girişti.</span></p>

      <p class="paragraf-2" xml:lang="tr-TR"><span xml:lang="en-US">“Ha’di!” diyordu yaşlı büyücü. “Şimdi!”</span></p>

      <p class="paragraf-2" xml:lang="tr-TR"><span xml:lang="en-US">Tutsağın bağları çözüldüğünde, Egg karşısında, elleri belinde, kaba mı kaba bir poz verdi. Ejder Kraliçe abartılı bir inleme eşliğinde, sözde basan ateşini serbest eliyle yelpazeledi. Egg tutsak kadını kavradı; ağzı hâlâ bağlı olan kadın, Egg’in göğsünü yumruklamaya, debelenmeye başladı. Ejder Kraliçe’nin sahne karşısında çıkardığı zevk sesleri Driggs’e ters etki yaptı: Büyücünün elinden kendini kurtaran kapuçin maymunu, gerçek cengel öfkesiyle adama doğru fırladı.</span></p>

      <p class="paragraf-2" xml:lang="tr-TR"><span xml:lang="en-US">Egg’in çığlığı, rüzgarın homurtusunu bastıracak şiddetteydi. Aynı anda kulübenin kapısı hızla açıldı. Kapıyı açan rüzgar değil, Driggs’in önceki kapışmalarından tanıdığı beyaz adamdı.</span></p>

      <p class="paragraf-2" xml:lang="tr-TR"><span xml:lang="en-US">Ama beyaz adamın arkasında… Evet, arkasında… Neville vardı!</span></p>

      <p class="paragraf-2" xml:lang="tr-TR"><span xml:lang="en-US">Dişlerini Egg’in, maun ağacı dalı misali yakaladığı kapkara sallantısının etine saplamamış olsa sırıtırdı Driggs.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy’nin sahneyi kavrayıp sindirebilmesi kolay değildi.</span></p>

      <p class="paragraf-2" xml:lang="tr-TR"><span xml:lang="en-US">“Oy anam,” dedi, “Adamın şeyinde maymun var…”</span></p>

      <p class="paragraf-2" xml:lang="tr-TR"><span xml:lang="en-US">Şaşakalmıştı Neville. “Driggs bu,” diyebildi sadece.</span></p>

      <p class="paragraf-2" xml:lang="tr-TR"><span xml:lang="en-US">Egg’in, Rosa’yı yana iterek çılgınca maymunu tokatlamaya başlaması, hayvanın dişlerini iyice derine batırmasına yol açtı. Ayaklarına kan damlıyordu artık. Derken tokatlamayı bıraktı; iki buçuk kilo bile gelmeyen hayvancağız, dökme demirmişçesine ağır geliyordu asıldığı yerde.</span></p>

      <p class="paragraf-2" xml:lang="tr-TR"><span xml:lang="en-US">Yancy atıldı ve böğürtüyle üzerine gelen Ejder Kraliçe’yi iterek gerisingeri Süper Teker’e oturttu ve ağzındaki bağı çözdüğü Rosa’yı kapıya itekledi. Neville, ısrarla Egg’in önünde sallanmaya devam eden maymunu almadan gitmemeye kararlıydı.</span></p>

      <p class="paragraf-2" xml:lang="tr-TR"><span xml:lang="en-US">Bir böğürtü de ızbanduttan geldi: “Al şunu şeyimden yoğsa bit’ririm seni bak!” Durum feci hassastı; kımıldamamaya gayret ediyordu Egg.</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe bir kez daha, büyücü zırvaları sayarak atılmaya kalktı. Bu sefer Neville tarafından itilerek yerine oturtuldu.</span></p>

      <p class="paragraf-2" xml:lang="tr-TR"><span xml:lang="en-US">Neville sakin ve yumuşak bir sesle Driggs’e, “Ha’di, o’lum!” dedi. “Baba evde kızartma yaptı, gel.”</span></p>

      <p class="paragraf-2" xml:lang="tr-TR"><span xml:lang="en-US">Aç hayvanın dayanamayacağı sözlerdi bunlar. Egg’i bırakarak hızla eski makamına, Neville’in tepesine tırmandı. Büyücü kadının bir avuç dehşetli sövgüsü eşliğinde, Yancy ile Rosa’nın peşinden çıktılar.</span></p>

      <p class="paragraf-2" xml:lang="tr-TR"><span xml:lang="en-US">Kasırga adayı vurduğunda, Neville’in bir başka sevgilisinin tuttuğu ufak bir evde güvende gibiydiler. Kızın adı Coquina’ydı ve Neville pek sevgi dolu bir sesle Kübalı olduğunu söyledi. Elektrik kesildiğinde, Coquina iki gaz lambası yaktı; pencerelere günün erken saatlerinde Neville’le birlikte bir sürü tahta çakmışlardı.</span></p>

      <p class="paragraf-2" xml:lang="tr-TR"><span xml:lang="en-US">Ev denize yakındı ve kıyıyı döven dalgaların gürültüsü sohbeti zorlaştırıyordu. Coquina hepsine kuru giysiler ve zorla giydirilen ceketini paralayıp attıktan sonra portakalla mısır ekmeği tıkınmaya girişmiş Driggs için ufak bir havlu getirdi.</span></p>

      <p class="paragraf-2" xml:lang="tr-TR"><span xml:lang="en-US">Neville, Yancy’yi bir kenara çekerek, “Mista Krissofır ölmüş müdür?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Bilmem. Neyle vurdun adama?”</span></p>

      <p class="paragraf-2" xml:lang="tr-TR"><span xml:lang="en-US">“Vu’madım. Senin oltayı sapladım.”</span></p>

      <p class="paragraf-2" xml:lang="tr-TR"><span xml:lang="en-US">“Benim oltayı mı?”</span></p>

      <p class="paragraf-2" xml:lang="tr-TR"><span xml:lang="en-US">“Ha. Sı’ttına.” Neville, oltayı nasıl kırdığını ve sap kısmını mızrak gibi nasıl kullandığını gösterdi. “Ya a’ar yaraladıysam? Öldüyse?”</span></p>

      <p class="paragraf-2" xml:lang="tr-TR"><span xml:lang="en-US">“Valla ben bir şey görmedim.”</span></p>

      <p class="paragraf-2" xml:lang="tr-TR"><span xml:lang="en-US">“Kadın?”</span></p>

      <p class="paragraf-2" xml:lang="tr-TR"><span xml:lang="en-US">“Yağmur vardı… Karanlıktı. Sarhoştu.”</span></p>

      <p class="paragraf-2" xml:lang="tr-TR"><span xml:lang="en-US">“Sarhoş mu?”</span></p>

      <p class="paragraf-2" xml:lang="tr-TR"><span xml:lang="en-US">“Bana sorarsan,” dedi Yancy. “Bahse girerim öyleydi.”</span></p>

      <p class="paragraf-2" xml:lang="tr-TR"><span xml:lang="en-US">Dışardan devrilen bir şeyin gürültüsü geldi. Rosa ile Coquina odanın diğer köşesinde Driggs’e kraker yediriyorlardı. Gürültüye hepsi birden kafa çevirdi; Coquina muhtemelen bahçedeki edevatın devrildiğini söyledi.</span></p>

      <p class="paragraf-2" xml:lang="tr-TR"><span xml:lang="en-US">Yancy, Neville’e Bannister Point’te doğruyu yaptığını belirtti. “Adam suçlu… Katil. Yaptığın şey, tümüyle hayatımı kurtarmaktı Bay Stafford.”</span></p>

      <p class="paragraf-2" xml:lang="tr-TR"><span xml:lang="en-US">“Belki…”</span></p>

      <p class="paragraf-2" xml:lang="tr-TR"><span xml:lang="en-US">“Gerçek adı, Stripling. Aklında tutabilir misin? Birileri gelip sormaya kalkarsa önemli… O kadınsa karısı… Yüzünü gördü mü?”</span></p>

      <p class="paragraf-2" xml:lang="tr-TR"><span xml:lang="en-US">“Yok,” dedi Neville. “Kim gelip soru sor’cak? Miami veya Nassau’dan mı gel’cekler?”</span></p>

      <p class="paragraf-2" xml:lang="tr-TR"><span xml:lang="en-US">“Nicholas Stripling. Sakın unutma. Florida’da iki kişiyi öldürdü.”</span></p>

      <p class="paragraf-2" xml:lang="tr-TR"><span xml:lang="en-US">“Oy’nacı’m!” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">“Buraya gelmeden önce bir cerraha sol kolunu kestirdi. O yüzden sürekli panço giyiyor. Çöpünde kesilmiş gömlek kolu bulman da o yüzden; karısı kesip dikiyor kol yerlerini.”</span></p>

      <p class="paragraf-2" xml:lang="tr-TR"><span xml:lang="en-US">Neville, iki oktav ses yükselterek, “Ne demeye kesti’miş kolunu?” dedi. “Deli mi?”</span></p>

      <p class="paragraf-2" xml:lang="tr-TR"><span xml:lang="en-US">“Hayır, Bay Stafford. Hepsi para için. Soğukkanlı puştun teki o adam.”</span></p>

      <p class="paragraf-2" xml:lang="tr-TR"><span xml:lang="en-US">Rosa gaz lambalarından biriyle yanlarına geldi, Yancy’nin elinden tuttu ve odalardan birine girip kapıyı kapadı.</span></p>

      <p class="paragraf-2" xml:lang="tr-TR"><span xml:lang="en-US">Neville oturup düşünmeye koyuldu. Saf açgözlülük uğruna kolunu feda edebilen biri, Ejder Kraliçe’nin dediği gibi, gerçek bir beyaz şeytandı. Belki de büyüsü işe yaramıştı aslında. Neville’e bir rol biçmiş ve son darbeye giden yolu mu çizmişti acaba?</span></p>

      <p class="paragraf-2" xml:lang="tr-TR"><span xml:lang="en-US">Takırdayan panjurlara baktı. Ardından dönüp maymuna, “Benle kalabilirsin ama bazı şe’ller değiş’cek,” dedi. “Tütüne ve yaramazlığa son ver’cen.”</span></p>

      <p class="paragraf-2" xml:lang="tr-TR"><span xml:lang="en-US">Coquina gözlerini devirerek Neville’e aptalsın sen, dedi.</span></p>

      <p class="paragraf-2" xml:lang="tr-TR"><span xml:lang="en-US">Driggs kayıtsızca gözlerini kırpıştırarak elindeki portakal dilimini emmeye devam etti. Kasırgadan kurtulmak hoştu doğrusu.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy, Rosa’ya sarılarak, “Çok, çok özür dilerim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Hata bende. Birinci kural: Asla tekilayı çekmişken plan yapma.”</span></p>

      <p class="paragraf-2" xml:lang="tr-TR"><span xml:lang="en-US">“Canını yaktılar mı?”</span></p>

      <p class="paragraf-2" xml:lang="tr-TR"><span xml:lang="en-US">“Pek sayılmaz ama yakacaklardı, ona eminim,” dedi Rosa. “Manyak karı, ne yaptı, biliyor musun? Sutyenimi yırtarak çıkarıp içine Bacardi doldurdu. Kel herifse gülüp şeyiyle oynuyordu.”</span></p>

      <p class="paragraf-2" xml:lang="tr-TR"><span xml:lang="en-US">“Ondan önce peki? Stripling’in evinde ne oldu?”</span></p>

      <p class="paragraf-2" xml:lang="tr-TR"><span xml:lang="en-US">“Ha… Toplantı şahaneydi. Numaramızı anlamışlar. Nassau gümrüğünde rüşvet verdikleri bir memure varmış. Andrew Gates’i de, karın olduğumu da yutmamışlar. Tuzak kurduğumuzu anlamışlar.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Rosa’yı yatağa oturttu ve beriki yeter artık diyene kadar özür dilemeye devam etti.</span></p>

      <p class="paragraf-2" xml:lang="tr-TR"><span xml:lang="en-US">“Eve’in sevgilisi, sevgilisi falan değil,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Adamı göremedim hiç. Başka bir odadaydı. Beni yakalayan kel elemandı. Centilmen falan da değildi; Tanrı o maymundan razı olsun valla.”</span></p>

      <p class="paragraf-2" xml:lang="tr-TR"><span xml:lang="en-US">“Demek istediğim,” dedi Yancy, “sevgilisi, aslında kocası. Nick Stripling yaşıyor yani.”</span></p>

      <p class="paragraf-2" xml:lang="tr-TR"><span xml:lang="en-US">Rosa sırtüstü bıraktı kendini. “Ha… E?”</span></p>

      <p class="paragraf-2" xml:lang="tr-TR"><span xml:lang="en-US">“Öldü görünmek için kolunu kestirmiş. Ameliyatı Doktor O’Peele yapmış. Nick’le Eve tekneyi batırdıktan sonra.”</span></p>

      <p class="paragraf-2" xml:lang="tr-TR"><span xml:lang="en-US">“Nassau gümrüğüne göre hâlâ oradayken mi?”</span></p>

      <p class="paragraf-2" xml:lang="tr-TR"><span xml:lang="en-US">“Deniz uçağının güzelliği bu zaten.”</span></p>

      <p class="paragraf-2" xml:lang="tr-TR"><span xml:lang="en-US">“Ameliyatı Duck Key’deki apartman dairesinde yaptılar… Kemik parçalarını açıklıyor bu.”</span></p>

      <p class="paragraf-2" xml:lang="tr-TR"><span xml:lang="en-US">“Aynen öyle,” dedi Yancy. “Ardından kola birkaç köpekbalığı ısırığı yaptırdıktan sonra değiştirme dümeni için</span> <span class="char-style-override-2" xml:lang="en-US">Anam Ağlar</span><span xml:lang="en-US">’a gitmişler.”</span></p>

      <p class="paragraf-2" xml:lang="tr-TR"><span xml:lang="en-US">“Yuh. Plana bak.”</span></p>

      <p class="paragraf-2" xml:lang="tr-TR"><span xml:lang="en-US">Rüzgarın kirişlerde çıkardığı ses, frenleri bozulmuş, tepe aşağı giden bir lokomotifinkine benziyordu. Yancy, kulak zarını zorlayan basıncı iyiden iyiye hissediyordu artık.</span></p>

      <p class="paragraf-2" xml:lang="tr-TR"><span xml:lang="en-US">“Ameliyattan sonra Nick gelip Andros’ta saklanmış. Eve’le evi çoktan tutup büyük devremülk projelerine girişmişlermiş. Gayet hoş bir kıyıyı, herhalde Nick’in sigorta dümeninden kaldırdığı parayla satın almışlar. Ama Florida’yla işi bitmemişti tabii. Phinney, ardından O’Peele ve sonra da beni halletmek üzere gizlice gelip gitmiş. Turuncu pançolu eleman, Nick’in ta kendisiymiş, Rosa. Kesik kolunu gizlemek için giyiyormuş.”</span></p>

      <p class="paragraf-2" xml:lang="tr-TR"><span xml:lang="en-US">Rosa saçlarını geri atarken, Yancy parmaklarında kulübedeki itiş kakıştan kalma sıyrıkları gördü.</span></p>

      <p class="paragraf-2" xml:lang="tr-TR"><span xml:lang="en-US">“Adam kolunu kestirmiş, Andrew,” dedi. “Az iş değil.”</span></p>

      <p class="paragraf-2" xml:lang="tr-TR"><span xml:lang="en-US">“Parmak kestirenleri duymuştum gerçi.”</span></p>

      <p class="paragraf-2" xml:lang="tr-TR"><span xml:lang="en-US">“Ha, tabii. Meşhur Wendy’s dümeni.”</span><span class="dipp" style="font-size:0.82em;"><a class="footnote-link" href="#footnote-225-30" id="footnote-225-30-backlink">30</a></span></p>

      <p class="paragraf-2" xml:lang="tr-TR"><span xml:lang="en-US">“Burger King diye biliyordum ben onu.”</span></p>

      <p class="paragraf-2" xml:lang="tr-TR"><span xml:lang="en-US">“Neyse işte. Müşterinin boğazına bir şey takılır, boğulmaya falan başlar, olay çıkar. Biri tutup yerel TV kanalını çağırır. Ama dümeni hemen çakozlarsın çünkü hamburgerin içinden çıkan daima serçe parmağıdır. En az kullanılan yani. Gerçek kıyma makinesine parmak kaptırma kazalarında baş veya işaret parmakları kopar çünkü esas iş gören onlardır.”</span></p>

      <p class="paragraf-2" xml:lang="tr-TR"><span xml:lang="en-US">“Ha, tabii. Bıçaklara en yakın duranlar.”</span></p>

      <p class="paragraf-2" xml:lang="tr-TR"><span xml:lang="en-US">“Aynen,” dedi Rosa. “Ama serçe parmaklı vakalara daima kuşkuyla yaklaşılır. Biri öyle bir iddiayla ortaya çıktığında hemen aile fertleri ve yakınları kontrol edilir. Kaç dangalağın üç kuruş tazminat uğruna bu işlere kalkıştığını bilsen şaşarsın.”</span></p>

      <p class="paragraf-2" xml:lang="tr-TR"><span xml:lang="en-US">“Valla kararlılığa hayran kalmamak zor.”</span></p>

      <p class="paragraf-2" xml:lang="tr-TR"><span xml:lang="en-US">“Çünkü</span> <span class="char-style-override-2" xml:lang="en-US">fast-food</span> <span xml:lang="en-US">şirketleri daima mahkeme öncesi anlaşma yoluna gider. Jüri önüne çıkmak istemezler. Dolandırıldıklarını bilseler bile riske girmezler.”</span></p>

      <p class="paragraf-2" xml:lang="tr-TR"><span xml:lang="en-US">“Hele Güney Florida’da…”</span></p>

      <p class="paragraf-2" xml:lang="tr-TR"><span xml:lang="en-US">“Andrew… Serçe parmak bile epey iştir. Kolu tümden feda etmekse… İlk defa duyuyorum.”</span></p>

      <p class="paragraf-2" xml:lang="tr-TR"><span xml:lang="en-US">“Ne şahane bir çağda yaşıyoruz, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Caitlin biliyor mudur?”</span></p>

      <p class="paragraf-2" xml:lang="tr-TR"><span xml:lang="en-US">“Hayır. Sadece Eve.”</span></p>

      <p class="paragraf-2" xml:lang="tr-TR"><span xml:lang="en-US">“Peki, korkusuz Bay Stripling nerede şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Öldü mü sağ mı, bilmiyorum. Kahramanım Neville sırtına altı yüz dolarlık oltamın sapını sapladığında beni vurmak üzereydi.”</span></p>

      <p class="paragraf-2" xml:lang="tr-TR"><span xml:lang="en-US">“Vay vay,” dedi Rosa. “Güzelleştikçe güzelleşiyor ve şimdi de kasırgaya maruz durumdayız.”</span></p>

      <p class="paragraf-2" xml:lang="tr-TR"><span xml:lang="en-US">“Bir de adına Françoise demişler ya.”</span></p>

      <p class="paragraf-2" xml:lang="tr-TR"><span xml:lang="en-US">“Tadını kaçırma, Andrew. Çıkar artık şu pantolonu.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Kasırganın merkezi, okyanusta kalarak ılık sulardan besleniyordu. Buna rağmen, doğuya devam edip giderken Andros’ta epey hasar bıraktı. Lizard Cay’de rüzgarın hızı saatte yüz kilometreye kadar ulaşmıştı. Yancy sakin bir havada, rahat ve gevşekken olabilecekleri düşünemiyordu. En ufak kasırgada bile kapalı bir yerde, sığınakta kalmak, en hafif deyişle sinir bozucuydu ve ilaveten, akşam boyunca başlarından geçenler dikkatini daha da dağıtmıştı. Rosa rahatlamasını, Neville ile Coquina’nın onları duyamayacağını söyledi. Yancy, maymunun meraklanmasına karşılık tedbir amacıyla kilitlemişti kapıyı.</span></p>

      <p class="paragraf-2" xml:lang="tr-TR"><span xml:lang="en-US">Rosa ön sevişme sırasında, mezbahalardaki ustabaşılara yaraşacak tonlamalarla yatak odası emirleri buyurmaya meraklı bir adama tutulan deneyimsiz bir kadının anlatıldığı müstehcen bir roman okuduğunu itiraf etti. Kadın tüm hevesi ve masumiyetiyle bir kölelik sözleşmesi imzalıyor; ardından fosforlu dalgıç giysileri içinde Olga Korbut’un</span><span class="dipp" style="font-size:0.82em;"><a class="footnote-link" href="#footnote-225-31" id="footnote-225-31-backlink">31</a></span> <span xml:lang="en-US">bile gözünü korkutacak hareketlere zorlanıyordu.</span></p>

      <p class="paragraf-2" xml:lang="tr-TR"><span xml:lang="en-US">Rosa kitaptan hoşlandığını söyledi. Yancy, seksin fantezili taraflarını pek becerememesine rağmen –role bürünmüşken komik laflar söylemeden, ukalalık etmeden durmak zordu– ilgilenmiş görünmeyi seçti. Bir defasında Bonnie’nin zoruyla pervasız otostopçu rolünü üstlenmişti. Bonnie ise pembe arabasıyla yolunu kaybetmiş masum kızdı. Yancy gülmeden duramamış, fantezi, Bonnie’nin sinir kriziyle sonlanmıştı.</span></p>

      <p class="paragraf-2" xml:lang="tr-TR"><span xml:lang="en-US">Rosa’nın hayalindeki buyurgan gaddar rolüne bürünmek epey sahne becerisi gerektiriyordu ve Yancy, cüretkarlıkla iğrençlik arasındaki çizginin inceliğini kişisel deneyimlerinden biliyordu. Yatakta genellikle sade, tamamen hissiyata dayalı yolları seçerdi. İşin içine bir oyun sokmak gözüne her daim ev ödevi gibi görünmüştü.</span></p>

      <p class="paragraf-2" xml:lang="tr-TR"><span xml:lang="en-US">Ancak Rosa için her şeyi denemeye hazırdı. Önce morg, şimdi kasırga sırasında… Ev resmen temelinden çatırdıyordu. Dert değildi.</span></p>

      <p class="paragraf-2" xml:lang="tr-TR"><span xml:lang="en-US">Romandaki karakterleri kast ederek, “Thad,” dedi Rosa, “Juliette ile daima Rus’muş gibi konuşuyor.”</span></p>

      <p class="paragraf-2" xml:lang="tr-TR"><span xml:lang="en-US">“Rus taklidi yapamam pek.”</span></p>

      <p class="paragraf-2" xml:lang="tr-TR"><span xml:lang="en-US">“Doğu Blok’undan herhangi bir yer de uyar.”</span></p>

      <p class="paragraf-2" xml:lang="tr-TR"><span xml:lang="en-US">“Kötü İrlandalıdan ötesi yok bende,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Rosa bir öpücük kondurarak, “Tamam,” dedi, “duyalım bakalım.” Gaz lambasının ışığında çok hoş görünüyordu ya, yanık teni ve mayo izleriyle masum Juliette rolünü hayatta çıkaramayacağı açıktı.</span></p>

      <p class="paragraf-2" xml:lang="tr-TR"><span xml:lang="en-US">“Hazır mısın?” dedi Rosa. “Tamam. Şimdi bana hakaret et ve ayağımı enseme kaldırmamı emret.”</span></p>

      <p class="paragraf-2" xml:lang="tr-TR"><span xml:lang="en-US">“Yapabilir misin sahiden öyle bir şey?”</span></p>

      <p class="paragraf-2" xml:lang="tr-TR"><span xml:lang="en-US">“Haydi!”</span></p>

      <p class="paragraf-2" xml:lang="tr-TR"><span xml:lang="en-US">“Kapa çen’ni len, ancuk! Dediğimi yap yoksa kırbacı kıçında kırarım!”</span></p>

      <p class="paragraf-2" xml:lang="tr-TR"><span xml:lang="en-US">Rosa kahkahalara boğuldu. “Yatakta Shrek var sanki!”</span></p>

      <p class="paragraf-2" xml:lang="tr-TR"><span xml:lang="en-US">“Aksan konusunda uyarmıştım seni.”</span></p>

      <p class="paragraf-2" xml:lang="tr-TR"><span xml:lang="en-US">“Bir de Daniel Craig yap!”</span></p>

      <p class="paragraf-2" xml:lang="tr-TR"><span xml:lang="en-US">Yancy üzerine çıktı ve Rosa’yı, iki kolunu iki yana bastırarak kımıldayamaz hale getirdi. Becerebildiği en tok sesiyle, “Kımıldama,” diye homurdandı.</span></p>

      <p class="paragraf-2" xml:lang="tr-TR"><span xml:lang="en-US">“Tam oldu şimdi.”</span></p>

      <p class="paragraf-2" xml:lang="tr-TR"><span xml:lang="en-US">Az daha vurulmasından sevgilisini bir büyücü kulübesinden kurtarmasına kadar onca başından geçene rağmen, Yancy’nin zihnindeki gerginliğin çözülmesi uzun sürmedi. Tüm ağırlıklar, Rosa’nın kollarında üzerinden birer ikişer kalktı. Kasırga sayesinde sevişmeleri daha egzotik bir hava kazanmıştı; mahsur ama güvendeydiler. Gaz lambası söndüğünde el yordamıyla birbirlerini buldular ve dışarda bir yerlere çarpıp duran, belki gevşek bir sundurma tahtasınınkini ritim edindiler.</span></p>

      <p class="paragraf-2" xml:lang="tr-TR"><span xml:lang="en-US">Daha sonradan düşündüklerinde, Coquina’nın çatısının ne zaman uçtuğunu farklı hatırladıklarını gördüler. Yancy’ye göre bitişten birkaç saniye önce, Rosa’nın tırnakları kollarına batarken uçup gitmişti çatı. Oysa Rosa, çatıyı tutan çivilerin tam geldikleri anda çatırtılarla yerlerinden koptuklarından emindi.</span></p>

      <p class="paragraf-2" xml:lang="tr-TR"><span xml:lang="en-US">Yancy gürültünün anlamını bakmadan anlamıştı. Birdenbire altındaki Rosa’yı, Rosa’ysa bulutları görmeye başlamıştı. Kasırganın geceleri bile kendine özgü bir ışığı olurdu çünkü. Açıkta kalan odada rüzgar uğulduyor ama yatay devam eden yağmurun tek damlası dahi yatağa inmiyordu.</span></p>

      <p class="paragraf-2" xml:lang="tr-TR"><span xml:lang="en-US">Rosa, Yancy’yi omuzlarından tutup sarsarak gülmüştü.</span></p>

      <p class="paragraf-2" xml:lang="tr-TR"><span xml:lang="en-US">“İşte bunu diyordum! Bunu!”</span></p>

      <p class="paragraf-2" xml:lang="tr-TR"><span xml:lang="en-US">Bu kısmını ikisi de aynı hatırlayacaktı.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-30-backlink" id="footnote-225-30">30</a>- Anna Ayala adlı bir Amerikalı 22 Mart 2005’te, bir Wendy’s lokantasında hamburger sosundan insan parmağı çıktığı iddiasıyla dava açmış, yapılan soruşturma sonucunda parmağın lokanta çalışanlarından birine değil, Ayala’nın kocasının bir arkadaşına ait olduğu ortaya çıkmıştır. Suçunu kabul eden Ayala 2006’da 9, parmağı temin eden kocasıysa 12 yıl 4 ay hapis cezasına çarptırılmıştır. Araştırmalarda Ayala’nın daha önce kalkıştığı ve yaptığı başka dolandırıcılık faaliyetleri de ortaya çıkarılmıştır. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-31-backlink" id="footnote-225-31">31</a>- 1972 ve 1976 Olimpiyatlarında dört altın ve iki gümüş madalya kazanmış efsanevi jimnastikçi. (ç.n.)</p>
        </div>
      </div>
    </div>
  </div>
</body>
</html>
