<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-6.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-7" xml:lang="tr-TR"><span xml:lang="en-US">Yedi</span></p>

      <p class="paragraf-2" xml:lang="tr-TR"><span xml:lang="en-US">Woodrow ile Ipolene Spillwright üç eve sahiptiler. Birincisi, Woodrow’un RJ Reynolds’taki yöneticilik görevinden emekliye ayrıldığı Kuzey Carolina’nın başkenti Raleigh’deki tütün çiftliği tarzı malikaneydi. İkincisi, havası, çalıştığı şirketin ürünlerini hiç düşünmeden, sadakatle tüketmiş Woodrow’un akciğer sorunlarına iyi gelen, Arizona’nın Tempe kenti yakınlarındaki sığır çiftliği tarzı evdi. Spillwright çiftinin üçüncü eviyse, Ipolene’in (ya da Raleigh sosyal çevrelerindeki adıyla Ippy’nin) sabah posta kutusuna yürürken çorap giymek zorunda kalacağı denli aç sivrisineklerle dolu Maine’deki bir göl eviydi.</span></p>

      <p class="paragraf-2" xml:lang="tr-TR"><span xml:lang="en-US">Ipolene Spillwright’a göre üç ev, yetmişine merdiven dayamış bir çift için gerekenden iki fazlaydı. Ancak kocası geçenlerde şehir kulübünden arkadaşlarıyla Florida’ya gitmiş ve orada, anlaşıldığı kadarıyla sağduyuya dair nesi kalmışsa hepsini birden elinden alıveren sekiz kiloluk bir balık tutmuştu. Kuzey Carolina’ya döner dönmez, olta becerisini iyice geliştireceği Keys’te bir kışlık ev almak istediğini beyan etmişti. Bayan Spillwright kocasına herhalde kafayı yediğini söylemişti ama berikinin inadı inattı. Tartışmaları genelde kısa sürerdi (adamın nefesi çabuk kesiliyordu) ama şiddetli olurdu. Nihayetinde Woodrow, Maine’deki evi satmaya ve Arizona’dakini kiraya vermeye razı gelince, Ipolene denize nazır bir ev için kocasıyla “Hemingway’in Memleketi”ne gitmeyi kabul etmişti.</span></p>

      <p class="paragraf-2" xml:lang="tr-TR"><span xml:lang="en-US">Key West’te emlak fiyatları akla ziyan noktalara vardığından, Woodrow, Google’da epey zaman harcadıktan sonra Big Pine adlı adadaki “nefes kesici manzaraya sahip” bir evin ilanına ulaşmıştı.</span></p>

      <p class="paragraf-2" xml:lang="tr-TR"><span xml:lang="en-US">“Umarım asansörü vardır,” demişti Ipolene Spillwright, “merdiven çıkacak mecalin yok çünkü. Hem altı yüz elli metrekarelik yerde ne yapacağız biz?”</span></p>

      <p class="paragraf-2" xml:lang="tr-TR"><span xml:lang="en-US">Kocasının ise hayalinde günbatımına karşı sundurmada, sallanan sandalyesinde oturuşu ve bol kıvrımlı Latin hizmetçinin elinden içkisini alışı türü sahneler vardı. “Bir bakalım işte, Ippy. Ne zararı var?” demişti.</span></p>

      <p class="paragraf-2" xml:lang="tr-TR"><span xml:lang="en-US">Havaalanında uçaktan çıktıklarında Ippy’nin dikkatini ilkin, kiralık oto bayiine ulaşamadan ikisini birden canından edecek gibi görünen yapışkan, boğucu sıcak çekti. Woodrow beyaz bir Cadillac kiraladı ve karısına yazları burada geçirmeyeceklerini, üstelik Ağustos’ta Raleigh’nin de buradan aşağı kalmadığını söyledi.</span></p>

      <p class="paragraf-2" xml:lang="tr-TR"><span xml:lang="en-US">Yolları epey uzundu ve Ipolene’in dört yana uzanan masmavi parıltılı manzarayli ilgili olarak gönülsüzce yorum yaptığı Seven Mile Köprüsü’ne</span><span class="dipp" style="font-size:0.82em;"><a class="footnote-link" href="#footnote-225-14" id="footnote-225-14-backlink">14</a></span> <span xml:lang="en-US">kadar hiç konuşmadılar. Woodrow Spillwright zevkten dört köşeydi.</span></p>

      <p class="paragraf-2" xml:lang="tr-TR"><span xml:lang="en-US">Doğrudan Key West’e gidip, Duval Sokağı’ndaki bir pansiyona yerleştiler. Woodrow, yorgunluğuna rağmen taşınabilir oksijenini alıp eşini gezmeye çıkardı; gezileri karşıdan karşıya geçmek için adım attıkları anda köşeden fırlayıveren bir ambulans yüzünden az daha felaketle sonuçlanacaktı. Ipolene kocasını pansiyona geri götürürken, her yandan siren sesleri yükselmeye başladı. Bir başka turist çiftten dok tarafındaki pek gözde bir barın önünde birinin öldürülüp soyulduğunu öğrendiklerinde, Ipolene kocasına bir kat daha azarlarcasına baktı.</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah şafakla kalkıp bir telaş yola koyularak Big Pine’a ulaştılar. Adanın yan yolları aracın GPS sistemini zorlayınca haritaya başvurmak zorunda kaldılar. Bir ara önlerine herhalde sakat doğmuş diyecekleri kadar küçük bir geyik çıktı. Ipolene hayvanın halini bölgedeki zehirli atık yoğunluğuna işaret saydı ve adada yaşayanların da benzer yapıda çıkmalarına hiç şaşmayacağını beyan etti.</span></p>

      <p class="paragraf-2" xml:lang="tr-TR"><span xml:lang="en-US">Çifti, aradıkları evin kapısında, boyu haricinde sirklere layık denemeyecek görünüşlü ev sahibi Evan Shook karşıladı.</span></p>

      <p class="paragraf-2" xml:lang="tr-TR"><span xml:lang="en-US">Bayan Spillwright, Shook’un yanından geçerek, “Ev daha bitmemiş bile!” dedi.</span></p>

      <p class="paragraf-2" xml:lang="tr-TR"><span xml:lang="en-US">“Planları yanımda. Bayılacaksınız!”</span></p>

      <p class="paragraf-2" xml:lang="tr-TR"><span xml:lang="en-US">Woodrow derhal balık işine daldı. “Kılıçbalığında ustayımdır.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook sırıtarak göz kırptı. “O zaman öldünüz ve cennete geldiniz, Beyefendi.” Tedbir babında erken gelip evi taramıştı. Texaslı alıcılarla işini mahveden tesadüflerden birini daha yaşamak istemiyordu.</span></p>

      <p class="paragraf-2" xml:lang="tr-TR"><span xml:lang="en-US">“Bu sinekler resmen yiyor beni!” dedi Ipolene. “İçeri girebilir miyiz artık?”</span></p>

      <p class="paragraf-2" xml:lang="tr-TR"><span xml:lang="en-US">Evin gezilmesi, Woody’nin düşük akciğer kapasitesi ve Ippy’nin bitmek tükenmek bilmez soruları yüzünden epey uzun sürdü. Türlü inşaat malzemesi arasında atlaya seke dolaşan Evan Shook neşesini kaybetmemeyi başardı ve hatta bir ara fiyat konusunda esnek davranabileceğini bile ima etti. Spillwright çiftinin özellikle yatak odası manzarasını bir an önce görmeleri arzusundaydı. Yemyeşile karışan masmavilikler, inci tepeli dalgalar vesaire. Ve hepsinin ötesinde, Meksika Körfezi…</span></p>

      <p class="paragraf-2" xml:lang="tr-TR"><span xml:lang="en-US">Evan Shook, bol hırıltılı ve balgam yüklü nefesi en üst kata çıkmasına yeterse Woodrow Spillwright’ın manzaraya vurulacağına ve oracıkta teklif yapacağına inanıyordu.</span></p>

      <p class="paragraf-2" xml:lang="tr-TR"><span xml:lang="en-US">Son basamaklarda kadının epey omuz vermesi sayesinde üst kata ulaşmayı başardılar. Biraz nefeslendikten sonra yatak odasına, aylar süren yolculuğun bitiminde karaya çıkan ilk göçmenler gibi daldılar. Bitmemiş pencerenin önünde, tuzlu meltem yanaklarını okşarken, Bayan Spillwright bile manzaraya hayran kaldı.</span></p>

      <p class="paragraf-2" xml:lang="tr-TR"><span xml:lang="en-US">“Eh,” dedi, “bu sahiden güzel işte.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un yüzüne baraküdalara layık bir gülümseme yayıldı. “Dememiş miydim?”</span></p>

      <p class="paragraf-2" xml:lang="tr-TR"><span xml:lang="en-US">“Cennet resmen,” dedi Woodrow Spillwright. Martı çığlıklarına hülyalı bakışlarla kulak kabarttı. “Ne zaman biter inşaat?”</span></p>

      <p class="paragraf-2" xml:lang="tr-TR"><span xml:lang="en-US">“Duruma göre.” Umutla Ipolene Spillwright’a baktı. “Özel yapım mutfak ister misiniz? Yanımda çizimler var…”</span></p>

      <p class="paragraf-2" xml:lang="tr-TR"><span xml:lang="en-US">Daha sonrasında, Spillwright çifti Marathon’daki acil servise yattıktan sonra, Evan Shook yatak odasının doğu duvarındaki arı kovanını daha önce nasıl fark edemediğini merak etti. Epey büyüktü oysa. Ama en azından odaya girdiklerinde arıların sakin olduklarından emindi. Duymaz mıydı yoksa vızıltılarını? Ne kadar çoktular hem! Yüzlerce miydi? Binlerce mi?</span></p>

      <p class="paragraf-2" xml:lang="tr-TR"><span xml:lang="en-US">Arıları Ipolene’in çürük orkide kokan parfümü coşturmuş olmalı, diye düşündü Shook. Ya da belki doğan güneşin sıcaklığı… Artık her niyeyse sapıtmıştı piç sürüsü…</span></p>

      <p class="paragraf-2" xml:lang="tr-TR"><span xml:lang="en-US">Bu sefer yerçekimin, desteğini alan Woodrow, peşinde saçına doluşanları haykırarak kovmaya çalışan karısıyla arı bulutu eşliğinde koşarak inmişti merdivenleri. Shook geride kalmış, kızgın minikleri beyhude dağıtmaya çabalamıştı. Üst kata en son geçen hafta çıkmıştı ama bu kadar süre, minik iğneci tayfasına Vegas gazinoları ölçeğinde bir kovan kurmaya yetmişti anlaşılan. Kendi inşaatçılarım arıların yarısı kadar hızlı çalışsa, evi bir yıl önce bitirirlerdi, diye düşünüyordu acıyla.</span></p>

      <p class="paragraf-2" xml:lang="tr-TR"><span xml:lang="en-US">On üç yerinden sokulmuştu ya, acısı, müşteri kaybetmenin sıkıntısı yanında önemli değildi. Carolina yerlisi çift evden koşarak çıkmıştı. Evan Shook nihayet yetişebildiğinde, kendilerini çoktan kiralık arabalarına kilitlemişler, anahtarsız marşı panikle çalıştırmaya uğraşıyorlardı. Motor hayata döndüğünde Evan Shook umutsuzca cama vuruyordu ve Woodrow gazı köklediğinde, çaresiz vazgeçmek zorunda kalmıştı. Yan camdan Ipolene’in şişikle dolu yumruğunu sallayışını görmüştü en son.</span></p>

      <p class="paragraf-2" xml:lang="tr-TR"><span xml:lang="en-US">Yandaki evin bahçesindeyse, koltuğunun altına gazetesini sıkıştırmış Andrew Yancy dikiliyordu. Hızla uzaklaşan yaşlı çiftin ardından sevgiyle el sallamıştı.</span></p>

      <p class="paragraf-2" xml:lang="tr-TR"><span xml:lang="en-US">“Haydi, ye,” dedi Lombardo.</span></p>

      <p class="paragraf-2" xml:lang="tr-TR"><span xml:lang="en-US">Yancy tabağı kuşkuyla süzdü. Brennan yanlarına dikilmiş, bekliyordu.</span></p>

      <p class="paragraf-2" xml:lang="tr-TR"><span xml:lang="en-US">“Sarıkuyruk,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Ona lafım yok.” Yancy bir lokma aldı. Balık Küba tarzı, iyice gevreyene dek kızartılmıştı. Fena değildi tadı.</span></p>

      <p class="paragraf-2" xml:lang="tr-TR"><span xml:lang="en-US">Brennan kollarını kavuşturdu. “Nasıl? En iyisi değil mi bu şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Bize iki dakika müsaade et,” dedi Lombardo.</span></p>

      <p class="paragraf-2" xml:lang="tr-TR"><span xml:lang="en-US">Yalnız kaldıklarında Yancy, “Pek taze değil,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Öyle ama bozuk da değil, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Son geldiğimde bu denyo rüşvet vermeye kalktı bana.”</span></p>

      <p class="paragraf-2" xml:lang="tr-TR"><span xml:lang="en-US">“Of be, Andrew! Keys burası! Ye işte!”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin resmî unvanı “sağlık ve emniyet uzmanı”ydı. Tommy Lombardo, amiriydi. Aşağı yukarı. Lombardo Sağlık Bakanlığı sertifikasına sahipti ama aynı zamanda adanın yerlisiydi. İhlal bahanesiyle lokanta kapamak, eh, hiç şık değildi. Böcek devriyesinde geçirdiği kariyeri boyunca Lombardo, bir tane bile acil kapatma emri vermemişti. Yancy’nin lokantayı bu öğlen açtırmasını istiyordu.</span></p>

      <p class="paragraf-2" xml:lang="tr-TR"><span xml:lang="en-US">“Şu vurulan çocuk için bir şeyler düzenlemişler. Phinney miydi? Hah, işte. Cenazesi için para toplayacaklar. Country grubu falan var,” dedi Lombardo. “Azıcık anlayış göster yahu!”</span></p>

      <p class="paragraf-2" xml:lang="tr-TR"><span xml:lang="en-US">“Mutfakta larvalar festival yapıyor.”</span></p>

      <p class="paragraf-2" xml:lang="tr-TR"><span xml:lang="en-US">“Yok, temizlediler hepsini. Niye Cumartesi günü ta buraya getirttim seni sanıyorsun? Brennan köpek gibi çalıştı valla.”</span></p>

      <p class="paragraf-2" xml:lang="tr-TR"><span xml:lang="en-US">“Muhtemelen meze diye köpek eti veriyordur,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Bezmişti Lombardo. “Ettiğin lafa bak,” dedi. “Polistin yahu sen! Bunlar emekçi… Suçlu muamelesi yapamazsın adamlara!”</span></p>

      <p class="paragraf-2" xml:lang="tr-TR"><span xml:lang="en-US">“Yasalar mutfakta kemirgen bulunmayacak, diyor.”</span></p>

      <p class="paragraf-2" xml:lang="tr-TR"><span xml:lang="en-US">“Yasalar diyor, öyle mi? Andrew, yasalar senin de eyalet itfaiye müdürlüğünden sertifika almanı söylüyor! Aldın mı? Yok. Yasalar ayrıca gıda müfettişliğine başlamadan önce bakanlık sınavını vermen gerektiğini söylüyor. Girdin mi sınava peki? Girmedin. Bu işe alındın çünkü şerif rica etti ki başımızla elbette ama sana ne diyorum ben? Yasalara falan o kadar bakma işte. Brennan evine ekmek götürme derdinde, iyi bir adam. Hepsi o.”</span></p>

      <p class="paragraf-2" xml:lang="tr-TR"><span xml:lang="en-US">Yancy tabağı iteledi. “Kazanda kullanılmış prezervatif buldum.”</span></p>

      <p class="paragraf-2" xml:lang="tr-TR"><span xml:lang="en-US">“Hı-hı. Okudum raporunu.”</span></p>

      <p class="paragraf-2" xml:lang="tr-TR"><span xml:lang="en-US">“Nasıl yani, demedin mi?”</span></p>

      <p class="paragraf-2" xml:lang="tr-TR"><span xml:lang="en-US">“Kabahat Brennan’da değil,” dedi Lombardo. “Buralardaki işçi kalitesi belli. Polissin, biliyorsun vaziyetleri.”</span></p>

      <p class="paragraf-2" xml:lang="tr-TR"><span xml:lang="en-US">Yancy kalktı. “E, iyi,” dedi. “Gidip bir bakalım öyleyse.”</span></p>

      <p class="paragraf-2" xml:lang="tr-TR"><span xml:lang="en-US">Mutfak çok daha temizdi, kabul etmek zorundaydı. Görünürde ne çürümüş istiridye ne de fare ölüsü vardı. Yiyecek hazırlanan yüzeyleri ve buzdolaplarıyla salatalığın ısılarını kontrol etti. Yengeç kabuklarıyla uğraşan Brennan yeni bonesini gururla gösterdi. Yancy eğildi ve fenerini, görünüşe göre Brennan’ın iki üç kutu Raid sıktığı tezgah altına çevirdi. Avucunda birkaç hamamböceği ve bir kene ölüsüyle doğrulunca, Lombardo omuz silkti.</span></p>

      <p class="paragraf-2" xml:lang="tr-TR"><span xml:lang="en-US">“Kahvaltılık gevreklerde de var bunlar,” dedi. “Hükümet mesele değil, diyor.”</span></p>

      <p class="paragraf-2" xml:lang="tr-TR"><span xml:lang="en-US">Brennan, “Nilsson bayılırdı yemeklerime benim!” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yemeklerinden</span> <span class="char-style-override-2" xml:lang="en-US">öldü</span> <span xml:lang="en-US">adam,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Kafa salladı Lombardo. “Yok, başka şeydendi.”</span></p>

      <p class="paragraf-2" xml:lang="tr-TR"><span xml:lang="en-US">“Otopsi raporunu okudum, Tommy. Hepatit A.”</span></p>

      <p class="paragraf-2" xml:lang="tr-TR"><span xml:lang="en-US">“Öyleyse Cudjoe’daki Japon lokantasından kapmıştır,” dedi Brennan. “Fecidir orası.”</span></p>

      <p class="paragraf-2" xml:lang="tr-TR"><span xml:lang="en-US">Yancy başıyla tezgaha yığılı bekleyen kaya yengeçlerini işaret etti. “Pek güzeller.”</span></p>

      <p class="paragraf-2" xml:lang="tr-TR"><span xml:lang="en-US">“Değil mi ama?” dedi Brennan.</span></p>

      <p class="paragraf-2" xml:lang="tr-TR"><span xml:lang="en-US">“Ekim’e kadar toplanma mevsimlerinin gelmemesi ne fena.”</span></p>

      <p class="paragraf-2" xml:lang="tr-TR"><span xml:lang="en-US">“Bir dakika!” dedi Brennan telaşla. “Meksika Körfezi’nden değil, ta Panama’dan geldi bunlar!”</span></p>

      <p class="paragraf-2" xml:lang="tr-TR"><span xml:lang="en-US">“Bu kadar yeter bence,” dedi Lombardo.</span></p>

      <p class="paragraf-2" xml:lang="tr-TR"><span xml:lang="en-US">“Dur, bir,” dedi Yancy. Büyük buzdolaplarından birinin yanına gitti, ayağının ucuyla işaret etti. “Kuyruk mu şu?”</span></p>

      <p class="paragraf-2" xml:lang="tr-TR"><span xml:lang="en-US">“Has…” dedi Brennan.</span></p>

      <p class="paragraf-2" xml:lang="tr-TR"><span xml:lang="en-US">Biri, tam girecekken farenin üzerine kapamıştı buzdolabının kapısını.</span></p>

      <p class="paragraf-2" xml:lang="tr-TR"><span xml:lang="en-US">“En azından ölü,” dedi Lombardo. Bardağın hep dolu yanını gören kamu görevlilerindendi. “Haydi, Andrew… Azıcık merhamet.”</span></p>

      <p class="paragraf-2" xml:lang="tr-TR"><span xml:lang="en-US">Homurdandı Yancy.</span> <span class="char-style-override-2" xml:lang="en-US">Koli-bakteri</span> <span xml:lang="en-US">kovalamak adrenalin salgılatmıyordu. Nicholas Stripling’in servete nasıl kavuştuğunu ve ölümünden karısının ne çıkar sağladığını ortaya çıkarmak çok daha ilgisini çekiyordu.</span></p>

      <p class="paragraf-2" xml:lang="tr-TR"><span xml:lang="en-US">Lombardo’nun verdiği belgelere imzayı basınca lokanta açıldı. Brennan, Lombardo’ya sarıldı ve eldivensiz elini Yancy’ye uzattı. Yancy adamla hevessiz el sıkıştıktan sonra bulaşan yengeç parçalarını temizlemek için tuvalete koşturdu.</span></p>

      <p class="paragraf-2" xml:lang="tr-TR"><span xml:lang="en-US">Geri döndüğünde Lombardo’yu masaya kurulmuş, kızarmış sarıkuyruğun son lokmalarını şarapla götürürken buldu. Brennan bar tarafında, Phinney’nin anısına düzenlenecek kızartmalı törene gelmiş bahtsız kız arkadaşıyla konuşuyordu.</span></p>

      <p class="paragraf-2" xml:lang="tr-TR"><span xml:lang="en-US">Lombardo’ya, “İki dakikaya gelirim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Keyfine bak.”</span></p>

      <p class="paragraf-2" xml:lang="tr-TR"><span xml:lang="en-US">Madeline, Yancy’nin geldiğini görür görmez dönüp yangın çıkışından kaçtı. Yancy hemen atıldı ama kız çoktan bisikletine atlamış, var gücüyle uzaklaşıyordu.</span></p>

      <p class="paragraf-2" xml:lang="tr-TR"><span xml:lang="en-US">Lombardo peşlerinden dışarı çıkarak gözlerini kıstı. “Ne yaptın yahu kızcağıza?”</span></p>

      <p class="paragraf-2" xml:lang="tr-TR"><span xml:lang="en-US">Bilmiyordu Yancy. Cebinden bir onluk çıkarıp Lombardo’nun eline tutuşturdu. “Oğlanın cenazesine katkı,” dedi.</span></p>

      <p class="paragraf-2" xml:lang="tr-TR"><span xml:lang="en-US">“E, nereye şimdi?” dedi Lombardo. “Brennan balık çorbasını tatmanı istiyordu.”</span></p>

      <p class="paragraf-2" xml:lang="tr-TR"><span xml:lang="en-US">“Aşısı bulunana kadar hayatta tatmam.”</span></p>

      <p class="paragraf-2" xml:lang="tr-TR"><span xml:lang="en-US">“Hah, işte bunu diyorum!” diye seslendi Lombardo arkasından. “Vatandaşa anlayış göstereceksin böyle!”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Caitlin Cox, Key West’te uçaktan kocasız indi. Otele varana dek Yancy kızdan, Miami Uluslararası Havaalanı’nın abartılı güvenlik kontrolleri, sarsıntılı uçuş ve yanında oturup sürekli terleyen Kanadalıdan başka bir laf alamadı.</span></p>

      <p class="paragraf-2" xml:lang="tr-TR"><span xml:lang="en-US">Caitlin giriş yaparken Yancy otelin barında bekledi. Yirmi dakika geçti, yarım saat geçti… Kendini yine polis gibi hissetmeye başlamıştı. Kim bilir, kız belki masaj yaptırmaya karar vermişti.</span></p>

      <p class="paragraf-2" xml:lang="tr-TR"><span xml:lang="en-US">Artık gidip kapısına dayanması gerektiğine karar verdiği anda göründü Caitlin. Üstünü değiştirmiş, askısız bir bluzla siyah bir şort giymişti. Gözünde cenazede taktığı güneş gözlüğü irisi vardı. Barda Yancy’nin yanına oturdu, “Hazır mısınız?” dedi. “Not defteriniz falan yok mu?”</span></p>

      <p class="paragraf-2" xml:lang="tr-TR"><span xml:lang="en-US">“Ne bulduğunu söyle sen hele.”</span></p>

      <p class="paragraf-2" xml:lang="tr-TR"><span xml:lang="en-US">“Babamın iki milyon dolarlık hayat sigortasından gelecek paranın kime kaldığını.”</span></p>

      <p class="paragraf-2" xml:lang="tr-TR"><span xml:lang="en-US">“Babanı öldürdüğü anlamına gelmez o.”</span></p>

      <p class="paragraf-2" xml:lang="tr-TR"><span xml:lang="en-US">Caitlin hiç memnun görünmüyordu. “Bok gibi para, Müfettiş,” dedi ve bir martini ısmarladı.</span></p>

      <p class="paragraf-2" xml:lang="tr-TR"><span xml:lang="en-US">Yancy kıza, babasıyla neden uzun süredir konuşmadıklarını sordu.</span></p>

      <p class="paragraf-2" xml:lang="tr-TR"><span xml:lang="en-US">“Ne fark edecek konuşmamamız?”</span></p>

      <p class="paragraf-2" xml:lang="tr-TR"><span xml:lang="en-US">“Eve yüzünden miydi?”</span></p>

      <p class="paragraf-2" xml:lang="tr-TR"><span xml:lang="en-US">“Babama uyuşturucu kullandığımı söylemiş ki kullanıyordum. Geçmişte kaldı. Parasını tırtıkladığımı da söylemiş ki tırtıklamıyordum. İçmeyecek misiniz bir şey?”</span></p>

      <p class="paragraf-2" xml:lang="tr-TR"><span xml:lang="en-US">“Buzlu çay alayım. Kaç yaşındasın, Caitlin?”</span></p>

      <p class="paragraf-2" xml:lang="tr-TR"><span xml:lang="en-US">Güldü beriki. “Yirmi dördüme basmak üzereyim. Aklınızdan geçeni biliyorum.”</span></p>

      <p class="paragraf-2" xml:lang="tr-TR"><span xml:lang="en-US">“Ne zamandır temizsin?”</span></p>

      <p class="paragraf-2" xml:lang="tr-TR"><span xml:lang="en-US">“İki sene… Tamam, on dokuz ay.” Menüyü aldı Caitlin. “Kılıçbalığı nasıldır burada?”</span></p>

      <p class="paragraf-2" xml:lang="tr-TR"><span xml:lang="en-US">“Bilmiyorum,” dedi Yancy. İlerleyen günlerde otelin mutfağını teftişe gelecekti. “Baban gibilerin çoğu kalın poliçeler alır. Sıradan bir durum.”</span></p>

      <p class="paragraf-2" xml:lang="tr-TR"><span xml:lang="en-US">“Eve babama eroin çektiğimi söylemiş. Ona ne? Modellik yapıyordum bir kere. Her yan eroin doluydu. Ama babamdan kuruş araklamadım ben. Ha, kredi kartı borcum falan çıkmadı mı hiç? Çıktı tabii ama zimmete para geçirme falan sayılmaz ki öylesi… Neyse işte, babam harçlığımı kesince ben de canın cehenneme çektim. O beni bir daha aramadı, ben de onu. Pişman falan mıyım? Evet ama pişmanlık fayda etmiyor.”</span></p>

      <p class="paragraf-2" xml:lang="tr-TR"><span xml:lang="en-US">Barmen uzun bardakta buzlu çayla atıştırmalık çerez getirdi. Yancy tam uzanırken fıstıklardan birinin kımıldadığını gördü. Elini çekti ve pipetle çerez tabağını kurcaladı. Böcek falan yoktu. Son zamanlarda her yerde bunlardan görmesi mesleğin sinir bozucu cilvelerindendi.</span></p>

      <p class="paragraf-2" xml:lang="tr-TR"><span xml:lang="en-US">“Sağlık manyaklarından falan mısınız?” dedi Caitlin.</span></p>

      <p class="paragraf-2" xml:lang="tr-TR"><span xml:lang="en-US">Yancy kımıldamayacağı umuduyla bir başka fıstığı seçip ağzına attı. “Alsana,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yok, almayayım.”</span></p>

      <p class="paragraf-2" xml:lang="tr-TR"><span xml:lang="en-US">Neme lazım gibilerinden fıstığı azı dişleri arasında iyice öğüttü. Caitlin telefonundan mesajlarını kontrol ediyordu. “Modellik yaptığım günlerde Avusturyalı bir kız vardı… Doğal sarışın falan. Onda da sizinki gibi sağlık takıntısı vardı. Her gece küveti Pürel’le doldurup bir saat yıkanırdı. Ciddiyim.”</span></p>

      <p class="paragraf-2" xml:lang="tr-TR"><span xml:lang="en-US">“Babanın emekliye ayrıldığından haberin var mıydı?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Öyle mi dedi size? Yalancı amcık… Hayatta emekli olmazdı babam. Asla.”</span></p>

      <p class="paragraf-2" xml:lang="tr-TR"><span xml:lang="en-US">“Ne biliyorsun? Yıllardır konuşmuyordunuz…”</span></p>

      <p class="paragraf-2" xml:lang="tr-TR"><span xml:lang="en-US">Ters baktı bu sefer kız. “Kimden yanasınız siz?”</span></p>

      <p class="paragraf-2" xml:lang="tr-TR"><span xml:lang="en-US">“Kimseden. Ne iş yapardı baban?”</span></p>

      <p class="paragraf-2" xml:lang="tr-TR"><span xml:lang="en-US">“Söylemedi mi Eve? Yürüme zorluğu çeken ihtiyarlar için elektrikli skuter-sandalyeler var ya, onlardan satardı işte. Hani evde mutfağa, banyoya falan gidebilsinler diye. Hiç görmediniz mi reklamlarını?”</span></p>

      <p class="paragraf-2" xml:lang="tr-TR"><span xml:lang="en-US">Caitlin bir martini daha ısmarladı ve barmen kimliğini göstermesini talep edince pek sevindi.</span></p>

      <p class="paragraf-2" xml:lang="tr-TR"><span xml:lang="en-US">“Çok hızlıdır o skuterler,” diye devam etti. “Babam da voliyi vurmuştu yani. Florida diyorum… Bunak kaynıyor buralar.”</span></p>

      <p class="paragraf-2" xml:lang="tr-TR"><span xml:lang="en-US">Yancy söz konusu reklamları televizyonda görmüştü. Sandalyelerin müthiş manevra kabiliyetine ilaveten bir diğer çekicilikleri ceplerde delik açmamalarıydı; genel sağlık sigortası kapsamındaydılar.</span></p>

      <p class="paragraf-2" xml:lang="tr-TR"><span xml:lang="en-US">Nick Stripling sahiden alın teriyle emekliye ayrılmış olabilirdi ama Yancy’ye bir dümen çevirdiği ve federaller ensesine binmeden tezgahı topladığı fikri daha yakın geliyordu. Böylesi, cenazeye gelen iki sivil ajanı açıklayabilirdi.</span></p>

      <p class="paragraf-2" xml:lang="tr-TR"><span xml:lang="en-US">“Babanın tası tarağı toplayıp bundan sonra balık tutacağım, demediğini ne biliyorsun? Gayet tatlı bir emeklilik gibi geliyor bana.”</span></p>

      <p class="paragraf-2" xml:lang="tr-TR"><span xml:lang="en-US">Israrcıydı Caitlin. “Asla. Babam yapmazdı öyle bir şey.”</span></p>

      <p class="paragraf-2" xml:lang="tr-TR"><span xml:lang="en-US">“Cenazede federal ajanlara benzeyen iki tip vardı,” dedi Yancy. “Babanın başı yasalarla dertte miydi?”</span></p>

      <p class="paragraf-2" xml:lang="tr-TR"><span xml:lang="en-US">“Yok canım! Aslında… Bence tabii. Eve’e sorun. Hah! İyi şanslar size!”</span></p>

      <p class="paragraf-2" xml:lang="tr-TR"><span xml:lang="en-US">“Hiçbir hükümet ajanı konuşmadı mı senle?”</span></p>

      <p class="paragraf-2" xml:lang="tr-TR"><span xml:lang="en-US">Caitlin huzursuzca, “Seneler önce,” dedi, “babamla aramız iyiyken IRS’le</span><span class="dipp" style="font-size:0.82em;"><a class="footnote-link" href="#footnote-225-15" id="footnote-225-15-backlink">15</a></span> <span xml:lang="en-US">bir iki sıkıntı yaşamıştı. Kim yaşamıyor zaten? Düzeltmişti hepsini ama.”</span></p>

      <p class="paragraf-2" xml:lang="tr-TR"><span xml:lang="en-US">Yancy kocasıyla nasıl tanıştığını sorunca, Caitlin konuyu değiştirmesinden hoşlanmamış göründü.</span></p>

      <p class="paragraf-2" xml:lang="tr-TR"><span xml:lang="en-US">“Simon bazı çekimlerimde güvenlik görevlisiydi. Eroinden sayesinde kurtuldum. Askerde inzibatmış; Irak’ta görev yapmış. Ha, Eve’e dönersek başka bir şey daha var: Miami’de mahkemeye başvurdu; babamın yasal anlamda ölü ilan edilmesine uğraşıyor! Sigorta parasını bir an önce pis ellerine almak istiyor yani! Ama Simon diyor ki kayıp şahıs vakalarının kapatılması için beş yıl geçmesi lazımmış.”</span></p>

      <p class="paragraf-2" xml:lang="tr-TR"><span xml:lang="en-US">“Bir şey bulurlarsa öyle olmuyor,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kol yetiyor mu yani?”</span></p>

      <p class="paragraf-2" xml:lang="tr-TR"><span xml:lang="en-US">“Ölümü kabul ettirecek her türlü kanıt olur. Uçak kazalarında mesela, bazen kurbanların sadece cüzdanları yahut pabuç teki, deri parçası falan bulunur. Çoğu yargıç o kadarını yeterli sayar. Bütün aileyi beş sene bekletmek istemezler genelde.”</span></p>

      <p class="paragraf-2" xml:lang="tr-TR"><span xml:lang="en-US">Caitlin bozuldukça bozuluyordu. “Ne biçim müfettişsiniz siz? Ne desem alaşağı ediyorsunuz! Kaç para ödedi size o karı?”</span></p>

      <p class="paragraf-2" xml:lang="tr-TR"><span xml:lang="en-US">“Arabama yeni lastik almasına fit oldum.”</span></p>

      <p class="paragraf-2" xml:lang="tr-TR"><span xml:lang="en-US">“O amcık iki milyon dolara konmak için babamı öldürdü, tamam mı? Herhangi bir salak rahatça görebilir bu kadarını!”</span></p>

      <p class="paragraf-2" xml:lang="tr-TR"><span xml:lang="en-US">“Sesini alçalt biraz.” Hafifçe geri çekilen barmene sorun yok gibisinden bir baş işareti yaptı. “Yanılıyorsun demiyorum, Caitlin. Polislerin işe girişmesini istiyorsan daha sağlam kanıt lazım, diyorum.”</span></p>

      <p class="paragraf-2" xml:lang="tr-TR"><span xml:lang="en-US">Kız yakarırcasına kaldırdı ellerini. “Polis sizsiniz sanıyordum ben!”</span></p>

      <p class="paragraf-2" xml:lang="tr-TR"><span xml:lang="en-US">Yancy hemen emir komuta zinciriyle ilgili bir şeyler uydurdu. Müfettişliğinin lokantalarla ilgisini bilse, Caitlin ilk uçakla dönerdi.</span></p>

      <p class="paragraf-2" xml:lang="tr-TR"><span xml:lang="en-US">“Ya teknesinin batması?” dedi kız. “Süper palavra!”</span></p>

      <p class="paragraf-2" xml:lang="tr-TR"><span xml:lang="en-US">Nick Stripling’in teknesi bir hafta kadar önce Marathon açıklarında, ilk çıkan döküntülerin bulunduğu bölgede, yirmi beş metre derinlikte tespit edilmişti. Sahil Güvenlik bütçesinde, soruşturma gerektirse bile</span> <span class="char-style-override-2" xml:lang="en-US">Yaz Akşamı</span><span xml:lang="en-US">’nı çıkartacak para yoktu. Resmî rapora göre, tekne muhtemelen alabora olmuştu.</span></p>

      <p class="paragraf-2" xml:lang="tr-TR"><span xml:lang="en-US">“Babamı öldürdükten sonra,” dedi Caitlin, “biri fişi çekivermiştir.”</span></p>

      <p class="paragraf-2" xml:lang="tr-TR"><span xml:lang="en-US">“Kurtarma şirketlerinden birine başvur,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kaça patlar?”</span></p>

      <p class="paragraf-2" xml:lang="tr-TR"><span xml:lang="en-US">“Çok tutar. Büyük iş çünkü.”</span></p>

      <p class="paragraf-2" xml:lang="tr-TR"><span xml:lang="en-US">“Of ya.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Nick Stripling’in kolundan çıkan ufak dişten henüz bahsetmemesi gerektiğine karar vermişti. “Eve, babanın iyi yüzemediğini söyledi bana.”</span></p>

      <p class="paragraf-2" xml:lang="tr-TR"><span xml:lang="en-US">Caitlin hızla bardağını bar tezgahına indirdi. “Dalga mı geçiyorsunuz?”</span></p>

      <p class="paragraf-2" xml:lang="tr-TR"><span xml:lang="en-US">“Ama zıpkınını alıp tabutuna koydurdu,” dedi Yancy. “Tanıdığım zıpkıncıların hemen hepsi balık kadar yüzer.”</span></p>

      <p class="paragraf-2" xml:lang="tr-TR"><span xml:lang="en-US">“Babam yunus gibiydi; ciddiyim. Su altında nefesini öyle tutardı ki görseniz şaşardınız. İnandınız mı</span> <span class="char-style-override-2" xml:lang="en-US">artık</span> <span xml:lang="en-US">Eve için dediklerime? Kesin, tekne devrildikten sonra gücünün kesilip pes ettiğini düşünün diye öyle söylemiştir! Mümkün değil halbuki!”</span></p>

      <p class="paragraf-2" xml:lang="tr-TR"><span xml:lang="en-US">“Sigorta parası dışında, öldürmek için başka nedeni var mı babanı sence?”</span></p>

      <p class="paragraf-2" xml:lang="tr-TR"><span xml:lang="en-US">Caitlin öne eğilerek, “Yakışıklı bir sevgiliye ne dersiniz?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Devam et,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Bahamalar’da!”</span></p>

      <p class="paragraf-2" xml:lang="tr-TR"><span xml:lang="en-US">“Emin misin?”</span></p>

      <p class="paragraf-2" xml:lang="tr-TR"><span xml:lang="en-US">“Daha ücra bir köşeye geçelim önce.”</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-14-backlink" id="footnote-225-14">14</a> Florida yarımadasının en güneyindeki Keys adalarını birbirlerine ve anakaraya bağlayan ünlü köprü. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-15-backlink" id="footnote-225-15">15</a> ABD’de gelir vergilerinin toplanmasından sorumlu kurum. (ç.n.)</p>
        </div>
      </div>
    </div>
  </div>
</body>
</html>
