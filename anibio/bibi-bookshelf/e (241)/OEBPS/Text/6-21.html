<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-21.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-22" xml:lang="tr-TR">Yirmi İki</p>

      <p class="paragraf-2" xml:lang="tr-TR"><span xml:lang="en-US">Hatırlamıştı Tillie!</span></p>

      <p class="paragraf-2" xml:lang="tr-TR"><span xml:lang="en-US">O kadar şaşırmamıştı Yancy. Bir zamanlar takıldığı bir veteriner hanım, köpeklerin, birinin kokusunu bir kere aldıktan sonra asla unutmadıklarını söylemişti. Dediğine bakılırsa, kurtlardan süs köpeklerine kadar tüm türlerin belleklerinin merkezi burunlarıydı. Stripling barsaklarını dökmek üzereyken, ufaklığın hiç beklenmedik bir atletik beceri sergileyerek kucağına zıplayıvermesine gene de şaşırmıştı. Hayvanın hamlesini, onu sahte balıkçılık gezisi sırasında köpekbalığı kaynayan sulardan kurtarmasına duyduğu şükrana saymıştı.</span></p>

      <p class="paragraf-2" xml:lang="tr-TR"><span xml:lang="en-US">Tillie’yi canlı kalkan niyetine kullanması Eve için feciydi belki ama Yancy, Stripling’in sırf işini bitirmek uğruna hayvana kıyabileceğini düşünmüyordu. Hayvancığa duyduğu sevgiyle ilgisi yoktu; mesele ev içi huzurdu: Köpeği vurursa Eve asla affetmezdi ve Eve’in sadakatini yitirmesi, yeni başladığı hayatı iyice yan yatırabilirdi.</span></p>

      <p class="paragraf-2" xml:lang="tr-TR"><span xml:lang="en-US">Hoş, Yancy, elinde köpek yerine, Bahamalar gümrüğünde hoş karşılanmayacağını bildiği için evinde bıraktığı tabancayı tutmayı tercih ederdi elbette. Dizkapakları kollarında Tillie varken de çifteye karşı savunmasızdı sonuçta. Yancy yere düşmeden köpek havaya savrulur, Stripling’e açık hedef doğardı.</span></p>

      <p class="paragraf-2" xml:lang="tr-TR"><span xml:lang="en-US">Aynı fikir galiba Nick’in de aklına –ama maalesef tam karısı araya girdiğinde– gelmişti. Eve’in Rubens’e layık kalça genişliği, Nick’in dizlere hedef almasını imkansız kılıyordu artık.</span></p>

      <p class="paragraf-2" xml:lang="tr-TR"><span xml:lang="en-US">“Tüfeği bırakmasını söyle,” dedi Eve’e. “Yoksa yavrucağın kafasını koparırım.”</span></p>

      <p class="paragraf-2" xml:lang="tr-TR"><span xml:lang="en-US">Dramatik etki adına, parmaklarını köpeğin incecik boynuna doladı.</span></p>

      <p class="paragraf-2" xml:lang="tr-TR"><span xml:lang="en-US">“Yalan söylüyor!” dedi Stripling.</span></p>

      <p class="paragraf-2" xml:lang="tr-TR"><span xml:lang="en-US">“Umrunda mı sanki senin?” diye haykırdı Eve. Tekrar Yancy’ye döndü. “Lütfen, lütfen bir şey yapma. Böbrek sorunu var zaten… Konuşarak halledelim.”</span></p>

      <p class="paragraf-2" xml:lang="tr-TR"><span xml:lang="en-US">“Ünlü dermatolog Dr. Witt’e yaptıklarımı görmüşsündür. İnternette bolca var.” Yancy kadını, akla hayale gelmedik hainlikler yapabileceğine inandırmak istiyordu. “Eve, son kez soruyorum: Rosa nerede?”</span></p>

      <p class="paragraf-2" xml:lang="tr-TR"><span xml:lang="en-US">“Rosa’nın bir şeyi yok. Değiş tokuş yapabiliriz belki… Ha?”</span></p>

      <p class="paragraf-2" xml:lang="tr-TR"><span xml:lang="en-US">“Kes sesini!” Nick Stripling’in yaklaşımı hiç verimli değildi doğrusu.</span></p>

      <p class="paragraf-2" xml:lang="tr-TR"><span xml:lang="en-US">Eve kocasına hırsla parmak hareketi çektikten sonra Yancy’ye, sevgili yavrucuğunu bırakırsa Rosa’yı salıvereceğini söyledi.</span></p>

      <p class="paragraf-2" xml:lang="tr-TR"><span xml:lang="en-US">“Rosa’yı sağ gördüğüm anda,” yanıtını verdi Yancy. Tillie parmaklarını yalamaya başlamıştı; kötü adam pozlarını korumak zorlaşıyordu.</span></p>

      <p class="paragraf-2" xml:lang="tr-TR"><span xml:lang="en-US">Stripling, ağız dolusu küfrettikten sonra Yancy’ye alçak orospu evladının teki olduğunu söyledi. Şiddetlenen rüzgarda sesini duyurmak için bağırıyor, Yancy ise elinden kaçıp savrulmasın diye yavru köpeği iyice sıkı tutuyordu şimdi. Işığı arkadan alan Eve’in kızıla çalan saçları uçuşuyordu; koluyla yüzünü korumaya çalışıyordu. Yağmur şiddetle ve rüzgar yüzünden neredeyse yatay yağmaya başlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Çekil!” diye böğürdü Nick Stripling.</span></p>

      <p class="paragraf-2" xml:lang="tr-TR"><span xml:lang="en-US">“Hayır!” diye karşıladı Eve. “Değiş tokuş yapacağız!”</span></p>

      <p class="paragraf-2" xml:lang="tr-TR"><span xml:lang="en-US">“Asla!”</span></p>

      <p class="paragraf-2" xml:lang="tr-TR"><span xml:lang="en-US">Yancy, Stripling’in esir değişimine yanaşmamasına şaşırmadı. Düşünceleri kaçmaya kaydı; çolak alçaktan daha hızlı koşabileceğinin farkındaydı. Çiftenin öldürücü menzili fazla değildi ve şiddetli hava şartları, lehineydi.</span></p>

      <p class="paragraf-2" xml:lang="tr-TR"><span xml:lang="en-US">Ama tereddüt ediyordu.</span> <span class="char-style-override-2" xml:lang="en-US">Buradan kaçabilsem bile, Rosa’yı nasıl kurtarırım</span><span xml:lang="en-US">, diye düşündü. Büyük ihtimalle evin içinde bir yere kapamışlardı sevgili doktorunu.</span></p>

      <p class="paragraf-2" xml:lang="tr-TR"><span xml:lang="en-US">Çoktan öldürmedilerse elbette.</span></p>

      <p class="paragraf-2" xml:lang="tr-TR"><span xml:lang="en-US">Kaçma fırsatı, öfkeden köpüren Stripling’in ani bir hamleyle karısını, çiftenin namlusuyla yana savurmasıyla ortadan kalktı. Tillie, Eve’in kaygan çimlere boylu boyunca savruluşunu ciyaklarcasına havlamaya başlayarak protesto etti.</span></p>

      <p class="paragraf-2" xml:lang="tr-TR"><span xml:lang="en-US">Stripling’in bağırarak dizkapaklarını patlatacağını beyan etmesi üzerine Yancy, ufak köpeği göğüs hizasından bel hizasına indirdi. Nick’in ifadesi, tek koluyla silahı tutmakta zorlandığı açıkça görülmesine rağmen değişmedi. Tillie’ye aldırmadan tetiğe asılmaya kararlıydı.</span></p>

      <p class="paragraf-2" xml:lang="tr-TR"><span xml:lang="en-US">Bu arada Eve dizleri üzerinde doğrulmuş, çılgınca el çırparak köpeği çağırmaya başlamıştı. Hayvansa buna karşılık Yancy’nin kollarında viyaklayıp debelenmeye girişti.</span></p>

      <p class="paragraf-2" xml:lang="tr-TR"><span xml:lang="en-US">Yancy sonunda, “İyi, aman,” diyerek hayvanı yere bıraktı.</span></p>

      <p class="paragraf-2" xml:lang="tr-TR"><span xml:lang="en-US">Tillie heyecanla anacığına koştu; köpeğini hevesle kucaklayan Eve, Yancy’ye, “Teşekkür ederim,” dedikten sonra kocasına baktı: “Vursana artık şunu!”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin son pişmanlıklarının en affedilmezi, Doktor Rosa Campesino’nun iki katille buluşmaya gitmesine izin vermesiydi. Gerçek polisler gibi gizli göreve girme konusunda öyle hevesli, öyle sakin ve öyle kendinden emindi ki… Ama gene de izin vermemeli, boş ver, başka numara düşünürüz, demeliydi. Ama nadiren haklıyken bile kadınlara hayır diyemiyordu Yancy. Zaafı sonunda ölümcül çıkmıştı.</span></p>

      <p class="paragraf-2" xml:lang="tr-TR"><span xml:lang="en-US">Yancy son bir zaman kazanma çabasıyla çifteyi işaret ederek, “Kurşunlar çoktan ıslanmıştır, Nick,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Bakalım öyle miymiş?” Nick gayet sakindi şimdi.</span></p>

      <p class="paragraf-2" xml:lang="tr-TR"><span xml:lang="en-US">Yancy derin bir nefes aldı. Gözlerini yummayı düşündü ama öylesinin ancak idam edilen keşişlere yakışacağına karar verdi. Ne ruhani bir yanı vardı ne de huzur bulacağı kanısındaydı; ölümün çekici gelen hiçbir tarafı yoktu nazarında.</span></p>

      <p class="paragraf-2" xml:lang="tr-TR"><span xml:lang="en-US">Kollarını kavuşturdu, dimdik durdu ve donuk bir sesle, “Cehenneme kadar yolun var, çolak puşt,” dedi.</span></p>

      <p class="paragraf-2" xml:lang="tr-TR"><span xml:lang="en-US">Eve’in kocası, yapımları için gerekli paranın sigorta dümeninden geldiği kolayca tahmin edilebilecek, bembeyaz otuz iki dişiyle sırıtarak yanıt verdi. Yancy, dürüst lokanta müfettişi sıfatıyla bu derece parlak ve beyaz dişler edinemezdi; hayatında son gördüğü şeyin kara parayla aklaşmış dişler olması hiç hoş değildi.</span></p>

      <p class="paragraf-2" xml:lang="tr-TR"><span xml:lang="en-US">Beklenen patlama sesi geldi.</span></p>

      <p class="paragraf-2" xml:lang="tr-TR"><span xml:lang="en-US">Ama ne patlayan çifte ne de sağanak altında yere devrilen Yancy’ydi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Lipscomb çiftinin sahici meşe parkede karar kılması Evan Shook için heyecan verici bir gelişmeydi. Deerfield Beach taraflarındaki bir ustadan pek ballı bir fiyat almıştı; adam, ölçümler için bizzat gelmişti. Evan Shook, zemin ustasıyla kalfası rahatça işlerini halledebilsinler diye işçilere erken öğle molası verdi; kapıda sırıtarak dikildi. Sırıtıyordu çünkü zeminin metrekaresini tamı tamına biliyordu ve Lipscomb çiftine kaktıracağı fiyatı önceden hesaplamıştı.</span></p>

      <p class="paragraf-2" xml:lang="tr-TR"><span xml:lang="en-US">Tanımadığı bir araba, girişe yanaştı. Arabadan koyu takım elbiseli, geniş omuzlu bir adam inip eve doğru yürümeye başlayınca, Evan Shook içinden</span> <span class="char-style-override-2" xml:lang="en-US">umarım</span><span xml:lang="en-US">, dedi,</span> <span class="char-style-override-2" xml:lang="en-US">yeni inşaat müfettişi değildir</span><span xml:lang="en-US">. Aylardır görüştüğü diğer müfettiş, Delano’da iki gece ve bir Marlins maçına loca koltukları karşılığında yükseklik ve diğer ihlalleri görmezden gelmeyi kabul etmişti.</span></p>

      <p class="paragraf-2" xml:lang="tr-TR"><span xml:lang="en-US">“John Wesley Weiderman,” dedi adam. “Oklahoma Soruşturma Bürosu’ndanım.”</span></p>

      <p class="paragraf-2" xml:lang="tr-TR"><span xml:lang="en-US">Görgü gereği el sıkıştılar. Evan Shook, Ortabatı’dan bir kanun adamının, Ford ve Jayne Lipscomb’un müstakbel malikanelerinin mermer basamaklarında ne aradığını tahmin edemiyordu.</span></p>

      <p class="paragraf-2" xml:lang="tr-TR"><span xml:lang="en-US">“Valla içeri buyrun derdim,” dedi Evan Shook, “fakat gördüğünüz gibi, inşaat henüz bitmedi.”</span></p>

      <p class="paragraf-2" xml:lang="tr-TR"><span xml:lang="en-US">“Güzel ev,” dedi Ajan John Wesley Weiderman. Hava otuz beş dereceydi ve ajandan ter fışkırıyordu. “Komşunuz Bay Yancy’yi son günlerde görüp görmediğinizi sormaya gelmiştim.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook içinden,</span> <span class="char-style-override-2" xml:lang="en-US">şimdi ne çıktı yahu</span><span xml:lang="en-US">, diye düşünerek, “Bir iki gündür görmedim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Arkadaşınız mıdır?”</span></p>

      <p class="paragraf-2" xml:lang="tr-TR"><span xml:lang="en-US">“Yok, pek tanımam kendisini.” İçinden Yancy’nin birkaç tahta eksik dolaştığını söylemek geldi ya, bir polisi diğerine kötülemek ters tepebilirdi. Meslek birliği, biraderlik vesaire…</span></p>

      <p class="paragraf-2" xml:lang="tr-TR"><span xml:lang="en-US">“Tehlikede olduğuna inanmamı gerektiren sebepler var,” dedi John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">“Hayda… Ne tehlikesi? Kimden?”</span></p>

      <p class="paragraf-2" xml:lang="tr-TR"><span xml:lang="en-US">“Kovaladığım bir kaçakla ilgili.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook tanıdık bir ürpertiyle titredi. Önce yaban köpekleri, şimdi de kaçak bir psikopat…</span></p>

      <p class="paragraf-2" xml:lang="tr-TR"><span xml:lang="en-US">“Benim dört çekerde konuşalım,” dedi Evan Shook. “Kliması canavardır.”</span></p>

      <p class="paragraf-2" xml:lang="tr-TR"><span xml:lang="en-US">Aracın için serin ve hoştu. John Wesley Weiderman iç genişliği ve döşemelerin kalitesini övdü, yakıt tüketimini sordu. Çevreye zarar rakamlarını önemsemez göründü. “Kasırga gelirse,” dedi, “kuzeye mi gideceksiniz?”</span></p>

      <p class="paragraf-2" xml:lang="tr-TR"><span xml:lang="en-US">“Yok. Biraz eser, biraz yağar ama fazla zarar vermez. Bahamalar’ı fena vuracağı kesin ama.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, kasırganın gidişatını Miami televizyonlarının abartma meraklısı hava raporcularından takip ediyordu. Françoise’ın beklenmedik bir dönüş yaparak batıya yönelmesi halinde, evin tüm gedikleri alelacele kapatılacaktı. Lipscomb çifti villalarının yerle bir olacağı korkusuyla saat başı telefon açıyordu.</span></p>

      <p class="paragraf-2" xml:lang="tr-TR"><span xml:lang="en-US">“Şu kaçaktan bahsetsenize,” dedi.</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un endişesinin Yancy’nin güvenliğiyle ilgisi yoktu; derdi, mahallenin huzuru ve bu huzurun bozulmasının sözleşme imzasına yapabileceği etkiydi. Yeni evleri için duydukları tüm heyecana karşın, Lipscomb çiftinin, civarda işlenecek bir cinayet karşısında imzadan kaçma ihtimalleri yüksekti. Evan Shook, Yancy’nin hayatını tehlikeye atacak ne yaptığını merak ediyordu; kim bilir, belki zamanında içeri tıktığı bir gangster kaçmış ve intikam yemini etmişti…</span></p>

      <p class="paragraf-2" xml:lang="tr-TR"><span xml:lang="en-US">“Adı, Plover Chase,” dedi John Wesley Weiderman. “Bonnie Witt adını kullanıyor. Tanıyor musunuz?”</span></p>

      <p class="paragraf-2" xml:lang="tr-TR"><span xml:lang="en-US">“Tanımıyorum.”</span> <span class="char-style-override-2" xml:lang="en-US">Yancy’nin sapığı kadın mıymış?</span></p>

      <p class="paragraf-2" xml:lang="tr-TR"><span xml:lang="en-US">“Bir ara sevgiliymişler.”</span></p>

      <p class="paragraf-2" xml:lang="tr-TR"><span xml:lang="en-US">“Ya…” Kaçık Yancy’nin başka bir manyakla takılması şaşırtıcı gelmemişti Evan Shook’a.</span></p>

      <p class="paragraf-2" xml:lang="tr-TR"><span xml:lang="en-US">“Kocasından aldığımız bir fotoğrafı var yanımda. Bay Yancy sizi kız arkadaşlarıyla tanıştırdı mı hiç?”</span></p>

      <p class="paragraf-2" xml:lang="tr-TR"><span xml:lang="en-US">“Yok.” Evan Shook fotoğrafa baktı. “Geçen gün buradaydı bu kadın,” dedi. “Genç bir tip vardı yanında. Yarım akıllı bir şey.”</span></p>

      <p class="paragraf-2" xml:lang="tr-TR"><span xml:lang="en-US">“Ayrılmış ondan,” dedi John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">“Benim eve yerleşmişlerdi. Çadır, uyku tulumları falan… Ta bilmem nereden gelmişlermiş; soyulduk demişti kadın. Motel parası verdim.” Evan Shook, geri vermeden önce fotoğrafa bir daha baktı. Evet, kesinlikle bu kadındı. “Ama Yancy’den bahsetmedi hiç.”</span></p>

      <p class="paragraf-2" xml:lang="tr-TR"><span xml:lang="en-US">Ajan Weiderman, Plover Chase’in Tulsa’da bir seks suçundan hüküm giydikten sonra kaçtığını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Nasıl bir seks suçu?” Evan Shook’un hayal gücü devreye girmeye heveslenmişti derhal.</span></p>

      <p class="paragraf-2" xml:lang="tr-TR"><span xml:lang="en-US">“O kısmına hiç girmeyeyim.”</span></p>

      <p class="paragraf-2" xml:lang="tr-TR"><span xml:lang="en-US">“Ama tehlikeli, öyle mi?”</span></p>

      <p class="paragraf-2" xml:lang="tr-TR"><span xml:lang="en-US">“Anladığım kadarıyla, yeni biriyle, bir doktorla çıktığı için Bay Yancy’ye kızgınmış. İkisine de zarar verme niyeti taşıdığından şüpheleniyoruz,” dedi John Wesley Weiderman. “Ancak Bayan Chase’in geçmişinde şiddet suçu bulunmuyor. İşlediği suç için… İstismar diyebiliriz.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook yalandan ayıplama pozlarında cık cık çekti. Oysa feci ilgisini çekmişti anlatılan. Hayatında hiçbir kadının cinsel istismarına maruz kalmamıştı ama karısının ve son aylarda metresinin yatak odasında yaptıkları tekdüze uygulamaların yanında pek çekici göründüğü kesindi.</span></p>

      <p class="paragraf-2" xml:lang="tr-TR"><span xml:lang="en-US">Oklahoma’dan gelen kanun adamı, “Aşk üçgenleri beladır,” dedi. “Kişilerin verecekleri tepkileri öngörmek mümkün değildir. Bana, Bayan Chase’in hesaplaşmak üzere buraya gelebileceği söylendi. Kundaklama türü bir girişim mümkün bence.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, Yancy gibi bir komşuyu kaybetmenin mahallenin hayrına dokunacağını düşünmekle birlikte, “Eyvah eyvah,” dedi. Yancy’nin döküntü evinin, emlak fiyatlarına zarar verdiği açıktı. Kaçak kadın evi yakmaya kalkarsa, Lipscomb çiftine, Yancy’nin elde sigara uyuyakaldığı yollu acıklı bir hikaye uydurabilirdi.</span></p>

      <p class="paragraf-2" xml:lang="tr-TR"><span xml:lang="en-US">“Lütfen komşunuzda olağandışı bir durum görürseniz haber verin,” dedi Ajan John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">“Elbette. Kartvizitiniz var mıydı?”</span></p>

      <p class="paragraf-2" xml:lang="tr-TR"><span xml:lang="en-US">“Var.”</span></p>

      <p class="paragraf-2" xml:lang="tr-TR"><span xml:lang="en-US">“Şu resmi bir daha görebilir miyim? Neme lazım…”</span></p>

      <p class="paragraf-2" xml:lang="tr-TR"><span xml:lang="en-US">“Alın, sizde kalsın. Bende kopyaları var.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, uygunsuzluğunu gayet iyi bildiği hevesini gizlemeye çalışarak, “Teşekkür ederim,” dedi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Neville, Christopher ve kadınının evine koşturan Yancy adlı adamı aklından atamadığı için bir türlü uykuya dalamıyordu. Neden Christopher’ın kesik gömlek kolundan bahsedince o kadar heyecanlanmıştı acaba? Neville, Amerikalı polisin –sahiden polisse– Yeşil Kıyı mücadelesinde kendine arka çıkabileceğini umuyordu.</span></p>

      <p class="paragraf-2" xml:lang="tr-TR"><span xml:lang="en-US">İyi ama kasırga kapıya dayanmışken tek başına ne yapacağını sanmıştı? Christopher’ı tutuklamaya mı niyetliydi? Bir şey yapamadan Egg pestilini çıkarır hatta adamı öldürebilirdi bile…</span></p>

      <p class="paragraf-2" xml:lang="tr-TR"><span xml:lang="en-US">Neville kalktı, giyindi, Yancy’nin oltasını aldı ve Joyous’un evini arka kapıdan terk etti. Joyous’un kızının bisikletini ödünç aldı ve Bannister Point’e varana dek var gücüyle pedal bastı. Çok geçmeden karşısına bir çift far çıktı; tam gaz giden bir araba yüzünden yoldan çıkmak zorunda kaldı.</span></p>

      <p class="paragraf-2" xml:lang="tr-TR"><span xml:lang="en-US">Christopher’ın sarı cipiydi bu: Şoför mahallinde oturansa Egg’di. Kocaman ellerinden biri direksiyonda, diğeriyse siyah saçlı, dehşete kapılmış bir kadının saçlarındaydı. Neville kadının Kübalı yahut Porto Rikolu olabileceğini düşündü.</span></p>

      <p class="paragraf-2" xml:lang="tr-TR"><span xml:lang="en-US">Christopher’ın evine vardığında, sırılsıklam ve rüzgar sersemiydi. Neredeyse yatay yağan yağmur, evin ışıklarında gümüş iğneciklere dönüşüyor; hindistancevizi ağaçları, delirmiş devler misali sarsılarak eğiliyordu. Neville için bu manzara, daha önce kasırga geçirdiğinden, o kadar cehennemden çıkma değildi. Eve yaklaşırken silah seslerini duyunca atıldı, gölgelerde kalmaya dikkat ederek ilerledi.</span></p>

      <p class="paragraf-2" xml:lang="tr-TR"><span xml:lang="en-US">Evin kuzey tarafında üç kişi, kudurmuş yağmurun altında dikiliyordu. İçlerinden biri, Bay Yancy’ydi. Diğer ikisinden biriyse kucağında domuz yavrusu ya da benzeri bir yaratık tutan bir kadındı. Christopher’ın kadını… Neville’e arkası dönük duran adamsa Egg kadar irikıyım ama çok daha fazla saçlıydı. Herhalde Christopher’dı bu adam ve Yancy’ye doğrulttuğu da herhalde bir tüfekti.</span></p>

      <p class="paragraf-2" xml:lang="tr-TR"><span xml:lang="en-US">Üzerlerine düşen ışık Neville’e Christopher’ın suçluluğunu ve Amerikalının önemini bir kez daha gösteriyordu. Christopher, ciddi tehlike sunmadığı sürece birini öldürme zahmetine girmezdi.</span></p>

      <p class="paragraf-2" xml:lang="tr-TR"><span xml:lang="en-US">Neville’in taş veya sopa arayacak vakti yoktu. Oltayı dizinde kırdı, fırladı ve elindeki parçayı Christopher’a sapladı. Darbenin şiddeti, oltanın kalan parçasını yardı; sarması yerinden fırlayarak bir su birikintisine düştü.</span></p>

      <p class="paragraf-2" xml:lang="tr-TR"><span xml:lang="en-US">Neville genç değildi ama onca yıl tekneyle uğraşmak ve büyük balık tutmak yüzünden kolları kuvvetliydi. Oltanınsa sap kısmı sağlam ve katı kalmak üzere tasarlanmıştı. Christopher Grunion zor bela duyulabilecek zayıflıkta bir çığlıkla yüzükoyun devrildi. Tüfek altında kalmıştı. Kadın dizüstü çökerek böğürmeye başladı.</span></p>

      <p class="paragraf-2" xml:lang="tr-TR"><span xml:lang="en-US">Neville, Yancy’yi kolundan yakaladı. “Yürü! Çabuk!”</span></p>

      <p class="paragraf-2" xml:lang="tr-TR"><span xml:lang="en-US">“Gelemem!”</span></p>

      <p class="paragraf-2" xml:lang="tr-TR"><span xml:lang="en-US">“Koş!” Neville, Amerikalıyı ite kaka önüne düşürdü; çalıların, sarsılan ağaçların arasından yola fırladılar.</span></p>

      <p class="paragraf-2" xml:lang="tr-TR"><span xml:lang="en-US">Yüz metre kadar sonra Yancy aniden durdu, nefes nefese öne eğildi.</span></p>

      <p class="paragraf-2" xml:lang="tr-TR"><span xml:lang="en-US">“Rosa,” diyebildi.</span></p>

      <p class="paragraf-2" xml:lang="tr-TR"><span xml:lang="en-US">“O kim?”</span></p>

      <p class="paragraf-2" xml:lang="tr-TR"><span xml:lang="en-US">“Benim kadın… Orada kaldı.”</span></p>

      <p class="paragraf-2" xml:lang="tr-TR"><span xml:lang="en-US">“Yok, kalmadı,” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">Yancy doğruldu. “Hayatta yani?”</span></p>

      <p class="paragraf-2" xml:lang="tr-TR"><span xml:lang="en-US">“Ö’lle. Gördüm ben.”</span></p>

      <p class="paragraf-2" xml:lang="tr-TR"><span xml:lang="en-US">“Tamam. Tamam.” Polis, elleri belinde, hâlâ nefes nefeseydi. Çakan şimşeğin metalik beyazı Neville’e adamın aklından geçenleri anlatmaya yetti.</span></p>

      <p class="paragraf-2" xml:lang="tr-TR"><span xml:lang="en-US">“Nerede, söyle, Bay Stafford.”</span></p>

      <p class="paragraf-2" xml:lang="tr-TR"><span xml:lang="en-US">Neville başka şimşekler bekleyerek, “Biliyorum galiba yerini,” dedi.</span></p>
    </div>
  </div>
</body>
</html>
