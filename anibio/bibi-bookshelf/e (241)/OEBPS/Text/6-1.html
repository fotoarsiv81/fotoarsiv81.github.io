<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-1.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-2" xml:lang="tr-TR">İki</p>

      <p class="paragraf-2" xml:lang="tr-TR"><span xml:lang="en-US">Temmuz ortasında adalara feci bir sıcak iner. Avlanacak balıklar derin denize kaçar, pelikanlar ağaç gölgelerine saklanır ve öğlen saatlerinde dışarda ancak en turist turistler görülür. Yancy’nin hiçbir polis işareti taşımayan resmî arabasında klima gayet iyi çalışıyordu ama neme lazım diyerek aldığı buzlu çubukları, yolcu koltuğuna yerleştirdiği soğutucuya, kopuk kolun yanına koymuştu.</span></p>

      <p class="paragraf-2" xml:lang="tr-TR"><span xml:lang="en-US">Feci sabırsız sürücülerdendi; ancak buzlu çubukları emerek sakinleşebiliyordu. Buzlu çubuk emme alışkanlığının nedeni Bonnie’ydi; Bonnie, otoyolda Yancy’yle gitmekten pek ürküyordu. Yancy’nin Bonnie haricinde sevdiği tat ise mangoydu. Aklını meşgul eden düşünceler şimdilik bunlardı.</span></p>

      <p class="paragraf-2" xml:lang="tr-TR"><span xml:lang="en-US">Miami’ye varması normalde bir buçuk saat sürerdi ama Yancy, portatif buzlukta daha yer var nasılsa düşüncesiyle yolda durup bir sürü yengeç almıştı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">“Espri anlayışın bu mu?” Göğsündeki isimlikte Dr. Rosa Campesino yazan Adli Tabip başyardımcısı, kahverengi gözlü ve ciddi bakışlı bir kadındı.</span></p>

      <p class="paragraf-2" xml:lang="tr-TR"><span xml:lang="en-US">“Kap bir buzlu çubuk,” dedi Yancy. “Yengeçlere heveslenme ama.”</span></p>

      <p class="paragraf-2" xml:lang="tr-TR"><span xml:lang="en-US">Dr. Campesino dikkatle kolu alıp paketi açarken Yancy, Rawlings’in bulgularını sıraladı. Kadın, dimdik duran orta parmak üzerine hiçbir yorum yapmadan kolu boş otopsi masasına yerleştirdi.</span></p>

      <p class="paragraf-2" xml:lang="tr-TR"><span xml:lang="en-US">“Bunlardan çok gördün herhalde,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Sense bunu ta Key West’ten buraya getirdin. Çünkü?”</span></p>

      <p class="paragraf-2" xml:lang="tr-TR"><span xml:lang="en-US">“Şerif sizin kurbanlardan birine ait olabileceğini düşündü.”</span></p>

      <p class="paragraf-2" xml:lang="tr-TR"><span xml:lang="en-US">“Fotoğraflarını e-postayla yollayıp benzinden tasarruf edebilirdin,” dedi doktor.</span></p>

      <p class="paragraf-2" xml:lang="tr-TR"><span xml:lang="en-US">“Yemeğe çıkar mıyız?”</span></p>

      <p class="paragraf-2" xml:lang="tr-TR"><span xml:lang="en-US">Nihayet gülümsemişti kadın. “Birazdan dönerim.”</span></p>

      <p class="paragraf-2" xml:lang="tr-TR"><span xml:lang="en-US">Yancy bir buzlu çubuk daha götürdü. Yaz ortasında, yaşayanlar için morgdan çok daha beter yerler vardı. Klima on yedi dereceye ayarlanmıştı; hoştu.</span></p>

      <p class="paragraf-2" xml:lang="tr-TR"><span xml:lang="en-US">Dr. Campesino elinde ırk, cinsiyet ve yaklaşık yaşlara göre düzenlenmiş, bulunmuş uzuvlar listesiyle geri döndü. Üç adet kısmi gövde, iki sol bacak, bir kalça, üç kulak, yedi farklı ayak parmağı ve bir kırık kafatası… Hiçbiri kırklarında ve irikıyım bir beyaza ait değildi.</span></p>

      <p class="paragraf-2" xml:lang="tr-TR"><span xml:lang="en-US">“Biliyordum,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Bir dahakine artık.”</span></p>

      <p class="paragraf-2" xml:lang="tr-TR"><span xml:lang="en-US">“Aç değil misin cidden?”</span></p>

      <p class="paragraf-2" xml:lang="tr-TR"><span xml:lang="en-US">“Kocam SWAT timinde keskin nişancı.”</span></p>

      <p class="paragraf-2" xml:lang="tr-TR"><span xml:lang="en-US">“Anlaşıldı.”</span></p>

      <p class="paragraf-2" xml:lang="tr-TR"><span xml:lang="en-US">“Şunu fark ettin mi?” Doktor, kurşunkaleminin silgili ucuyla kararmış kolun bilek kısmındaki pembe şeridi işaret ediyordu. “Kol saati gitmiş,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Köpekbalığı çiğnerken düşmüştür garibandan.”</span></p>

      <p class="paragraf-2" xml:lang="tr-TR"><span xml:lang="en-US">Dr. Campesino hafifçe kafa salladı. “Kol kopmalarında genellikle kurbanın saati yerinde kalır. Cinayetlerde öyle değildir. Kötüler adamlar ya tefecilere okutmak ya da kimlik tespitini zorlaştırmak için kol saatlerini alırlar.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Şerif Summers’ın lafını duymak istemeyeceğinden emindi. “Nikah yüzüğünü niye almamışlar öyleyse?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Haklısın. Pahalı bir şeye benziyor.”</span></p>

      <p class="paragraf-2" xml:lang="tr-TR"><span xml:lang="en-US">“Platin bence. Karısı görse kesin tanır.”</span></p>

      <p class="paragraf-2" xml:lang="tr-TR"><span xml:lang="en-US">Dr. Campesino birden uzvun üzerine eğildi.</span></p>

      <p class="paragraf-2" xml:lang="tr-TR"><span xml:lang="en-US">“Ne var?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kemiğin bu ucu fena hırpalanmış.”</span></p>

      <p class="paragraf-2" xml:lang="tr-TR"><span xml:lang="en-US">“Belki düşüp motor pervanesine kaptırmıştır.”</span></p>

      <p class="paragraf-2" xml:lang="tr-TR"><span xml:lang="en-US">“Yok. Onun yarası farklı.”</span></p>

      <p class="paragraf-2" xml:lang="tr-TR"><span xml:lang="en-US">“Mahvediyorsun beni,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Patolog, alet tepsisinden bir pens alarak üst koldaki deliklerden birinden sipsivri bir diş çıkardı. Ufak denebilecek gri dişi Yancy’nin avucuna bıraktı.</span></p>

      <p class="paragraf-2" xml:lang="tr-TR"><span xml:lang="en-US">“Köpekbalığı uzmanı değilim,” dedi. “Deniz biyologları dişin hangi türden geldiğini söyleyebilirler.”</span></p>

      <p class="paragraf-2" xml:lang="tr-TR"><span xml:lang="en-US">Yancy dişi cebine atıp, kolun suda ne kadar kaldığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Beş ila yedi gün. Belki daha fazla.” Genç patolog, kolun resimlerini çekti ve yetki alanlarına ilintili bir vaka düşerse, fotoğrafları kayda geçireceğine söz verdi.</span></p>

      <p class="paragraf-2" xml:lang="tr-TR"><span xml:lang="en-US">“Burada kalamaz mı?” dedi Yancy. “Valla, alırsan beni bin bir eziyetten kurtarırsın.”</span></p>

      <p class="paragraf-2" xml:lang="tr-TR"><span xml:lang="en-US">“Vaka bizim değil, kusura bakma.” Dr. Campesino yetim kolu buz kutusuna yerleştirirken yengeçlere değdirmemeye özen gösterdi. “Uyacak bir şey çıkarsa haber veririm.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Miami-Dade Adli Tıp Kurumu’nun, yetki alanı dışındaki zorlu vakalara arada yardım ettiğinin farkındaydı. Şerifin kendisini cinayet soruşturması başlatsın diye yollamadığının da farkındaydı.</span></p>

      <p class="paragraf-2" xml:lang="tr-TR"><span xml:lang="en-US">“Kaza diyebilir miyiz? Yani tahmin etmen gerekse?”</span></p>

      <p class="paragraf-2" xml:lang="tr-TR"><span xml:lang="en-US">Dr. Campesino, lateks eldivenlerini çıkararak, “Daha ayrıntılı inceleme yapmadan bir şey diyemem,” dedi. “Monroe İlçesi’nden resmî talep gelse, onu da memnuniyetle yapardım.”</span></p>

      <p class="paragraf-2" xml:lang="tr-TR"><span xml:lang="en-US">“Ki gelmeyecek.”</span></p>

      <p class="paragraf-2" xml:lang="tr-TR"><span xml:lang="en-US">“Niye?”</span></p>

      <p class="paragraf-2" xml:lang="tr-TR"><span xml:lang="en-US">“Tamamen platonik bir yemekte anlatabilirim nedenini.”</span></p>

      <p class="paragraf-2" xml:lang="tr-TR"><span xml:lang="en-US">“Cık.”</span></p>

      <p class="paragraf-2" xml:lang="tr-TR"><span xml:lang="en-US">“Peki,” dedi Yancy. “E, yerimde olsan ne yapardın şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Key West’e döner, Dr. Rawlings’e kolu dondurucusuna koymasını söylerdim. Sonra oturup, kayıp kocasını aramaya gelecek kadını beklerdim.”</span></p>

      <p class="paragraf-2" xml:lang="tr-TR"><span xml:lang="en-US">“Kimse gelmezse peki? Gerçek aşkın yan yatması fenadır. Tecrübelerimden biliyorum.”</span></p>

      <p class="paragraf-2" xml:lang="tr-TR"><span xml:lang="en-US">“Ben bir şey sorsam? Orta parmağı sen mi böyle yaptın?”</span></p>

      <p class="paragraf-2" xml:lang="tr-TR"><span xml:lang="en-US">“Yok artık,” dedi Yancy. “Bulunduğunda böyleymiş.” Elini buz kutusuna daldırıp diplere kaçmış bir mangolu buz çubuğu almadan önce, kolu yana çekmişti. “Sapık gibi mi göründüm sana, Rosa?”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy’nin Miami Polisi’nden ayrılmasına neden olan kişi, o dönemde Suç İhbar Hattı’nda görev yapan Johnny Mendez adlı bir komiser yardımcısıydı. Mendez, gelirini yükseltmek için eş, dost, akraba, kim varsa hattı aratıp çözülmüş vakaları, dedektiflerin çoktan bulduğu ipuçlarını ihbar ettiriyordu. Ardından ihbar listesini güzelce imzalıyor, ihbarlara verilen ödüllerin yarısını cebe indiriyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy dönen dolaba, bir otobüs şoförünün, Küçük Havana mahallesinde bir manikür salonunu soyan birine ulaşılmasını sağlayan “müthiş ihbarı”na karşılık Suç İhbar Hattı’ndan aldığı dört bin beş yüz dolar ödülün haberini gazetede okuduğunda uyanmıştı. Uyanmıştı çünkü Yancy aynı soyguncuyu daha önce bizzat ve mahalleliden hiçbir yardım almadan yakalamıştı. Adam soygun sırasında balıkçılık lisansını olay yerinde düşürmek gibi gayet yardımsever bir hata yapmıştı ve Yancy, iki günlük aramanın sonunda adamı teknesini verniklerken enselemişti.</span></p>

      <p class="paragraf-2" xml:lang="tr-TR"><span xml:lang="en-US">Sahte ihbarı yapan otobüs şoförü, Mendez’in ikinci göbek kuzeni çıkmıştı. Yancy bir sabah adamın kullandığı otobüse binip en öne oturarak not defterini açmış, şoförse otuz üç durak sonunda yaptığını bülbül misali şakımıştı. Dediğine göre Mendez olayın gazeteye çıkmasına çok kızmış ve ödülün üç bin beş yüz dolarlık kısmını kendine almıştı.</span></p>

      <p class="paragraf-2" xml:lang="tr-TR"><span xml:lang="en-US">Aynı gece Yancy, sürüsüne bereket kolalı rom devirdikten sonra Suç İhbar Hattı’nı arayıp Komiser Yardımcısı Mendez’in zimmetine para geçirdiğini ihbar etmenin süper akıllıca ve esprili bir hamle olacağına karar vermişti. Mendez ise espri seven biri değildi ve işlediği suça dair tüm izleri çoktan silmeye koyulmuştu. Nihayetinde İç İşleri Yancy’yi meslektaşa iftira atmak ve şantaj yoluyla Suç İhbar Hattı’ndan para sızdırmaya kalkışmakla suçlamıştı. Yancy’nin kendini savunmasını iyice güçleştirense İhbar Hattı’na yaptığı aramanın kaydıydı: Yozlaşmış bir polisi “cesaretle” ortaya çıkarmasına karşılık elli bin dolarlık bir ödülün uygun kaçacağını öne sürmüştü telefonda.</span></p>

      <p class="paragraf-2" xml:lang="tr-TR"><span xml:lang="en-US">Yancy ihbarı yaparken sözlerini gayet alaycı bir tonla sarf etmişti etmesine ama kurul, Mendez halen görevdeyken her nasılsa mıknatıs etkisine maruz kalarak bozulmuş telefon kaydını dinlemek yerine yazılı dökümünü okumayı yeterli bulmuştu. Maaşsız açığa alınan Yancy kısa sürede avukata yetiştirecek para bulamaz duruma düşünce, siciline işlenerek kovulmama karşılığında istifasını vermek zorunda kalmıştı. Komiser Yardımcısı Mendez tüm suçlamaları reddetmesine rağmen sessizce K-9 birimine tayin edilmişti. Kısa süre sonra Kong adındaki bir Belçika Kurt Köpeği tarafından kasıklarından ısırılan Mendez, üç ameliyat geçirdikten sonra sondayla hayatına devam etmek zorunda kalmıştı.</span></p>

      <p class="paragraf-2" xml:lang="tr-TR"><span xml:lang="en-US">Mendez kırk dört yaşında malulen emekliye ayrılmıştı. Coral Gables’ta, Venedik Caddesi’nde oturuyordu. Evinin önünde, Suç İhbar Hattı’ndan kaldırdıklarıyla aldığı kuşku götürmeyecek gümüş renkli bir Lexus vardı. Kopuk kol meselesine en uygun görünen çözümlerden biri, kolu Mendez’in arabasına, belki dikiz aynasından sarkan tespihine bağlayarak yerleştirmekti. Ama Yancy fikrinden çabuk vazgeçti. Mendez bir şekilde paniği atlatıp polisi arar ve kopuk kol Adli Tıp’a giderse, nihayetinde Yancy’ye ulaşmaları hiç zor olmazdı.</span></p>

      <p class="paragraf-2" xml:lang="tr-TR"><span xml:lang="en-US">Yancy yıllardan beri akla ziyan intikam hayalleri kurmuştu. Mesela bir ara Mendez’in karısını baştan çıkarmayı düşünmüş ama sonra adama iyilik edeceğini kavrayarak vazgeçmişti. Cadalozun önde gideniydi kadın. Yüzü, bir sürü beyhude estetik ameliyattan geçmiş bir gorili andırıyordu. Yancy bir defasında kadınla buluşup içki içmiş, izleyen iki hafta boyunca ışıkları söndürmeden uyumuştu.</span></p>

      <p class="paragraf-2" xml:lang="tr-TR"><span xml:lang="en-US">Arabasını Mendez’in aşk yuvasından bir blok öteye park etti. Lexus’un ön camında tombalak bir Siyam kedisi uyukluyordu. Yancy kedinin, kesinlikle kedisever havası taşıyan Mendez’e ait olduğunu tahmin etti. K-9 aday adaylarını kontrol edemeyişi de tahminini destekliyordu.</span></p>

      <p class="paragraf-2" xml:lang="tr-TR"><span xml:lang="en-US">Siyam kedisini araklama kararını tam alamadan telefonu çaldı. Arayan, şerifti. Herhalde koldan kurtulduğu haberini alma derdindeydi. Yancy açmadı, işi telesekretere bıraktı.</span></p>

      <p class="paragraf-2" xml:lang="tr-TR"><span xml:lang="en-US">Keys’e dönüş yolunda Burton’ı arayarak kötü haberi verdi.</span></p>

      <p class="paragraf-2" xml:lang="tr-TR"><span xml:lang="en-US">“Almadılar. Ne yapacağım şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Tavsiyem,” dedi Burton, “bir yerlerde kaybedivermen.”</span></p>

      <p class="paragraf-2" xml:lang="tr-TR"><span xml:lang="en-US">“Lafa bak!”</span></p>

      <p class="paragraf-2" xml:lang="tr-TR"><span xml:lang="en-US">“Ciddiyim. 905’ten Kuzey Key Largo’ya dön. Yolun yarısında eski bir horoz dövüşü salonuna çıkan toprak bir yol göreceksin.”</span></p>

      <p class="paragraf-2" xml:lang="tr-TR"><span xml:lang="en-US">Yancy beğenmemişti planı. “Bende bu şans varken, horozculardan biri bulur kolu.”</span></p>

      <p class="paragraf-2" xml:lang="tr-TR"><span xml:lang="en-US">“Karınca ve akbabalardan önce bulamaz kimse.”</span></p>

      <p class="paragraf-2" xml:lang="tr-TR"><span xml:lang="en-US">“Sonny’nin derdi neymiş? O kadar önemli bir şey değil ki bu!”</span></p>

      <p class="paragraf-2" xml:lang="tr-TR"><span xml:lang="en-US">Burton, Kanal 7 aradığında şerifin feci korktuğunu söyledi. “Hem zaten basına vakanın Miami Polisi’ne devredildiğini açıkladı bile.”</span></p>

      <p class="paragraf-2" xml:lang="tr-TR"><span xml:lang="en-US">“Acele etme demiştim ona.”</span></p>

      <p class="paragraf-2" xml:lang="tr-TR"><span xml:lang="en-US">“At şu kolu bir yere işte.”</span></p>

      <p class="paragraf-2" xml:lang="tr-TR"><span xml:lang="en-US">“Bir düşüneyim.”</span></p>

      <p class="paragraf-2" xml:lang="tr-TR"><span xml:lang="en-US">“Düşünmesen…”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy yengeçleri palmiye kökü, limon ve kırmızıbiberle haşlamıştı. Bonnie bir şişe Bordo getirmişti. Yancy’nin şarabın yılından anladığı falan yoktu ama hamle pek vaatkar görünüyordu. Öte yandan Bonnie hâlâ, “Aslında hiç gelmemeliydim,” diyordu.</span></p>

      <p class="paragraf-2" xml:lang="tr-TR"><span xml:lang="en-US">Yemeği sundurmada, camsız pencere ve kapısız kapılarından günün son ışıkları süzülen kaba inşaatın mahvettiği dünya çapında kaliteli günbatımı manzarasına karşı yediler.</span></p>

      <p class="paragraf-2" xml:lang="tr-TR"><span xml:lang="en-US">“Doktor Bey neredeler?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Lauderdale’de… Yarın bankacılarımızla toplantısı var.”</span></p>

      <p class="paragraf-2" xml:lang="tr-TR"><span xml:lang="en-US">“Bankacılarının olması hoştur herhalde. Çift anlamında. ‘İşte Noel ağacımız… İşte arabamız… Ha, bunlar da bankacılarımız.’”</span></p>

      <p class="paragraf-2" xml:lang="tr-TR"><span xml:lang="en-US">“Kes artık, Andrew.” Kabarık saçını toplayıp atkuyruğu yapmış, dudaklarına parlak pembe ruj sürmüştü.</span></p>

      <p class="paragraf-2" xml:lang="tr-TR"><span xml:lang="en-US">“O altmışında, sen kırkında,” diyerek ellerini iki yana açtı Yancy. “Hiç anlamıyorum.”</span></p>

      <p class="paragraf-2" xml:lang="tr-TR"><span xml:lang="en-US">“Yağlamayı bırak. Kırk iki yaşındayım; gayet iyi biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">Terliklerini ayağından savurup bronz bacaklarını üst üste attı. Yancy’nin içinde elini ayağını hepten boşaltacak bir kıpırdanma baş gösterdi. Elektrik süpürgesi olayından beri yatmamışlardı.</span></p>

      <p class="paragraf-2" xml:lang="tr-TR"><span xml:lang="en-US">“Cliff’le ikiniz şikayetlerinizi geri alırsanız, şerif cezamı kaldıracak,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ha, onun için davet ettin beni yani.”</span></p>

      <p class="paragraf-2" xml:lang="tr-TR"><span xml:lang="en-US">“Her hafta en az üç defa davet ediyorum; hepsini reddediyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Valla Cliff’in kararı kesin,” dedi Bonnie. “Cezanı çekmeni istiyor.”</span></p>

      <p class="paragraf-2" xml:lang="tr-TR"><span xml:lang="en-US">Yancy, mahkemenin herkesi küçük düşüreceğini söyledi. “Özellikle sözde kurbanı.”</span></p>

      <p class="paragraf-2" xml:lang="tr-TR"><span xml:lang="en-US">“Sözde mi? Bendeniz dahil üç yüz tanık var ortada.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Saldırı, gezi gemisi yolcularıyla dolup taşan Mallory Meydanı’nda, öğle saati gerçekleşmişti. Olan biteni gayet açık gösteren on dört ayrı video çekimi savcının elindeydi.</span></p>

      <p class="paragraf-2" xml:lang="tr-TR"><span xml:lang="en-US">Yancy, “Kimse sana orospu diyemez,” yollu homurdandı.</span></p>

      <p class="paragraf-2" xml:lang="tr-TR"><span xml:lang="en-US">“E, hatırlayacağın üzere, adamı aldatıyordum. Ayrıca ‘orospu’ değil, ‘kaltak’ demişti.” Bonnie tabağını kucağında dengeledi. “Feci lezzetliymiş bunlar.”</span></p>

      <p class="paragraf-2" xml:lang="tr-TR"><span xml:lang="en-US">“Bir konuşsan… Rozetimi geri almam lazım.”</span></p>

      <p class="paragraf-2" xml:lang="tr-TR"><span xml:lang="en-US">“Niye normal adamlar gibi yumruğu patlatmazsın, anlamıyorum! Hortumu adamın kıçına sokmaya kalkışman şart mıydı?”</span></p>

      <p class="paragraf-2" xml:lang="tr-TR"><span xml:lang="en-US">Omuz silkti Yancy. “Hep kıçında kurt var adamın demez miydin? Yardım ediyordum işte.”</span></p>

      <p class="paragraf-2" xml:lang="tr-TR"><span xml:lang="en-US">“Biriyle görüşüyor musun?” Bonnie ustalıkla konu değiştirme becerisinden yoksundu. “Bence daha hazır değilsin; hâlâ toparlanma evresindesin.”</span></p>

      <p class="paragraf-2" xml:lang="tr-TR"><span xml:lang="en-US">“Doğru. Perişanım. Bir daha söyle bakayım, Cliff neden boşamıyordu seni?”</span></p>

      <p class="paragraf-2" xml:lang="tr-TR"><span xml:lang="en-US">“Adam bana tapıyor, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Bizi basmasına rağmen?”</span></p>

      <p class="paragraf-2" xml:lang="tr-TR"><span xml:lang="en-US">“Öyle,” dedi Bonnie sabırsızca.</span></p>

      <p class="paragraf-2" xml:lang="tr-TR"><span xml:lang="en-US">“Kendi teknesinde hem de.”</span></p>

      <p class="paragraf-2" xml:lang="tr-TR"><span xml:lang="en-US">“Yüz kere konuştuk bunları.”</span></p>

      <p class="paragraf-2" xml:lang="tr-TR"><span xml:lang="en-US">“Hem de kendi kamarasında. Karısı ve herifin teki…” Yancy bir kıskacı ağzına atıp hırsla çiğnedi. “Nasıl göründük gözüne, kim bilir?”</span></p>

      <p class="paragraf-2" xml:lang="tr-TR"><span xml:lang="en-US">Yeni nesil cahil güneyli keşlere el altından bolca Vicodin ve Percocet satan bol kârlı bir kliniğe sahip olan Dr. Clifford Witt, nihayet emekliye ayrılıp kendine her türlü zamazingosu tam, kocaman bir yat almıştı.</span></p>

      <p class="paragraf-2" xml:lang="tr-TR"><span xml:lang="en-US">“Sana önem vermesem gelmezdim bu gece,” dedi Bonnie.</span></p>

      <p class="paragraf-2" xml:lang="tr-TR"><span xml:lang="en-US">“Ama aleyhimde tanıklık edeceksin.”</span></p>

      <p class="paragraf-2" xml:lang="tr-TR"><span xml:lang="en-US">“Keyfimden değil, Andrew.” Önüne baktı, kot şortundaki isyankar bir iplik ucunu çekiştirdi. “Tabii anlaşma yapıp hepimizi rezillikten kurtarabilirsin.”</span></p>

      <p class="paragraf-2" xml:lang="tr-TR"><span xml:lang="en-US">Kaşları çatıldı Yancy’nin. “Anlaşma yapıp işimden mi olayım yani? Suçu kabul ettiğim an rozetim otomatik gider.”</span></p>

      <p class="paragraf-2" xml:lang="tr-TR"><span xml:lang="en-US">“Peki Clifford’ı şikayetini uygunsuz davranışa düşürmeye ikna edersem? Aramızda kalsın, Dickinson balıklama atlar öylesine.”</span></p>

      <p class="paragraf-2" xml:lang="tr-TR"><span xml:lang="en-US">Billy Dickinson ilçedeki eyalet savcısıydı ve skandallara hiç meraklı değildi.</span></p>

      <p class="paragraf-2" xml:lang="tr-TR"><span xml:lang="en-US">“Sonny beni gene de kovabilir,” dedi Yancy. “Ya da beteri, şerif yardımcılığına falan indirir.” Kariyer açısından geri dönüşü neredeyse imka</span><span xml:lang="en-US">nsız bir yoldu öylesi.</span></p>

      <p class="paragraf-2" xml:lang="tr-TR"><span xml:lang="en-US">“Şarabı nasıl buldun?”</span></p>

      <p class="paragraf-2" xml:lang="tr-TR"><span xml:lang="en-US">“Kekre,” dedi Yancy, “lakin neşeli.”</span></p>

      <p class="paragraf-2" xml:lang="tr-TR"><span xml:lang="en-US">İlişkileri bir Cumartesi günü süpermarkette, aynı olgun armuda uzandıkları anda başlamıştı. Ardından Bonnie’nin arabasına atlayıp soluğu ta Bahia Honda’da almış, geceyi orada park korucularından saklanıp delicesine sevişerek geçirmişlerdi. Armudu kahvaltıda paylaşmışlardı.</span></p>

      <p class="paragraf-2" xml:lang="tr-TR"><span xml:lang="en-US">Yancy, Bonnie’nin medeni durumundan haberdardı; Clifford Witt o ara kasabanın dermatoloğuydu ve Yancy’nin göstermek için uğradığı her yeni, hain görünüşlü et benine müdahale etmeye hevesliydi. Yancy, adamın her daim el altında bulunuşundan memnundu ama cinsel sapkınlıklarını ve tezgah altından hap meselelerini de duymuştu.</span></p>

      <p class="paragraf-2" xml:lang="tr-TR"><span xml:lang="en-US">Tüm bunlara rağmen, adamın karısının giysilerini çıkarmaya başladığında vicdanı sızlamıştı. Brezilya usulü tıraşla ilk defa karşılaşıyordu ve çok geçmeden coşku, diğer tüm yoluna çıkanları bastırıvermişti. Aslında genel tavrı, evli kadınlardan uzak durmaktı.</span></p>

      <p class="paragraf-2" xml:lang="tr-TR"><span xml:lang="en-US">Bonnie kalkarak, “Ben gideyim artık,” dedi. Soluk mavi gözleri ve gece ışığında uçlarında altın varmış gibi parıldayan kırmızımsı kirpikleri vardı.</span></p>

      <p class="paragraf-2" xml:lang="tr-TR"><span xml:lang="en-US">Yancy’nin yatak odasını ziyaret önerisini önce reddetti. “Ama hafif sarhoş gibiyim. Bir duş yapsam açılabilirim.”</span></p>

      <p class="paragraf-2" xml:lang="tr-TR"><span xml:lang="en-US">“O da olur.”</span></p>

      <p class="paragraf-2" xml:lang="tr-TR"><span xml:lang="en-US">Eski güzel günlerdeki gibiydi. Çok geçmeden Bonnie’nin çıplak poposu ıslak fayanslara çarparken Yancy’nin ayakları banyo paspasını gacırdatıyordu. Derken duvara çakılı sabunluğu kırdılar; ardından şampuanın dökülmesi Yancy’nin ritmini zora soktu. Nihayetinde havlulara sarınıp kurulanarak yatağa uzandıklarında Bonnie bombayı patlattı.</span></p>

      <p class="paragraf-2" xml:lang="tr-TR"><span xml:lang="en-US">“Oklahoma’da aranıyorum ben.”</span></p>

      <p class="paragraf-2" xml:lang="tr-TR"><span xml:lang="en-US">“Burada daha çok aranıyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Ciddiyim. Cliff’le o yüzden evlendim. Kaçaktım. Kanun kaçağıyım. .”</span></p>

      <p class="paragraf-2" xml:lang="tr-TR"><span xml:lang="en-US">Yancy seks sonrası diğer tarafı can kulağıyla dinleyebilenlerden değildi ya, Bonnie bu sefer dikkatini çekmişti.</span></p>

      <p class="paragraf-2" xml:lang="tr-TR"><span xml:lang="en-US">“Gerçek adım… Plover Chase.”</span></p>

      <p class="paragraf-2" xml:lang="tr-TR"><span xml:lang="en-US">“Ha…”</span></p>

      <p class="paragraf-2" xml:lang="tr-TR"><span xml:lang="en-US">“ Plover Chase!”</span></p>

      <p class="paragraf-2" xml:lang="tr-TR"><span xml:lang="en-US">“Peki,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Olayı hatırlamadığına inanamıyorum! Kalkma, bekle.”</span></p>

      <p class="paragraf-2" xml:lang="tr-TR"><span xml:lang="en-US">Bonnie çırılçıplak fırladı ve Yancy’nin, arabasından daha pahalıya patladığını tahmin ettiği Fransız malı çantasıyla odaya geri döndü. Mücevher kaplı bir bozuk para kesesinden, katlanarak kredi kartı boyuna indirilmiş bir gazete kupürü çıkardı. Yancy haberi okurken hem işlenen suçu hem de boyalı basında kopan yaygarayı hatırladı.</span></p>

      <p class="paragraf-2" xml:lang="tr-TR"><span xml:lang="en-US">Plover Chase, bir öğrencisini A verme vaadiyle yatağa atmaktan hüküm giymiş Tulsalı bir öğretmendi. Suçun işlendiği dönemde oğlan on beş, öğretmense yirmi yedi yaşındaydı. Öğretmen, tutuksuz yargılanmak üzere kefaletle salıverildikten sonra sırra kadem basmıştı.</span></p>

      <p class="paragraf-2" xml:lang="tr-TR"><span xml:lang="en-US">“Yargıç, ihtiyar dallamanın tekiydi. En az on yıl yiyecektim,” dedi Bonnie. “Bir uçağa atlayıp Lauderdale’e geldim. Cliff’in kliniği sekreter ilanı vermişti. Gerisi malum.”</span></p>

      <p class="paragraf-2" xml:lang="tr-TR"><span xml:lang="en-US">“Gerçeği biliyor mu?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Elbette.” Bu cevap, Bonnie’nin neden adamla evli kaldığını açıklıyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy’nin gözü, haberin başlığına kaydı: ÖĞRENCİSİYLE SEKS YAPAN ÖĞRETMEN İÇİN TUTUKLAMA EMRİ. Şaşırmış yahut kıskanmış rolü yapsa mı, emin değildi. Kendi geçmişinde bu kadar çarpıcı bir şey yoktu.</span></p>

      <p class="paragraf-2" xml:lang="tr-TR"><span xml:lang="en-US">“Bir iki gözlemimi söyleyebilir miyim?” dedi. “Birincisi, o zamankinden daha güzelsin.”</span></p>

      <p class="paragraf-2" xml:lang="tr-TR"><span xml:lang="en-US">“O baktığın kodes fotoğrafı, Andrew. Ayrıca, üstümü arayan memure lezbiyendi. Gözlerim o yüzden o kadar patlak çıktı.”</span></p>

      <p class="paragraf-2" xml:lang="tr-TR"><span xml:lang="en-US">Yancy devam edecekti. “İkincisi,” dedi, “Bonnie, Plover’dan çok daha seksi. Plover diye biriyle bu kadar yakınlaşamazdım; aşka gelmişken haykırılacak isimlerden değil bir kere.”</span></p>

      <p class="paragraf-2" xml:lang="tr-TR"><span xml:lang="en-US">“Cody hiç dert etmemişti.”</span></p>

      <p class="paragraf-2" xml:lang="tr-TR"><span xml:lang="en-US">Yancy tek kaşını kaldırdı. “Ergen kurbanın mı?”</span></p>

      <p class="paragraf-2" xml:lang="tr-TR"><span xml:lang="en-US">“Hem de ne kurban. Benden fazla pozisyon biliyordu.”</span></p>

      <p class="paragraf-2" xml:lang="tr-TR"><span xml:lang="en-US">“Cody, sağlam isim. Kaç yaşındadır şimdi? Otuz falan?”</span></p>

      <p class="paragraf-2" xml:lang="tr-TR"><span xml:lang="en-US">Bonnie oğlanın İngilizce sınıfında en önde oturduğunu anlattı. “Olanı savunacak değilim. Benle flört ediyordu; dert değildi. Oğlanların çoğu aynı havadaydı. Bizim… İşte adına ne dersen… Sadece iki hafta sürdü ve tabii, önüne gelen herkese anlattı. Polise giden anasıydı.”</span></p>

      <p class="paragraf-2" xml:lang="tr-TR"><span xml:lang="en-US">“A vermenden sonra mı?”</span></p>

      <p class="paragraf-2" xml:lang="tr-TR"><span xml:lang="en-US">“Yoktu ki öyle bir anlaşma! Cody zaten sınıfın en iyilerindendi.”</span></p>

      <p class="paragraf-2" xml:lang="tr-TR"><span xml:lang="en-US">“Tanıklık etti herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Babası, konuşmazsa jet-skisini satacağını söylemiş. Meğer hepsini günlüğüne yazmış. Kaç kere ve nasıl, vesaire. Yazısı da gayet net ve açıklayıcıydı; o kadar iyi edebiyat dersi vermemeliymişim.”</span></p>

      <p class="paragraf-2" xml:lang="tr-TR"><span xml:lang="en-US">“E, sonra?”</span></p>

      <p class="paragraf-2" xml:lang="tr-TR"><span xml:lang="en-US">“Jüri felaketti, Andrew. Ağızlarının suyu akıyordu.”</span></p>

      <p class="paragraf-2" xml:lang="tr-TR"><span xml:lang="en-US">Yancy, “Tahmin edebiliyorum,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Neyse işte. Madem defteri kapatıyoruz, gerçeği bil istedim.”</span></p>

      <p class="paragraf-2" xml:lang="tr-TR"><span xml:lang="en-US">Avukatının, saldırmakla suçlandığı adamın karısının, kilit şahitlerden birinin, aranan bir suçlu çıkmasıyla yakından ilgileneceği düşüncesi, bulutlardan leşe pike yapan akbaba misali aklına düşüverdi. Fazla uzatmadan düşünceyi kışkışladı.</span></p>

      <p class="paragraf-2" xml:lang="tr-TR"><span xml:lang="en-US">“Cody ne oldu peki?”</span></p>

      <p class="paragraf-2" xml:lang="tr-TR"><span xml:lang="en-US">“Ne bileyim? Aptalca bir hataydı işte.”</span></p>

      <p class="paragraf-2" xml:lang="tr-TR"><span xml:lang="en-US">“Herkes hata yapıyor sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Cliff’le yarın konuşacağım. Söz.”</span></p>

      <p class="paragraf-2" xml:lang="tr-TR"><span xml:lang="en-US">“Sağ ol, Bonnie. Dedektifliği seviyorum ben.”</span></p>

      <p class="paragraf-2" xml:lang="tr-TR"><span xml:lang="en-US">“Hâlâ maaşını alıyorsun, değil mi? Balığa falan çık bari.” Gazete kupürünü çantasına koydu. Ardından kalktı ve kot şortunu giydi. “Şarabıma buz koyacağım. Sen?”</span></p>

      <p class="paragraf-2" xml:lang="tr-TR"><span xml:lang="en-US">“Ben iyiyim böyle.”</span></p>

      <p class="paragraf-2" xml:lang="tr-TR"><span xml:lang="en-US">Yancy arkasına yaslanarak, Bonnie’nin bluzunun düğmelerini ilikleyişini seyre daldı. Bonnie bluzunu iliklerken önüne hiç bakmaz, bakışları camlaşır, uzakları seyrederdi. Bonnie çıktıktan sonra, gözlerini kapadı ve on beşlik ergenlerin doğaya aykırı sıklıktaki sertleşme sayılarını düşünmemeye gayret etti.</span></p>

      <p class="paragraf-2" xml:lang="tr-TR"><span xml:lang="en-US">“Andrew!”</span></p>

      <p class="paragraf-2" xml:lang="tr-TR"><span xml:lang="en-US">Kafasını kaldırıp hole baktığında, Bonnie’yi buzdolabının ışığında kaskatı gördü. Elleri kafasındaydı.</span></p>

      <p class="paragraf-2" xml:lang="tr-TR"><span xml:lang="en-US">“Aman Tanrım!” diyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy doğrulurken hatırlayarak içinden küfretti.</span></p>

      <p class="paragraf-2" xml:lang="tr-TR"><span xml:lang="en-US">“Andrew! Ne yaptın, Andrew? Ne yaptın sen?”</span></p>
    </div>
  </div>
</body>
</html>
