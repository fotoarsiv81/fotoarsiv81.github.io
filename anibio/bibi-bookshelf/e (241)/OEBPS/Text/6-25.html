<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-25.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-26" xml:lang="tr-TR">Yirmi Altı</p>

      <p class="paragraf-2" xml:lang="tr-TR"><span xml:lang="en-US">Sevgili Günlük,</span></p>

      <p class="paragraf-2" xml:lang="tr-TR"></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Onca yıl boyunca başına ne geldiğini merak edip durduktan sonra bu gece çıkıp Olive Garden’a geldi ve kalbimi bir kez daha çalıverdi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Cody,” dedi, “bundan çok daha iyilerine layıksın sen.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Müthiş görünüyorsunuz, Bayan Chase,” dedim.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Müthiş, okuldan hatırladığımdan bile çok daha müthiş görünüyordu sahiden. Memeleri yaptırtmıştı yalnız, kesin.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Baş başa konuşabileceğimiz bir yere gidebilir miyiz?” dedi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Müşteri karşılama görevlimiz Arnelle’e on dakika mola veriyorum dedim ya, ne gezer? Bayan Chase elimden tuttuğu gibi beni arabasına sürükledi. Oral Roberts tarafındaki Bank of America’nın oraya kadar gittik ve Bayan Chase bana, hayatımın en müthiş saksosunu çekti. Yeminle söylüyorum, debelenirken az daha ön camı falan kıracaktım. Arabayı, kimse bizi görmesin diye arkaya, para girişi kapısına çekmişti.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Fermuarımı kapadıktan sonra kocasını terk edip ta Florida’dan buraya sırf beni görmeye geldiğini söyledi. Tulsa’da fazla kalamayacaktı çünkü yıllar önce aramızda geçenlerden kalma bir yakalama emri hâlâ geçerliğini koruyordu.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Ciddi kaçağım ben, Cody,” dedi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">O öyle der demez benimki yine kalkmaya başladı ama Bayan Chase bu sefer görmezden geldi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Kız arkadaşım var ama ciddi falan değiliz, dedim. “O da öğretmen. Sizin gibi, İleri İngilizce öğretmeni. Devlet okulunda ama.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Bayan Chase gülümseyerek dudaklarıma yumuldu. Yanımda bir tane cigaralık vardı; içtik. Yol boyunca başka şey yemediğinden arabası McDonald’s patates kızartmalarının kokusuyla doluydu. Dediğine göre lokantalarda vakit harcamamıştı; bir an önce Oklahoma’ya gelip beni bulmak istemişti.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Saçı, platin rengi röfleleri yüzünden farklı görünüyordu; dolayısıyla kimse, aranıyor afişindeki resminden tanıyamazdı. Ben o afişi görmemiştim ya, zaten postaneye pek uğramazdım.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Dış dünya kocaman ve vahşi, Cody. Var mısın içine dalmaya?”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Şey… Müdür yardımcılığına daha yeni terfi etmiştim ben…”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Aferin sana.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Patron dallamanın teki gerçi.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Yaşam göz açıp kapayana kadar geçip gidiyor, Cody. Öğrenip öğreneceğin budur.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Mahkemenin gidişatı, aleyhinde tanıklık etmem vesaire için özür diledim. Bayan Chase anladığını ve beni tamamen affettiğini söyledi. O sırada ciddi baskı altındaydım; tanıklık etmeye ve aşkımızla ilgili yazdıklarımı mahkemeye vermeye annemler zorlamıştı. Annem günlüğümü okumuştu ama Tanrı’ya şükür, çoğundan hiçbir şey anlamamıştı. Hatta bana “arka kapıdan” ne demek diye bile sorduydu yani. Gece kulübüne kaçak girmek türü bir şeyler uydurmuştum.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Bayan Chase evlenip evlenmediğimi sordu; az daha, dedim. Dedi ki kocası paraya para demeyen emekli bir doktormuş. Kanun kaçaklığından haberdarmış ama gene de evlenme teklif etmiş ki bana göre süper anlaşılır bir şeydi. Dedi ki kocası çok yaşlıymış ve hem de biraz sapıkmış. Boğazına kemer veya elektrik kordonu dolayıp attırıyormuş. Duymuştum öylesini ama tabii hiç denememiştim.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Kimleri okuyorsun bakalım bu günlerde?” dedi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Kitaplardan koptuğumu, daha çok XBox’a takıldığımı söyledim.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Ah, Cody,” deyince kızdı diye düşündüm.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Dedi ki artık büyük düşünmeye başlamalıymışım. Ben de benim kazığı gösterip, “Böyle mi yani?” dedim. Gülerek okşayınca benim umutlar kanatlandı ama derken iç yolculuklar ve kader gibi şeylerden bahsetmeye başladı.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Dar kotunu çekiştirip durdum ama izin vermedi. Üstündekinin düğmelerini açtı. Pek şahaneydi. Hatırladığımdan çok daha fazla çil vardı ya, kimin umurundaydı?</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Büyük hayallerin yok mu hiç?” dedi. Aklıma oracıkta bir şey gelmedi.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Olmalı, Cody. Zeki bir gençsin; zamanında A’lık öğrenciydin.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Şimdi, önünüzdeki elmas kesecek ölçüde sertleşip morarmışken ciddi konuşmalara girmek zor geliyor tabii. Bayan Chase’e Uthica tarafında yeni bir Chipotle’ın açıldığını ve gündüz müdürlüğüne başvurmayı düşündüğümü söyledim.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Cık,” dedi, “benle geliyorsun.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Öyle yaptım ben de.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy kağıdı Montenegro’ya geri verdi. Dediğine göre, günlüğün kaydedildiği iPad, şerifin elindeydi. Yardımcılarından biri el koymuştu.</span></p>

      <p class="paragraf-2" xml:lang="tr-TR"><span xml:lang="en-US">“O salağın günlük tuttuğunu biliyordum,” dedi Yancy. “Bonnie’yi görmeye gitmem gerekiyor mu?”</span></p>

      <p class="paragraf-2" xml:lang="tr-TR"><span xml:lang="en-US">Avukat aldırmayacağını söyledi. “Adı Bonnie değil kadının, kardeş.”</span></p>

      <p class="paragraf-2" xml:lang="tr-TR"><span xml:lang="en-US">“Valla Plover demek içimden gelmiyor hiç.”</span></p>

      <p class="paragraf-2" xml:lang="tr-TR"><span xml:lang="en-US">“Kadını bandozlarken haberin yoktu gerçek adından, öyle mi?”</span></p>

      <p class="paragraf-2" xml:lang="tr-TR"><span xml:lang="en-US">“İlk defa son yattığımızda söylemişti adını.”</span></p>

      <p class="paragraf-2" xml:lang="tr-TR"><span xml:lang="en-US">“Tabii sen de polise veya zavallı avukatına haber verme gereği duymadın.” Montenegro iki eliyle kel kafasını sıvazladı. Her zamankinden daha samimi ve bezgin görünüyordu. “Seks suçundan aranmasaydı, kundakçılıktan şartlı salıverilmeli altı ayla kurtarırdım herhalde. Oklahoma geri alıp almama meselesine henüz karar vermedi ama Ajan Weiderman’la konuştum…”</span></p>

      <p class="paragraf-2" xml:lang="tr-TR"><span xml:lang="en-US">“Tanıyorum onu.”</span></p>

      <p class="paragraf-2" xml:lang="tr-TR"><span xml:lang="en-US">“Fena biri değil. Bay Parish kitap çıkarmaya niyetlendiği için Tulsa’daki davayla ilgili doğabilecek sorunları konuştuk. Bu yeni günlüğün savcılığa yaramayacağı açık.”</span></p>

      <p class="paragraf-2" xml:lang="tr-TR"><span xml:lang="en-US">“Kadını görmeli miyim, onu söyle sen.”</span></p>

      <p class="paragraf-2" xml:lang="tr-TR"><span xml:lang="en-US">“Zannettiğim kadar kızgın değilsin.”</span></p>

      <p class="paragraf-2" xml:lang="tr-TR"><span xml:lang="en-US">“Feci kızgınım. Acayip kızgınım.”</span></p>

      <p class="paragraf-2" xml:lang="tr-TR"><span xml:lang="en-US">“Akli dengesizlik savunmasında kararlı,” dedi Montenegro. “Evi sadece ve sadece sana aşkından deliye döndüğü için yaktığını söylüyor. Akla ziyan görünüyor ama işte…”</span></p>

      <p class="paragraf-2" xml:lang="tr-TR"><span xml:lang="en-US">“Bırak ya, Monty! Deli falan değil o!”</span></p>

      <p class="paragraf-2" xml:lang="tr-TR"><span xml:lang="en-US">“Sen ne bileceksin? Yani o kadar insan arasında?” Esnedi avukat. “Böyle dengesiz biriyle yatarak nelere yol açtığını görüyor musun bari? Domino taşları devrilmeye devam ediyor… Ve maalesef benim masaya devriliyorlar.”</span></p>

      <p class="paragraf-2" xml:lang="tr-TR"><span xml:lang="en-US">“Kocasıyla konuştun mu?”</span></p>

      <p class="paragraf-2" xml:lang="tr-TR"><span xml:lang="en-US">“Mallory Meydanı’nda saldırdığın resmî belgeli doktoru mu soruyorsun? Yıllar geçti sanki üzerinden… Neyse, yok; konuşmadım çünkü kendisi Sarasota Hastanesi’nin Yoğun Bakım Servisi’nde, bitkisel hayata yakın bir yerlerde yatıyor. Semtteki çocuk parkında, bir basket potasına belden aşağısı çıplak asılı bulunmuş. Sabahın dördünde… Devriye gezen acemi polis intihar girişimi raporu vermiş ama öyle değil tabii. Yanında bulunan bir şişe sızma zeytinyağı ve asma eyleminde kullanılan kaşmir kazak farklı bir hikaye anlatıyor.”</span></p>

      <p class="paragraf-2" xml:lang="tr-TR"><span xml:lang="en-US">“Ölecek mi?”</span></p>

      <p class="paragraf-2" xml:lang="tr-TR"><span xml:lang="en-US">“Valla öğrendiğime göre, kurtulma olasılığıyla sabık karısının avukat masrafını üstlenme olasılığı aşağı yukarı aynıymış. İlla istiyorsan git, gör kadını. Ama önce şunu da oku.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Sevgili Günlük,</span></p>

      <p class="paragraf-2" xml:lang="tr-TR"></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Bayan Chase gitti! Otelden biraz dolaşacağım diye çıkmıştı; kiralık bir arabayla döndü. Kalması için yalvardım ama çantasını toplarken çaresizce izlemekten başka bir şey yapamadım.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Sevmiyor musun beni artık?” diye ağladım.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Yanağımı okşadı ve “Tatlım,” dedi, “saç kremimle şampuanı nereye koydun?”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">“Tatlım mı?” Bu kadar mıydı?</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Dünyam başıma yıkılıyordu sanki. Nasıl kalbimi tutup bir bebek tavşanı boğarmışçasına sıkıverebiliyordu böyle?</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Son seviştiğimizde bir şeylerin ters gittiğini anlamıştım. Hiç ses çıkarmamıştı çünkü. Ayrıca kıçını da fazla oynatmamıştı ki hiç öyle yapmazdı. Nen var, prensesim, demiştim; o da bana yok bir şey, her şey harika, demişti.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Ama o gece içime başkasını düşündüğüne dair korkunç bir duygu çöreklendi. Düşündüğü erkek, Tulsa’ya dönüp beni almadan önceki sevgilisi Andrew olsa gerekti. Yeni, ateşli bir sevgilisi vardı ve galiba Bayan Chase kıskanıyordu. Bu yeni kız anlaşılan Bayan Chase’in kocası gibi doktordu ve belki bu yüzden de iyice aklına takılıyordu.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Ya da başka bir derdi vardı. Belki aylık hormon şeyleri yüzünden tırlamıştı iyice. Daha önce görmüştüm yani. Aman!</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Ama tek bildiğim, hayatımın kadınını yitirdiğim. Tamam, hem kanun kaçağı hem de çatlaktı ama seviyordum ve kanuna yakayı ele verene dek yanından ayrılmayacaktım. Bayan Chase’le yollarda geçen her gün ayrı bir ihtiras macerasıydı; tek bir saniyesinden bile pişman değilim.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Şimdi çıkıp gelse saniye tereddüt etmeden kabul ederim ve bu yüzden beni ayıplayabilecek erkek tanımıyorum. Onun peşinden cehenneme bile giderim. Ama Tulsa’ya gitmem çünkü Olive Garden’la işim tamamen bitmiştir.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Kitabın dediği gibi, geri dönemezsin. Tanrı şahidimdir, ben dönmeyeceğim.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy, geçmişte sayısız tutukluyu sorgulamakla beraber, eski bir sevgilisini hiç sorgulamadığı Stoke Island tutukevine gitti. Nöbetçi amiri tanıdıklarındandı; Bonnie’yle bir odada görüşmesine izin verdi. Bonnie, Yancy’yi görünce heyecanlanmıştı ve Yancy’nin soğuk tavrına fena bozuldu.</span></p>

      <p class="paragraf-2" xml:lang="tr-TR"><span xml:lang="en-US">“Niye öyle bakıyorsun bana? Alt tarafı bir yangındı işte… Kimse ölmedi ki!”</span></p>

      <p class="paragraf-2" xml:lang="tr-TR"><span xml:lang="en-US">“Haklısın. Tutup yetimhane falan yakmadın sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Alay etme, lütfen.”</span></p>

      <p class="paragraf-2" xml:lang="tr-TR"><span xml:lang="en-US">Giydiği tutuklu tulumu, Nick Stripling’in pançosuyla aynı turuncudandı. Saçını boncuklarla atkuyruğu örmüştü ama ruj sürmesine izin vermemişlerdi anlaşılan.</span></p>

      <p class="paragraf-2" xml:lang="tr-TR"><span xml:lang="en-US">Bonnie etrafına bakarak, “Kayda alıyorlar mıdır bizi?” dedi.</span></p>

      <p class="paragraf-2" xml:lang="tr-TR"><span xml:lang="en-US">Hayır, dedi Yancy. Telefon görüşmeleri genelde kaydedilirdi ama ziyaretlerden emin değildi.</span></p>

      <p class="paragraf-2" xml:lang="tr-TR"><span xml:lang="en-US">“Cody de beni görmek istedi ama Bay Montenegro kesinlikle olmaz, dedi.”</span></p>

      <p class="paragraf-2" xml:lang="tr-TR"><span xml:lang="en-US">“Neden yaptın bunları, Bonnie? Bu kadar gösteriye ne gerek vardı?”</span></p>

      <p class="paragraf-2" xml:lang="tr-TR"><span xml:lang="en-US">“Lütfen… Hepsi senin içindi elbette. Anlamamışsın gibi yapma, çok kırılırım.”</span></p>

      <p class="paragraf-2" xml:lang="tr-TR"><span xml:lang="en-US">“Cidden anlamıyorum ama.”</span></p>

      <p class="paragraf-2" xml:lang="tr-TR"><span xml:lang="en-US">“Cody meselesinde haklıymışsın,” dedi Bonnie. “Eskisi gibi, yaptığımız her şeyi gizlice günlüğüne yazıyormuş. Kitap haline getirip parayı vurma niyetindeymiş. Yazabildiğini sanıyor… Herhalde sınıfta onca paye ve destek verdiğim için kabahat benim. Ama öğretmenin işi o değil mi zaten? Azami başarısına, varabileceği zirveye on birinci sınıfta ulaşacağını nereden bilecektim? Önce kızdım tabii ama sonra Bay Montenegro dedi ki Cody’yi yardım ve yataklıktan suçlamak zorunda kalacaklarından savcının işi karışacakmış; Oklahoma’daki davama faydası dokunurmuş.”</span></p>

      <p class="paragraf-2" xml:lang="tr-TR"><span xml:lang="en-US">“Kurban görünüyordu tabii,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Evet evet. Sözde baştan çıkarmışım falan.”</span></p>

      <p class="paragraf-2" xml:lang="tr-TR"><span xml:lang="en-US">“Yalnız,” dedi Yancy, “seni kaçman yüzünden mahkum etmeleri için Cody’nin tanıklığına ihtiyaçları yok. Bir de kundaklama var ki kundaklama, büyük suçlardandır. Ev yakan kimse kolay yakayı kurtaramaz.”</span></p>

      <p class="paragraf-2" xml:lang="tr-TR"><span xml:lang="en-US">“Kafayı yemişse kurtarır. On sekiz ay tedavi biter bitmez beraberiz. Araştırdım hepsini.”</span></p>

      <p class="paragraf-2" xml:lang="tr-TR"><span xml:lang="en-US">“Kafayı yemişçesine kıskançlık, klinik açıdan kafayı yemek değildir.” Yancy sabırsızca parmak tıkırdatıyordu. “Niye uğraşıyorum? Tamam, bir şekilde çatlaksın, kabul. Ama Florida’da seni serbest bırakacak yargıç yoktur.”</span></p>

      <p class="paragraf-2" xml:lang="tr-TR"><span xml:lang="en-US">“Seni öyle özledim ki… Cliff’in kendini astığından haberin var mı?”</span></p>

      <p class="paragraf-2" xml:lang="tr-TR"><span xml:lang="en-US">“Evet. Yer seçiminde düşüncesiz davranmış. Çocuk parkı…”</span></p>

      <p class="paragraf-2" xml:lang="tr-TR"><span xml:lang="en-US">“Cody’yle kaçınca vasiyetinden çıkartmıştır beni herhalde. Parayı umursadığımdan değil…”</span></p>

      <p class="paragraf-2" xml:lang="tr-TR"><span xml:lang="en-US">“Yasal açıdan hâlâ evlisiniz. Yarın ölürse malının yarısını alırsın.” Göz kırptı Yancy. “Umursadığından değil tabii.”</span></p>

      <p class="paragraf-2" xml:lang="tr-TR"><span xml:lang="en-US">“Ne zaman böyle hain oldun sen?”</span></p>

      <p class="paragraf-2" xml:lang="tr-TR"><span xml:lang="en-US">“Sokağımdan yükselen alevleri gördüğüm an.”</span></p>

      <p class="paragraf-2" xml:lang="tr-TR"><span xml:lang="en-US">Bonnie uzanıp Yancy’nin elini çimdikledi. “Niye böyle diyorsun? Hem senin fikrindi… Sakın değildi deme! Senin için yaptım!”</span></p>

      <p class="paragraf-2" xml:lang="tr-TR"><span xml:lang="en-US">Yancy, “Ha, tamam,” dedi, “resmen sıyırmışsın sen.”</span></p>

      <p class="paragraf-2" xml:lang="tr-TR"><span xml:lang="en-US">“Sundurmanda yattığımız geceydi işte. Yere ıslak köpek kokan bir battaniye sermiştin. Sonra bir cigaralık tüttürüp şarap içmiştik.” Bonnie konuşurken bir yandan Yancy’nin elini gitgide daha sert sıkıyordu. “Sonra seviştik ve körfezde ayın doğuşunu seyrettik. Altın renkli bahar ayının dünyadaki en şahane manzara olduğunu söyledin. Ama sonra yandaki herifin evi manzarayı kesti…”</span></p>

      <p class="paragraf-2" xml:lang="tr-TR"><span xml:lang="en-US">Yancy başını aralarındaki masaya yasladı. “Oy oy…”</span></p>

      <p class="paragraf-2" xml:lang="tr-TR"><span xml:lang="en-US">“Ev öyle yüksekti ki ayın neredeyse tüm yolculuğunu kesiyordu,” diye devam etti Bonnie. “Üzgündün; sonra feci sinir yaptın ve sonra bana dönüp dedin ki…”</span></p>

      <p class="paragraf-2" xml:lang="tr-TR"><span xml:lang="en-US">“Yakmam lazım bu evi.”</span></p>

      <p class="paragraf-2" xml:lang="tr-TR"><span xml:lang="en-US">“Bak, hatırladın işte!”</span></p>

      <p class="paragraf-2" xml:lang="tr-TR"><span xml:lang="en-US">Yancy kafasını kaldırmadan mırıldandı: “Kelimesi kelimesine…”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Evan Shook’un hayatının en kötü günü, karısına “Bu gece Miami’de görüşürüz. Küçük dostumuzu getirmeyi unutma” mesajını çekmesiyle başladı.</span></p>

      <p class="paragraf-2" xml:lang="tr-TR"><span xml:lang="en-US">Bayan Shook şaşakalmıştı çünkü Florida’ya gitmek gibi bir planı yoktu; düzenlediği kokteyl partisinde (küçük sandviçli vesaire) Syracuse Cumhuriyetçi Kadınlar Kulübü’nü konuk etmeye hazırlanıyordu. Kocasının “Küçük dostumuz” derken ne kastettiğini de anlamamıştı çünkü söz konusu dost, mesajın esas alıcısına, Evan Shook’un metresine ait vibratördü.</span></p>

      <p class="paragraf-2" xml:lang="tr-TR"><span xml:lang="en-US">Evan Shook yaptığı hatayı ancak karısının, kendisini üçlü seks ayarlamaya çalışmakla suçladığı telefonuyla fark etti. Karısı zaten sadakatsizliğine dair dedikodular duymuştu ve işte, artık elinde kanıt da vardı! Hem ayrıca bu geceki kokteyl partisine eyaletin en korkulan boşanma avukatlarından biri gelecekti; karısı, dediğine göre adamla önce yatacak, sonra da Evan Shook’u doğduğuna pişman edecekti.</span></p>

      <p class="paragraf-2" xml:lang="tr-TR"><span xml:lang="en-US">Evan Shook kör noktadan gelen bu ani darbeye kendince makul bir savunma uydurmaya kalktı: Mesajı aslında Ford Lipscomb’a yollamıştı ve “küçük dost” derken kastettiği, evde çıkan ilave masrafları karşılayacak çekti. Maalesef, denemesi başarıya ulaşmadı. Karısı sıkı durmasını ve arkasını kollamasını çünkü yeni avukatıyla elde meşale geleceklerini söyledi.</span></p>

      <p class="paragraf-2" xml:lang="tr-TR"><span xml:lang="en-US">Haliyle Big Pine’a, Bayan Lipscomb’un tuttuğu peyzaj mimarıyla –Bayan Lipscomb da geliyordu– buluşmaya giderken yanından hızla geçen itfaiye arabalarına pek dikkat etmeyişi anlaşılmaz değildi. Key Deer Bulvarı’na sapıp dumanları gördüğünde de pek irkilmedi; cahil köylülerden birinin gene araba lastiği yaktığını düşündü.</span></p>

      <p class="paragraf-2" xml:lang="tr-TR"><span xml:lang="en-US">Üstü açılan türden yeşil bir spor araba yanından aksi yöne doğru hızla geçtiği anda nihayet huylandı: Direksiyondaki kadın, komşusunun sapığıydı. Yükselen dumanların birden anlam kazanmasıyla gaza bastı Evan Shook. Ajan John Wesley Weiderman’ı aramamış, Yancy’nin arka sundurmasında kadınla konuşmasını bildirmemişti.</span></p>

      <p class="paragraf-2" xml:lang="tr-TR"><span xml:lang="en-US">Asla bildirmeyecekti.</span></p>

      <p class="paragraf-2" xml:lang="tr-TR"><span xml:lang="en-US">Nihayet sokağına saptığında, kendini yanan bir ev görmeye hazırlamıştı. Kendi evinin yandığını görmeye hazır değildi ama.</span></p>

      <p class="paragraf-2" xml:lang="tr-TR"><span xml:lang="en-US">Dudaklarından okkalı bir küfür döküldü. Sevgili evi, para umudu, profesyonel itfaiyeci deyişiyle alevlere boğulmuştu.</span></p>

      <p class="paragraf-2" xml:lang="tr-TR"><span xml:lang="en-US">Yangını söndürme çabaları gerçekten etkileyiciydi ya, evin beton tabanı hariç neredeyse tümü ahşaptı. Evan Shook itfaiye araçlarından birine yaslandı, yüzünü rüzgara verdi ve yatırımının küle dönüşmesini cenaze töreni hüznüyle seyretti.</span></p>

      <p class="paragraf-2" xml:lang="tr-TR"><span xml:lang="en-US">Bayan Lipscomb, kârlı işi kaçırması yüzünden üzüntüsünü paylaşan peyzaj mimarıyla geldiğinde, gözyaşlarını tutamadı. Ardından sahneye, polise kuşkulanılan kundakçının adını, eşkalini ve kullandığı araç bilgisini veren Ajan John Wesley Weiderman çıktı. Yirmi dakika sonra, ter içinde bir devriye polisi gelerek Plover Chase adlı failin Summerland Key tarafında polisin kapadığı bir yolda yakalandığını bildirdi. Kiralık arabasının bagajında dört adet boş benzin bidonu bulunmuştu.</span></p>

      <p class="paragraf-2" xml:lang="tr-TR"><span xml:lang="en-US">Evan Shook, biriken kalabalık arasında fotoğraf çekmeye uğraşan sigortacısını gördü. Sigortası vardı ama poliçedeki rakamları, özellikle tavan ödeme miktarlarını hatırlamıyordu. Ama eve ne kadar para gömdüğünü ve aldığı kredileri gayet iyi hatırlıyordu. Sigorta ödemesi bile kurtulmasına yetmeyecekti. Geriye sadece, boşanma sırasında elinden alınacağı kesin bir harabe kalacaktı.</span></p>

      <p class="paragraf-2" xml:lang="tr-TR"><span xml:lang="en-US">Gelecek, düşünülemeyecek denli karanlıktı.</span> <span class="char-style-override-2" xml:lang="en-US">Keşke</span><span xml:lang="en-US">, dedi içinden,</span> <span class="char-style-override-2" xml:lang="en-US">kurban değil, sıradan biri olsaydım ve şu güzelim manzarayı kaygısız seyredebilseydim</span><span xml:lang="en-US">… Ajan Weiderman yanına geldi ve Plover Chase’in neden Andrew Yancy’ninki yerine evini yakmış olabileceğini sordu.</span></p>

      <p class="paragraf-2" xml:lang="tr-TR"><span xml:lang="en-US">“Hiçbir fikrim yok,” dedi Evan Shook. “O kadına yaptığım tek şey, gerzek sevgilisiyle bir otele gitmelerini sağlamaktı.”</span></p>

      <p class="paragraf-2" xml:lang="tr-TR"><span xml:lang="en-US">“Tuhaf. Neden sizi seçti acaba?”</span></p>

      <p class="paragraf-2" xml:lang="tr-TR"><span xml:lang="en-US">“Ona soracaksınız!” Evan Shook’un parmağı, arabasından inen Yancy’yi gösteriyordu. Yancy, yangına cidden şaşmış görünüyordu.</span></p>

      <p class="paragraf-2" xml:lang="tr-TR"><span xml:lang="en-US">Shook, boyu kendinden epey uzun Ajan Weiderman’ı iterek Yancy’ye, “Hepsi senin hatan!” diye bağırarak seğirtti. “Manyak sevgilin evimi yaktı!”</span></p>

      <p class="paragraf-2" xml:lang="tr-TR"><span xml:lang="en-US">Yancy, komşusunun yakasına yapışarak onu arabasına iteleyişine şaşırmıştı. Burun buruna, “Bir kere,” dedi, “sevgilim yapmış olamaz çünkü kendisi şu anda Miami’de. İkincisi, sevgilim deli falan değil. Ama özrünü onun adına kabul edebilirim.”</span></p>

      <p class="paragraf-2" xml:lang="tr-TR"><span xml:lang="en-US">“Doktoru demiyorum ben!” diye vızıldadı Evan Shook. “Manyak sarışını diyorum! Biliyorsun!”</span></p>

      <p class="paragraf-2" xml:lang="tr-TR"><span xml:lang="en-US">Yancy, Evan Shook’u tuttuğu gibi yere indiriverdi. Weiderman araya girdi ve Yancy’yi uzaklaştırarak durumu açıkladı. Evan Shook’un sinirleri öyle bozulmuştu ki cebinde çalan telefon yerine şok tabancasını kulağına götürdü ve yaptığını son anda fark etti. Nihayet telefonu açtığında Ford Lipscomb, “Jayne olanları anlattı, Evan,” dedi. “Feci, çok feci.” Ford Lipscomb, o gün için kiraladığı</span> <span class="char-style-override-2" xml:lang="en-US">Anam Ağlar IV</span><span xml:lang="en-US">’ten arıyordu. “Hepimiz için çok üzücü. Ama sen… Şok geçiriyorsundur herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Öyle bir şey,” diyebildi Evan Shook.</span></p>

      <p class="paragraf-2" xml:lang="tr-TR"><span xml:lang="en-US">“Jayne de yıkılmış resmen. Demin konuştuk. Hâlâ yanıyormuş ev.”</span></p>

      <p class="paragraf-2" xml:lang="tr-TR"><span xml:lang="en-US">İç çekti Evan Shook. Üç itfaiyeci, baltalarla sundurmaya girişti. “Depozitonuz için mi arıyorsunuz?”</span></p>

      <p class="paragraf-2" xml:lang="tr-TR"><span xml:lang="en-US">“Acelesi yok,” dedi Ford Lipscomb. “Yarın da olur. Bankalar ne zaman açıksa…”</span></p>
    </div>
  </div>
</body>
</html>
