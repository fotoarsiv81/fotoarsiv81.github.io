<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-23.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-24" xml:lang="tr-TR">Yirmi Dört</p>

      <p class="paragraf-2" xml:lang="tr-TR"><span xml:lang="en-US">Şafakla birlikte hava açıldı ve rüzgarın hızı kesildi. Françoise Kasırgası gitmişti. Lizard Cay’in pisti dallar, hindistancevizleri, tahtalar ve yakındaki tavuk çiftliğinin plastik çatı parçalarıyla doluydu.</span></p>

      <p class="paragraf-2" xml:lang="tr-TR"><span xml:lang="en-US">Claspers, başka iki pilot ve birkaç mahalle çocuğuyla pistte ilerlerken önüne çıkan iki horoz leşini kaldırdı. Kasırga üç ufak uçağı devirmişti ama Claspers kendininkini pistin bitimindeki kayalığa saplı bağlama kazıklarına zincirleyerek iyi iş yapmıştı. Françoise, pervanesine keçi sakal misali taktığı palmiye yaprakları haricinde uçağa zarar vermemişti.</span></p>

      <p class="paragraf-2" xml:lang="tr-TR"><span xml:lang="en-US">Diğer pilotlar kasırgayı zengin müşterilerinin kalemsi evlerine davetiyle kolayca atlatırken, Claspers uğultulu geceyi her an uçup gitme korkusuyla, döküntü motel odasının duşuna var gücüyle sarılarak geçirmişti. Cüretkar pilotluk becerisinin –bugünlerde kim Güney Florida’ya radarlara yakalanmadan uçmayı göze alabiliyordu?– Christopher Grunion için büyük önem taşımasına rağmen, Bannister Point’ten kimse arayıp sığınmaya davet etmemişti.</span></p>

      <p class="paragraf-2" xml:lang="tr-TR"><span xml:lang="en-US">Puştlar.</span></p>

      <p class="paragraf-2" xml:lang="tr-TR"><span xml:lang="en-US">Fazla odaları yok sanki.</span></p>

      <p class="paragraf-2" xml:lang="tr-TR"><span xml:lang="en-US">Claspers yepyeni müşteriyi –şu Kübalı fıstık işte– ta kapılara kadar getirdiğinde bile davet etmemişlerdi. Grunion’ın kadını, eline bir şişe bira tutuşturup, “Al sana yolluk,” demişti.</span></p>

      <p class="paragraf-2" xml:lang="tr-TR"><span xml:lang="en-US">Motel yıkılsaydı, Claspers’ın yaptıklarını yapacak başka pilotu nah bulurlardı ama. Göze aldığı riskler yüzünden lisansını kaybedebilir, hatta hapse bile düşebilirdi. E, hani, neredeydi karşılığı? Takdir, saygı neredeydi?</span></p>

      <p class="paragraf-2" xml:lang="tr-TR"><span xml:lang="en-US">Claspers, Grunion’ın nasıl bir dümen çevirdiğini bilmiyordu ama mecbur kaldığında adamı batırabilirdi. Pek çok iyi pilot gibi, Claspers da tüm uçuşlarının ayrıntılı kaydını tutardı. Ne zaman, nereden nereye… Grunion hesabına yaptıkları sorgulandığı anda yetkililere teslim edebileceği sağlam kanıtlar vardı elinde.</span></p>

      <p class="paragraf-2" xml:lang="tr-TR"><span xml:lang="en-US">Sadakat, sadakatini istediğin kişiye, uçağını uçuran adama piyon muamelesi yaparak kazanılmazdı çünkü.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Eyvallah, K.J., sana hayırlı kasırgalar!</span></p>

      <p class="paragraf-2" xml:lang="tr-TR"><span xml:lang="en-US">Hepinizin ta…</span></p>

      <p class="paragraf-2" xml:lang="tr-TR"><span xml:lang="en-US">Kasırga sinirlerini harap etmişti. Pencerelerin inleyerek çatırdaması sarhoş kafayla bile korkutmuştu pilotu. Evdeyken iki üç uyku hapı yutar, devirip yatardı ama evinin fırtınaya özel alüminyum panjurları ve kırılmaz camları vardı. Lizard Cay’deki inşaat talimatnameleri daha gevşekti ve daha gevşek demek, kağıt üstünde demekti. Haliyle Claspers geceyi anca duşa sarılarak, soğuk fayanslara dayanarak atlatabilmişti. Françoise gider gitmez kendini yatağa fırlatmış ve sırılsıklam yataktan hemen kalkıp günün ilk ışığıyla dışarı çıkmıştı.</span></p>

      <p class="paragraf-2" xml:lang="tr-TR"><span xml:lang="en-US">Elektriğin olmaması, cep telefonunu şarja takmasını engellemişti ve Claspers sarı cipin her an çıkıp gelmesini, telefonlarına cevap vermediği için Grunion’dan fırça yemeyi bekliyordu. Andros kendine gelene kadar Miami’ye dönmek isteyecekti muhtemelen. Ya da Claspers’ı öteberi ve DVD almaya yollayabilirdi. Grunion’ın sevgilisi Matt Damon hastasıydı ve bir defasında, sırf görebilmek umuduyla, Claspers’a uçağı adamcağızın Miami Beach’teki evinin üzerinden geçirmesini buyurmuştu. Claspers, aktörün oturduğu evi bilmediğinden kıyıdaki görkemli villalardan birini gelişigüzel seçip iki yüz metre tepesinden uçmuştu. Kadın heyecandan neredeyse çıldırmıştı; döner dönmez Grunion’a, Matt Damon’ın İrlanda Seteri’ni çalılara kaka yaparken gördüğünü anlatacaktı.</span></p>

      <p class="paragraf-2" xml:lang="tr-TR"><span xml:lang="en-US">Claspers uçağın zincirlerini çözerken, her şeyi bırakıp yeni bir iş aramayı düşündü. Eski günlerde, en sert mafya patronları bile arada uğrayıp hiç değilse bir içki içmesi için davet ederlerdi. Harika yemekler, gece yarısı şarkıları, neşe… Hatıralarında böyleydi hepsi. Mafya eşlerinden Donna’yla öyle tanışmıştı. Kolombiyalılar Claspers’a önemli eleman muamelesi yaparlardı ki öyleydi zaten çünkü kargoya kanat şarttı. Kasırga sırasında döküntü bir motel odasında kalmasına asla izin vermezlerdi.</span></p>

      <p class="paragraf-2" xml:lang="tr-TR"><span xml:lang="en-US">Grunion’dan ayrılmanın tek kötü yönü vardı: Deniz uçağına pilotluk yapmak harbiden zevkliydi.</span></p>

      <p class="paragraf-2" xml:lang="tr-TR"><span xml:lang="en-US">“Depo dolu mu?” dedi biri.</span></p>

      <p class="paragraf-2" xml:lang="tr-TR"><span xml:lang="en-US">Claspers dönüp baktığında vakıf zengini balık meraklısıyla hoş Latin karısının pistten geldiklerini gördü. Valizleri ellerindeydi.</span></p>

      <p class="paragraf-2" xml:lang="tr-TR"><span xml:lang="en-US">“Nasıl gitti toplantınız?” dedi Claspers.</span></p>

      <p class="paragraf-2" xml:lang="tr-TR"><span xml:lang="en-US">“İyi gitmedi,” dedi kadın. “Sizle geri dönebileceğimizi umuyorduk.”</span></p>

      <p class="paragraf-2" xml:lang="tr-TR"><span xml:lang="en-US">“İki boş yerim çıkarsa dert değil. Başka kimin geleceğine bağlı. Tabii patronun onayına da.”</span></p>

      <p class="paragraf-2" xml:lang="tr-TR"><span xml:lang="en-US">“Başka kimse gelmiyor,” dedi balık meraklısı.</span></p>

      <p class="paragraf-2" xml:lang="tr-TR"><span xml:lang="en-US">“Grunion mı söylüyor bunu?”</span></p>

      <p class="paragraf-2" xml:lang="tr-TR"><span xml:lang="en-US">“Hemen gitmek istiyoruz,” dedi kadın. “Şu zincirleri çözer çözmez.”</span></p>

      <p class="paragraf-2" xml:lang="tr-TR"><span xml:lang="en-US">Claspers çiftin lafı dolandırmayışından hoşlanmıştı. Hah. Belki kasırgadan sinirleri bozulmuştu. Ya da belki Egg denen ayıyla aralarında…</span></p>

      <p class="paragraf-2" xml:lang="tr-TR"><span xml:lang="en-US">“Uçak benim değil,</span> <span class="char-style-override-2" xml:lang="en-US">senyora</span><span xml:lang="en-US">,” dedi. “Olsaydı…”</span></p>

      <p class="paragraf-2" xml:lang="tr-TR"><span xml:lang="en-US">Balık meraklısı, altın misali parıldayan bir polis rozeti çıkarıp Claspers’ın burnunun dibine kadar soktu. “Durumun acilliğini takdir edebileceğine eminim, Claspers,” dedi. “Yakıtını öderiz ama mümkün mertebe çabuk gitmemiz lazım. Beş dakika içinde mesela.”</span></p>

      <p class="paragraf-2" xml:lang="tr-TR"><span xml:lang="en-US">“Polis miydin sen?”</span></p>

      <p class="paragraf-2" xml:lang="tr-TR"><span xml:lang="en-US">“Vakit daralıyor. Cidden,” dedi kadın.</span></p>

      <p class="paragraf-2" xml:lang="tr-TR"><span xml:lang="en-US">“Sen de mi?”</span></p>

      <p class="paragraf-2" xml:lang="tr-TR"><span xml:lang="en-US">“Adli Tıp,” dedi balık meraklısı. “İşvereninin bir numaralı şüpheli sayıldığı iki cinayet vakasını araştırıyoruz. Ha, bir de cinayete teşebbüsü var. Artı, dönüş yolunda sıralayabileceğim bir ton federal suç… Bay Grunion’ın aksine doktorla ben gümrüğü dert etmediğimizden, bizi doğrudan Miami Havaalanı’na götürebilirsin.”</span></p>

      <p class="paragraf-2" xml:lang="tr-TR"><span xml:lang="en-US">Claspers afallamıştı. “Ne diyorsunuz yahu?”</span></p>

      <p class="paragraf-2" xml:lang="tr-TR"><span xml:lang="en-US">“Gayet açık. Ya bizi hemen uçurursun ya da lisansın elinden alınır ve kendine başka, mesela dondurmacılık falan gibi bir iş bulursun. Açık, değil mi? Senaryomda belirsiz bir şey yok. Grunion adıyla bildiğin herifle hanım arkadaşını defalarca, herhangi bir gümrükten geçmeden Florida’ya götürüp buraya getirdin ya hani… Hah, işte ona suç deniyor ve gözlerinden anladığım kadarıyla, tepene yağacak belanın farkındasın. Bugüne kadar İç Güvenlik’le tanışma fırsatı bulmadıysan söyleyeyim: Pek eğleneceksin. Ha, bu arada ben, Müfettiş Yancy’yim. Bu da Doktor Campesino.”</span></p>

      <p class="paragraf-2" xml:lang="tr-TR"><span xml:lang="en-US">Pilot sadece, “Grunion birini mi öldürmüş?” diyebildi.</span></p>

      <p class="paragraf-2" xml:lang="tr-TR"><span xml:lang="en-US">Tatlı doktor dostça kolunu okşadı. “Cidden gitmemiz gerek.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Kasırga, çekip gidene kadar biraz daha Bahamalar’da kaldı. Keys’te bir gün boyunca yağmur yağmıştı ama artık hava açmıştı ve Evan Shook’un işçileri tekrar işbaşı yapmıştı. Shook, arabasını evin önüne park etmiş, telefonda Bayan Lipscomb’la konuşuyordu. Konu, kartonpiyerlerdi.</span></p>

      <p class="paragraf-2" xml:lang="tr-TR"><span xml:lang="en-US">Üstü açılan türden yeşil bir araba yan evin, Yancy’nin evinin önünde durdu. Direksiyonunda sarışın bir kadın vardı. Evan Shook tekrar arayacağını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Fiyatlara bir daha bakar mısınız? Ford, daha uygununu buluruz diyor.”</span></p>

      <p class="paragraf-2" xml:lang="tr-TR"><span xml:lang="en-US">“Tabii tabii,” dedi Evan Shook.</span></p>

      <p class="paragraf-2" xml:lang="tr-TR"><span xml:lang="en-US">Torpido gözünden, Andrew Yancy’nin yaban köpeklerini uydurmamış çıkması ihtimaline karşılık aldığı elektrikli sersemletme tabancasını çıkardı. Ajan John Wesley Weiderman kadının geçmişinde şiddet bulunmadığını söylemişti ama Evan Shook yepyeni oyuncağını neme lazım fikriyle cebine soktu.</span></p>

      <p class="paragraf-2" xml:lang="tr-TR"><span xml:lang="en-US">Arabasından inmeden önce fotoğrafa bir daha baktı. Kuşku yoktu, aynı kadındı. Kadın Yancy’nin evine girince, Evan Shook iki evin arazilerini ayıran çite ilerledi. Bir elinde telefon, diğerinde Ajan Weiderman’ın kartviziti vardı. Derhal araması gerektiğini biliyordu; sorumlu vatandaşın görevi buydu.</span></p>

      <p class="paragraf-2" xml:lang="tr-TR"><span xml:lang="en-US">Plover Chase komşu evi yakmadan önce…</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Ne manzara olurdu ama… Şenlik ateşi…</span></p>

      <p class="paragraf-2" xml:lang="tr-TR"><span xml:lang="en-US">Kaçak kadın evin arka kapısından çıkıp arka sundurmada durdu. Saçını toplarken Evan Shook’un baktığını fark etti. Evan Shook el salladı, beriki gülümseyerek karşılık verdi. Evan Shook kadının ne tür bir seks suçu işlediğini feci merak ediyordu. İp? Kırbaç? Kelepçe? Hangi aklı başında erkek böyle bir şey için polise başvururdu?</span></p>

      <p class="paragraf-2" xml:lang="tr-TR"><span xml:lang="en-US">Kendi memleketinde, kulüpte mesela, son derece kanun ve düzen taraftarıydı Evan Shook. Tıkacaksın içeri itleri! Hapsi göze alamıyorsan suç işlemeyeceksin, kardeşim! Bayan Plover Chase’in kodese tıkılması için tek telefon yeterliydi. Ödülü de vardı muhtemelen. Ajan Weiderman’a sormak lazımdı.</span></p>

      <p class="paragraf-2" xml:lang="tr-TR"><span xml:lang="en-US">Ama öte yandan, Evan Shook böylesi bir güzelliğin topluma nasıl zarar verebileceğini hayal edemiyordu. Akıllı telefonuna Ajan Weiderman’ın numarasını girerken içine düştüğü ikilem buydu işte. Tam arama tuşuna basacağı anda Plover Chase, pamuklu elbisesini çıkarıp şekerleme misali kırmızı beyaz çizgili mayosuyla kalıverdi. Tamam, bikini değildi ama yine de…</span></p>

      <p class="paragraf-2" xml:lang="tr-TR"><span xml:lang="en-US">Plover Chase, burnunu kremledikten sonra, Yancy’ye kesin on on bir dolara patlamış plastik şezlonga sere serpe uzandı. Bir kundakçı için fazlasıyla rahat, fazlasıyla gevşek görünüyordu.</span></p>

      <p class="paragraf-2" xml:lang="tr-TR"><span xml:lang="en-US">“Hey, selam! Hatırladım seni!”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">El sallıyor yahu!</span></p>

      <p class="paragraf-2" xml:lang="tr-TR"><span xml:lang="en-US">Evan Shook, çitin yanına varınca telefonla kartviziti ceplerine tıkıştırdı. Boyunun kısalığından rahatsızdı ama yüksek topuklu pabuçları hep işine yaramıştı.</span></p>

      <p class="paragraf-2" xml:lang="tr-TR"><span xml:lang="en-US">“Nerede seninki?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Ayrıldık,” dedi kadın. “Motel için teşekkürler ama.”</span></p>

      <p class="paragraf-2" xml:lang="tr-TR"><span xml:lang="en-US">“Rica ederim.”</span></p>

      <p class="paragraf-2" xml:lang="tr-TR"><span xml:lang="en-US">“Kaçak girmedim eve, merak etme. Anahtarım var.” Dudakları soluk pembe, ayak tırnakları turuncuydu.</span></p>

      <p class="paragraf-2" xml:lang="tr-TR"><span xml:lang="en-US">“Andrew’yu gördün mü bu aralar?”</span></p>

      <p class="paragraf-2" xml:lang="tr-TR"><span xml:lang="en-US">“Birkaç gündür görmedim. Miami’ye inmiştir belki.”</span></p>

      <p class="paragraf-2" xml:lang="tr-TR"><span xml:lang="en-US">“Arkadaşıyım ben. Cidden.”</span></p>

      <p class="paragraf-2" xml:lang="tr-TR"><span xml:lang="en-US">“Şanslı adam öyleyse. Adın nedir, Andrew’nun arkadaşı?”</span></p>

      <p class="paragraf-2" xml:lang="tr-TR"><span xml:lang="en-US">“Bonnie,” dedi kadın. “Bir iki aradım ama açmadı. Genelde arardı gerçi.”</span></p>

      <p class="paragraf-2" xml:lang="tr-TR"><span xml:lang="en-US">“Benim adım, Evan. Kola veya su ister misin? Çok sıcak hava.”</span></p>

      <p class="paragraf-2" xml:lang="tr-TR"><span xml:lang="en-US">“Yok, sağ ol. Içerde bira var.”</span></p>

      <p class="paragraf-2" xml:lang="tr-TR"><span xml:lang="en-US">Plover Chase’in vücudu hiç fena değildi ve doğal güneş yanığı görünen bacakları Evan Shook’un hoşlandığı türdendi. Karısı haftada iki defa bronzlaşma spreyi sıktırırdı ve bacakları plastik kaplamaymış gibi görünürdü. Tadı da berbattı ayrıca.</span></p>

      <p class="paragraf-2" xml:lang="tr-TR"><span xml:lang="en-US">“Evinde kalabileceğimizi Andrew söylemişti,” dedi kaçak kadın. “Kusura bakma.”</span></p>

      <p class="paragraf-2" xml:lang="tr-TR"><span xml:lang="en-US">“Eşek şakalarını seviyor anlaşılan.”</span></p>

      <p class="paragraf-2" xml:lang="tr-TR"><span xml:lang="en-US">“Yeni kızını gördün mü? Cerrah hani?”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, “Evet,” dedi. “Sık geliyor.”</span></p>

      <p class="paragraf-2" xml:lang="tr-TR"><span xml:lang="en-US">Doğru değildi gerçi.</span></p>

      <p class="paragraf-2" xml:lang="tr-TR"><span xml:lang="en-US">“Nasıl biri?” dedi Plover Chase.</span></p>

      <p class="paragraf-2" xml:lang="tr-TR"><span xml:lang="en-US">“Hoş.” Evan Shook hiç görmemişti Rosa’yı ama sallamaya devam etti. “Uzun siyah saçları var.”</span></p>

      <p class="paragraf-2" xml:lang="tr-TR"><span xml:lang="en-US">“Birden ona kadar?”</span></p>

      <p class="paragraf-2" xml:lang="tr-TR"><span xml:lang="en-US">“On bir.”</span></p>

      <p class="paragraf-2" xml:lang="tr-TR"><span xml:lang="en-US">“Yok artık.”</span></p>

      <p class="paragraf-2" xml:lang="tr-TR"><span xml:lang="en-US">“Epey ciddi gibiler,” dedi Evan Shook.</span></p>

      <p class="paragraf-2" xml:lang="tr-TR"><span xml:lang="en-US">Kaçak kadın, güneş gözlüğünü indirerek baktı. “Nasıl yani? Birlikte yaşayalım mı, yoksa haydi evlenelim tarzı mı?”</span></p>

      <p class="paragraf-2" xml:lang="tr-TR"><span xml:lang="en-US">“Eh, işte. Andrew malum.”</span></p>

      <p class="paragraf-2" xml:lang="tr-TR"><span xml:lang="en-US">“Ya, malum.”</span></p>

      <p class="paragraf-2" xml:lang="tr-TR"><span xml:lang="en-US">Arkalarından, çekicinden zımparasına dopdolu bir inşaat gürültüsü yükseliyordu. Dahası, nefeslileri yoğun Latin müziğini köklemiş bir teyp söz konusuydu.</span></p>

      <p class="paragraf-2" xml:lang="tr-TR"><span xml:lang="en-US">“Nerelisin sen, Emmett?”</span></p>

      <p class="paragraf-2" xml:lang="tr-TR"><span xml:lang="en-US">“Evan,” deyip adının harflerini saydı Evan Shook. “New York.”</span></p>

      <p class="paragraf-2" xml:lang="tr-TR"><span xml:lang="en-US">“Ha, sırf evi yaptırmak için geldin yani. Yapayalnız.”</span></p>

      <p class="paragraf-2" xml:lang="tr-TR"><span xml:lang="en-US">“Ailem kuzeyde, doğru. Hafta sonları gidip geliyorum.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin sapığı bacaklarını çaprazlayınca, Evan Shook’un zihni akla ziyan fantezilere kaymaya başladı.</span></p>

      <p class="paragraf-2" xml:lang="tr-TR"><span xml:lang="en-US">“E, bu yaptırdığın ev esasen yatırım amaçlı mı, Evan?”</span></p>

      <p class="paragraf-2" xml:lang="tr-TR"><span xml:lang="en-US">“Buraya geldiğimde Casa Marina’da kalırım. Key West’te.”</span></p>

      <p class="paragraf-2" xml:lang="tr-TR"><span xml:lang="en-US">“Geceleri oraya dönüyorsun yani,” dedi Plover Chase gülümseyerek. “Yorucu bir günün sonunda.”</span></p>

      <p class="paragraf-2" xml:lang="tr-TR"><span xml:lang="en-US">“Barı güzeldir. Hem serin hem rahat. Hey! At sineğine dikkat!”</span></p>

      <p class="paragraf-2" xml:lang="tr-TR"><span xml:lang="en-US">“Tam da dekolteme…” Plover Chase sinek irisine bir fiske vurdu ve bıraktığı minnacık kan damlasını parmağının tersiyle sildi. “Kaç yaşında Andrew’nun kızı sence?”</span></p>

      <p class="paragraf-2" xml:lang="tr-TR"><span xml:lang="en-US">“Bilmem. Cerrahlık için genç sayılır. E… Daha sonra Casa’ya gelmek ister misin? Bir şeyler içeriz. Bir country grubu çıkıyor; fena değiller.”</span></p>

      <p class="paragraf-2" xml:lang="tr-TR"><span xml:lang="en-US">Plover Chase doğrulup oturdu. “Andrew, Key West’te şöhret sahibidir. Biliyorsundur zaten. Kötü şöhret demek istiyorum.”</span></p>

      <p class="paragraf-2" xml:lang="tr-TR"><span xml:lang="en-US">“Nasıl yani?”</span></p>

      <p class="paragraf-2" xml:lang="tr-TR"><span xml:lang="en-US">“Buralara kadar gelip gazeteleri okumuyor musun? Ne ayıp!”</span></p>

      <p class="paragraf-2" xml:lang="tr-TR"><span xml:lang="en-US">“Valla geldiğimde Duval’den</span> <span class="char-style-override-2" xml:lang="en-US">Times</span> <span xml:lang="en-US">alıyorum. Yerel haberlere dikkat ediyorum diyemem pek. E, niye manşetlere çıkmış Andrew, söylesene.”</span></p>

      <p class="paragraf-2" xml:lang="tr-TR"><span xml:lang="en-US">Kadın güldü, boş vermesini, köprünün altından çok suyun aktığını söyledi. Ardından kalktı, hoşça kal deyip elbisesini alarak eve girdi.</span></p>

      <p class="paragraf-2" xml:lang="tr-TR"><span xml:lang="en-US">Evan Shook, aklı adalet sisteminde, arabasına döndü. Hapishaneler öyle tıka basa doluydu ki hemen her gün azılı suçlular salıveriliyor, salınanlar derhal yeni suçlar işliyordu. Plover Chase gibi bir yavruyu, ne idüğü belirsiz “istismar” diye bir suçtan içeri tıkmanın adaleti neredeydi?</span></p>

      <p class="paragraf-2" xml:lang="tr-TR"><span xml:lang="en-US">Evan Shook, Ajan Weiderman’ı aramadı. Daha düşünecekleri vardı.</span></p>

      <p class="paragraf-2" xml:lang="tr-TR"><span xml:lang="en-US">Bayan Lipscomb’u aradı ve verdiği fiyatın zaten maliyeti anca karşıladığını söyledi. Kadın telefonu kocasına verdi ve Evan Shook adamın söylenmelerini, adam sonunda pes edip iyi, peki, diyene kadar dinledi.</span></p>

      <p class="paragraf-2" xml:lang="tr-TR"><span xml:lang="en-US">“Aman, iyi,” dedi Ford Lipscomb. “Ne istiyorsa yaptırsın.”</span></p>

      <p class="paragraf-2" xml:lang="tr-TR"><span xml:lang="en-US">“Sıkıntınızı anlıyorum,” dedi Evan Shook. “Ama sizi temin ederim, değecek.”</span></p>

      <p class="paragraf-2" xml:lang="tr-TR"><span xml:lang="en-US">Telefonu kapadıktan sonra bir U dönüşü yaparak komşu evin önünden geçti. Sarışın kaçak, arabasının bagajından normalde benzin taşımada kullanılan bir takım bidonlar indiriyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy’nin kafalı ve güzel bir sevgili edinmesini kaldıramadığı açıktı.</span></p>

      <p class="paragraf-2" xml:lang="tr-TR"><span xml:lang="en-US">Evan Shook yanından geçerken, bakmıyormuş pozlarda gaza bastı. Bazen işleri akışına bırakmak en iyisiydi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Eve Stripling, acıyla inleyen kocasından kırık fiberglas olta sapını çıkardı. Kırık sap beşinci bel omuruyla birinci kuyruksokumu omurunun arasına saplanmıştı; Nick ayağa kalkamıyordu.</span></p>

      <p class="paragraf-2" xml:lang="tr-TR"><span xml:lang="en-US">Eve alelacele içeri gidip Süper Teker’i getirdi; Nick tek koluyla, çamur tükürüp Yancy’yi içerdeyken vurmasını engellediği için karısına söverek zor bela kendini araca çekti. Eve kocasını eve soktu ve yaraya bir saat boyunca buz bastı ama Nick’in bacakları işlev kazanmadı. Ardından, acil tıbbi yardım gerekliliği ile Nick’in başına gelenlerde Eve’in kabahati arasında gidip gelen hararetli bir tartışma başladı.</span></p>

      <p class="paragraf-2" xml:lang="tr-TR"><span xml:lang="en-US">Ne? Saldıran herif mi? Kimdi, bilmiyordu Nick. Yüzünü görememişti. Eve de ısrarla doğru dürüst bakamadığını söylüyordu.</span></p>

      <p class="paragraf-2" xml:lang="tr-TR"><span xml:lang="en-US">Zenciydi, diyordu. Aman ne bilgi! Bahamalar’da çok işe yarardı doğrusu. Aferin.</span></p>

      <p class="paragraf-2" xml:lang="tr-TR"><span xml:lang="en-US">Eve kocasına bağırmayı kesmesini ve bu salak adadan derhal ayrılıp, nerede süper bir omurilik cerrahı bulabileceklerini düşünmeleri gerektiğini söyledi. Miami’ye gidemezlerdi çünkü Yancy muhtemelen onlardan önce varacak, federallere Nick Stripling’in aslında ölmediğini haber verecek ve insan avı başlayacaktı.</span></p>

      <p class="paragraf-2" xml:lang="tr-TR"><span xml:lang="en-US">Şimdiye çoktan ortadan kalkmış, barsakları dökülmüş olması gereken Yancy… Herhalde bir yerlere sinmiş havanın açılmasını bekliyordu şimdi.</span></p>

      <p class="paragraf-2" xml:lang="tr-TR"><span xml:lang="en-US">Stripling’in avantajına işleyebilecek tek şey, elindeki Christopher Joseph Grunion adına düzenlenmiş sahte ABD pasaportuydu. Küçük Haiti mahallesinde seyyar büfecilik yapan bir İtalyanın elinden çıkmış, tam dokuz bin dolara patlamıştı ve süper kaliteli bir sahtecilik ürünüydü. Pasaport, İç Güvenlik’in Yancy’den alacağı bilgiyi inceleyip Stripling’in kullandığı sahte adı sisteme girme hızına göre en fazla üç gün işe yarayabilirdi.</span></p>

      <p class="paragraf-2" xml:lang="tr-TR"><span xml:lang="en-US">Nick, hırıldayarak, “İngiltere’ye gidiyoruz,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Tamam, şekerim. Nassau’dan aktarmasız uçuş var zaten.”</span></p>

      <p class="paragraf-2" xml:lang="tr-TR"><span xml:lang="en-US">“Doktorlar süperdir orada. New York’takiler kadar iyidirler.”</span></p>

      <p class="paragraf-2" xml:lang="tr-TR"><span xml:lang="en-US">Aynı fikirdeydi Eve. “Hatlar gelir gelmez British Air’i ararım.”</span></p>

      <p class="paragraf-2" xml:lang="tr-TR"><span xml:lang="en-US">O sırada kasırga tam gaz sürüyordu; yağmur çatıyı dövüyor, jeneratör, beton karıcılar misali homurdanıyordu.</span></p>

      <p class="paragraf-2" xml:lang="tr-TR"><span xml:lang="en-US">“Felç kalmam umarım,” dedi Nick. “Hepsi senin kabahatin!”</span></p>

      <p class="paragraf-2" xml:lang="tr-TR"><span xml:lang="en-US">“Yeter artık, Nicky.”</span></p>

      <p class="paragraf-2" xml:lang="tr-TR"><span xml:lang="en-US">“Haklıyım ama.”</span></p>

      <p class="paragraf-2" xml:lang="tr-TR"><span xml:lang="en-US">Söylenmeden duramıyordu. Ne? İnsanın kendi bahçesinde, kasırga sırasında belinden olta sapıyla bıçaklanma ihtimali neydi yahu?</span></p>

      <p class="paragraf-2" xml:lang="tr-TR"><span xml:lang="en-US">Hem de elinde çifte tutarken.</span></p>

      <p class="paragraf-2" xml:lang="tr-TR"><span xml:lang="en-US">Istırabı, kolunu kestirdikten sonra çektiğinden çok daha fazlaydı. Nefes alıp vermek canını yakıyordu. Gözünü kırpmak bile. Konuşmak daha da fazla acı veriyordu.</span></p>

      <p class="paragraf-2" xml:lang="tr-TR"><span xml:lang="en-US">Kuşkuları, karanlık elemanı, Egg adıyla maruf Bay Carter Ecclestone’a döndü. Et kafalı yarma, Yancy’nin kızını hallettikten sonra dönecekti hesapta. Ama kasırga başladığından beri ortalıkta görünmemişti. Oysa cip kapının önündeydi…</span></p>

      <p class="paragraf-2" xml:lang="tr-TR"><span xml:lang="en-US">Belki Egg dönmüştür, diye düşündü Nick; dönmüştür ama artık başkası hesabına çalışıyordur. İş tuttuğu yaşlı cadı mesela… Yoksa Egg’i, Stripling’i öldürüp evi soymaya ikna mı etmişti? Kuş beyinli hıyara büyü falan yapmıştı belki…</span></p>

      <p class="paragraf-2" xml:lang="tr-TR"><span xml:lang="en-US">Ya da belki Egg’e daha iyi teklifi yapan Eve’di… Son zamanlarda Lizard Cay’in sıkıcılığı, yapacak bir şey bulamadığı için kafayı yemeye başladığı üzerine kafa ütüleyip duruyordu zaten. Nick dırdırı kesip sörf ya da dalgıçlık türü bir hobi edinmesini söylediğinde fena bozulmuştu. Nick, bu işte birlikteyiz, ta buramıza kadar, demişti. Ama belki Eve artık başka türlü düşünüyordu.</span></p>

      <p class="paragraf-2" xml:lang="tr-TR"><span xml:lang="en-US">Yalnız Egg teorisi tam oturmuyordu yerine. Egg, dandik bir olta sapıyla adam öldürmeye kalkmazdı. Ya bıçakla deşer ya kafasına odunu indirir ya da gorillere layık elleriyle boynunu kırardı.</span></p>

      <p class="paragraf-2" xml:lang="tr-TR"><span xml:lang="en-US">Başına gelen, planlanmamış ve telaşla yapılmış görünüyordu. Amatör işiydi. Ama hangi amatörün işiydi? Adada kimseyle tanışmamaya özen göstermişti…</span></p>

      <p class="paragraf-2" xml:lang="tr-TR"><span xml:lang="en-US">“Haydi, buyur,” diye mırıldandı. “Çişim geldi.”</span></p>

      <p class="paragraf-2" xml:lang="tr-TR"><span xml:lang="en-US">Eve heyecanla, “Hâlâ işeyebiliyor musun?” dedi. “Çok iyi, Nick! Ayak parmakların da kıpırdıyor, bak!”</span></p>

      <p class="paragraf-2" xml:lang="tr-TR"><span xml:lang="en-US">“Ya ya, tangoya başlamak üzereyim zaten. Bir şey getir bana! Çanak, kavanoz, ne bulursan!”</span></p>

      <p class="paragraf-2" xml:lang="tr-TR"><span xml:lang="en-US">Eve mutfağa gidip boş bir şarap şişesiyle döndü.</span></p>

      <p class="paragraf-2" xml:lang="tr-TR"><span xml:lang="en-US">Stripling sinirlendi. “Saçmalama! Şeyim sığmaz buna benim!”</span></p>

      <p class="paragraf-2" xml:lang="tr-TR"><span xml:lang="en-US">“Sığar ayol.”</span></p>

      <p class="paragraf-2" xml:lang="tr-TR"><span xml:lang="en-US">Nick yumruğunu Süper Teker’in kolçağına indirerek, “Mantar kadar mı ulan benim şeyim?” diye bağırdı.</span></p>

      <p class="paragraf-2" xml:lang="tr-TR"><span xml:lang="en-US">“Sakin ol, şekerim. Öyle demedim ben,” dedi Eve.</span></p>

      <p class="paragraf-2" xml:lang="tr-TR"><span xml:lang="en-US">“Altıma etmeden ver şu kadehini!”</span></p>

      <p class="paragraf-2" xml:lang="tr-TR"><span xml:lang="en-US">Eve’in elinde şeftalili votka, soda ve buzla dolu bir kadeh vardı. Kadehin anısı büyüktü: Müteveffa nenesinin içki takımındandı. Nick, karısının aile yadigarına sidik doldurulmasını istemediğini görebiliyordu.</span></p>

      <p class="paragraf-2" xml:lang="tr-TR"><span xml:lang="en-US">Ya da belki kokteylini heba etmek istemiyordu.</span></p>

      <p class="paragraf-2" xml:lang="tr-TR"><span xml:lang="en-US">Nick Stripling, Süper Teker kullanmada sahte sipariş hazırlamadaki kadar usta değildi. Aracın kumanda kolunu sabırsızca iteledi, çekiştirdi ve araç aniden ileri fırladı. Nick karısının elindeki kadehe uzandı ya, beriki kadehi hızla menzilden dışarı çekti. Yoluna devam eden Süper Teker duvara tosladı ve Nick’in belindeki dayanılmaz ıstıraba ılık, ekşi akıntı karıştı. Ardından da haklı bir iç kararması…</span></p>

      <p class="paragraf-2" xml:lang="tr-TR"><span xml:lang="en-US">FBI yaşadığını öğrendiği anda Andros’taki özgür günleri bitecekti. Kıvrık Kuyruk projesinin yanı sıra Nick’in diğer, yasallaşma amaçlı hatalı girişimi Grunion Global Emlak da sona erecekti. Hâlâ elinde birkaç milyon doları vardı ama ABD’ye iade edilmeme mücadelesinde hepsini avukatlara ve rüşvete kaptıracağı kesindi.</span></p>

      <p class="paragraf-2" xml:lang="tr-TR"><span xml:lang="en-US">Diğer seçenekse pılı pırtıyı toplayıp tüymekti. Yeni bir sahte kimlik edinir, saklanacak başka bir yer bulur ve uluslararası kaçak sıfatıyla yeniden yeni bir hayata başlardı. Feci yorucu… Fotoğrafını İnterpol’ün web sitesinde görmek istemiyordu. Ölü kalmak istiyordu.</span></p>

      <p class="paragraf-2" xml:lang="tr-TR"><span xml:lang="en-US">Kafası iyi çalışan birinin –hasır örmeye ve hindistancevizi kabuklarının üzerine anaokulu seviyesinde suratlar resmetmeye razı bir karısı varsa tabii– Bahamalar’ın ufak çeper adalarında kaybolması ve kayıp kalması çok zor değildi. Eve’i sakin tutmanın şartıysa ayakkabı dükkanları, Pilates, suşi lokantaları, kuaför ve köpek kuaförü sunan bir yer bulmaktı.</span></p>

      <p class="paragraf-2" xml:lang="tr-TR"><span xml:lang="en-US">Başka bir deyişle bir şehir… Şehirde yaşamaksa riskliydi.</span></p>

      <p class="paragraf-2" xml:lang="tr-TR"><span xml:lang="en-US">Dahası Stripling, Keys’te batırdığının yerine yeni bir tekne sipariş etmişti bile. Yakında teslim edilecekti. Adını, kolunun şerefine</span> <span class="char-style-override-2" xml:lang="en-US">Solağın İntikamı</span> <span xml:lang="en-US">koymuştu. Harbi bir balık katiliydi yeni teknesi; dolu depoyla Andros’un doğu kıyısından ta Cay Sal’a gidip dönebilecekti.</span></p>

      <p class="paragraf-2" xml:lang="tr-TR"><span xml:lang="en-US">Ama Cenevre yahut Sao Paolo’da saklanmaya kalkarsa yapamazdı bunları.</span></p>

      <p class="paragraf-2" xml:lang="tr-TR"><span xml:lang="en-US">Her şeyi çözüme ulaştırıp durumunu korumasını sağlayacak tek hamle geliyordu aklına: Andrew Yancy’yi Florida’ya varıp federallerle konuşamadan susturmalıydı.</span></p>

      <p class="paragraf-2" xml:lang="tr-TR"><span xml:lang="en-US">Ölü ve Lizard Cay’de güvende kalmasının başka yolu yoktu. Eve dışında, Yancy ve Kübalı sevgilisi –ya da her nesiyse artık– Nick’i mahvedecek bilgiye sahip yegane kişilerdi.</span></p>

      <p class="paragraf-2" xml:lang="tr-TR"><span xml:lang="en-US">“Bulmalıyız o şerefsizi,” dedi karısına.</span></p>

      <p class="paragraf-2" xml:lang="tr-TR"><span xml:lang="en-US">“Yürüyemiyorsun bile, Nicky. Hem kasırga var dışarda.”</span></p>

      <p class="paragraf-2" xml:lang="tr-TR"><span xml:lang="en-US">“Sabaha diyorum. İlk iş.”</span></p>

      <p class="paragraf-2" xml:lang="tr-TR"><span xml:lang="en-US">“Yaralısın,” dedi Eve. “Gitmeliyiz buradan.”</span></p>

      <p class="paragraf-2" xml:lang="tr-TR"><span xml:lang="en-US">“Egg nerede? Yancy’nin peşine onu salalım. Arasana şunu…”</span></p>

      <p class="paragraf-2" xml:lang="tr-TR"><span xml:lang="en-US">“Aradım, telsize cevap vermedi. Dur, ben sana kuru pantolon getireyim. Telsiz bile çalışmıyor, şekerim. Uyuyup kasırganın geçmesini bekleyelim bence.”</span></p>

      <p class="paragraf-2" xml:lang="tr-TR"><span xml:lang="en-US">“Bütün bu boklar senin kabahatin,” dedi Nick Stripling. “Bırak şu içkiyi, banyoya götür beni.”</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah Nick’in durumu daha beterdi. Belindeki yaradan kan hissi vermeyen bir sıvı sızıyordu. Istırabı öyle fazlaydı ki yüzü kasılmaktan yorulmuştu. Ama ne cep telefonları çalışıyordu ne de internet bağlantısı vardı; British Air’e ulaşmaları imkansızdı. Eve, Claspers bizi Nassau’ya götürsün, Londra’ya kalkan ilk uçağa binelim önerisini getirdi.</span></p>

      <p class="paragraf-2" xml:lang="tr-TR"><span xml:lang="en-US">Ama Nick’in aklında sadece kaçamadan Yancy’yi yakalamak vardı. İtin adadan bugün sıvışmaya kalkacağı kesindi. Bahama Havayolları kasırga yüzünden kesin kapalıydı ve golfstrim gemi azıya almışken yerel teknelerden hiçbiri Florida’ya gitmeye kalkışmazdı.</span></p>

      <p class="paragraf-2" xml:lang="tr-TR"><span xml:lang="en-US">Adada kaldığı sürece, Egg, Yancy’nin izini bulup öldürebilirdi. Hemen bulmalıydı Egg’i.</span></p>

      <p class="paragraf-2" xml:lang="tr-TR"><span xml:lang="en-US">Eve, “Sırayla her şey,” dedi ve kocasına, Süper Teker’den cipe ite kaka sokmadan önce, bir sürü ağrı kesici içirdi. Arka koltukta Louis Vuitton valizlerle özel seyahat mahfazasına konmuş Tillie vardı. Stripling piste giden yol boyunca, bir kolu kopmuş, beli sakat ve şartlı tahliyesiz ömür boyu hapse girebilecek bir örnek ortadayken, hâlâ kalkıp beyaz yakalı suçlulara yumuşak diyebileceklere söylenip durdu.</span></p>

      <p class="paragraf-2" xml:lang="tr-TR"><span xml:lang="en-US">“Haydut” dendiğinde herkesin aklına banka soyguncuları falan gelirdi ama John Dillinger, FBI’dan kurtulmak uğruna kolunu kesebilmiş miydi? Hayır, efendim! Sinemaya gitmiş ve kurşuna boğulmuştu o! Kaldı ki bugün Cadılar Bayramı maskesi takan her dangalak, cebine bir tükenmez kalem tıkıp banka soyabiliyordu. Bu tür soygunlarda kaldırılan ortalama para dört bin dolardı; Nick’in yıllık dişçi masrafı bile bundan fazlaydı.</span></p>

      <p class="paragraf-2" xml:lang="tr-TR"><span xml:lang="en-US">Güney Florida’da iş çeviren onca sigorta sahtekarı arasında, Nick kendi dümenini seçkin sınıfa ait sayıyordu. Amerika Birleşik Devletleri hükümetini milyonlarca dolar çarpmak, kafası basmayanın harcı değildir, diyordu. Sigorta sistemi, keşmekeşin katmerlisiydi.</span></p>

      <p class="paragraf-2" xml:lang="tr-TR"><span xml:lang="en-US">Onca sahte siparişi hazırlayıp yürürlüğe sokmak, kaba saba haydut tayfasının beceremeyeceği türden hassasiyet gerektirirdi bir kere. Her hasta adı ve sosyal güvenlik numarası gerçek birine ait olmalıydı ki bu da, bir tıbbi veri bankasına girmeyi ya da ilgili bir memuru rüşvetle bağlamayı şart kılardı. Sonra çalınan adların hepsi belgelere hiçbir daktilo hatası yapılmadan girilmeliydi. Aynısı sosyal güvenlik numaraları için de geçerliydi; aksi durumda hükümete ait bilgisayarlar formları aynen geri yollarlardı. Sırf işin kırtasiyesi adamı delirtmeye yeterdi. Her şeyden on altı nüsha! Üstelik acayip matematik bilmek lazımdı.</span></p>

      <p class="paragraf-2" xml:lang="tr-TR"><span xml:lang="en-US">İlaçlardan kafası iyice bulanan Stripling, iyice kaptırmıştı artık. İşin kralıydı, ispatlayacaktı! Unutmamalıydı Eve: Nick Stripling yakayı ele verince diğerlerini gammazlayan kılıksızlardan asla değildi! Hayır, efendim! Parasını korumak ve hapse düşmemek uğruna kolunu feda etmekle kalmamış, üstüne iki de cinayet işlemişti!</span></p>

      <p class="paragraf-2" xml:lang="tr-TR"><span xml:lang="en-US">Kanunsuzların kralıydı be! Efsaneydi!</span></p>

      <p class="paragraf-2" xml:lang="tr-TR"><span xml:lang="en-US">Ama işte… Piste ulaşıp havalanan beyaz deniz uçağının penceresinden öpücük yollayan Yancy’yi görünce eli ayağı dolaştı ve söylediklerini karısı bile anlayamadı.</span></p>
    </div>
  </div>
</body>
</html>
