<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-16.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-17" xml:lang="tr-TR">On Yedi</p>

      <p class="paragraf-2" xml:lang="tr-TR"><span xml:lang="en-US">Tropik kasırga Françoise, Andros’ta kimseyi endişelendirmemiş gibiydi. Bir gün boyunca Grand Turk’te</span><span class="dipp" style="font-size:0.82em;"><a class="footnote-link" href="#footnote-225-24" id="footnote-225-24-backlink">24</a></span> <span xml:lang="en-US">durmuştu ve şimdi yavaştan kuzey batıya devam etmeye başlamıştı. Ulusal Fırtına Merkezi’ne bakılırsa, atmosfer şartları hortuma dönüşmesine elverişliydi. Bu duyurunun ardından çıkan TV yorumcusu, “ölüm konisi” teşhisi koyduğu kasırganın Bahamalar’dan Florida’ya izleyebileceği olası yolları harita üzerinde heyecanla göstermişti.</span></p>

      <p class="paragraf-2" xml:lang="tr-TR"><span xml:lang="en-US">Yancy televizyonu, okyanusa bakan bir lokantanın ikinci katında izliyordu. Hava raporunun ardından dikkatini önündeki kıpkırmızı karides çorbasına çevirdi. Böcek parçalarını onca soğan ve kırmızıbiber arasında yakalamak kolay değildi. Kaşığının ucuyla kurcalamaya girişti. Gece boyunca, en büyüğünü alnında gezerken uyanarak yakaladığı toplam yedi adet, erişkinlik safhasına girmiş Alman hamamböceği öldürmüştü.</span></p>

      <p class="paragraf-2" xml:lang="tr-TR"><span xml:lang="en-US">Kır düşmüş atkuyruğu saçlı, Amerikalı lokanta sahibi tepesine dikildi. “Ne yapıyorsunuz, Beyefendi?”</span></p>

      <p class="paragraf-2" xml:lang="tr-TR"><span xml:lang="en-US">“Oyalanıyorum,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Adanın en nefis çorbasıdır bu. Taze domatesle yapıyorum.”</span></p>

      <p class="paragraf-2" xml:lang="tr-TR"><span xml:lang="en-US">Başka çaresi yoktu, bir yudum aldı. Adama başıyla onay vererek, “Nefis,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Balıkçılık nasıl buralarda?”</span></p>

      <p class="paragraf-2" xml:lang="tr-TR"><span xml:lang="en-US">“Sıcağa dayanırsanız şahanedir.”</span></p>

      <p class="paragraf-2" xml:lang="tr-TR"><span xml:lang="en-US">“Sıcağı severim.”</span></p>

      <p class="paragraf-2" xml:lang="tr-TR"><span xml:lang="en-US">Yancy, inişe geçmek için yavaşlayan bir uçak motoru sesi duyar duymaz aceleyle fırladı, ödünç bisikletine atladı ve şiddetlenmeye başlayan rüzgarda nihayet piste vardığında, beyaz uçağı ufak terminal binasının berisinde buldu. Pilot Claspers bir yandan cep telefonuyla konuşurken bir yandan tekerlerin altına takoz sıkıştırıyordu. Yumurta kafalı korumaysa çitin dibinde dikiliyordu. Kahverengi gömleğinin koltukaltlarında ter lekeleri vardı. Yüzünün şiş tarafı, pek neşeli geçmemiş bir dişçi randevusuna işaret ediyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy bisikleti terminalin gölgede kalan duvarına yasladı. Çok geçmeden bir taksi geldi; zebani bozması oflaya puflaya ön taraftaki yolcu koltuğuna geçti. Yancy atıldı, arka kapıyı açıp arabaya daldı.</span></p>

      <p class="paragraf-2" xml:lang="tr-TR"><span xml:lang="en-US">“Bisikletimin lastiği patladı. Kasabaya kadar sizle gelebilir miyim?”</span></p>

      <p class="paragraf-2" xml:lang="tr-TR"><span xml:lang="en-US">“Ot’rafa gitmiyo’m ben,” dedi yarma.</span></p>

      <p class="paragraf-2" xml:lang="tr-TR"><span xml:lang="en-US">“Önce seni bırakırız öyleyse. Benim adım, Andrew. Seninki ne?”</span></p>

      <p class="paragraf-2" xml:lang="tr-TR"><span xml:lang="en-US">Yanıt şoförden geldi. “Egg derler ona.”</span></p>

      <p class="paragraf-2" xml:lang="tr-TR"><span xml:lang="en-US">Yarma çenesini ovuşturuyordu. Şoföre Kıvrık Kuyruk tarafına çekmesini söyledi.</span></p>

      <p class="paragraf-2" xml:lang="tr-TR"><span xml:lang="en-US">“Yeşil Kıyı mı?” dedi şoför.</span></p>

      <p class="paragraf-2" xml:lang="tr-TR"><span xml:lang="en-US">“Tabelasında ö’lle yazmıyo’.”</span></p>

      <p class="paragraf-2" xml:lang="tr-TR"><span xml:lang="en-US">“Siz ner’ye Mista’?”</span></p>

      <p class="paragraf-2" xml:lang="tr-TR"><span xml:lang="en-US">“Sahildeki balık büfesine,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Şoför güldü. “Yemek saati zaten.”</span></p>

      <p class="paragraf-2" xml:lang="tr-TR"><span xml:lang="en-US">Egg cebinden bir hap kutusu çıkardı, üç adet yuvarladı. “Bırak yeme’i, yürü.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Florida’dan geldiğini, Bahamalar’ı pek sevdiğini ve Andros’tan bir yer, belki bir devremülk tutmayı düşündüğünü anlattı. Egg dinlemiyordu.</span></p>

      <p class="paragraf-2" xml:lang="tr-TR"><span xml:lang="en-US">Şantiyeye varınca Egg şoföre parasını ödedi, indi ve uçurumdan yuvarlanmışa benzeyen döküntü bir karavana girdi. Yancy herhangi bir mülkiyet ya da inşaat tabelası görmedi.</span></p>

      <p class="paragraf-2" xml:lang="tr-TR"><span xml:lang="en-US">“Kıvrık Kuyruk burası mı?” dedi şoföre.</span></p>

      <p class="paragraf-2" xml:lang="tr-TR"><span xml:lang="en-US">“Hı-hı.</span></p>

      <p class="paragraf-2" xml:lang="tr-TR"><span xml:lang="en-US">“Beş yıldızlı bir tatil köyü yapılacakmış diye duydum.”</span></p>

      <p class="paragraf-2" xml:lang="tr-TR"><span xml:lang="en-US">“Ö’lle.”</span></p>

      <p class="paragraf-2" xml:lang="tr-TR"><span xml:lang="en-US">“Yeni başlıyorlar herhalde?”</span></p>

      <p class="paragraf-2" xml:lang="tr-TR"><span xml:lang="en-US">Güldü şoför. “Miami di’yil bura. Yavaş gider işler.”</span></p>

      <p class="paragraf-2" xml:lang="tr-TR"><span xml:lang="en-US">“Karnın aç mı?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Şoförün adı Philip’ti ve adanın kuzey ucundaki Nicholls Town’dandı. Yancy, oturdukları anda tezgahtaki kadınlarla flörte girişen adama kızartma ve bira ısmarladı. Sonrasında şoför Yancy’ye Lizard Cay’i gezdirdi. Yancy yol boyunca, bazı ailelerin pencerelerine tahta çaktıklarını gördü ya, genel havaya telaş hakim değildi. Taksi tekleyip tıksırmaya başlayınca şoför, Victoria Creek’teki feribot limanına çekti. İngiliz anahtarıyla karbüratörü döverken yağmur bastırınca, arabaya kaçtılar.</span></p>

      <p class="paragraf-2" xml:lang="tr-TR"><span xml:lang="en-US">Yağmurun dinmesini beklerlerken, Yancy karşılaştığı motorize tahtlı kadından bahsetti. Şoför kaş çatarak, Yancy’ye dikkatli davranmasını, bahsettiği kadının erkekleri yuttuğunu söyledi.</span></p>

      <p class="paragraf-2" xml:lang="tr-TR"><span xml:lang="en-US">“Harbi seks cadısı yani.”</span></p>

      <p class="paragraf-2" xml:lang="tr-TR"><span xml:lang="en-US">“O ne demek?”</span></p>

      <p class="paragraf-2" xml:lang="tr-TR"><span xml:lang="en-US">“Amcalarımdan biri onla iş tuttuktan üç ay so’na öldüydü,” dedi Philip. “Artık yapmıy’cam diyince zeğir içirmiş amcama. Kötü kadın o; uzak dur.”</span></p>

      <p class="paragraf-2" xml:lang="tr-TR"><span xml:lang="en-US">“Maymun ne ayak peki?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Philip maymunun, şımarıp hır çıkarınca kovulana kadar Johnny Depp’li korsan filmlerinde oynadığını anlattı. Söylenene bakılırsa maymun, kostüm odasında oyuncuların taktığı perukların üstünde mastürbasyon yaparken yakalanmıştı. Sonra bir domino oyununda Neville Stafford adlı bir yerliye geçmişti. Adamcağız maymunla çok uğraşmıştı. Neville’in, maymunu ne demeye vuducu karıya verdiğini bilen yoktu.</span></p>

      <p class="paragraf-2" xml:lang="tr-TR"><span xml:lang="en-US">“Ejder Kraliçe diyo’llar ona,” diye ekledi Philip.</span></p>

      <p class="paragraf-2" xml:lang="tr-TR"><span xml:lang="en-US">“Motorlu sandalyeyi nereden bulmuş?”</span></p>

      <p class="paragraf-2" xml:lang="tr-TR"><span xml:lang="en-US">“Yeni sevgilisinden. O da dayanmaz ama. Hiçbiri uzun dayanmaz.”</span></p>

      <p class="paragraf-2" xml:lang="tr-TR"><span xml:lang="en-US">Yancy, kadının kullandığı Süper Teker’in, Nicholas Stripling’in sigorta dümeninden arta kalan mostralıklardan olduğunu düşündü. Christopher aracı Eve’den alıp Ejder Kraliçe’ye vermiş olabilirdi ya, gözü gören herhangi bir erkeğin büyücüyle gönül ilişkisi kurabileceği akla yatkın görünmediğinden, ihtimal epey zayıftı.</span></p>

      <p class="paragraf-2" xml:lang="tr-TR"><span xml:lang="en-US">“Büyücünün sevgilisi ben yaşlarda bir beyaz Amerikalı mı?”</span></p>

      <p class="paragraf-2" xml:lang="tr-TR"><span xml:lang="en-US">Kıkırdadı Philip. “Yok yav! Tanıştın ya demin. Egg işte!”</span></p>

      <p class="paragraf-2" xml:lang="tr-TR"><span xml:lang="en-US">“Haydi oradan.”</span></p>

      <p class="paragraf-2" xml:lang="tr-TR"><span xml:lang="en-US">“Valla ö’lle! Ejder Kraliçe cadı diyorum sana! Tüm çükler te’llikede bur’da!”</span></p>

      <p class="paragraf-2" xml:lang="tr-TR"><span xml:lang="en-US">“Grunion diye birini tanıyor musun peki?”</span></p>

      <p class="paragraf-2" xml:lang="tr-TR"><span xml:lang="en-US">“Tabii. Egg’in patron işte.”</span></p>

      <p class="paragraf-2" xml:lang="tr-TR"><span xml:lang="en-US">“Evini göster bana.”</span></p>

      <p class="paragraf-2" xml:lang="tr-TR"><span xml:lang="en-US">“Niye?” Meraklanmış gibiydi Philip.</span></p>

      <p class="paragraf-2" xml:lang="tr-TR"><span xml:lang="en-US">“Çünkü… Arkadaşımdır kendisi.”</span></p>

      <p class="paragraf-2" xml:lang="tr-TR"><span xml:lang="en-US">“Ö’lle o’ssun. Hayır dersem?”</span></p>

      <p class="paragraf-2" xml:lang="tr-TR"><span xml:lang="en-US">Yancy, emekli polis Johnny Mendez’in rozetini çıkardı. Rozette ad yazmaması yararınaydı.</span></p>

      <p class="paragraf-2" xml:lang="tr-TR"><span xml:lang="en-US">Şoför sakince, “Bur’da tutuklayamazsın kimseyi,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Dost yardımı alabileceğimi umuyordum. Neyi soruşturduğumu öğrenmek istemez misin en azından?”</span></p>

      <p class="paragraf-2" xml:lang="tr-TR"><span xml:lang="en-US">“Cık.”</span></p>

      <p class="paragraf-2" xml:lang="tr-TR"><span xml:lang="en-US">“Florida’da işlenen üç cinayet söz konusu.”</span></p>

      <p class="paragraf-2" xml:lang="tr-TR"><span xml:lang="en-US">Philip derin bir iç çekerek, “Oy oy,” dedi.</span></p>

      <p class="paragraf-2" xml:lang="tr-TR"><span xml:lang="en-US">Yancy, adama para uzattı. “Bela aramıyorum,” dedi. “Silahımı bile getirmedim.”</span></p>

      <p class="paragraf-2" xml:lang="tr-TR"><span xml:lang="en-US">“Hata. O adam, kötü adam.”</span></p>

      <p class="paragraf-2" xml:lang="tr-TR"><span xml:lang="en-US">“Christopher, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Egg de öyle. Dikkat etmen lazım.”</span></p>

      <p class="paragraf-2" xml:lang="tr-TR"><span xml:lang="en-US">“Dikkat göbek adım zaten.”</span></p>

      <p class="paragraf-2" xml:lang="tr-TR"><span xml:lang="en-US">Dönüşte, Christopher’la “kadınının” oturduğu okyanus kıyısı evin önünden geçerken yavaşladılar. Yancy, girişe park etmiş sarı cipe baktı. Etrafta herhangi bir hareket yoktu. Motele dönünce bel çantasına zoka kutusuyla bir şişe su koydu; oltasını aldı, başka bir bisiklete atladı ve Bannister Point’e yollandı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Deniz yükseldiğinden, derinlik gayet iyiydi. Havanın kapalılığına aldırmadan, burnuyla yanaklarını en kalınından beyaz güneş kremine buladı. Kocaman camlı güneş gözlüğünü takıp, üzerine bol alacalı, uzun siperlikli balıkçı kepini geçirdi. Tropik iklime uyarlanmış bu bombacı terörist kılığı sayesinde, bu mesafeden ne Eve ne de sevgilisi tarafından tanınabilirdi.</span></p>

      <p class="paragraf-2" xml:lang="tr-TR"><span xml:lang="en-US">Oltasını çıkardı, makul görünüşlü bir zoka seçip taktı. Arada hayalî balıkları saptamış pozlarda duraklayarak yavaşça kıyıda ilerlemeye başladı. Rüzgar sertti ama nasıl duracağını biliyordu; uzaktan bakan herkes, Yancy’yi dangalak turistlerden değil, ciddi balıkçılardan zannederdi.</span></p>

      <p class="paragraf-2" xml:lang="tr-TR"><span xml:lang="en-US">Eve Stripling’in evi görüş alanına girer girmez, kadını gördü. Kırmızı bir kanoyu evin yan tarafındaki korunağa çekiyordu. Yancy tüm dikkati oltasındaymış pozlarında ilerlemeye devam etti. Kadın, işi bitince gözden kayboldu ve çok geçmeden bu sefer tekerlekli bir mangal irisini iterek aynı yere getirdi. Televizyonda hava raporunu izlemişti anlaşılan.</span></p>

      <p class="paragraf-2" xml:lang="tr-TR"><span xml:lang="en-US">Yancy oltasını kolunun altına sıkıştırıp, yeni zoka takıyor numarasına girişti. Grunion’ı görme umuduyla ağırdan alıyordu. Diz kapaklarının üstüne kadar gelen su ılıktı ve rüzgar, sinekleri uzak tutuyordu. Bir yerlerden, sörf müziğine has gitar solosu yükseliyordu. Dalgalar, sığlığın az açığındaki mercanlarda köpürüyordu; Yancy, Andros’ta yapmaya kalkışacağı şeyin işe yaramayacağı hissine kapıldı.</span></p>

      <p class="paragraf-2" xml:lang="tr-TR"><span xml:lang="en-US">Derken kara tarafından bir çığlık duydu. Eve Stripling denize uzanan bir kaya çıkıntısının üstünde durmuş, el kol sallıyordu. Yancy’nin ilk dürtüsü kaçmaktı ya, kaçışı ağır çekim kalmaya mahkumdu. İnsanoğlunun dizleri, diz boyunu aşan suda hızla koşmak için yaratılmamıştı.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Nasıl tanıdı beni yahu</span><span xml:lang="en-US">, diye düşündü Yancy.</span></p>

      <p class="paragraf-2" xml:lang="tr-TR"><span xml:lang="en-US">Derken rüzgar kesilince, kadının söylediklerini duyabildi: “İmdat! Tillie’yi kurtarın! İmdat!”</span></p>

      <p class="paragraf-2" xml:lang="tr-TR"><span xml:lang="en-US">Gözlerini kısarak bakınca, kadınla kendisi arasında bir şeyin kımıldadığını gördü. “Yok artık,” diye homurdandı.</span></p>

      <p class="paragraf-2" xml:lang="tr-TR"><span xml:lang="en-US">Avuç içi kadar bir köpek yavrusu, elektriğe kapılmışçasına debelenerek Yancy’ye doğru yüzüyordu. Tipik kent miniklerindendi; kalem incesi kuyruğu, ardında incecik bir iz bırakıyordu.</span></p>

      <p class="paragraf-2" xml:lang="tr-TR"><span xml:lang="en-US">“Baraküdalar!” diye cırlıyordu Eve. “Yardım edin!”</span></p>

      <p class="paragraf-2" xml:lang="tr-TR"><span xml:lang="en-US">“Tamam, tamam!”</span></p>

      <p class="paragraf-2" xml:lang="tr-TR"><span xml:lang="en-US">“Köpekbalıkları!”</span></p>

      <p class="paragraf-2" xml:lang="tr-TR"><span xml:lang="en-US">“Duyduk, iyi,” diye mırıldandı Yancy. Kaz adımlarıyla ilerleyip yavru köpeği yakaladı.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">E, ne yapacağım şimdi</span><span xml:lang="en-US">, diye düşündü. Hayvancığı Eve’e kadar götürmeye kalksa, onca savaş boyası ve gözlüğe rağmen kuşkusuz tanınır, akabinde orada bulunma nedeni hemen anlaşılırdı.</span></p>

      <p class="paragraf-2" xml:lang="tr-TR"><span xml:lang="en-US">“Sağ olun, bayım! Sağ olun!” diye haykırdı Eve.</span></p>

      <p class="paragraf-2" xml:lang="tr-TR"><span xml:lang="en-US">Yancy alçakgönüllü pozlarda el salladı. Köpeği suya bırakıp Eve’e doğru çevirdi. “Haydi bakalım, anneciğe yüz şimdi.”</span></p>

      <p class="paragraf-2" xml:lang="tr-TR"><span xml:lang="en-US">Ama yavrunun gitmeye niyeti yoktu. Döndü, Yancy’nin şortuna tutunmaya çalıştı. Yancy bir daha hayvanı yollamayı denedi. Sonuç değişmedi. Küçük Tillie’nin yüzecek takati kalmamıştı.</span></p>

      <p class="paragraf-2" xml:lang="tr-TR"><span xml:lang="en-US">Çare yoktu. Ne köpekçiği boğulmaya terk edebilir ne de karaya dönüp kimliğini ortaya çıkarma riskini alabilirdi. Döndü ve bir elinde olta, diğerinde Tillie, aksi yönde, sığlıklara ilerlemeye başladı.</span></p>

      <p class="paragraf-2" xml:lang="tr-TR"><span xml:lang="en-US">“Hey!” diye bağırdı Eve. “Nereye? Hey!”</span></p>

      <p class="paragraf-2" xml:lang="tr-TR"><span xml:lang="en-US">Rüzgar bir daha bastırınca, kadının sesi yitip gitti. Yancy dönüp baktığında, turuncu pançosuyla liman şamandırası misali parlayan Christopher’ın Eve’in yanına geldiğini gördü. İkili, Yancy’ye paralel kalmaya gayret ederek kayalıklardan geliyorlardı şimdi. Yetişmeleri zor değildi çünkü Yancy artık beline kadar sudaydı. Balıkçı botları deniz kabuklarını çıtırdatıyordu. Birden altında bir kum bulutu yükseldi ve ufak bir vatoz hızla derinlere kaçtı.</span></p>

      <p class="paragraf-2" xml:lang="tr-TR"><span xml:lang="en-US">Grunion kumsalın başladığı yere erişir erişmez Eve’den ayrılıp koşmaya başladı. Pançosu, fırtınada fermuarı açık kalmış çadır misali savruluyordu. Yancy başına geleceği hemen kavradı. Christopher doksan derecelik bir dönüşle suya girdi ve Yancy’nin yolunu kesecek hızla ilerlemeye başladı. Yancy’nin iki kaçış yolu da sorunluydu: Aksi yöne dönmesi, Eve’in evine ilerlemesi demekti. Diğer istikametse açık denizdi. İşin komikliğinin de farkındaydı: Ufak köpekleri hiç mi hiç sevmezdi. Bir diğer konuysa, evcil hayvan kaçırmanın Bahamalar’da ağır suç sayılıp sayılmadığı sorusuydu.</span></p>

      <p class="paragraf-2" xml:lang="tr-TR"><span xml:lang="en-US">Yancy yerinde kalmayı seçti. Köpeği bel çantasına tıkıştırdı ve oltasını savurma pozisyonunda tutarak, yakalaşan Grunion’a ağdalı İrlanda aksanıyla bağırdı: “Yaklaşma len, dümbelek!”</span></p>

      <p class="paragraf-2" xml:lang="tr-TR"><span xml:lang="en-US">Ardından oltayı art arda ve hızla fırlatıp çekmeye başladı. Uzaktan bakanın aklına, babasının en sevdiği film olan</span> <span class="char-style-override-2" xml:lang="en-US">Bizi Ayıran Nehir</span><span xml:lang="en-US">’deki balık tutma sahnesi gelirdi. Tabii Yancy’nin buradaki hedefi alabalık değildi.</span></p>

      <p class="paragraf-2" xml:lang="tr-TR"><span xml:lang="en-US">1/0’lık çelik zokası cerrahi hassasiyette üretilmişti ve Yancy, birkaç denemenin sonunda pançolu düşmanının burnunun kenarına isabet ettirmeyi başardı. Grunion küfrederek geriledi. Sonraki hamle tıraşsız yanağa denk geldi; bir sonrakiyse adamın gözünü sıyırıp geçti. Yancy’yi tanımamış görünen Grunion, korunma derdine düşmüştü artık. Arı saldırısına uğramışçasına, koluyla yüzünü kapamaya çabalıyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy kolun bitimindeki bilekte, daha önce Big Pine’da saldıran adamın bileğinde gördüğü saat irisini gördü. Nick Stripling’in bileğindeki izin sahibi aynı saatti; emindi artık.</span></p>

      <p class="paragraf-2" xml:lang="tr-TR"><span xml:lang="en-US">“Çağır itini gelsin!” diye bağırdı.</span></p>

      <p class="paragraf-2" xml:lang="tr-TR"><span xml:lang="en-US">“Ne?”</span></p>

      <p class="paragraf-2" xml:lang="tr-TR"><span xml:lang="en-US">“Aynen öyle, angut! Çağır len itini!”</span></p>

      <p class="paragraf-2" xml:lang="tr-TR"><span xml:lang="en-US">Oltayı sallamaya ara vermeden, dönenlerden habersiz köpekçiği sol eliyle bel çantasından çıkarıp suya bırakarak Grunion’a doğru iteledi. Eve, yüz metre kadar ötelerinde telaşla kıyıyı arşınlıyordu.</span></p>

      <p class="paragraf-2" xml:lang="tr-TR"><span xml:lang="en-US">“Tillie, gel!” buyurdu Grunion.</span></p>

      <p class="paragraf-2" xml:lang="tr-TR"><span xml:lang="en-US">Yavru köpek telaşla daireler çiziyordu şimdi.</span></p>

      <p class="paragraf-2" xml:lang="tr-TR"><span xml:lang="en-US">“Tillie! Buraya! Gel kızım!”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Yazık valla</span><span xml:lang="en-US">, diye düşündü Yancy. Olta savurmayı bıraktı ve kamışın ucuyla hayvanı dürtükledi. “Islık çal len, dingildek!”</span></p>

      <p class="paragraf-2" xml:lang="tr-TR"><span xml:lang="en-US">Grunion ıslık çalınca Tillie’nin minik kulakları dikildi.</span></p>

      <p class="paragraf-2" xml:lang="tr-TR"><span xml:lang="en-US">“El çırp!” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Beriki el çırpmak yerine bir kez daha ıslık çaldı. Yavru köpek bu sefer sese döndü ve zikzaklar çizerek yüzmeye başladı. “Aferin kızıma!” diye seslendi Grunion. Birkaç dakika sonra Tillie kucağındaydı.</span></p>

      <p class="paragraf-2" xml:lang="tr-TR"><span xml:lang="en-US">Yancy, Grunion’ın iki kaşının arasını nişanlayarak olta sallamaya tekrar başladı. Adam eğile kalka, Eve’in beklediği kumluğa ulaştı. Yancy rüzgar hızını dikkate almadan pançoyu yakalamaya kalkınca, zoka Grunion’ın kulağına isabet etti. Köpeği Eve’e veren Christopher, kanayan kulağını tutarak eve koşturdu. Eve adamın peşinden, kıymetli prensesini kaçırmaya kalkan alçağa bakarak gitti.</span></p>

      <p class="paragraf-2" xml:lang="tr-TR"><span xml:lang="en-US">Yancy misinayı sararak kuzeye ilerledi. Dedektiflik kariyerini diriltmesini umduğu cinayet soruşturması, kör talih ve planlama eksikliği yüzünden tepe üstü çakılacak gibi görünüyordu. İntikam peşindeki Grunion’ın, yanında muhtemelen Yancy’nin evinden yürüttüğü çifteyle direksiyonunda oturduğu sarı cipin sahil yolunda belirmesini bekliyordu. Açık hedef konumundaydı. Olta, ne denli maharetle kullanılırsa kullanılsın, çifte karşısında işe yaramazdı.</span></p>

      <p class="paragraf-2" xml:lang="tr-TR"><span xml:lang="en-US">Ama gelmedi Grunion. Hiçbir müdahaleye uğramadan karaya dönebildiğine göre, Eve de polisi aramaya kalkmamıştı. Serpiştirmeye başlayan yağmur altında Rocky Town’a doğru pedal basarken, çiftin, balıkların kaçmasına sinirlenen ruh hastası bir balıkçı olduğuna karar verdikleri sonucuna vardı.</span></p>

      <p class="paragraf-2" xml:lang="tr-TR"><span xml:lang="en-US">Motele varmasına az kala kopan gök gürültüsüyle birlikte, yol kenarındaki terk edilmiş bir evin yanındaki önü ve arkası açık, tavanı beton garaja sığınmayı seçti. Zemindeki bira şişesi kırıkları bisikletinin lastiklerini tehdit ediyordu ama en azından yağmurdan kurtulacaktı ve ötesi, yıldırımlı tropik fırtınaların tehlikesini çocukluğunda öğrenmişti. Babasıyla kamp yaptıkları bir gün, dallarına akbabalar tünemiş yaşlı bir çama yıldırımın düşüşünü, ağacın kıvılcımlar saçarak yarılışını bizzat görmüştü.</span></p>

      <p class="paragraf-2" xml:lang="tr-TR"><span xml:lang="en-US">Gökyüzü hızla karardı ve sağanak indi. Önünden birkaç dakikada bir arabalar geçiyor, birikintilerde yavaşlıyor ve devam ediyorlardı. Ama hiçbiri sarı cip değildi. Yancy oltasını duvara dayadı ve bisikletinin üstünde, ne yapacağını düşünmeye başladı. Makul seçenek, Keys’e geri dönüp cinayet davasını eski usul, adli tıbbından tanığına araştırarak kurmaktı.</span></p>

      <p class="paragraf-2" xml:lang="tr-TR"><span xml:lang="en-US">Andros’ta kalmak, Eve ile Grunion’ı ürkütme riskine girmekti ki o zaman soruşturma, kurtarılamayacak ölçüde batağa saplanabilirdi. Seyahati boşa gitmişti; tek öğrenebildiği, çiftin birlikte saklandığı ve göründüğü kadarıyla müteveffa Nick Stripling’in sigorta dümeninden gelen parayı ABD yetkililerinden uzakta bir otel inşaatına yatırdığıydı.</span></p>

      <p class="paragraf-2" xml:lang="tr-TR"><span xml:lang="en-US">Sağanak iyice şiddetlenmişti ve Yancy artık dışarda, arada çakan şimşekler haricinde hiçbir şey göremiyordu. Kirişlerden damlaların indiğini görünce, ayağıyla cam kırıklarını temizleyerek yer değiştirdi. Evin içinden gelen mutsuz ciyaklama ve pıtırtıları farelerin çıkardığını tahmin etti. Baharatlı tütün dumanının kokusu burnuna eriştiğinde dikleşti.</span></p>

      <p class="paragraf-2" xml:lang="tr-TR"><span xml:lang="en-US">Çürümüş kapıdan kafayı uzatınca, hiç beklemediği bir sığınak ortağıyla karşılaştı: Büyücü kadının maymunu, sırılsıklam ve alt bezsiz, bir köşeye sinmiş, minik parmaklarıyla tuttuğu bir lületaşından oyma pipoyu tüttürüyordu. Piponun deseni, eski kadırgaların önlerindeki göğüsleri meydanda şehvetli melek figürlerindendi.</span></p>

      <p class="paragraf-2" xml:lang="tr-TR"><span xml:lang="en-US">Taksicinin anlattıkları doğruysa –maymun sahiden</span> <span class="char-style-override-2" xml:lang="en-US">Karayip Korsanları</span> <span xml:lang="en-US">filmlerinde oynamışsa– hayvancağızın şöhret merdiveninden tepetaklak düştüğü kesindi. Yancy ufaklığın, attığı çimdiği hatırlamayacağını umdu.</span></p>

      <p class="paragraf-2" xml:lang="tr-TR"><span xml:lang="en-US">Pipoyu emercesine tüttüren maymunun yüzünde hiçbir ifade yoktu. Derken gök gürledi ve hayvan –ya da belki Yancy’nin yüzünü gördüğü için– kahverengi lekelerle kaplı dişlerini göstererek çığlığı bastı.</span></p>

      <p class="paragraf-2" xml:lang="tr-TR"><span xml:lang="en-US">“Sakin ol, koçum,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Maymun pipoyu fırlattığı gibi Yancy’ye saldırdı; çıplak bacaklarını, bileklerini tırmalamaya başladı. Yancy, bisiklet yüksekliğinin avantajıyla, yürüyüş botlarının ucunu nihayet hayvanın çenesine isabet ettirip, onu geri, kırık pencereden dışarı tepetaklak savurana kadar tekmeleriyle kendini savunmaya çalıştı.</span></p>

      <p class="paragraf-2" xml:lang="tr-TR"><span xml:lang="en-US">Bacaklarından kanlar süzülürken pedallara yüklenip yola çıktı. Sağanak yüzünden göz gözü görmediğinden, bitmek tükenmek bilmez yol çukurlarından kaçamadı ve nihayet motele vardığında alt dudağını tümden dişlemişti. Alelacele içeri daldıktan sonra Celia’nın yıllar önce doğum gününde hediye ettiği oltayı terk edilmiş evde bıraktığını fark etti. Omuzlar çökük, bataklığa dönüşmüş çimden odasına doğru ilerlerken kapının aralık olduğunu fark ederek durakladı.</span></p>

      <p class="paragraf-2" xml:lang="tr-TR"><span xml:lang="en-US">Bir süre yağmur altında öylece dikildi.</span> <span class="char-style-override-2" xml:lang="en-US">Grunion bizzat mı geldi yoksa işi Egg’e mi havale etti?</span> <span xml:lang="en-US">Yanıtı çarçabuk verdi:</span> <span class="char-style-override-2" xml:lang="en-US">Ne fark edecek?</span></p>

      <p class="paragraf-2" xml:lang="tr-TR"><span xml:lang="en-US">Kenara dizili bambu meşalelerden birini kaptı ve var gücüyle savurarak içeri daldı. Bambu kırılana kadar, iki başucu lambasıyla dekorasyon amaçlı bir manzara resmini parçaladı. Derken Doktor Rosa Campesino, iç çamaşırları ve endişeli bakışlarıyla banyodan çıktı.</span></p>

      <p class="paragraf-2" xml:lang="tr-TR"><span xml:lang="en-US">“Ne yapıyorsun yahu?”</span></p>

      <p class="paragraf-2" xml:lang="tr-TR"><span xml:lang="en-US">“Ha… Şey, başkasısın sandım.”</span></p>

      <p class="paragraf-2" xml:lang="tr-TR"><span xml:lang="en-US">“Sürpriz yapacaktım… Kırmızı orospu ruju bile getirdim yanımda.”</span></p>

      <p class="paragraf-2" xml:lang="tr-TR"><span xml:lang="en-US">“Harika görünüyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Son uçağa yetiştim.”</span></p>

      <p class="paragraf-2" xml:lang="tr-TR"><span xml:lang="en-US">“Mum yakalım, dur.”</span></p>

      <p class="paragraf-2" xml:lang="tr-TR"><span xml:lang="en-US">“Kasırgadan önceki son uçağa.”</span></p>

      <p class="paragraf-2" xml:lang="tr-TR"><span xml:lang="en-US">“Ne?”</span></p>

      <p class="paragraf-2" xml:lang="tr-TR"><span xml:lang="en-US">“Çıkarsana üstünü! Her yeri sırılsıklam ettin.”</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-24-backlink" id="footnote-225-24">24</a> Turks&amp;Caicos Adaları’nı oluşturan Turk adalarının en büyüğü. Adaların adı, fes veya kavuğu andıran biçimi nedeniyle “Türk Başlığı/Kepi/Şapkası Kaktüsü” adıyla bilinen <span class="char-style-override-2">Melocactus intortus</span>’tan gelmektedir. (ç.n.)</p>
        </div>
      </div>
    </div>
  </div>
</body>
</html>
