<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-14.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-15" xml:lang="tr-TR">On beş</p>

      <p class="paragraf-2" xml:lang="tr-TR"><span xml:lang="en-US">Aşk meşk işleriyle uğraşacak hali kalmayan Neville, üç sevgilisini aynı öğleden sonra içinde terk etmeye kalktı. Üçü de Neville’e salaksın, hainsin, pissin demesine rağmen, hiçbiri ayrılmaya yanaşmadı. Neville, hâlâ fikrini değiştirip aile arazisinin satışından gelecek para yığınını almayı kabul edeceği umuduna sarıldıklarından kuşkulanıyordu. Eninde sonunda zengin sevgili rolüne ısınacağını zannediyorlardı.</span></p>

      <p class="paragraf-2" xml:lang="tr-TR"><span xml:lang="en-US">Denizaltı üssü yakınlarında balığa çıktı ve akşam yemeği, kahvaltı ve öğleye yetecek kadar balık tuttu. Yaz mevsimini kapalı geçiren Lizard Cay kılçıklı balık lokantasında çalışan bir arkadaşı, avladıklarını pişirebilmesi için mutfağını açtı. Geceyi Yeşil Kıyı açıklarına demirlediği teknesinde geçirdi ve uyurken gelen bir dalga irisi yüzünden epey ıslandı. Şafaktan hemen önce ılımış birayla su içti. Ardından sessizce kıyıya yüzdü ve henüz kesilmemiş birkaç ağacın arkasına saklanıp, mesanesinin iyice şişmesini bekledi.</span></p>

      <p class="paragraf-2" xml:lang="tr-TR"><span xml:lang="en-US">Ancak Neville, Christopher adlı beyaz adamın ilk olayın ardından tüm yıkım makinelerinin mazot depolarına kilitli kapaklar taktırdığından bihaberdi. Dolayısıyla biralı çişle bozmayı planladığı dozere müdahale edemedi. Lanet kapak inatçı mı inatçıydı. Çok geçmeden mesanesi iyice ağrımaya başlayınca aracın operatör mahalline tırmandı ve nesi varsa kontrollerin üzerine saldı. Saldırısının fayda getirmeyeceğinin farkındaydı; makine her türlü hava şartında çalışmaya uygun tasarlanmıştı.</span></p>

      <p class="paragraf-2" xml:lang="tr-TR"><span xml:lang="en-US">İçi ve mesanesi ferah aşağı indiği anda, kulakları düşük ceninleri andıran güvenlik ızbandudu tek kelime etmeden üstüne çullanıverdi. Adamın adı Egg’di ya da en azından rıhtımda istiridye temizleyen bir oğlan Neville’e öyle söylemişti. Neville’den rahat on beş kilo fazlası vardı ve teri, bozulmuş ıstakoz kokuyordu. Silahı, balıkçıların güverteye alındıktan sonra tepinmeye devam eden dikenleri zehirli balıkları halletmekte kullandıkları kısa alüminyum sopalardandı. Neville taze kazılmış toprağa yuvarlandı ve kafasını elleri arasına alıp büzülerek her darbede ayrı inledi. Sonunda adam Neville’i yaka paça sahile sürükledi, suya fırlattı ve gülerek uzaklaştı. Neville kusana kadar emekler pozisyonda sığlıkta kaldı. Dermanının sonunu teknesine yüzüp tırmanmaya harcadı.</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah, uçuş korkusuna rağmen bir Nassau uçağına binip avukat aramaya gitti. Görüştüklerinin hiçbiri davasını peşinatsız almaya yanaşmadı ki Neville’de öyle bir para yoktu. Avukatlar tazminat değil, sadece üvey kız kardeşince yasalara uygun satılmış aile arazisini geri almak istediğini duyunca hayal kırıklığına uğruyorlardı. Genel kanıya göre mahkemede hiçbir şansı yoktu.</span></p>

      <p class="paragraf-2" xml:lang="tr-TR"><span xml:lang="en-US">Neville geceyi, eğlenmek için Atlantis oteline gitme teklifini reddettiği bir yeğeninde geçirdi. Egg’den yediği dayaktan sonra hem her yanı hem gururu sızlıyordu. Yeğeni sorduğunda, bir kız işi yüzünden kavgaya karıştığını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Kalbin kırı’mmış senin.”</span></p>

      <p class="paragraf-2" xml:lang="tr-TR"><span xml:lang="en-US">“Cık. Yok.”</span></p>

      <p class="paragraf-2" xml:lang="tr-TR"><span xml:lang="en-US">“Tamir edecek bi’ssürü karı biliyo’m.”</span></p>

      <p class="paragraf-2" xml:lang="tr-TR"><span xml:lang="en-US">“İyiyim ben.”</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah bir güneş gözlüğü aldı ve posta teknesine atlayarak Andros’a döndü.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy, Nassau’da gümrükten kolayca geçti. Yanında sadece çantası ve olta takımı taşıması, para dökmeye gelmiş Amerikalı yanılgısı yaratıyordu. Öyleleri her daim hoş karşılanırdı. Bir taksiyle genel havacılık terminaline gitti ve karşılama bankosundaki pek hoş hanıma bir pilot arkadaşını aradığını söyledi.</span></p>

      <p class="paragraf-2" xml:lang="tr-TR"><span xml:lang="en-US">Uçuş takip sitesinden indirip bastığı fotoğrafı uzatarak, “Uçağı bu,” dedi. “Burada buluşacaktık.”</span></p>

      <p class="paragraf-2" xml:lang="tr-TR"><span xml:lang="en-US">“Emin misiniz?” dedi kadın. “İki saat önce gitti bu uçak.”</span></p>

      <p class="paragraf-2" xml:lang="tr-TR"><span xml:lang="en-US">“Hayda! E, balığa götürecekti beni?”</span></p>

      <p class="paragraf-2" xml:lang="tr-TR"><span xml:lang="en-US">“Lizard Cay’e gittiler. Her zamanki gibi.”</span></p>

      <p class="paragraf-2" xml:lang="tr-TR"><span xml:lang="en-US">“Sıpaya bak! Beni bekleyeceğine söz vermişti!”</span></p>

      <p class="paragraf-2" xml:lang="tr-TR"><span xml:lang="en-US">“Tropical genelde her gün üçte uçuş yapar. Telefonlarını vereyim size.”</span></p>

      <p class="paragraf-2" xml:lang="tr-TR"><span xml:lang="en-US">Gülümsedi Yancy. “Tatilimi kurtardın, hayatım.”</span></p>

      <p class="paragraf-2" xml:lang="tr-TR"><span xml:lang="en-US">Yancy sadece balıkçılık değil, ufak uçak sevdasını da babasından almıştı. Park hizmetleri her sene, Everglades’teki kartal yuvalarının havadan sayımını yapardı ve on sekizinden sonra babası ve görevli pilotun yanında uçma izni çıkmıştı. Her uçuşa mutlaka dürbünüyle çıkardı.</span></p>

      <p class="paragraf-2" xml:lang="tr-TR"><span xml:lang="en-US">Uçağı beklerken Rosa telefon etti ve Gomez O’Peele’i öldüren mermiyi Key West polisine yolladığını söyledi. Yancy, merminin Phinney’yi öldürenle eşleşeceğinden emindi. Rosa, doktorun ölümüyle ilgili ayrıntıları dedektiflere aktarmamıştı.</span></p>

      <p class="paragraf-2" xml:lang="tr-TR"><span xml:lang="en-US">“Ama mermilerde eşleşme çıkarsa,” dedi, “anlatmam gerekecek.”</span></p>

      <p class="paragraf-2" xml:lang="tr-TR"><span xml:lang="en-US">Yancy onu bu duruma soktuğu için Rosa’dan özür diledi. Rosa’ysa artık büyüdüğünü ve neyin ne olduğunu bildiğini söyledi. Yancy golf çantasından çıkan kopuk kol konusunda arayan bir muhabir çıkıp çıkmadığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Şansımız yaver gitti gibi,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">“Bizli konuşmana bayılıyorum.”</span></p>

      <p class="paragraf-2" xml:lang="tr-TR"><span xml:lang="en-US">“Müteveffa muhteşem Dawkins Brophy’ye borçluyuz şansımızı. Mezar soyguncularının Stripling’in kolunu yürüttükleri gece Bay Brophey...”</span></p>

      <p class="paragraf-2" xml:lang="tr-TR"><span xml:lang="en-US">“Brophy’yi adamın adı sanmıştım ben.”</span></p>

      <p class="paragraf-2" xml:lang="tr-TR"><span xml:lang="en-US">“Neyse işte, Andrew. Vaka benim değil zaten,” dedi Rosa. “Ne diyordum? Hah, bizim kopuk kolun ortaya çıktığı gece, bu Bay Dawkins Brophy yahut Bay Brophy Dawkins, bir şişe cinle üç tane ekstazi yuvarlamış. Ardından son model turbo bilmem nesine atlayıp sahil yolundan rıhtıma, rıhtımdan da tam gaz</span> <span class="char-style-override-2" xml:lang="en-US">Karayipler Düşesi</span><span xml:lang="en-US">’nin burnuna dalarak kendini ve adını telaffuz edemediğim Rus manken sevgilisini öldürmüş.”</span></p>

      <p class="paragraf-2" xml:lang="tr-TR"><span xml:lang="en-US">“Fena.”</span></p>

      <p class="paragraf-2" xml:lang="tr-TR"><span xml:lang="en-US">“Ne fena hem de.”</span></p>

      <p class="paragraf-2" xml:lang="tr-TR"><span xml:lang="en-US">Brophy Dawkins, “İsa Cihada Çağırmaz” adlı, 9/11 sonrası bir meydan okuma şarkısıyla zirveye çıkmış bir country yıldızıydı.</span> <span class="char-style-override-2" xml:lang="en-US">Karayipler Düşesi</span><span xml:lang="en-US">’yse dünyanın en büyük turistik yolcu gemilerinden biriydi.</span></p>

      <p class="paragraf-2" xml:lang="tr-TR"><span xml:lang="en-US">“Sineğin arabaya çarpması gibi bir şey,” dedi Rosa. “Bay Dawkins’in kafası kopmuş ve haliyle parçalarının bulunup toplanması bir iki gün sürmüş. Sonrasında medya devreye girdi, Andrew. Kudurmuşçasına saldırdılar desem yeri.”</span></p>

      <p class="paragraf-2" xml:lang="tr-TR"><span xml:lang="en-US">“Birinci kural: Bir ünlü her zaman kimin olduğu belirsiz bir kopuk kola ağır basar.”</span></p>

      <p class="paragraf-2" xml:lang="tr-TR"><span xml:lang="en-US">“Rezillik ama öyle. Bir şey soracaktım… Şu Andros gezisini düşünüyordum…”</span></p>

      <p class="paragraf-2" xml:lang="tr-TR"><span xml:lang="en-US">“Biletin benden. Lütfen gel.”</span></p>

      <p class="paragraf-2" xml:lang="tr-TR"><span xml:lang="en-US">“Yok, öyle değil. Şimdi, de ki o cani kadınla sevgilisinin izini buldun. Sonra? Yasal açıdan tutuklama yapamazsın. Bahama polisiyse, elinde bulunmayan çünkü zaten var olmayan ABD tutuklu iade belgelerini görmeden işe karışmaz. Risk-kazanç oranı pek güzel değil, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Herkese yapacak bir şeyler lazım sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Telefonu kapayınca Google’da neyi arayacağım biliyor musun? Nassau’daki kefalet memurlarını.”</span></p>

      <p class="paragraf-2" xml:lang="tr-TR"><span xml:lang="en-US">“Yapma yahu! Azıcık inancın olsun.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Claspers zamanında önce ot, ardından kokain kaçakçılığı yapmıştı. Hiç yakalanmamıştı ama zenginliği de uzun sürmemişti. Artık bütün boklar ya Meksika üzerinden kamyonlarla ya da havadan, uçmayı daima reddettiği Haiti üzerinden getiriliyordu. Ama yasal ve yasadışı dört bin küsur saatlik uçuştan sonra hâlâ yasal işler bulabiliyordu. Bahamalar, Bimini’den Exumas’a, avucunun içi gibiydi. Bugünlerde ufak uçaklarla, eskiden sadece otomobil farları eşliğinde geceleri DC-6 indirdiği ufak havaalanlarına zengin turist taşıyordu.</span></p>

      <p class="paragraf-2" xml:lang="tr-TR"><span xml:lang="en-US">Durumu fena değildi; para içinde yüzmüyordu ama evinin kirasını, arabasının taksitlerini, nafakasını ve kızı yaşındaki bir barmenin ilgi gösterir göründüğü, Lauderdale’deki kulüpte harcadıklarını çıkarabiliyordu. Oyalanmak, görüp alamamak umurunda değildi: Kızın muazzam iri, yapma memeleri ve sıkı espri anlayışı vardı. Claspers bir ara geçmişte ne müthiş bir kaçakçı olduğunu anlatmayı düşünmüştü ya, kızı yatağa atma şansına fayda edeceğini hiç zannetmiyordu. Eskiden garantiydi elbette ama kızın nesli, farklı bir nesildi. Kızın, Apple’da çalışan birinden veya bir sörfçüden çok daha etkileneceğinden emindi Claspers. Gene de kıza gereğinden fazla bahşiş bırakıyordu çünkü öylesi hem anılarını canlandırıyor hem geçkin yüreğine iyi geliyordu.</span></p>

      <p class="paragraf-2" xml:lang="tr-TR"><span xml:lang="en-US">Son zamanlardaysa, ABD gümrük uygulamalarından pek hazzetmeyen, Christopher Grunion adlı bir tipi uçuruyordu. Grunion arada bazen Andros Adası ile Florida Keys arasında kaçak uçuş talep ederdi. Bu tür uçuşlara karşılık Claspers’a, elbette uyuşturucu dönemlerindeki gibi değil ama yeterli diyebileceği ve sadakatini sürdürmeye yetecek ilave bir ücret ödüyordu. Bu uçuşların bir başka faydasıysa, yasadışı uçuş numaralarının pasını almasıydı.</span></p>

      <p class="paragraf-2" xml:lang="tr-TR"><span xml:lang="en-US">Grunion’ın kiraladığı uçak, on koltuklu bir Cessna deniz uçağıydı. Claspers, Andros’tan (Congo Town veya Lizard Cay’den) güneye kırar, deniz sahasının Bahamalar’a, hava sahasının ise Küba’ya ait olduğu eşsiz bölgeye inerdi. Burası genel anlamda, polis için bir tarafsız bölgeydi ve Claspers bölgeye girer girmez alçalıp radarlardan çıkarak Florida’ya yönelirdi. Alçaktan, neredeyse dalga sırtında gelmek tek çözümdü çünkü ABD hükümeti Cudjoe Key’e Şişko Albert adıyla bilinen ve Narkotik Büro’nun birçok hava nakliyesini yakalamasını sağlamış bir takip sistemi kurmuştu.</span></p>

      <p class="paragraf-2" xml:lang="tr-TR"><span xml:lang="en-US">Christopher Grunion bu uçuşlar boyunca nadiren konuşur, genellikle kafayı cama dayayıp uyurdu. Böyle yaptığında, Claspers adamın sarhoş, tütsülü veya hasta olup olmadığını merak ederdi. Eve adlı sevgilisiyse, sorularla dolu çalçenenin önde gideniydi.</span> <span class="char-style-override-2" xml:lang="en-US">Hâlâ Bahamalar’da mıyız? Şu adanın adı ne? Hızımız kaç? Yeterince yakıt var mı? Sahil Güvenlik bizi görürse ne yapacaksın?</span> <span xml:lang="en-US">Dırdırı Claspers’a, yıldızlı gecelerde, kulaklığındaki nahoş İspanyol ses haricinde tek başına uçtuğu geçmiş güzel günleri daha da fazla özletiyordu.</span></p>

      <p class="paragraf-2" xml:lang="tr-TR"><span xml:lang="en-US">Uçağı indirmek için sakin deniz gerekliydi ve öylesi genellikle adaların rüzgaraltı kuytularında bulunurdu. Günışığı da, özellikle her yanın, kızaklara zarar vererek şahane bir inişi bozabilecek tuzak şamandıralarıyla dolduğu ıstakoz mevsiminde işe yarıyordu. İnişten sonra Eve hemen bir taksi çağırırdı. Ardından kargo diye yanlarında getirdikleri botu şişirir, kıçtan takma ufak motorunu bağlar ve pata pata kıyıya çıkarlardı.</span></p>

      <p class="paragraf-2" xml:lang="tr-TR"><span xml:lang="en-US">Claspers kürek çekmenin balıketini aşmış çifte yarayacağını düşünüyordu ama Grunion’ın kürek çekmek için, sürekli giydiği turuncu pançosunu çıkarması gerekecekti. Plastik örtüsünün altında feci terlediği kesindi ya, Claspers bu durumunun altında garip bir fobinin yahut göze nahoş tıbbi bir sorunun yattığı kanısındaydı. Pilot arkadaşlarından birinin akla ziyan bir çıyan korkusu vardı ve yün çoraplarını yıkanırken bile çıkarmazdı. Garibim sonunda koltuk değneklerine mahkum olmuş, bir daha uçamamıştı. Daha sonraları ayaklarının fotoğrafı resimli mantar enfeksiyonları atlasına alınmıştı.</span></p>

      <p class="paragraf-2" xml:lang="tr-TR"><span xml:lang="en-US">ABD’ye çaktırmadan girip çıkmak hoşuna gidiyordu ya, Grunion hesabına yaptığı rutin uçuşların çoğu Andros-Nassau seferleriydi. Grunion üst kalite bir tatil yeri yaptırıyor, haliyle Claspers sürekli Lizard Cay’e mimarlar, mühendisler, dozer operatörleri ve Grunion’ın projesini ballayıp anlattığı emlakçıları taşıyıp duruyordu. Eve ise haftada bir Miami’ye uçuyordu ama onunkiler pasaportundan gümrüğe, tümüyle yasal uçuşlardı. Claspers bu uçuşları seviyordu çünkü evine uğrayıp dinlenme fırsatı yakalıyordu. Nassau’ya gitmek de ağır iş değildi ya, oradaki kumarhane ve barlarda fena para harcıyordu.</span></p>

      <p class="paragraf-2" xml:lang="tr-TR"><span xml:lang="en-US">İşin en zorlu kısmı, bazen günlerce uçmayıp Grunion veya sevgilisinden haber beklemekti. Rocky Town, şantiyeye en yakın yerleşimdi ve orada bira içip balık yiyerek prostat öküz kurbağası kadar şişene dek pineklemekten başka yapılabilecek bir şey yoktu. Radyolarda sürekli Bob Marley çalması bile bir yerden sonra sıkıyordu adamı.</span></p>

      <p class="paragraf-2" xml:lang="tr-TR"><span xml:lang="en-US">Grunion’la kadın deniz kıyısında bir ev tutmuş ama Claspers’ı bir kerecik bile yemeğe veya içkiye çağırmamışlardı. Balığa ya da zıpkına da çıkamıyordu çünkü Grunion, Moxley’nin Yeri denen ufak havaalanının pistinde duran uçağa her zaman en fazla on beş dakika mesafede bulunması gerektiğinde ısrarcıydı.</span></p>

      <p class="paragraf-2" xml:lang="tr-TR"><span xml:lang="en-US">Nassau’dan gelen ikindi uçağı piste konduğunda Claspers orada, pist yanında oturmuş bira içiyordu. Önce alışveriş torbaları dolu üç Bahamalı kadın, onların ardındansa otuzlarının sonlarında yahut kırklarının başlarında görünen uzun bacaklı bir adam çıktı uçaktan. Olta takımı ve spor çantası vardı. Claspers adamın yanık teninden Amerikalı olduğunu anladı; İngiliz ve Kanadalılar uçaktan sütbeyazı iner, uçağa karides pembesi binerlerdi. Amerikalı etrafına bakındı, deniz uçağını görünce Claspers’ın yanına geldi ve uçağın pilotunu tanıyıp tanımadığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Özel uçak bu,” dedi Claspers.</span></p>

      <p class="paragraf-2" xml:lang="tr-TR"><span xml:lang="en-US">“Tüh,” dedi Amerikalı. “Water Cays tarafına inmek istiyordum. Beni götürecek birini arıyorum.”</span></p>

      <p class="paragraf-2" xml:lang="tr-TR"><span xml:lang="en-US">Claspers Amerikalıya ümitlenmemesini, buralarda fazla deniz uçağı bulunmadığını söyledi. “Yardım etmek isterdim ama gidemem bir yere.”</span></p>

      <p class="paragraf-2" xml:lang="tr-TR"><span xml:lang="en-US">“Pilot sensin yani.”</span></p>

      <p class="paragraf-2" xml:lang="tr-TR"><span xml:lang="en-US">“Aynen.”</span></p>

      <p class="paragraf-2" xml:lang="tr-TR"><span xml:lang="en-US">Amerikalı elini uzattı. “Andrew ben.”</span></p>

      <p class="paragraf-2" xml:lang="tr-TR"><span xml:lang="en-US">“Ben de K.J. Claspers.”</span></p>

      <p class="paragraf-2" xml:lang="tr-TR"><span xml:lang="en-US">“Bir kadeh atacak vaktin var mı?”</span></p>

      <p class="paragraf-2" xml:lang="tr-TR"><span xml:lang="en-US">Claspers teşekkür etti; işi vardı. “Patron bir sefer yapmamı istiyor.”</span></p>

      <p class="paragraf-2" xml:lang="tr-TR"><span xml:lang="en-US">O sırada yan tarafı vuruk, lacivert bir minibüs geldi; içinden Grunion’ın kiralık zebanisi çıktı. Yumurta kafalı, perişan görünüşlü kulaklara sahip bir azmandı adam. Egg diyorlardı ya, kimliğindeki adı Ecclestone’du. Abanoz tenine tamamen zıt, bembeyaz bir tişört giymişti.</span></p>

      <p class="paragraf-2" xml:lang="tr-TR"><span xml:lang="en-US">“Gidelim,” dedi Claspers’a.</span></p>

      <p class="paragraf-2" xml:lang="tr-TR"><span xml:lang="en-US">“Bir dakika duracaksın.” Claspers adamdan ne korkuyor ne de hoşlanıyordu. Bezelye beyinli kas yığınlarından biriydi sonuçta. “Çişim var. Git, uçakta bekle.”</span></p>

      <p class="paragraf-2" xml:lang="tr-TR"><span xml:lang="en-US">Egg, buharlaşmakla meşgul pistte bekleyen uçağa gitti.</span></p>

      <p class="paragraf-2" xml:lang="tr-TR"><span xml:lang="en-US">Amerikalı, “Patrona gel,” dedi.</span></p>

      <p class="paragraf-2" xml:lang="tr-TR"><span xml:lang="en-US">Sırıttı Claspers. “Yok ya,” dedi. “Eleman sadece o. Dişi mi ne ağrıyormuş; Nassau’da bir dişçiye götüreceğim. Dandik iş işte.”</span></p>

      <p class="paragraf-2" xml:lang="tr-TR"><span xml:lang="en-US">Claspers tuvalete gitti ve içerdeki tek pisuara ebediyete yakın gibi gelen bir süre boyunca işedi. Miami’de bir doktor bir takım haplar yazmıştı ya, genellikle unutuyordu içmeyi. Kulüpteki barmen kız bir el atsa, tesisatına özen göstermeye başlayabilirdi aslında.</span></p>

      <p class="paragraf-2" xml:lang="tr-TR"><span xml:lang="en-US">İşerken aklına Amerikalıya ne demeye yazın en sıcak zamanında, tüm balık lokantaları kapalıyken geldiğini sormak düştü. Bu mevsimde buralarda balıkçı turiste nadir rastlanırdı ve gelenler, tekne parasını kırışmak için hep çift gelirdi.</span></p>

      <p class="paragraf-2" xml:lang="tr-TR"><span xml:lang="en-US">İşi bitip dışarı çıkınca, güneşe karşı kasketinin siperliğini iyice indirdi. Egg uçağın gölgesinde oturuyordu.</span></p>

      <p class="paragraf-2" xml:lang="tr-TR"><span xml:lang="en-US">Amerikalı ortalarda yoktu.</span></p>
    </div>
  </div>
</body>
</html>
