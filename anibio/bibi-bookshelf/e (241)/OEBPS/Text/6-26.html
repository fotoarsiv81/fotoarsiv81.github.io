<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-26.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-27" xml:lang="tr-TR">Yirmi Yedi</p>

      <p class="paragraf-2" xml:lang="tr-TR"><span xml:lang="en-US">Claspers dönmedi. Ertesi gün Stripling çifti Andros’tan kaçmak için başka bir pilot buldu. Adamın pırpırı pek bakımlı görünmüyordu ama Nick, boş ver, dedi. Yeni pilot, öğlene hazır olmalarını söyledi.</span></p>

      <p class="paragraf-2" xml:lang="tr-TR"><span xml:lang="en-US">Adada cep telefonları yeniden çalışmaya başlayınca Eve, Nassau’daki British Air bürosunu arayarak Londra uçağına lüks mevkiden iki kişilik yer ayırttı. Ardından hastalarının internette dört buçuk yıldız verdiği bir omurilik cerrahını aradı. Devonshire Street doktoru, Nick’in istediği ölçüde süper yıldız değildi ya, Eve gene de randevu aldı.</span></p>

      <p class="paragraf-2" xml:lang="tr-TR"><span xml:lang="en-US">Eve daha uzun süreli ve bir ihtimal sürekli kalış için valiz toplarken Egg geldi. Perişan görünüyor, topallıyordu ama Nick aldırmadan kalayı bastı. Izbandut, kasırga gecesi ortadan kayboluşuna dair hiçbir özür sunmadı. Tıbbi bir sorun yaşadığını, cipi geri getirdiğini ve karavanına yürüyerek döneceğini söyledi. Yancy’nin sevgilisine ne yaptığını söylemedi; berikiler de sormadılar.</span></p>

      <p class="paragraf-2" xml:lang="tr-TR"><span xml:lang="en-US">Eve, Egg’e, Nick’in duvara çarpışından beri doğru dürüst çalışmayan Süper Teker’e bir bakmasını söyledi. Egg otomatik kumandanın bozulduğunu belirtti. Bunun üzerine Nick, yürüyemezsem Heathrow’dan nasıl geçeceğim yollu bağırıp çağırmaya başladı. Eve, tüm havaalanlarında ihtiyaç duyanlara tekerlekli sandalye verildiğini söyledi.</span></p>

      <p class="paragraf-2" xml:lang="tr-TR"><span xml:lang="en-US">“Motorlu vermiyorlar ama!” dedi Nick. “iPod da takılmıyor onlara!”</span></p>

      <p class="paragraf-2" xml:lang="tr-TR"><span xml:lang="en-US">Ağrı kesicilere rağmen durumu fenaydı. Eve, Egg’e, ben valizleri toplarken sen şunu dışarı çıkarıver, dedi. Kasırganın ardından Bannister Point, engelli yarış alanına dönmüştü. Her yan dallarla, tahta parçalarıyla ve hindistancevizleriyle doluydu. Egg’in topallaması, döküntüleri aşma konusunda epey sorun çıkardı ve Süper Teker’in pnömatik süspansiyon sistemi bile Nick’i sarsıntılardan kurtaramadı. Nick nasıl yaralandığını ızbanduda inleye oflaya anlattı.</span></p>

      <p class="paragraf-2" xml:lang="tr-TR"><span xml:lang="en-US">Lafının sonunda, “Beni şişlemeye kalkan sen değildin, değil mi?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yok. Niye ö’lle bi’şiy yap’yım?”</span></p>

      <p class="paragraf-2" xml:lang="tr-TR"><span xml:lang="en-US">“Doğru,” dedi Stripling. “Salaklık etmiş olurdun. İyi de kim yaptı peki? Bu yediğimin adasında düşmanım yok ki benim! Kimseyi tanımıyorum be!”</span></p>

      <p class="paragraf-2" xml:lang="tr-TR"><span xml:lang="en-US">Egg, buldozerlerin benzin depolarına işeyen adamı hatırlattı.</span></p>

      <p class="paragraf-2" xml:lang="tr-TR"><span xml:lang="en-US">“O hıyarı hallettin sanıyordum ben,” dedi Nick.</span></p>

      <p class="paragraf-2" xml:lang="tr-TR"><span xml:lang="en-US">“Fena dö’ydüm ama ö’ddürmediydim. Geçen gece gördüm hem.”</span></p>

      <p class="paragraf-2" xml:lang="tr-TR"><span xml:lang="en-US">Stripling, gizli çişçiyle geçenlerde yakalayıp çifteyle kovaladığı yaşlı zencinin aynı kişi olup olmadığını düşündü. Çifteyle üzerine ateş edildikten sonra tekrar gelip bela arayacak kadar deli olabilir miydi o adam?</span></p>

      <p class="paragraf-2" xml:lang="tr-TR"><span xml:lang="en-US">“Beni sakatlayanı bulacaksın,” diye homurdandı. “Öncelikli görevin bu.”</span></p>

      <p class="paragraf-2" xml:lang="tr-TR"><span xml:lang="en-US">Egg, “Bakarım,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Ya ya. Aman terlemeyesin.” İsteksizlik kadar kızdıran bir şey yoktu Nick’i. “Senin kadının yardımı dokunur belki,” dedi, “vudu mudu yapar, tavuğun kıçından bir isim çıkarır.”</span></p>

      <p class="paragraf-2" xml:lang="tr-TR"><span xml:lang="en-US">“Hiç kömik di’yil.”</span></p>

      <p class="paragraf-2" xml:lang="tr-TR"><span xml:lang="en-US">“Topallama ne iş?” Adamın canının yandığı belliydi.</span></p>

      <p class="paragraf-2" xml:lang="tr-TR"><span xml:lang="en-US">“Maymun yaptı.”</span></p>

      <p class="paragraf-2" xml:lang="tr-TR"><span xml:lang="en-US">“Ne?” Hanidir ilk defa gülüyordu Nick.</span></p>

      <p class="paragraf-2" xml:lang="tr-TR"><span xml:lang="en-US">Eve yolda yetişti ikiliye. Nefes nefese kaldığını gören kocası, şimdi ne terslik çıktığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Gümrükteki malum kişi aradı,” dedi Eve. “Bilgisayara girmişler hayatım… Miami’den birileri pasaportuna uyarı koydurmuş.”</span></p>

      <p class="paragraf-2" xml:lang="tr-TR"><span xml:lang="en-US">Stripling iyice çöktü. “Yancy piçi federallere gitti demek.”</span></p>

      <p class="paragraf-2" xml:lang="tr-TR"><span xml:lang="en-US">İyice ürkmüştü Eve. “Şimdi ne yapacağız, Nicky? Malum kişi dedi ki ülkeden çıkmana izin vermeyeceklermiş ve yapabileceği bir şey yokmuş. Nassau Havaalanı’nın yakınına bile gitmeyin dedi.”</span></p>

      <p class="paragraf-2" xml:lang="tr-TR"><span xml:lang="en-US">“Yemişim Nassau’yu o zaman. Başka bir kaçış bulana dek burada kalırız. Bahamalılar, Birleşik Devletler’den tutuklama emri çıkana kadar bize ilişemezler. O da haftalar sürer. Hatta aylar… Bu arada Bay Ecclestone bizim adımıza piste bakar, değil mi? Hani üniformalılarla dolu bir helikopter gelirse diye…”</span></p>

      <p class="paragraf-2" xml:lang="tr-TR"><span xml:lang="en-US">Egg neşesizce burun çekti.</span></p>

      <p class="paragraf-2" xml:lang="tr-TR"><span xml:lang="en-US">Eve, “</span><span class="char-style-override-2" xml:lang="en-US">Bize</span> <span xml:lang="en-US">ilişmek derken?” dedi. “Benim pasaportum temiz. Sahte pasaport seninki.”</span></p>

      <p class="paragraf-2" xml:lang="tr-TR"><span xml:lang="en-US">Bazen Nick’i çileden çıkaracak denli kalın kafalı davranabiliyordu Eve. “Evet, yavrum,” dedi. “Bize diyorum çünkü Bay ve Bayan Stripling suç ortağı oluyorlar. Yancy senden bahsetmemiş midir sanıyorsun? Mesela onu öldürmemi söylediğini unutmuş mudur sence? Ya da belki Kübalı yavru, Egg’e ağzını tıkamasını senin söylediğini hatırlamıyordur, ha?”</span></p>

      <p class="paragraf-2" xml:lang="tr-TR"><span xml:lang="en-US">“Evet ama…”</span></p>

      <p class="paragraf-2" xml:lang="tr-TR"><span xml:lang="en-US">“Kes!”</span></p>

      <p class="paragraf-2" xml:lang="tr-TR"><span xml:lang="en-US">İş iyice dara binerse deniz yoluyla kaçabilirlerdi. Yeni sürat teknesi yakında teslim edilecekti. Roket gibiydi namussuz. Doğrudan Grand Turk’e gazlayabilirdi.</span></p>

      <p class="paragraf-2" xml:lang="tr-TR"><span xml:lang="en-US">Nick, Egg’e, “Beni eve geri götür,” buyurdu. Eve önlerine düştü. Yeni pilotu arayıp vazgeçtiklerini söyledikten ve valizleri boşalttıktan sonra yalnız kalana dek konuşmadı.</span></p>

      <p class="paragraf-2" xml:lang="tr-TR"><span xml:lang="en-US">“Miami veya Palm Beach’ten doktor getirtebiliriz.”</span></p>

      <p class="paragraf-2" xml:lang="tr-TR"><span xml:lang="en-US">“Ya tabii. MRI veya CT cihazlarını da gelirken çantasına koyuverir, değil mi? Hatta dur, bir tane 747 kiralayıp adamın tüm ameliyathanesini getirtiriz! Çok zekisin valla, Eve!” Alaycı bir sırıtış takındı. “Bazen işin iş kısmını benim yürüttüğümü unutuyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Öküzlüğü bırak artık, Nicky! Sen tıp işinde değil, dalavere işindeydin bir kere!”</span></p>

      <p class="paragraf-2" xml:lang="tr-TR"><span xml:lang="en-US">Egg hafiflesin, daha rahat itilebilsin diye aküsünü çıkarmamış olsaydı, nankör kadını Süper Teker’in altına alması işten bile değildi. Eve bir hışım üst kata çıktıktan sonra Nick oturduğu yerde şiştikçe şişti. Yarasının üzerine Eve’in bağladığı havluya sarılı buz eridikçe ılıklaştı. Islaklık hissiyle yüzünü buruşturdu.</span></p>

      <p class="paragraf-2" xml:lang="tr-TR"><span xml:lang="en-US">Egg yine tüymüştü ve Eve bağırışlarına karşılık vermiyordu; çaresiz öne eğilerek Süper Teker’den yere indi, sürünerek banyoya ulaştı ve nefes nefese oturur konuma geçti. Ağrısı arttıkça idrarını daha zor yaptığını fark etmişti ve evdekidoktorum.com’a göre bu durum nahoş bir gelişmenin işaretiydi. Maalesef ilaçlar halen karısının elindeydi ki bu da Nick’in ya öfkesini yutup özür dilemesi ya da günün kalanını acıyla kıvranarak geçirmesi demekti.</span></p>

      <p class="paragraf-2" xml:lang="tr-TR"><span xml:lang="en-US">Banyo kapısını açarak bağırdı: “Eve! Özür dilerim! Gel aşağı, lütfen!”</span></p>

      <p class="paragraf-2" xml:lang="tr-TR"><span xml:lang="en-US">Yanıt gelmedi.</span></p>

      <p class="paragraf-2" xml:lang="tr-TR"><span xml:lang="en-US">“Eve! Aşkım! Lütfen! Bak, özür diledim!”</span></p>

      <p class="paragraf-2" xml:lang="tr-TR"><span xml:lang="en-US">İkinci kattan nihayet gelen yanıt pek tatsızdı: “Siktir git, Nicky!”</span> <span class="char-style-override-2" xml:lang="en-US">Hay anasını</span><span xml:lang="en-US">, diye düşündü Nick Stripling,</span> <span class="char-style-override-2" xml:lang="en-US">harbiden tepesi atmış bunun</span><span xml:lang="en-US">.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Miami gibi suç oranı yüksek bir büyükşehirde çalışmanın iyi yanlarından biri, aşırı şiddet yüklü cinayetler sayesinde yirmi-otuz yıl içinde çağ atlayıveren üstün kalite bir suç laboratuvarının varlığıydı. Dr. Rosa Campesino’nun talebi üzerine, Dr. Gomez O’Peele’in cesedinin yanında bulunan .357’lik Smith&amp;Wesson’da, ameliyat eldivenlerinde kullanılan nişasta karışımı kalıntısı arandı. Bazen bir suçlunun heyecanlı elleri, bu tür eldivenleri giymeye uğraşırken, dışındaki karışımı zedelerdi. Dr. O’Peele’i öldüren silahın kabza ve tetiğinde, aranan kalıntılar bulundu.</span></p>

      <p class="paragraf-2" xml:lang="tr-TR"><span xml:lang="en-US">Bu buluntular önemliydi çünkü intihar edecek kişiler genellikle parmak izi bırakmayı dert etmediklerinden, namluyu şakağa dayamadan önce eldiven giymezlerdi. Hem zaten cesedi bulunduğunda Dr. O’Peele’in ellerinde eldiven yoktu ve tabancada bulunan iki adet kısmi parmak izi, kız kardeşlerinin “solaktı” dedikleri doktorun sağ eline aitti.</span></p>

      <p class="paragraf-2" xml:lang="tr-TR"><span xml:lang="en-US">Buluntuların toplamı, Dr. Rosa Campesino’nun O’Peele’in ölümü için cinayet hükmü vermesine yeterliydi. Raporu imzalayan Dr. Campesino, şaşakalan Miami Cinayet Büro dedektiflerine, Dr. O’Peele’i, herhangi bir tıbbi malzeme satıcısından alınabilecek eldivenler takmış birinin öldürdüğünü ve cinayete intihar süsü vermeye çalıştığını anlattı. Rosa hem işine hem de davaya zarar vereceğini bildiğinden, cinayet şüphelisi olarak Nicholas Stripling’den bahsetmedi; Bahamalar seyahati, bir Adli Tıp başyardımcısının araştırma ve yetki alanının çok dışında kalıyordu. Stripling’in adını anmak Yancy’ye düşüyordu.</span></p>

      <p class="paragraf-2" xml:lang="tr-TR"><span xml:lang="en-US">Rosa’nın cinayet hükmüne varması, Dr. O’Peele’i, her iki olayda da aynı tabancanın kullanılmasına dayanarak Charles Phinney’nin katili ilan eden Key West Polisi’ni zor durumda bıraktı.</span> <span class="char-style-override-2" xml:lang="en-US">Citizen</span><span xml:lang="en-US">, şüpheli kişinin intiharı yüzünden davanın kapandığına dair bir haber yayınlamıştı bile. Genç tayfanın cinayetinin faili meçhul kaldığını duyuran yeni bir haberin yayınlanması gerekecekti şimdi.</span></p>

      <p class="paragraf-2" xml:lang="tr-TR"><span xml:lang="en-US">Rosa, Yancy’nin önerisiyle, FBI’dan Ajan Liske ve Strumberg dahil, ilgili herkese O’Peele’in otopsi raporunu e-postayla yolladı. Daha sonrasında, Rosa salatasını yerken, evlerinin havuzunda apandisitinin patlaması sonucu can veren sekiz yaşındaki Lindy Schultz’un ölüsünü alacak cenaze arabası geldi. Meselenin karmaşık yanı yoktu ama raporu yazmak Rosa’ya çok güç gelmişti.</span></p>

      <p class="paragraf-2" xml:lang="tr-TR"><span xml:lang="en-US">Saat altı gibi eve döndü; laboratuvar kıyafetlerini çıkarıp bir kadeh beyaz şarap koydu. Yancy aradığında, O’Peele olayına cinayet hükmü verdiğini söyledi. Yancy sevindi ve polis davayı bir araya getirebilirse, raporun Nick Stripling’e isnat edilecek cinayet suçlamalarının yolunu açacağını söyledi.</span></p>

      <p class="paragraf-2" xml:lang="tr-TR"><span xml:lang="en-US">Rosa kuşkuluydu. Yancy’nin müteveffa doktoru canlı gören son kişi olması, az buçuk iş bilen her avukatın üstüne gidip şüpheleri sabık polis dedektifine yönlendirmeye kalkışacağı bir durumdu. Cinayetin bilinen bir tanığı yoktu; ayrıca muhtemelen Stripling’i cinayet mahalline yerleştirecek somut delil de çıkmayacaktı. .357’nin seri numarası elbette silinmişti; sahibini bulmak mümkün değildi.</span></p>

      <p class="paragraf-2" xml:lang="tr-TR"><span xml:lang="en-US">“Ameliyat eldivenini herkes alabilir zaten,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">“O toza bakma fikri nereden geldi aklına?” Etkilenmişti Yancy.</span></p>

      <p class="paragraf-2" xml:lang="tr-TR"><span xml:lang="en-US">“Birkaç sene evvel, önüme erkek arkadaşını vuran bir üroloğun davası gelmişti. Silahı kullanırken normal ameliyat eldiveni yerine, sürekli prostat muayenesi yaptığından dolayı muayenehanesinde bolca bulunan lateks parmaklıklardan takmış kadın. Beş tane. Kafasının pek çalışmadığını söylemeye gerek yok tabii. Laboratuvarda kabzada tam avuç içi izinin yanı sıra parmaklıklarda nişasta karışımı tozu bulundu. İkinci derece cinayetten anlaşmaya razı geldi sonunda kadın.”</span></p>

      <p class="paragraf-2" xml:lang="tr-TR"><span xml:lang="en-US">Rosa genelde işini zevkle yapıyordu ama mesleğinin ödettiği zihinsel bedeli gittikçe daha fazla fark etmeye başlamıştı.</span> <span class="char-style-override-2" xml:lang="en-US">CSI Miami</span> <span xml:lang="en-US">türü, Adli Tıp uzmanı vesaire kaynayan dizileri hiç seyretmezdi; ötesi, Tenis Kanalı ve</span> <span class="char-style-override-2" xml:lang="en-US">Morning Joe</span><span class="dipp" style="font-size:0.82em;"><a class="footnote-link" href="#footnote-225-33" id="footnote-225-33-backlink">33</a></span> <span xml:lang="en-US">haricinde televizyon izlemiyordu. Müteveffa eski kocası, karışık çiftlerde fena sayılmayacak türden bir tenis oyuncusuydu.</span></p>

      <p class="paragraf-2" xml:lang="tr-TR"><span xml:lang="en-US">Yancy’ye, Keys’e döndüğüne sevinip sevinmediğini sorunca, beriki dakika sıkılacak zaman bulamadığını söyledi. “Batı manzaramda dehşetli bir değişiklik var. Görmelisin.”</span></p>

      <p class="paragraf-2" xml:lang="tr-TR"><span xml:lang="en-US">“Haydi… Ne yaptın, Andrew?”</span></p>

      <p class="paragraf-2" xml:lang="tr-TR"><span xml:lang="en-US">“Hiçbir şey! Ama galiba bilmeden kötü bir eyleme ilham vermişim. Hafta sonu anlatırım. Geliyorsun, değil mi? Gelmezsen kafayı çekip sokaklarda sızabilirim.”</span></p>

      <p class="paragraf-2" xml:lang="tr-TR"><span xml:lang="en-US">“Geleceğim dediysem geleceğim,” dedi Rosa. “Ha, Stripling’in gezgin koluyla ilgili önemli bir gelişme var: Doğa Ana’nın şefkatli bağrına geri döndü. Mezarlıktan birini yolladılar bu sabah. Var ya, adam resmen bir</span> <span class="char-style-override-2" xml:lang="en-US">Blues Brother</span> <span xml:lang="en-US">gibi giyinmişti. Dediğine göre, hırsızlar eskisini fena hırpaladıklarından, patronu yeni bir tabut hazırlatmış.”</span></p>

      <p class="paragraf-2" xml:lang="tr-TR"><span xml:lang="en-US">“Eve’in muvafakat imzalaması gerekmiyor muymuş?”</span></p>

      <p class="paragraf-2" xml:lang="tr-TR"><span xml:lang="en-US">“Sözlü rızasını almışlar. Adamın dediğine göre, bu sabah konuşmuşlar.”</span></p>

      <p class="paragraf-2" xml:lang="tr-TR"><span xml:lang="en-US">“Bahamalar’dan mı?”</span></p>

      <p class="paragraf-2" xml:lang="tr-TR"><span xml:lang="en-US">“Onu tam bilmiyorum, Andrew.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin haberi yoktu ama Rosa banyodan konuşuyordu. Bir saattir doldurduğu küvetteydi ve su soğumaya başlamıştı. Saçını toplayıp, banyonun beyaz fayanslarını pembeye bulayan bir mum yakmıştı. Yabanmersini kokusu haricinde, kiliselerde yakılan adak mumları benzeri pembeydi mum.</span></p>

      <p class="paragraf-2" xml:lang="tr-TR"><span xml:lang="en-US">“E, nasılsın peki?” dedi Yancy. “Doğruyu söyle ama.”</span></p>

      <p class="paragraf-2" xml:lang="tr-TR"><span xml:lang="en-US">“Valla, iyiyim. Ama sıyıracaklar, farkındasın değil mi? O’Peele ile senin şu oğlan, Phinney… İki cinayet de çok zor. Neredeyse hiç somut delil yok; geriye sadece sigorta dolandırıcılığı kalıyor. Federallerin suçu Stripling’e bağlayıp yakalama emri çıkartmaları uzun sürecek ki o zamana kadar seninkiler Fas’a falan tüyerler. Ne yapabileceğimizi sanıyorduk, Andrew?”</span></p>

      <p class="paragraf-2" xml:lang="tr-TR"><span xml:lang="en-US">“Kötü bir gün geçirmişsin,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Çoktan başka plan kurmuşsundur herhalde.”</span></p>

      <p class="paragraf-2" xml:lang="tr-TR"><span xml:lang="en-US">“FBI’daki yeni dostlarıma bakılırsa, Grunion adlı biri şimdiye kadar Nassau’dan çıkış yapmamış. Kanaatlerine göre, Nick ile Eve halen Andros’talar. Eh… Yeni bir planım yok. Önceki süper zeki, süper cesur plan hâlâ geçerli.”</span></p>

      <p class="paragraf-2" xml:lang="tr-TR"><span xml:lang="en-US">“Oy oy,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">“Ya, bak; güldürdüm seni işte.”</span></p>

      <p class="paragraf-2" xml:lang="tr-TR"><span xml:lang="en-US">“Orası kesin.” Ayak başparmağını sudan çıkardı ve ucunda bir isim etiketiyle hayal etti.</span> <span class="char-style-override-2" xml:lang="en-US">Vay</span><span xml:lang="en-US">, dedi kendi kendine,</span> <span class="char-style-override-2" xml:lang="en-US">çok manyak</span><span xml:lang="en-US">. Kariyer değiştirmenin zamanı, kesin.</span></p>

      <p class="paragraf-2" xml:lang="tr-TR"><span xml:lang="en-US">“Stripling,” diyordu Yancy ahizenin diğer ucundan, “beni de öldürmeye kalktı, unutma. Hayatta kalabilen tek kurbanı sıfatıyla, efendi, inanılır bir tanık kılığında jüri önüne çıkma niyetindeyim. Cinayete teşebbüs, suçlu iadesine yeterli bir suçtur.”</span></p>

      <p class="paragraf-2" xml:lang="tr-TR"><span xml:lang="en-US">Rosa, dedektiflikten böcek devriyesine indirilmesine yol açan olaylar nedeniyle savcılık gözünde çok büyük değer taşımayabileceğini söyleyerek Yancy’nin hevesini kaçırmak istemedi.</span></p>

      <p class="paragraf-2" xml:lang="tr-TR"><span xml:lang="en-US">“Neville’den haber var mı?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Henüz yok. Umarım ortalığa fazla çıkmıyordur.”</span></p>

      <p class="paragraf-2" xml:lang="tr-TR"><span xml:lang="en-US">“Coquina’nın evine çok üzüldüm. Çatının uçup gitmesi çok acayipti.”</span></p>

      <p class="paragraf-2" xml:lang="tr-TR"><span xml:lang="en-US">“Kasırganın işi o.”</span></p>

      <p class="paragraf-2" xml:lang="tr-TR"><span xml:lang="en-US">“Kasırgayla ilgisi yok, Andrew. Bizim yüzümüzdendi.”</span></p>

      <p class="paragraf-2" xml:lang="tr-TR"><span xml:lang="en-US">Rosa veda edip önce telefonu, ardından gözlerini kapadı. Mum nihayet eriyip bittiğinde gülümsüyordu.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Neville kendisi için endişelenmiyordu. Esas Driggs tehlikedeydi.</span></p>

      <p class="paragraf-2" xml:lang="tr-TR"><span xml:lang="en-US">“Kötü adam seni arıyo’. Öldür’cek. O yüzden dedi’mi yap. Gir’çeri!”</span></p>

      <p class="paragraf-2" xml:lang="tr-TR"><span xml:lang="en-US">Maymun biraz direndikten sonra sırt çantasına girdi, Neville fermuarı çekti. Çantayı sırtına aldı ve bisikletiyle balık büfesine yöneldi. Büfenin derme çatma tavanının neredeyse yarısı uçmuştu; barın gölgede kalan tarafına oturdu. Yanındaki tabureye yerleştirdiği sırt çantasından boğuk cırıltılar yükseldi.</span></p>

      <p class="paragraf-2" xml:lang="tr-TR"><span xml:lang="en-US">Herkes kasırgadan bahsediyor, zararları karşılaştırıyor, kimin kocasının geceyi kimin yanında geçirdiğinin dedikodusunu yapıyordu. Neville kızartma ısmarladı ve vicdan azabına dayanamayarak gelenlerden ufak bir parçayı Driggs’e yedirdi. Hava, her kasırga sonrasındaki gibi ağır, tutkal misali yapışkandı.</span></p>

      <p class="paragraf-2" xml:lang="tr-TR"><span xml:lang="en-US">Egg topallayarak yolun başında göründüğünde, Neville kaçmadı. Egg Androslu değildi; kendisi Androslu’ydu. Büfede oturan diğer herkes ada yerlisiydi. Egg’in kalın kafasında kavga türü bir fikir varsa, sayıca azınlıkta kalacaktı.</span></p>

      <p class="paragraf-2" xml:lang="tr-TR"><span xml:lang="en-US">Egg, yarım akıllılar misali, gidip güneş altına oturdu. Göz kısarak etrafına bakarken Neville’i görünce gölgeye geldi.</span></p>

      <p class="paragraf-2" xml:lang="tr-TR"><span xml:lang="en-US">“Kıyıda ö’ddürmeliydim seni,” dedi.</span></p>

      <p class="paragraf-2" xml:lang="tr-TR"><span xml:lang="en-US">Neville’in her yanı hâlâ yediği dayaktan ağrıyordu. Sükuneti elden bırakmadı.</span></p>

      <p class="paragraf-2" xml:lang="tr-TR"><span xml:lang="en-US">“Geçen gece benim i’ttiyarın kulübesi… Diyo’ ki benim şeyi şey eden maymun seninmiş.”</span></p>

      <p class="paragraf-2" xml:lang="tr-TR"><span xml:lang="en-US">“Ney? Benim diyil o! Vudu yaptı diye ödeme yerine ona ve’diydim ben maymunu!” Sırt çantasına kaydı bir an bakışları. Driggs’in sakin durması için dua ediyordu içinden. “O maymun onun bi’ kere!”</span></p>

      <p class="paragraf-2" xml:lang="tr-TR"><span xml:lang="en-US">“Bi’ bul’yim, kopar’cam kafasını!”</span></p>

      <p class="paragraf-2" xml:lang="tr-TR"><span xml:lang="en-US">“O’mmaz! Çok para ediyo’ o! Johnny Depp’le film çevirdi bi’ kere! Söylemedi mi sana?”</span></p>

      <p class="paragraf-2" xml:lang="tr-TR"><span xml:lang="en-US">Egg, ada ahalisinden olmadığının gayet farkındaydı. Sesini alçalttı. “O pis maymunun senle kaçtı’ını gö’düm ben. Yalan sö’lleme. Onu bana ver; bitsin işimiz.”</span></p>

      <p class="paragraf-2" xml:lang="tr-TR"><span xml:lang="en-US">“Ben o’mmasam dişi hâlâ sana saplıydı bi’ kere! Kulübeye geldi’ime şükret sen!” Neville ağzından çıkan lafların sertliğine şaşakaldı bir an. Elindeki plastik çatal titriyordu resmen.</span></p>

      <p class="paragraf-2" xml:lang="tr-TR"><span xml:lang="en-US">“Peki. Can’na susadın herhal’ sen.”</span></p>

      <p class="paragraf-2" xml:lang="tr-TR"><span xml:lang="en-US">“Esas susayan sensin! Sensin çünküm Ejder Kraliçe’yle yata’a giren sensin!”</span></p>

      <p class="paragraf-2" xml:lang="tr-TR"><span xml:lang="en-US">“Palavra.”</span></p>

      <p class="paragraf-2" xml:lang="tr-TR"><span xml:lang="en-US">“İstedi’ine sor bi’ kere!” dedi Neville. “Lisbon Jones. Duncan Roxy. Lightbourne Carter da var. Hepsi da’ gibi adamdı. Büyüsüne kapılıp öldü hepsi! İnanmıyo’san git, Prince Hill mezarlı’ına bak.”</span></p>

      <p class="paragraf-2" xml:lang="tr-TR"><span xml:lang="en-US">Egg hiç etkilenmişe benzemiyordu. “Kimse büyü yapmadı bana.”</span></p>

      <p class="paragraf-2" xml:lang="tr-TR"><span xml:lang="en-US">“Gerçeklere kulak ve’mmelisin.”</span></p>

      <p class="paragraf-2" xml:lang="tr-TR"><span xml:lang="en-US">Egg, Neville’e yalancı puştun tekisin, dedi ya, vurmaya kalkışmadı.</span></p>

      <p class="paragraf-2" xml:lang="tr-TR"><span xml:lang="en-US">“Biri benim patronu sırtından vurmuş. Teke’llekli sandalyeye oturttum adamı. Ne biliyo’n sen bu konuda?”</span></p>

      <p class="paragraf-2" xml:lang="tr-TR"><span xml:lang="en-US">“Mista Krissofır yaralanmış mı?” Şok geçirir pozlardaydı Neville.</span></p>

      <p class="paragraf-2" xml:lang="tr-TR"><span xml:lang="en-US">“Hem o beyazın yanında ne işin va’dı senin?”</span></p>

      <p class="paragraf-2" xml:lang="tr-TR"><span xml:lang="en-US">“Hangi beyaz?”</span></p>

      <p class="paragraf-2" xml:lang="tr-TR"><span xml:lang="en-US">“İ’ttiyarın kulübeye senle gelen… Dün patronun uçakla giden.”</span></p>

      <p class="paragraf-2" xml:lang="tr-TR"><span xml:lang="en-US">Neville göz ucuyla hareketi gördü. Driggs kımıldanmaya başlamıştı iyice. Egg fark etmedi.</span></p>

      <p class="paragraf-2" xml:lang="tr-TR"><span xml:lang="en-US">“Kimle takıldı’ım beni ilgilendirir,” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">“Seksi Kübalı kızı vardı.”</span></p>

      <p class="paragraf-2" xml:lang="tr-TR"><span xml:lang="en-US">“Biliyo’m he… O beyazı diyo’n. Florida’lı bi’ polis o.”</span></p>

      <p class="paragraf-2" xml:lang="tr-TR"><span xml:lang="en-US">Kaşları çatıldı berikinin. “Polis? Yok ya?” Şakaklarında boncuk terler parıldamaya başlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Senin patronu ‘Merikan hap’sanesine attır’cak,” dedi Neville. “Ben o’ssam hemen Nassau’ya gider, başka iş bakardım.”</span></p>

      <p class="paragraf-2" xml:lang="tr-TR"><span xml:lang="en-US">Egg hızla kalktı ve topallayarak uzaklaştı. Neville kızartmalarını bitirdi, parasını ödedi ve kalktı. Liman yolunda durdu, sırt çantasını açtı. Driggs mızmız seslerle çıktı, Neville’in omzuna tırmandı. Nikotinden kurtulma konusunda epey sıkıntı çekiyordu.</span></p>

      <p class="paragraf-2" xml:lang="tr-TR"><span xml:lang="en-US">Balıkçı delikanlılardan biri, Neville ile Driggs’i, Neville’in kasırgadan önce kayığını bıraktığı yere götürdü. Neville yağmur suyu için iki süt bidonu getirmişti. Birini Driggs’e verince, maymun bidonu tuttuğu gibi Neville’in kafasına fırlattı.</span></p>

      <p class="paragraf-2" xml:lang="tr-TR"><span xml:lang="en-US">“Kes artık yoksa seni Egg’e veririm! Pişirip ye’ seni!”</span></p>

      <p class="paragraf-2" xml:lang="tr-TR"><span xml:lang="en-US">Kayığın içine dolmuş yağmur suyuyla dalları tamamen boşaltmak bir saatten uzun sürdü. Motor ilk çekişte çalıştı; çok geçmeden dalgalarda zıplayan gümüşi zarganaların arasından denize açıldılar. Driggs, alt bezi bağlı, tek pençesi gözlerine siper, kayığın en ucunda dikiliyordu.</span></p>

      <p class="paragraf-2" xml:lang="tr-TR"><span xml:lang="en-US">Deniz yükseldiğinden, Neville sığlıkları kolayca aşarak Rocky Town’a döndü. Christopher’ın evinin önünden geçerken yüzünü çevirdi, açıklara baktı.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-33-backlink" id="footnote-225-33">33</a>- Bir sabah programı. (ç.n.)</p>
        </div>
      </div>
    </div>
  </div>
</body>
</html>
