<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-17.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-18" xml:lang="tr-TR">On Sekiz</p>

      <p class="paragraf-2" xml:lang="tr-TR"><span xml:lang="en-US">“Yatırım fonu alıyor musun?” Ford Lipscomb kafasını kaldırmadan sormuştu.</span></p>

      <p class="paragraf-2" xml:lang="tr-TR"><span xml:lang="en-US">“Yok,” dedi Evan Shook. Lipscomb’un çeki yazışını eşit ölçüde coşku ve inanamazlıkla seyrediyordu.</span></p>

      <p class="paragraf-2" xml:lang="tr-TR"><span xml:lang="en-US">“Elli bin yeter mi diyorsun? İyi niyet işareti sayalım; daha birkaç pürüz var çünkü.”</span></p>

      <p class="paragraf-2" xml:lang="tr-TR"><span xml:lang="en-US">“Elli yeter.” Yeter ne, harikuladeydi.</span></p>

      <p class="paragraf-2" xml:lang="tr-TR"><span xml:lang="en-US">“Avukatının adını bir daha söyle bakayım... Üçüncü taraf hesabı.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook tekrar söyledi. “Güney Miami’de kendisi. Tüm emlak işime o bakar.”</span></p>

      <p class="paragraf-2" xml:lang="tr-TR"><span xml:lang="en-US">“Yatırım fonlarından uzak dur, arkadaşım. Güzel günler geride kaldı,” dedi Lipscomb. “Kaymağını yedim ve son anda sıyrılmayı başardım ben. Jayne nereye gitti?”</span></p>

      <p class="paragraf-2" xml:lang="tr-TR"><span xml:lang="en-US">“Üst katta. Manzara seyrediyor.”</span></p>

      <p class="paragraf-2" xml:lang="tr-TR"><span xml:lang="en-US">“Olay altında şimdi. Glenn Beck’i</span><span class="dipp" style="font-size:0.82em;"><a class="footnote-link" href="#footnote-225-25" id="footnote-225-25-backlink">25</a></span> <span xml:lang="en-US">dinliyor musun? Herifin birkaç tahtası eksik belki ama altın meselesinde haklı.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook kendini çimdiklemek istiyordu. Daha ikinci turun sonunda Lipscomb çifti evini almaya karar vermişti! Virginia’dan Ford ve Jayne Lipscomb çifti… Florida’ya ilk defa gelen Lipscomb çifti… Arka koltukları Keys seyahati anısı taze pelikan kakalarıyla bezeli üstü açık bir Bentley’le gelen Lipscomb çifti; pahalı ithal arabalarındaki kakaları sadece hafifçe kaş çatarak karşılayan harikulade, azimli Lipscomb çifti…</span></p>

      <p class="paragraf-2" xml:lang="tr-TR"><span xml:lang="en-US">Pek hoştular, canım. Sadıktılar birbirlerine; çocukları çoktan büyümüştü. İyi eğitim almışlar, iyi işlere girmişlerdi. Evan Shook, çiftin eve, kırk küsur sene önceki ilk buluşmalarındaki gibi el ele yürüyüşünü gıptayla izlemişti. Evin her yerini hevesle gezmiş ve Evan Shook’un satış konuşmasını başta kuşku uyandıracak ölçüde dikkatle dinlemişlerdi.</span></p>

      <p class="paragraf-2" xml:lang="tr-TR"><span xml:lang="en-US">Rakun leşi, sapıtmış arılar, büyücü sunağı ve çatlak komşu Yancy’nin çıplak gösterisi derken art arda gelen talihsizliklerden sonra endişelenmesi gayet doğaldı. Tabii Lipscomb çiftinin ilk ziyaretinden sadece birkaç dakika önce evi boşaltan, sinir bozucu ölçüde haksızlık duygusu yaratan beleşçi çifti de unutmamak lazımdı.</span></p>

      <p class="paragraf-2" xml:lang="tr-TR"><span xml:lang="en-US">Kısacası, can alıcı önem taşıyan ikinci ziyaret gününde, Evan Shook’u işi bozacak bir felaketin –mesela Yancy’nin habire bahsettiği vahşi köpek sürüsünün– ortaya çıkmasını beklemesi yüzünden ayıplamak hiç doğru sayılmazdı. Zihninde Lipscomb çifti, paçalarına yapışmış köpeklerle arabalarına koşturup duruyorlardı. Evan Shook kendini mantıklı ve gerçekçi sayardı ya, evin, karısı ve metresinin ayrı zamanlarda vurguladıkları üzere sahiden lanetli olduğuna ufaktan inanmaya başlamıştı.</span></p>

      <p class="paragraf-2" xml:lang="tr-TR"><span xml:lang="en-US">Ama işte; ortalıkta ne köpekler vardı ne Yancy. Ötesi, ikinci gün de ilki kadar olaysız geçmişti. Çift tur boyunca ter içinde kalmış, inip kalkan sineklere şaplaklar atmış ama kibarlıklarını hiç bozmamıştı. Ford Lipscomb’un sorduğu birkaç soru, Evan Shook kendine, hayatında ilk defa Körfez’de günbatımı gören biriyle uğraştığını hatırlatana kadar, bir Wall Street kurdundan gelmeyecek ölçüde safça görünmüştü. Oysa adamcağız bin bir emekle kazandığı emeklilik mangırlarının ilk kısmını har vurup harman savurmadan önce tatillerini Bridgehampton yahut Breckinridge’de geçirmeye alışmıştı.</span></p>

      <p class="paragraf-2" xml:lang="tr-TR"><span xml:lang="en-US">İşte böylece Evan Shook, fazla geçmeden doğal endişesini bir kenara bırakıp, Ford Lipscomb’un, esasen hemen tüm aşırı başarılı, aşırı iş bilen Amerikalınınkiyle aynı denebilecek, gelir vergisi toplanmayan bir eyalette ebedi güneş altında ve deniz kıyısında yaşama fantezisini beslemeye girişmişti.</span></p>

      <p class="paragraf-2" xml:lang="tr-TR"><span xml:lang="en-US">Jayne Lipscomb merdivenlerden inerek, az ötedeki dere ağzında iki balıkçıl kartalın avlandığını gördüğünü söyledi.</span></p>

      <p class="paragraf-2" xml:lang="tr-TR"><span xml:lang="en-US">“Her gün gelirler oralara,” dedi Evan Shook. “Kuş meraklılarından mısınız?”</span></p>

      <p class="paragraf-2" xml:lang="tr-TR"><span xml:lang="en-US">“Değilim ama fena fikre benzemiyor.”</span></p>

      <p class="paragraf-2" xml:lang="tr-TR"><span xml:lang="en-US">“Tam kuş cennetidir buralar.”</span></p>

      <p class="paragraf-2" xml:lang="tr-TR"><span xml:lang="en-US">“Ford, at sattığını anlattı mı size?”</span></p>

      <p class="paragraf-2" xml:lang="tr-TR"><span xml:lang="en-US">Kocası derhal müdahale etti: “</span><span class="char-style-override-2" xml:lang="en-US">Biz</span> <span xml:lang="en-US">satıyoruz. Kararı ortak almıştık.”</span></p>

      <p class="paragraf-2" xml:lang="tr-TR"><span xml:lang="en-US">Jayne Lipscomb iç çekti. “Şahane hayvanlar… Dramatiktirler ama.”</span></p>

      <p class="paragraf-2" xml:lang="tr-TR"><span xml:lang="en-US">“Keys’te oturmak çok hoşunuza gidecek,” dedi Evan Shook.</span></p>

      <p class="paragraf-2" xml:lang="tr-TR"><span xml:lang="en-US">Ford Lipscomb çeki uzattı. “Tekne almak istiyorum. İşi öğrenince balığa çıkarım.”</span></p>

      <p class="paragraf-2" xml:lang="tr-TR"><span xml:lang="en-US">“Ama önce pencereler,” dedi Jayne Lipscomb. “Bir de tavan penceresi… Yapılabilir mi, Bay Shook?”</span></p>

      <p class="paragraf-2" xml:lang="tr-TR"><span xml:lang="en-US">“Yapılamayacak şey yok.”</span></p>

      <p class="paragraf-2" xml:lang="tr-TR"><span xml:lang="en-US">Florida’daki tüm tavan pencereleri yağmur mevsiminde sızıntı yapardı; ama Evan Shook buna değinmedi çünkü her türlü gereksiz ilave doğrudan kârınaydı. İki ila üç yıl içinde pencerenin silikon yalıtkanı bozulmaya başladığında, herhalde Syracuse’da, boğazına kadar boşanma evrakıyla uğraşıyor olacaktı.</span></p>

      <p class="paragraf-2" xml:lang="tr-TR"><span xml:lang="en-US">Metresi geçenlerde, “Ya karın ya da…” diyerek ağır bir uyarıda bulunmuştu.</span></p>

      <p class="paragraf-2" xml:lang="tr-TR"><span xml:lang="en-US">Ya da tehdidinin söylenmeyen yerinde, kadının folk festivalinde cigaralık paylaştığı bir müzisyen/şair duruyordu. Evan Shook’a, uyduruk bir banjocudan daha ürkütücü geleceğini bildiği için adamın mandolin çaldığını söylemiş, ardından hiç acımadan bir de,</span> <span class="char-style-override-2" xml:lang="en-US">uzun boylu</span> <span xml:lang="en-US">diye ilave edivermişti. Pabuçsuz bir seksen beş…</span></p>

      <p class="paragraf-2" xml:lang="tr-TR"><span xml:lang="en-US">“Ada en son ne zaman doğrudan kasırga gördü?” dedi Ford Lipscomb.</span></p>

      <p class="paragraf-2" xml:lang="tr-TR"><span xml:lang="en-US">“Doğrudan” kısmını dar anlamda almayı yeğleyen Evan Shook, “Hiçbir zaman,” dedi. “Hem zaten artık inşaatlar eskisine nazaran çok daha sağlam yapılıyor. Fırtına camları, destekli çatı makasları… Yasalar öyle.”</span></p>

      <p class="paragraf-2" xml:lang="tr-TR"><span xml:lang="en-US">Jayne Lipscomb, Françoise Kasırgası’nın durumunu hava raporlarından takip edip etmediğini sordu. “Çünkü kusura bakmayın ama ev tamamen açıkta… Ne penceresi var ne kapısı. Çatısı ta Küba’ya uçabilir.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook sabırlı bir gülümsemeyle, “Yok, her yere levhalar çakacağız,” dedi. “Hem kasırga bu tarafa gelmiyor; endişelenmeyin. Dosdoğru Bahamalar’a gidiyor.”</span></p>

      <p class="paragraf-2" xml:lang="tr-TR"><span xml:lang="en-US">“Demedim mi sana?” dedi Ford Lipscomb.</span></p>

      <p class="paragraf-2" xml:lang="tr-TR"><span xml:lang="en-US">Kadın havaya bir S çizerek, “Katrina ne yapmıştı peki?” dedi.</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un eli, az evvel yazılan çeki koyduğu gömlek cebine gitti; kumaşın altındaki katlı kağıda dokunmak iyi geliyordu.</span></p>

      <p class="paragraf-2" xml:lang="tr-TR"><span xml:lang="en-US">Ford Lipscomb, “Konuşmamız gereken önemli bir ayrıntı kaldı,” dedi.</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un barsaklarında nahoş bir kasılma başladı. Tüm bedenini işi bozacak darbeye hazırlayarak, “Buyrun,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Kanalizasyon mu, foseptik mi?” dedi Ford Lipscomb.</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un bakışları ve zihni birlikte boşa düştü. Adamın dudaklarının kıpırdadığını görüyor ama hiçbir şey duyamıyordu. Çaresizce kafa salladı.</span></p>

      <p class="paragraf-2" xml:lang="tr-TR"><span xml:lang="en-US">Jayne Lipscomb, çerçevesi işlemeli gözlüğünü hafifçe indirerek, “Ev,” dedi, “ana kolektörlere bağlı mı?”</span></p>

      <p class="paragraf-2" xml:lang="tr-TR"><span xml:lang="en-US">Evan Shook ferahlama getiren geğirtisini zor bastırdı. “Yok, yok,” dedi, “son model, harika bir foseptiğimiz var. Gelin, tankının gömüldüğü yeri göstereyim.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Neville kayığını ilk sağanaklar başlamadan hemen önce Victoria Creek’e aldı. Kasırga boyunca Joyous’la aynı yere tıkılıp kalma fikri pek hoşuna gitmediğinden, Rocky Town’a yaya dönerek diğer sevgililerini şaşırtmaya karar verdi. Dönüş yolunda Bannister Point’ten uzak durdu; yaşadığına şükrediyordu. Christopher adlı beyaz adam yukarı ateş etmek yerine kafasını dağıtabilir, polise bir hırsızı vurduğunu söyleyebilirdi. Biraz düşündükten sonra, adamın ona merhamet etmediğine, sadece dikkatleri üzerine çekmek istemediğine karar verdi.</span></p>

      <p class="paragraf-2" xml:lang="tr-TR"><span xml:lang="en-US">Bahamalar hükümetinden bir takım kıyaklar talep edecek Amerikalı bir iş adamının yerli balıkçılardan birini öldürmesi hiç akıllıca olmazdı. Neville’in öldürülmesi, Nassau’dan ciddi polislerin gelmesine, açılacak soruşturmaysa Kıvrık Kuyruk Resort inşaatının aksamasına ve halkta öfkeye yol açardı. Christopher bunları biliyordu anlaşılan. Gene de karşılaşmaları Neville’i hem sarsmış hem de kuşkuya düşürmüştü. Şimdiye kadar kimse kendisine “kıyı zencisi” dememişti; bariz hakaret tonu haricinde, bunun ne anlama geldiğini bilmiyordu. Christopher, Yeşil Kıyı’da dümdüz ettiği evin Neville’e ait olduğunu, dozerin benzin deposuna Neville’in işediğini, Egg’in sopaladığı adamın Neville olduğunu biliyor muydu yoksa?</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Cık, onu bilmiyo’dur</span><span xml:lang="en-US">, diye düşündü Neville.</span> <span class="char-style-override-2" xml:lang="en-US">Bilseydi kıyı zencisinden başka şe’ller de sö’llerdi. Bi’ da’a arazime girersen Egg bacaklarını kıra’, derdi mesela</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">Neville kasabaya yaklaşırken yağmur şiddetini iyice artırdı. Okyanusun dev köpüklerle bezeli çamursu mor renkli öfkesi endişe vericiydi. Alelacele tepeye davranıp Ejder Kraliçe’nin kulübesine koştu. Kulübenin panjurları kapatılmıştı ve yamru yumru tahtların arasından, şarkı söyleyen yahut söylemeye uğraşan bir kadınla adamın sesleri geliyordu. Neville yağmurun en sıkı dövdüğü, en gürültülü, soluklarının içerden duyulamayacağı duvarı seçti, uygun pencerenin altına çömeldi ve yamuk panjurla kırık pervaz arasındaki açıklıktan içeri baktı.</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe, kapkara bedenini motorize tahta zor bela sığdırmış olan Egg’in kucağındaydı. Araç durmaksızın ufak daireler çiziyordu; büyücüyle ızbandudun turlardan serseme döndükleri belliydi. Egg’in üzerinde terden sırılsıklam bir gömlek vardı ve altında muhtemelen hiçbir şey yoktu; tuhaf denecek ölçüde kadınsı, kocaman ayakları kraliçenin gökkuşağı desenli uzun eteğinin altından çıkıyorlardı.</span></p>

      <p class="paragraf-2" xml:lang="tr-TR"><span xml:lang="en-US">Eski dostu Driggs’i gördüğü anda çığlığını zor bastırdı Neville. Vahşi primat boş rom şişeleri ve yarısı yenmiş, üzerleri sineklerle kaplı meyvelerle dolu bir tabağı taşıyan masada, sapsarı dişlerinin arasına sıkıştırdığı pipoyu bir mumun sarı alevinde yakıyordu. Neville hayvanın bu yeni ve nahoş alışkanlığından öfkeye kapılırken beriki havaya art arda, panjurların arasından giren ani bir esintiyle dağılan halkaları ustaca üfledi. Driggs pipoyu, Egg’in kıkırdayarak yönlendirdiği motorize tahttan elini uzatan kraliçeye verdi. Ejder Kraliçe derin bir nefes çekti ama ikinciye vakit bulamadı; tahtın bir sonraki turunda Driggs uzanıp pipoyu dudaklarından alıverdi.</span></p>

      <p class="paragraf-2" xml:lang="tr-TR"><span xml:lang="en-US">Neville’in gömleği sırılsıklamdı ama üşümüyordu; tropik yağmur ılık yağardı. Yerinden ayrılmadı. Derken Egg aracı durdurdu ve maymuna parmak şaklattı; ardından başlayan hafif hareketlenme Neville’in tüm safrasını ağzına getirdi: Ejder Kraliçe ile yeni sevgilisi iş tutmaya başlıyorlardı!</span></p>

      <p class="paragraf-2" xml:lang="tr-TR"><span xml:lang="en-US">Parlak araç nemli tahta zeminde gacırdamaya başladı; kısa süre sonra adamın inlemelerine kraliçenin hışırtılı çığlıklarına karıştı. Neville arkasını döndü, kulaklarını kapadı.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Nedir bu kadının kudretinin feci tabiatı</span><span xml:lang="en-US">, dedi içinden.</span></p>

      <p class="paragraf-2" xml:lang="tr-TR"><span xml:lang="en-US">Şimşek çaktı ve altına çömeldiği pencere aniden açılıverince Neville kendini yüzükoyun yere attı. Pencereden ağzında pipoyla Driggs fırladı. Bir elinde plastik bir çakmak, diğerindeyse tütün kutusu vardı. Neville’e dönüp bakmadı bile; bir anlığına durup iyice dolmuş alt bezini çıkarıp attı ve yağmur altında hızla uzaklaştı. Neville ardından seslendi ya, yoğun sağanağın gürültüsü sesini hemen boğdu. Fırladı, görüş mesafesini sıfıra yakına indiren yağmurda körlemesine koşmaya başladı. Vicdan azabıyla kavruluyor, büyücü kadına sattığı küçük dostunun adını haykırıyordu.</span></p>

      <p class="paragraf-2" xml:lang="tr-TR"><span xml:lang="en-US">Hiç uğruna satmıştı arkadaşını…</span></p>

      <p class="paragraf-2" xml:lang="tr-TR"><span xml:lang="en-US">Virgil Cooper’ın Havana’ya gidip Miguelito adlı bir tur rehberine tutulmasından beri boş duran eski evine ulaştığında, ciğerleri patlayacak gibiydi. Garaja daldı ve art arda çakan şimşeklerin bitmesini bekledi. Ayağının dibindeki su birikintisinde yüzen boş tütün kutusunu görünce eğilip aldı.</span></p>

      <p class="paragraf-2" xml:lang="tr-TR"><span xml:lang="en-US">Elbette markası Dunhill’di.</span></p>

      <p class="paragraf-2" xml:lang="tr-TR"><span xml:lang="en-US">“Driggs?” diye seslendi heyecanla. “Gel!”</span></p>

      <p class="paragraf-2" xml:lang="tr-TR"><span xml:lang="en-US">Maymun içerde değildi. Harabeye dönmüş evin her odasına, her dolabına ayrı baktı. Tabanları öyle meşinleşmişti ki –nadiren ayakkabı giyerdi– ne cam kırıklarına ne de kıymıklara aldırdı. Driggs’ten hiçbir iz yoktu ama garaja döndüğünde, daha önce gözünden kaçan bir şeyi fark etti: Kuru köşeye bir olta yaslanmıştı.</span></p>

      <p class="paragraf-2" xml:lang="tr-TR"><span xml:lang="en-US">Pahalı, yerlilerin kullanmayacağı türden şık ve uzman işi bir oltaydı bu. Üzerinde pas yoktu; diliyle dokununca tuz tadı aldı. Zengin, balık meraklısı bir turist acaba maymuna denk gelmiş ve hayvana acıyıp yanına almış olabilir miydi?</span></p>

      <p class="paragraf-2" xml:lang="tr-TR"><span xml:lang="en-US">Yıldırımların kesilmesi bir saati buldu. Yağmur dinince Neville, elde olta, karanlığa karıştı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">“Hep kasırga sırasında yapmak istemişimdir,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">“Teknik açıdan kasırga öncesindeyiz.”</span></p>

      <p class="paragraf-2" xml:lang="tr-TR"><span xml:lang="en-US">“Bozmasana hayalimi.”</span></p>

      <p class="paragraf-2" xml:lang="tr-TR"><span xml:lang="en-US">“Sen dedin, daha altı saat var diye.”</span></p>

      <p class="paragraf-2" xml:lang="tr-TR"><span xml:lang="en-US">“İyi. Bunu ısınma turu say o zaman.”</span></p>

      <p class="paragraf-2" xml:lang="tr-TR"><span xml:lang="en-US">Yancy iki göğüs ucuna birer öpücük kondurup, yanağını Rosa’nın karnına yasladı.</span></p>

      <p class="paragraf-2" xml:lang="tr-TR"><span xml:lang="en-US">“Bir de şuna Françoise adını vermeselerdi… Çok zayıf kalıyor,” dedi Rosa. Saçlarını karıştırdı. “Neydi demin mırıldandığın melodi?”</span></p>

      <p class="paragraf-2" xml:lang="tr-TR"><span xml:lang="en-US">“Hangi demin?”</span></p>

      <p class="paragraf-2" xml:lang="tr-TR"><span xml:lang="en-US">“Demin işte. Üstümde debelenirken. Hatırlamıyor musun mırıldandığını?”</span></p>

      <p class="paragraf-2" xml:lang="tr-TR"><span xml:lang="en-US">“Ha…</span> <span class="char-style-override-2" xml:lang="en-US">Yellow Submarine</span><span xml:lang="en-US">.”</span></p>

      <p class="paragraf-2" xml:lang="tr-TR"><span xml:lang="en-US">“Temelde seks oyuncağınım yani.”</span></p>

      <p class="paragraf-2" xml:lang="tr-TR"><span xml:lang="en-US">“Sadece mutluyken şarkı mırıldanırım ben,” dedi Yancy. Bazen dozunu kaçırırdı; bir defasında Bonnie, bir Paul Simon şarkısına kaptırmışken kulaklarını kapatarak, “Julio’yla birlikte siktirin gidin buradan!” demişti.</span><span class="dipp" style="font-size:0.82em;"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf-2" xml:lang="tr-TR"><span xml:lang="en-US">Rosa ıslık çaldı. “Şu rüzgara bak yahu!”</span></p>

      <p class="paragraf-2" xml:lang="tr-TR"><span xml:lang="en-US">“Andrew da bir kasırga için bulunabilecek en şiddetli isim değildi ama yaptıkları malum.”</span></p>

      <p class="paragraf-2" xml:lang="tr-TR"><span xml:lang="en-US">“Andrew gayet güzel bir isim, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Can alacak bir kasırga için fazla ergen. Miami’yi dağıtmadan önce öyle denmişti.”</span></p>

      <p class="paragraf-2" xml:lang="tr-TR"><span xml:lang="en-US">“Kim demişti? Çıktığın kızlardan biri mi?”</span></p>

      <p class="paragraf-2" xml:lang="tr-TR"><span xml:lang="en-US">“Mariah’ydı adı.”</span></p>

      <p class="paragraf-2" xml:lang="tr-TR"><span xml:lang="en-US">“Kıskanmıştır,” dedi Rosa. “Kendi adı konsun istemiştir. Kaç yaşındaydın o zaman?”</span></p>

      <p class="paragraf-2" xml:lang="tr-TR"><span xml:lang="en-US">“Yirmi iki.” Yancy, Françoise’dan yararlanmayı ciddi düşünmeye başlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Yirmi ikimdeyken Paris’e gitmiştim ben,” dedi Doktor Campesino. “Benimkilerin mezuniyet hediyesiydi. Bir gün Rodin müzesine gittim ve onca seksi heykel karşısında resmen tahrik oldum. Gittin mi sen hiç oraya? Nemflere ve minotorlara takmış adam. Müthiş şeyler yapmış. Neyse işte, Boston’dan gelme bir değişim programı öğrencisiyle tanıştım; fena tip değildi. Sonunda müzenin tuvaletinde…”</span></p>

      <p class="paragraf-2" xml:lang="tr-TR"><span xml:lang="en-US">“Rodin’e karşı.”</span></p>

      <p class="paragraf-2" xml:lang="tr-TR"><span xml:lang="en-US">“Evet. Pencereden</span> <span class="char-style-override-2" xml:lang="en-US">Düşünen Adam</span> <span xml:lang="en-US">görünüyordu.”</span></p>

      <p class="paragraf-2" xml:lang="tr-TR"><span xml:lang="en-US">“İnanmak istiyorum hikayene,” dedi Yancy. “Tüm kalbimle.”</span></p>

      <p class="paragraf-2" xml:lang="tr-TR"><span xml:lang="en-US">“Yemin ederim doğru. Müzede ilk ve son kezdi.”</span></p>

      <p class="paragraf-2" xml:lang="tr-TR"><span xml:lang="en-US">Yancy görmemişti Fransa’yı. Fransa dendiğinde hep dinmeyen puslu yağmurlar gelirdi aklına. “Uçuş nasıl geçti?”</span></p>

      <p class="paragraf-2" xml:lang="tr-TR"><span xml:lang="en-US">“Fenaydı. Yanımdaki gariban elindeki tespihle ne kadar dua varsa okudu. Bacaklarına ne oldu senin?”</span></p>

      <p class="paragraf-2" xml:lang="tr-TR"><span xml:lang="en-US">“Bir maymun saldırdı.”</span></p>

      <p class="paragraf-2" xml:lang="tr-TR"><span xml:lang="en-US">“Kocasını kastediyorsun herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Yok, şaka yapmıyorum. Feci bir yaratıktı.”</span></p>

      <p class="paragraf-2" xml:lang="tr-TR"><span xml:lang="en-US">Rosa yakın dönemdeki hayvanlı maceralarına dikkat çekti. “Önce Miami’de bir köpek kıçını ısırdı, şimdi de bu. Şansına lisanslı bir sağlıkçıyla iş tutuyorsun.”</span></p>

      <p class="paragraf-2" xml:lang="tr-TR"><span xml:lang="en-US">“O ufak alçağı kışkırtacak hiçbir şey yapmadım ben.”</span></p>

      <p class="paragraf-2" xml:lang="tr-TR"><span xml:lang="en-US">“Johnny Mendez’in kedisini kaçırmanın cezası bunlar bence. Karmaya inandığına eminim; inanmayan polis görmedim daha. Neyse, yanımda merhem var. Sürsek iyi olur.”</span></p>

      <p class="paragraf-2" xml:lang="tr-TR"><span xml:lang="en-US">“Esas derdim başka benim. Gayet verimli bir öğleden sonrayı, Eve Stripling’in sevgilisine zoka takarak heba ettim.”</span></p>

      <p class="paragraf-2" xml:lang="tr-TR"><span xml:lang="en-US">“Çaktırmadan izlemekten anladığın bu yani. Aferin.”</span></p>

      <p class="paragraf-2" xml:lang="tr-TR"><span xml:lang="en-US">“Beni tanımadığına eminim ama ucu ucunaydı resmen.”</span></p>

      <p class="paragraf-2" xml:lang="tr-TR"><span xml:lang="en-US">Rosa derin bir iç çekerek Andrew’nun kafasını kaldırdı. “Maalesef,” dedi, “kötü haberlerim var.”</span></p>

      <p class="paragraf-2" xml:lang="tr-TR"><span xml:lang="en-US">“Şimdi vermesen? Lütfen.” Rosa’nın göbeğini öptü.</span></p>

      <p class="paragraf-2" xml:lang="tr-TR"><span xml:lang="en-US">“Havamızı bozmasın diye demin lafını açmadım,” dedi Rosa. “Zamansız meseleler yüzünden dikkatinin dağılmadığını hiç söyleme.”</span></p>

      <p class="paragraf-2" xml:lang="tr-TR"><span xml:lang="en-US">“Aşırı işlek bir beyne mahkum edilmişim,” dedi Andrew.</span></p>

      <p class="paragraf-2" xml:lang="tr-TR"><span xml:lang="en-US">“O’Peele’i öldüren kurşun, Phinney’yi öldürenle aynı silahtan çıktı. Doktorun evinde bulunan silahtan. Balistik raporunu bu sabah gördüm.”</span></p>

      <p class="paragraf-2" xml:lang="tr-TR"><span xml:lang="en-US">“E? Nesi kötü bu haberin? Tam umduğumuz şey bu.”</span></p>

      <p class="paragraf-2" xml:lang="tr-TR"><span xml:lang="en-US">“Key West polisi de şahane haber dedi,” diye mırıldandı Rosa. “Hatta öyle memnun kaldılar ki Phinney dosyasını hemen kapamaya karar verdiler. O’Peele’in çocuğu uyuşturucu anlaşmazlığı yüzünden vurduğunu, sonra kafa kıyak Miami’ye döndüğünü ve ayılınca yaptığını fark edip kendini öldürdüğünü düşünüyorlar.”</span></p>

      <p class="paragraf-2" xml:lang="tr-TR"><span xml:lang="en-US">“Salaklar!” Doğrulup oturdu Yancy. “O’Peele ile Phinney’nin tanıştıklarına dair bir kanıt var mıymış?”</span></p>

      <p class="paragraf-2" xml:lang="tr-TR"><span xml:lang="en-US">“Yok,” dedi Rosa. “Aynısını ben de sordum.”</span></p>

      <p class="paragraf-2" xml:lang="tr-TR"><span xml:lang="en-US">“Doktorun o gece Key West’e gittiğine dair bir bulgu peki? Panço ile güneş maskesi almış mı? Duval Sokağı’ndan mobilet kiralamış mı?”</span></p>

      <p class="paragraf-2" xml:lang="tr-TR"><span xml:lang="en-US">Rosa kafa salladı. “Ellerinde sadece mermi ve silah var.”</span></p>

      <p class="paragraf-2" xml:lang="tr-TR"><span xml:lang="en-US">“Bir de kimsenin umursamadığı ölü tayfa.”</span></p>

      <p class="paragraf-2" xml:lang="tr-TR"><span xml:lang="en-US">“Ben bozulmadım mı sanıyorsun? Mermiyi onlara yollayan benim yahu!”</span></p>

      <p class="paragraf-2" xml:lang="tr-TR"><span xml:lang="en-US">“Sen O’Peele için intihar raporu vermeden Phinney dosyasını kapatamazlar,” dedi Yancy. “Yoksa uyduruk teorileri gümler.”</span></p>

      <p class="paragraf-2" xml:lang="tr-TR"><span xml:lang="en-US">“Resmen duyurmadan dosya kapamak zor değil, Andrew. Bazen dosyalar çekmecelerde kaybolur.”</span></p>

      <p class="paragraf-2" xml:lang="tr-TR"><span xml:lang="en-US">“Biliyorum.” Yancy temiz bir gömlek ve şort giymeye koyulunca Rosa tek kaşını kaldırdı.</span></p>

      <p class="paragraf-2" xml:lang="tr-TR"><span xml:lang="en-US">“Bu fırtınalı karanlıkta nereye gittiğinizi sanıyorsunuz, Müfettiş?”</span></p>

      <p class="paragraf-2" xml:lang="tr-TR"><span xml:lang="en-US">“Oltamı az ilerdeki boş bir evde unuttum.”</span></p>

      <p class="paragraf-2" xml:lang="tr-TR"><span xml:lang="en-US">“Yarın alırız. Şimdiyse canım kızarmış balık salatasıyla bira istiyor.”</span></p>

      <p class="paragraf-2" xml:lang="tr-TR"><span xml:lang="en-US">“Tam da yerini biliyorum.”</span></p>

      <p class="paragraf-2" xml:lang="tr-TR"><span xml:lang="en-US">Rosa gülümseyerek örtüyü üzerinden attı. “Çamaşırlarım, lütfen.”</span></p>

      <p class="paragraf-2" xml:lang="tr-TR"><span xml:lang="en-US">“Yalnız şöyle bir durum var… Şimdi, soran çıkarsa evliyiz biz, tamam mı? Andros’a balık tutmaya ve ikinci bir ev bakmaya geldik. Kasırga yüzünden gidemiyoruz bir yere.”</span></p>

      <p class="paragraf-2" xml:lang="tr-TR"><span xml:lang="en-US">“Çocuğumuz var mı peki? Nereliyiz?”</span></p>

      <p class="paragraf-2" xml:lang="tr-TR"><span xml:lang="en-US">“Boca Raton’dan tabii. Sen gene doktor kal. Genel cerrah deriz.”</span></p>

      <p class="paragraf-2" xml:lang="tr-TR"><span xml:lang="en-US">“Yakın sayılır.”</span></p>

      <p class="paragraf-2" xml:lang="tr-TR"><span xml:lang="en-US">“Oğlumuz Kyle bu sene okul takımına seçildi. İkiz kızlarımız üstün yetenekli çocuklar okulunda. Köpeğimiz, Cheney adlı, huysuz mu huysuz bir buldok.”</span></p>

      <p class="paragraf-2" xml:lang="tr-TR"><span xml:lang="en-US">“Çok güzel,” dedi Rosa. “Evimiz de sarı bir denizaltı tabii.”</span><span class="dipp" style="font-size:0.82em;"><a class="footnote-link" href="#footnote-225-27" id="footnote-225-27-backlink">27</a></span> <span xml:lang="en-US">Banyoya geçip saçını fırçalamaya koyuldu. “Senin uyduruk mesleğin ne peki? Sorarlarsa yani.”</span></p>

      <p class="paragraf-2" xml:lang="tr-TR"><span xml:lang="en-US">“Yatırım yapıyorum diyeceğim ki o da kaynağı kuşkulu aile servetini yiyorum demektir. Petrol… Yok, mikroişlemciler daha iyi.”</span></p>

      <p class="paragraf-2" xml:lang="tr-TR"><span xml:lang="en-US">Rosa elinde merhemle çıktı banyodan. “Getir bakalım bacakları. Bu arada, şu sözde saldırganı görmeyi talep ediyorum.”</span></p>

      <p class="paragraf-2" xml:lang="tr-TR"><span xml:lang="en-US">“Dediklerine göre Johnny Depp filmlerinde oynamış ama sonra kovulmuş.”</span></p>

      <p class="paragraf-2" xml:lang="tr-TR"><span xml:lang="en-US">“Bugünlerde her filmde bir maymun çıkıyor,” dedi Rosa. “Şirin şeyler.”</span></p>

      <p class="paragraf-2" xml:lang="tr-TR"><span xml:lang="en-US">“Bu psikopat öyle değil. Hey, yavaş biraz!”</span></p>

      <p class="paragraf-2" xml:lang="tr-TR"><span xml:lang="en-US">“Kımıldama. Eve ile katil sevgilisini tuzağa düşürecek bir planın var mı? Yoksa körlemesine mi gidiyoruz?”</span></p>

      <p class="paragraf-2" xml:lang="tr-TR"><span xml:lang="en-US">“Tabii ki var,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Aklı başında, iyice hesaplanmış bir plan mı?”</span></p>

      <p class="paragraf-2" xml:lang="tr-TR"><span xml:lang="en-US">“Aklı başında derken ne kastettiğine bağlı.”</span></p>

      <p class="paragraf-2" xml:lang="tr-TR"><span xml:lang="en-US">“Biliyordum.”</span></p>

      <p class="paragraf-2" xml:lang="tr-TR"><span xml:lang="en-US">Yancy, “Oy! Yakıyor ya! Yavaş biraz!” diye yakındı ya, Rosa’nın bir Adli Tıp doktorundan beklenmeyecek derecede yumuşak, hassas dokunuşundan memnundu.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-25-backlink" id="footnote-225-25">25</a> Muhafazakar eğilimli ABD’li televizyon ve radyo programcısı. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-26-backlink" id="footnote-225-26">26</a>- “Me and Julio Down By the Schoolyard.”: Paul Simon’ın suçüstü yakalanan iki ergenin tutuklanışı ve daha sonra bir rahibin araya girmesiyle kurtuluşlarını anlatan şarkısı. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-27-backlink" id="footnote-225-27">27</a>- Yellow Submarine; bir The Beatles şarkısı. (ç.n.)</p>
        </div>
      </div>
    </div>
  </div>
</body>
</html>
