<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-18.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-19" xml:lang="tr-TR">On Dokuz</p>

      <p class="paragraf-2" xml:lang="tr-TR"><span xml:lang="en-US">Claspers, uçağını kasırganın yolundaki uyduruk pistte bırakmanın aptallığa vardığı fikrindeydi. Florida’ya götürmek istemişti ama Christopher Grunion, bizi bok uçuşan bu adada bırakamazsın, o kadar, demişti. Bunun üzerine Claspers, kasırga gelmeden hep birlikte gitmelerini önermiş, Grunion’sa hiçbir yere gitmeyeceklerini söylemişti. Dediğine göre, oturdukları ev, kale gibiydi.</span></p>

      <p class="paragraf-2" xml:lang="tr-TR"><span xml:lang="en-US">“Benim kaldığım yer ise ölüm tuzağı,” demişti Claspers.</span></p>

      <p class="paragraf-2" xml:lang="tr-TR"><span xml:lang="en-US">Grunion ya imayı anlamamıştı ya da Claspers’ı konuk etmek niyetinde değildi. Sonuçta ortada kalakalmıştı Claspers. Kim bilir, belki kasırga uğramazdı Lizard Cay’e. Ya da kafadan dalardı ve güzelim uçak, hurda alüminyuma dönerdi.</span></p>

      <p class="paragraf-2" xml:lang="tr-TR"><span xml:lang="en-US">“Ya, ben ne bilirim zaten,” dedi Claspers. “Alt tarafı pilotum işte.”</span></p>

      <p class="paragraf-2" xml:lang="tr-TR"><span xml:lang="en-US">“Ya, şeker,” dedi güzel barmen kadın. “Göklerin Kralı.” Üçüncü kadehini dolduruyordu.</span></p>

      <p class="paragraf-2" xml:lang="tr-TR"><span xml:lang="en-US">“Kategori İki mi bu?”</span></p>

      <p class="paragraf-2" xml:lang="tr-TR"><span xml:lang="en-US">“Dört bile çıkabilir diyo’llar.”</span></p>

      <p class="paragraf-2" xml:lang="tr-TR"><span xml:lang="en-US">“Aman ne güzel,” diye mırıldandı pilot.</span></p>

      <p class="paragraf-2" xml:lang="tr-TR"><span xml:lang="en-US">Rüzgar, derme çatma lokantayı gölgeleyen palmiye irisini sarsıyordu. Müzik çalmıyordu; tüm dikkatler, hava raporu kanalına ayarlı radyodaydı. Rocky Town’daki çanak antenlerin çoğu rüzgar yüzünden devre dışıydı –Claspers gelirken yola savrulmuş bir çanak bile görmüştü– ve vatandaşın pek çoğu fırtınaya dair son haberler için balıkçıya doluşmuştu. Hayatlarında kasırga yaşamamış gençler gülüşüp şakalaşıyor, daha yaşlılarsa radyoya yakın oturuyor, fısıldayarak konuşuyordu. Françoise’ın Exuma tarafını sıkı dövdüğü ve Andros’a doğrudan girmese bile, adanın epey sarsılacağı bildiriliyordu. Sabaha hepsi bitecekti.</span></p>

      <p class="paragraf-2" xml:lang="tr-TR"><span xml:lang="en-US">Claspers kadehini iki elle tutmuş, viskinin yüzeyindeki karamel dalgaları izliyordu. Mekandaki, pistte tanıştığı fasulye sırığı Amerikalı dahil yarım düzine beyazdan biriydi pilot. Balık meraklısı Andrew… Hemen yanında, muhtemelen göründüğü kadar şahane kokan bir Latin kadın oturuyordu. Ciddi içi gıcıklanıyordu pilotun.</span></p>

      <p class="paragraf-2" xml:lang="tr-TR"><span xml:lang="en-US">Tezgahın diğer ucundaki kadın ise eski günlerden tanıdığı, canını sıkanı vurmayı alışkanlık edinmiş bir hıyarla evli olmasa evlenebileceği bir başka güzelliği hatırlatıyordu. Kocanın alışkanlığını iyi bilmesinin sebebi, o aralar hesabına kaçak ot taşımasıydı.</span></p>

      <p class="paragraf-2" xml:lang="tr-TR"><span xml:lang="en-US">Donna’ydı kadının adı. Bugün herhalde ellilerine varmıştı ve muhakkak eskisinden bile güzeldi. Birkaç sene önce adamın bir genelevden çıkarken kurşunlandığına dair bir söylenti duymuştu ki koruma diye işe yarım akıllı yeğenlerini alanları genelde aynı son beklerdi. Claspers kimi geceler uçağa atlayıp Kolombiya’ya gittiğini, en sıkı gülümsemesini takınarak bir şişe şarapla Donna’nın kapısını çaldığını hayal ederdi. Oradaki pisti, kuzey burnundaki İspanyol tarzı villayı ve özellikle vadiyi gören ikinci kattaki yatak odasını gayet net hatırlıyordu.</span></p>

      <p class="paragraf-2" xml:lang="tr-TR"><span xml:lang="en-US">“Şu güzellere benden birer bardak yollayıver,” dedi barmene.</span></p>

      <p class="paragraf-2" xml:lang="tr-TR"><span xml:lang="en-US">Jeste Claspers’ı yanlarına davet ederek karşılık verdiler. Andrew, Latin kadını eşi Rosa diye tanıştırdı; öğleden sonra gelmişti adaya.</span></p>

      <p class="paragraf-2" xml:lang="tr-TR"><span xml:lang="en-US">Claspers güldü. “Zamanlaman berbatmış, kusura bakmazsan.”</span></p>

      <p class="paragraf-2" xml:lang="tr-TR"><span xml:lang="en-US">“Yapacak bir şeyler buluruz, canım,” dedi Rosa. “Sen hiç uçtun mu fırtınada?”</span></p>

      <p class="paragraf-2" xml:lang="tr-TR"><span xml:lang="en-US">“Yok. Ama birkaçını uykuda atlattım. Zannettiğinden daha kolaydır.” Fırtına hazırlığını göstermek istercesine koca bir yudum aldı viskisinden.</span></p>

      <p class="paragraf-2" xml:lang="tr-TR"><span xml:lang="en-US">Dediğine bakılırsa cerrahtı kadın. “Umarım kimse zarar görmez ama ben her ihtimale karşı malzememi hep yanımda taşırım.”</span></p>

      <p class="paragraf-2" xml:lang="tr-TR"><span xml:lang="en-US">“Bu adada,” dedi pilot, “hastane yerine geçersin o zaman.”</span></p>

      <p class="paragraf-2" xml:lang="tr-TR"><span xml:lang="en-US">Biri radyonun sesini açtı. Raporu okuyan spiker neşesiz bir sesle Françoise Kasırgası’nın saatte 170 kilometreyi bulan rüzgarları “topladığını” bildiriyordu. Kasırga, kuzey-kuzeybatı yönünde hareketini sürdürüyordu.</span></p>

      <p class="paragraf-2" xml:lang="tr-TR"><span xml:lang="en-US">Balık meraklısı, elini Claspers’ın omzuna atarak, “Bir şey sorabilir miyim?” dedi. “Duyduğumuza göre Kıvrık Kuyruk’u yaptıran senin patronmuş. Grunion mıydı adı?”</span></p>

      <p class="paragraf-2" xml:lang="tr-TR"><span xml:lang="en-US">“Öyle,” dedi Claspers.</span></p>

      <p class="paragraf-2" xml:lang="tr-TR"><span xml:lang="en-US">Rosa pilota doğru eğilerek, Bahamalar’da bir ev almayı düşündüklerini fısıldadı. “Andrew bayılıyor buralara,” dedi. “Ben de.”</span></p>

      <p class="paragraf-2" xml:lang="tr-TR"><span xml:lang="en-US">“Bir de güneş çıktığında görün.”</span></p>

      <p class="paragraf-2" xml:lang="tr-TR"><span xml:lang="en-US">“Merak ettiğimiz,” dedi balık meraklısı, “acaba Bay Grunion olası bir alıcıyla tanıştırılmak ister mi?”</span></p>

      <p class="paragraf-2" xml:lang="tr-TR"><span xml:lang="en-US">“Valla ister bence.”</span></p>

      <p class="paragraf-2" xml:lang="tr-TR"><span xml:lang="en-US">“Emlakçılarla uğraşmak istemiyoruz pek. Ayrıca icabında nakit ödeyebiliriz.”</span></p>

      <p class="paragraf-2" xml:lang="tr-TR"><span xml:lang="en-US">“Nakde kimse hayır demez.” Claspers hoşlanmıştı çiftten. Bir anlığına içinden gerçeği açıklamak, Grunion’ın projesinin pek hızlı ilerlemediğini, Nassau’daki bürokratların henüz pençelerini projeden çekmediklerini, yabaninin tekinin şantiyeye saldırdığını ve şimdiye dek sadece iki alıcının –biri Tayvan, diğeri Dubai’den– devremülk için peşinat yatırdığını söylemek geldi.</span></p>

      <p class="paragraf-2" xml:lang="tr-TR"><span xml:lang="en-US">Ama aynı anda pilotun aklına satıştan komisyon koparabileceği fikri düştü. Hem bu güzelim çiftle cennet düşlerinin arasına girmek Claspers’a mı düşerdi, canım?</span></p>

      <p class="paragraf-2" xml:lang="tr-TR"><span xml:lang="en-US">Rosa, “Bu gece olmaz mı?” dedi. “Yağmur dindi nasılsa.”</span></p>

      <p class="paragraf-2" xml:lang="tr-TR"><span xml:lang="en-US">Claspers kuşkuyla göğe baktı. Bir sonraki yağmura tahminen birkaç saat vardı ya, Grunion’la uğraşacak havada hissetmiyordu kendisini. “Uygun değil bu akşam,” dedi.</span></p>

      <p class="paragraf-2" xml:lang="tr-TR"><span xml:lang="en-US">Balık meraklısı omuz silkti. “Kasırga geçsin, ilk uçakla gidiyoruz,” dedi. “Mütevelli heyetim dört gözle dönmemi bekliyor zaten. Belki sonra gelirim yine. Geriye bir şey kalmışsa bakarım artık.”</span></p>

      <p class="paragraf-2" xml:lang="tr-TR"><span xml:lang="en-US">Claspers doğruldu. “İki dakika durun, arayayım. Ha, bu arada soyadınızı duyamamışım.”</span></p>

      <p class="paragraf-2" xml:lang="tr-TR"><span xml:lang="en-US">“Gates,” dedi Yancy. “Kuzen Bill’inkiyle aynı.” Rosa’nın alttan çimdiği sayesinde gülmemeyi başardı.</span></p>

      <p class="paragraf-2" xml:lang="tr-TR"><span xml:lang="en-US">Pilot çimdiği fark etmemişti. Suya dayanıklı telefonunu çıkarıp uzaklaştı. Birkaç çalıştan sonra telefonu Eve açtı. Claspers’ı biraz dinledikten sonra körkütük sarhoşlukla suçladı.</span></p>

      <p class="paragraf-2" xml:lang="tr-TR"><span xml:lang="en-US">“Ne işin var dışarda? Kasırga geliyor, gerzek!”</span></p>

      <p class="paragraf-2" xml:lang="tr-TR"><span xml:lang="en-US">“Harbi alıcı bunlar diyorum! Bay Grunion fırsatı kaçırmasın istedim.”</span></p>

      <p class="paragraf-2" xml:lang="tr-TR"><span xml:lang="en-US">“Nereden biliyorsun harbi alıcı olduklarını?”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Of</span><span xml:lang="en-US">, diye düşündü pilot.</span> <span class="char-style-override-2" xml:lang="en-US">Sarhoşum sahiden</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">Derken telefonu Grunion aldı ve kalayı bastı.</span></p>

      <p class="paragraf-2" xml:lang="tr-TR"><span xml:lang="en-US">“İyi, tamam,” dedi pilot. “Aramadım sayın öyleyse.”</span></p>

      <p class="paragraf-2" xml:lang="tr-TR"><span xml:lang="en-US">“Nereden geliyormuş adamın parası?”</span></p>

      <p class="paragraf-2" xml:lang="tr-TR"><span xml:lang="en-US">Claspers hemen mütevelli heyeti lafından bahsetti. “Adamın adı Andrew Gates. Bill hesabı!”</span></p>

      <p class="paragraf-2" xml:lang="tr-TR"><span xml:lang="en-US">“Siktirsin,” dedi Grunion.</span></p>

      <p class="paragraf-2" xml:lang="tr-TR"><span xml:lang="en-US">“İyi, aman. Ben bara dönüyorum. Kıyametten sonra görüşürüz.”</span></p>

      <p class="paragraf-2" xml:lang="tr-TR"><span xml:lang="en-US">“Dur, dur. Karısından bahset bakayım.”</span></p>

      <p class="paragraf-2" xml:lang="tr-TR"><span xml:lang="en-US">“Kübalı. On üzerinden rahat dokuz nokta sekiz eder. Adı, Rosa. Süper kafalı kızlardan.”</span></p>

      <p class="paragraf-2" xml:lang="tr-TR"><span xml:lang="en-US">“Kafa kıyakken sana hepsi öyle görünür.”</span></p>

      <p class="paragraf-2" xml:lang="tr-TR"><span xml:lang="en-US">“Yok, görünmez,” dedi pilot, dili dolaşarak. “Doktor bu kadın.”</span></p>

      <p class="paragraf-2" xml:lang="tr-TR"><span xml:lang="en-US">“Neyse, peki. Evi bulabilir misin yoksa Egg’i mi yollayayım?”</span></p>

      <p class="paragraf-2" xml:lang="tr-TR"><span xml:lang="en-US">“Aman, yok. Yollama onu.”</span></p>

      <p class="paragraf-2" xml:lang="tr-TR"><span xml:lang="en-US">Bara dönen pilot, bekleyen çifte toplantının ayarlandığını söyledi. “Bir taksi bulursak,” dedi.</span></p>

      <p class="paragraf-2" xml:lang="tr-TR"><span xml:lang="en-US">Andrew, taksi mesele değil diyerek yandaki masalardan birinde domino oynayan rasta şapkalı bir adama seslendi. “Philip,” dedi, “adamımdır.”</span></p>

      <p class="paragraf-2" xml:lang="tr-TR"><span xml:lang="en-US">Claspers şoförü piste gelip gidişlerinden tanıyordu. Philip’in Bannister Point’e gitmeye pek gönlü yoktu ama Andrew’nun çıkardığı yirmi doları görünce keyfi yerine geldi.</span></p>

      <p class="paragraf-2" xml:lang="tr-TR"><span xml:lang="en-US">Taksi, kırpışan bir sokak lambasının altındaydı. Claspers arkaya bindi ve Bayan Gates hemen yanına oturdu. Kocasının binmeye niyeti yok gibiydi.</span></p>

      <p class="paragraf-2" xml:lang="tr-TR"><span xml:lang="en-US">“Ne oldu?” dedi pilot merakla.</span></p>

      <p class="paragraf-2" xml:lang="tr-TR"><span xml:lang="en-US">“Buradan sonrası Rosa’nın işi,” dedi Andrew. “Ben şimdilik geri plandayım. Merak etme; işini iyi bilir.”</span></p>

      <p class="paragraf-2" xml:lang="tr-TR"><span xml:lang="en-US">Homurdandı pilot. “Bay Grunion pek sevinmeyecek.”</span></p>

      <p class="paragraf-2" xml:lang="tr-TR"><span xml:lang="en-US">Balık meraklısı, “Bay Grunion şaşıracak,” dedi pilota göz kırparak.</span></p>

      <p class="paragraf-2" xml:lang="tr-TR"><span xml:lang="en-US">Philip gaza bastı; Claspers yolluk aldığı viskiyi yudumlayıp, yol boyunca Bayan Gates’le sohbetin tadını çıkardı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Eve ve Christopher’la görüşmeye yalnız gitmek Rosa’nın fikriydi. Yancy’yle gidemezdi çünkü Eve’le yüz yüze geldikleri anda tanınırdı. Yancy itiraz etmeli, en azından tartışmalıydı ama galiba maymun yaralarının tedavisi sırasında, Rosa’nın yanında getirdiği tekilanın tadına baktığı için tartışmamıştı. Rosa polisçilik oynamaya fazlasıyla hazırdı; Eve’in dikkatini çekmesi ve ciddi alıcı sayılmasını sağlaması kesin Christian Louboutin sandaletlerini giymişti.</span></p>

      <p class="paragraf-2" xml:lang="tr-TR"><span xml:lang="en-US">“Ya herrü ya merrü,” demişti. “Sloganım bu.” Küpe seçimi, Yancy’nin hiç kurcalamamayı akıl edebildiği, geçmişteki bir sevgilinin hediyesi yeşim gözyaşı damlalarıydı.</span></p>

      <p class="paragraf-2" xml:lang="tr-TR"><span xml:lang="en-US">Plana kusursuz demek zordu ama başlangıç fena değildi. Grunion’ın yalnızlık çeken pilotunun balıkçıya geleceğini kestirmek için bir FBI profil çıkarma uzmanına gerek yoktu; hava şartları yüzünden uçamadığında Rocky Town’da gidebileceği tek yer vardı.</span></p>

      <p class="paragraf-2" xml:lang="tr-TR"><span xml:lang="en-US">Grunion’ın fırsata atlamasındaysa Yancy, müteahhit tayfası arasında akut kasırga kaygısı adıyla bilinen hastalığa bel bağlamıştı. Françoise Kasırgası’nın Lizard Cay’i dümdüz etmesi, Grunion’ın projesinin batması anlamına gelebilirdi. Grunion yeni alıcı, özellikle tatilci piyasasının kilit öğesi kabul edilen aşırı ödemeye hazır alıcı bulmakta büyük sıkıntı yaşayabilirdi. Mülke zarar ölçeğinde kasırgalar, yanardağ infilakları ve sızıntılı nükleer santrallerden sadece bir gıdım altta kaldıklarından, Grunion mide asidinin tümü ağzında, adanın tek yıldızlık altyapısı mahvolduğunda beş yıldızlık tesisi nasıl inşa edip pazarlayabileceğini düşünerek televizyon başında olacaktı.</span></p>

      <p class="paragraf-2" xml:lang="tr-TR"><span xml:lang="en-US">Eve ile Grunion, Stripling’in dolandırıcılıktan gelme parasına yüklenip Yeşil Kıyı için nakit mi ödemişlerdi yoksa yüzsüzlüğü iyice ele alıp banka kredisi mi kullanmışlardı? Yancy bilmiyordu. Önemi yoktu; inşaattan satışlar gerçekleşmediği sürece Kıvrık Kuyruk batardı. Grunion bu yüzden telefonu Claspers’ın suratına kapatamamış, Rocky Town’daki Amerikalı çifti bu yüzden reddedememişti.</span></p>

      <p class="paragraf-2" xml:lang="tr-TR"><span xml:lang="en-US">Rosa’nın görevi tuzak kurmaktı. Dediği gibi, rol kesecek, kahramanlığa kalkışmayacaktı. “Kocası” Andrew’nun, kasırga ne yaparsa yapsın bu harika tropik adadan bir, hatta bir değil, iki, belki üç yer almayı arzuladığını anlatacaktı.</span></p>

      <p class="paragraf-2" xml:lang="tr-TR"><span xml:lang="en-US">Sonrasındaysa Eve Stripling’e, ailenin karmaşık varlık yapısından dolayı para transferlerinin ve sözleşmelerin Florida’da yapılması gerektiğini söyleyecekti. Florida’da, Yancy’nin İç Güvenlik’teki arkadaşı, ülkeye yasadışı giriş ve çıkış suçlamalarına dayanarak Eve ile sevgilisini gözaltına almak üzere ajanlarla bekleyecekti. Tanıklığı, pilot lisansının elinden alınmaması uğruna K.J. Claspers yapacaktı. Savcılar en azından bir cinayet davasını açabilecek duruma gelene kadar Eve ile Christopher’ın gözaltına kalmasını sağlamaksa Yancy’ye düşecekti.</span></p>

      <p class="paragraf-2" xml:lang="tr-TR"><span xml:lang="en-US">En azından plan böyleydi. Rosa şimdiye Bannister Point’e varmış olmalıydı. Yancy endişeliydi.</span></p>

      <p class="paragraf-2" xml:lang="tr-TR"><span xml:lang="en-US">Otopsi masası üstünde baştan çıkarıldığı andan beri böylesi bir heyecan arzusunu nasıl doyurabileceğini düşünüyordu Yancy. Rosa’yı iki katille görüşmeye yollamak, hafta sonu kaçamağına renk katmanın bir yoluydu tabii ama su yatağındayken farklı hızlarda çalışabilen seks oyuncaklarıyla deneyler yapmak çok daha güvenliydi.</span></p>

      <p class="paragraf-2" xml:lang="tr-TR"><span xml:lang="en-US">Yancy, Christopher Grunion hakkında, cinai melekeleri haricinde hiçbir şey bilmiyordu. Kamu kayıtlarında ya da eyalet suç veri bankasında adamın izi bile yoktu. Adamın sahte ad kullanması şaşırtıcı değildi ama ihtimal, Yancy’nin Rosa için duyduğu endişeyi körüklüyordu. Saat ona kadar geri gelmezse, kontrole gidecekti Yancy. Kol saati sekiz kırk altıyı gösteriyordu.</span></p>

      <p class="paragraf-2" xml:lang="tr-TR"><span xml:lang="en-US">Rüzgarın kirişlerden savurduğu tombalak bir hamamböceği tam karşısına, bir tabak kızarmış balığın yanına düştü. Yerel lezzeti tatmakla meşgul bir kadın turist çığlığı bastı. Her birinin yanağı aynı ölçüde güneş yanığı arkadaşları hemen koroya katıldılar. Altı bacaklı saldırgan derhal toparlandı, upuzun antenleriyle tarayıp, yarısı bitmiş bir kokteyl bardağının dibindeki damlalara yöneldi. Müşteriler, müdahaleye gönülsüz görünen barmene seslendiler.</span></p>

      <p class="paragraf-2" xml:lang="tr-TR"><span xml:lang="en-US">Tantanayı kaldıracak halde değildi Yancy. Kalktı, ilk bağıran kadının yanına gitti ve tek şaplakta böceği ezdi. Ezilme sırasında yerfıstıklarıyla kaplı bir zeminde ilerleyen kovboy çizmesinin topuklarından duyulabilecek bir ses çıktı. Yancy, izleyen sarsak birkaç alkış ile bir iki tezahürata aldırmadı. Florida’da olsalar, şimdiye kapama emrini yazmaya başlamıştı.</span></p>

      <p class="paragraf-2" xml:lang="tr-TR"><span xml:lang="en-US">Avucunu kokteyl peçetesiyle sildi; kadınlar öteberilerini toplayıp çıkarlarken mekana pespaye kılıklı bir ihtiyar girdi ve gayet şık bir oltayı tezgaha dayadı.</span></p>

      <p class="paragraf-2" xml:lang="tr-TR"><span xml:lang="en-US">Yancy, barmene, “Kim bu beyefendi?” diye sordu.</span></p>

      <p class="paragraf-2" xml:lang="tr-TR"><span xml:lang="en-US">“Neville Stafford. Garibim, maymununu arayıp durdu bütün gece.”</span></p>

      <p class="paragraf-2" xml:lang="tr-TR"><span xml:lang="en-US">“Hepimizin başına geliyor öyle şeyler. Benden bir bira uzatıver.”</span></p>

      <p class="paragraf-2" xml:lang="tr-TR"><span xml:lang="en-US">Amerikalı yanına oturunca, Neville bira için teşekkür etti.</span></p>

      <p class="paragraf-2" xml:lang="tr-TR"><span xml:lang="en-US">“Kötü günler, ha?”</span></p>

      <p class="paragraf-2" xml:lang="tr-TR"><span xml:lang="en-US">“Ya.”</span></p>

      <p class="paragraf-2" xml:lang="tr-TR"><span xml:lang="en-US">“Senin bitliye rastladım,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Bacağındaki ısırık ve tırnak izlerini gösterdi. Üzüldü Neville. Amerikalı, terk edilmiş bir evde çıkan hengameden sonra kaçtığını söyledi maymunun. Ardından ekledi: “Bay Neville… Yanılmıyorsam bu olta bana ait.”</span></p>

      <p class="paragraf-2" xml:lang="tr-TR"><span xml:lang="en-US">Neville başıyla onaylayarak oltayı adamın yanına koydu. Yaramaz maymunun adının Driggs olduğunu söyleyip, Johnny Depp bağlantısından bahsetti. Amerikalı, hayvanı ilkin Ejder Hanım’ın motorize tahtında gördüğünü anlattı.</span></p>

      <p class="paragraf-2" xml:lang="tr-TR"><span xml:lang="en-US">“Kraliçe,” diye düzeltti Neville. “Ejder Kraliçe.”</span></p>

      <p class="paragraf-2" xml:lang="tr-TR"><span xml:lang="en-US">“Korkuttu beni biraz.”</span></p>

      <p class="paragraf-2" xml:lang="tr-TR"><span xml:lang="en-US">“He’kesi korkutur.”</span></p>

      <p class="paragraf-2" xml:lang="tr-TR"><span xml:lang="en-US">“Sevgilisi, şu Christopher Grunion hesabına çalışan yumurta kafa mı?”</span></p>

      <p class="paragraf-2" xml:lang="tr-TR"><span xml:lang="en-US">“Sen ner’den biliyo’n Mista Krissofır’ı?”</span></p>

      <p class="paragraf-2" xml:lang="tr-TR"><span xml:lang="en-US">“Kıyıya turistik tesis yaptırdığını duydum.”</span></p>

      <p class="paragraf-2" xml:lang="tr-TR"><span xml:lang="en-US">“Ö’lle.</span> <span class="char-style-override-2" xml:lang="en-US">Benim</span> <span xml:lang="en-US">kıyıma.” Neville devamını getirmedi. Birasını bitirdi. Amerikalı bir tane daha ısmarladı.</span></p>

      <p class="paragraf-2" xml:lang="tr-TR"><span xml:lang="en-US">“Sen mi sattın araziyi?”</span></p>

      <p class="paragraf-2" xml:lang="tr-TR"><span xml:lang="en-US">“Evimi yıkıp bi’ de çitle çevirdi. Çok fena. Anlaşmayı benim üviy kardeş yaptı. Kimse bana so’mmadı.” Neville satış meselesini baştan sona anlattı. Amerikalının, diğerleri gibi kendine deli gözüyle bakıp bakmadığını kestiremiyordu.</span></p>

      <p class="paragraf-2" xml:lang="tr-TR"><span xml:lang="en-US">Adam, lafın sonunda, “Dediğin para epey çok, Bay Stafford,” dedi. “Zengin olabilirmişsin.”</span></p>

      <p class="paragraf-2" xml:lang="tr-TR"><span xml:lang="en-US">“Ne gibi?”</span></p>

      <p class="paragraf-2" xml:lang="tr-TR"><span xml:lang="en-US">Amerikalı içtenlikle gülümsedi. “Aynen. Benim adım, Andrew.”</span></p>

      <p class="paragraf-2" xml:lang="tr-TR"><span xml:lang="en-US">Neville’in tokalaştığı el gayet kuvvetliydi. Amerikalı, Florida’nın en güney ucundaki Big Pine Key’de oturduğunu, Neville de Miami’ye iki defa ve bir kere de ben aldırmaya Fort Lauderdale’e gittiğini söyledi. Amerikalı evini, pembe ve sıcak günbatımlarını, minik geyikleri anlattı. Dediğine göre, geyikler köpek boyundaydı; ilgisini çekmişti Neville’in.</span></p>

      <p class="paragraf-2" xml:lang="tr-TR"><span xml:lang="en-US">“Her akşam gelip çalı çırpı yerlerdi,” dedi Amerikalı. “Sundurmamda oturur, karanlık basıp gitmelerine kadar seyrederdim.”</span></p>

      <p class="paragraf-2" xml:lang="tr-TR"><span xml:lang="en-US">“Andros’ta hiç geyik görmedim ben,” dedi Neville. “Domuzlar va’ bi’ tek.”</span></p>

      <p class="paragraf-2" xml:lang="tr-TR"><span xml:lang="en-US">“Ama sonra New York’tan Shook diye biri gelip komşu araziyi aldı ve şimdi kocaman, saçma sapan bir ev yaptırıyor. Belediyenin izin verdiği yüksekliği aşıyor; birilerine rüşvet yedirmiş anlaşılan,” diye devam etti Amerikalı. “En fenası ne, biliyor musun? Yaptırdığı evde oturmaya niyeti yok adamın. Sıcağa ve sineklere katlanamıyor. Tek derdi, her şeyden habersiz safdilin tekine evi kakalayıp kuzeye dönmek.”</span></p>

      <p class="paragraf-2" xml:lang="tr-TR"><span xml:lang="en-US">Amerikalı, bahsettiği komşunun araziye yaptığından ciddi rahatsız görünüyordu. Neville, Bay Shook gibisine çok rastlamıştı ama Andrew türü bir turist görmemişti hiç.</span></p>

      <p class="paragraf-2" xml:lang="tr-TR"><span xml:lang="en-US">“Küçük geyikler n’oldu?” dedi merakla.</span></p>

      <p class="paragraf-2" xml:lang="tr-TR"><span xml:lang="en-US">“Gelmiyorlar artık. Sunta yiyemiyorlar çünkü.”</span></p>

      <p class="paragraf-2" xml:lang="tr-TR"><span xml:lang="en-US">Adam susunca Neville, peki, ne yapacağını sordu.</span></p>

      <p class="paragraf-2" xml:lang="tr-TR"><span xml:lang="en-US">“</span><span class="char-style-override-2" xml:lang="en-US">Sen</span> <span xml:lang="en-US">ne yapacaksın?” dedi Amerikalı.</span></p>

      <p class="paragraf-2" xml:lang="tr-TR"><span xml:lang="en-US">Neville, büyü yapması için Ejder Kraliçe’yi tutuşunu anlattı. “Ama işe yaramadı,” dedi. “Üstüne bi’ de maymunumu aldı elimden.”</span></p>

      <p class="paragraf-2" xml:lang="tr-TR"><span xml:lang="en-US">“O meselede en iyiyi kaptığını zannetmiyorum.”</span></p>

      <p class="paragraf-2" xml:lang="tr-TR"><span xml:lang="en-US">“O da va’.”</span></p>

      <p class="paragraf-2" xml:lang="tr-TR"><span xml:lang="en-US">“Film yıldızları işte… Başa beladan başkasını getirmezler. Bir şey göstereceğim sana.” Amerikalı, altın kaplama rozetini çıkarıp barın altında, sadece Neville’in göreceği şekilde tuttu.</span></p>

      <p class="paragraf-2" xml:lang="tr-TR"><span xml:lang="en-US">“Polis misin?” diye fısıldadı Neville.</span></p>

      <p class="paragraf-2" xml:lang="tr-TR"><span xml:lang="en-US">Andrew rozeti tekrar cebine attı. “ABD polisi Bay Grunion’la yakından ilgileniyor. Ayrıca adamın gerçek adı o değil. Kıvrık Kuyruk projesinin yasadışı yollarla, dolandırıcılıkla elde edilmiş parayla yapıldığını düşünüyoruz. Ayrıca çok tehlikeli biri olduğuna inanıyoruz.”</span></p>

      <p class="paragraf-2" xml:lang="tr-TR"><span xml:lang="en-US">Neville evetledi. “Ateş etti bana.”</span></p>

      <p class="paragraf-2" xml:lang="tr-TR"><span xml:lang="en-US">“Valla mı? Ne zaman?”</span></p>

      <p class="paragraf-2" xml:lang="tr-TR"><span xml:lang="en-US">“Kocaman bi’ tüfekle. Bannister Point’teki evinin hemen yanında.”</span></p>

      <p class="paragraf-2" xml:lang="tr-TR"><span xml:lang="en-US">“Has…” Amerikalı endişeyle saatine baktı.</span></p>

      <p class="paragraf-2" xml:lang="tr-TR"><span xml:lang="en-US">Neville, Amerikalıyla ortak noktaları bulunduğunu düşünerek birasını dikledi. Her ikisi de nadir bulunan, yerine yenisi konulamayacak bir şeyi mahvetmeye kalkışan açgözlülerden mustaripti.</span></p>

      <p class="paragraf-2" xml:lang="tr-TR"><span xml:lang="en-US">Derme çatma balıkçının kirişlerinden sarkan ampullerin kırpışmaya başlaması, adada elektriğin yakında gideceğine işaretti. Neville, kasırgada Driggs’in nereye saklanacağını düşünüyordu. İnşallah büyücü karının yanına gitmezdi. Nasıl bir iblis, bir maymuna sigara içmeyi öğretebilirdi?</span></p>

      <p class="paragraf-2" xml:lang="tr-TR"><span xml:lang="en-US">“Ejder Kraliçe’yi ilk görmeye gittiğimde,” dedi, “Krissofır’a ait bi’ şi’i götürmüştüm.”</span></p>

      <p class="paragraf-2" xml:lang="tr-TR"><span xml:lang="en-US">“Ne?”</span></p>

      <p class="paragraf-2" xml:lang="tr-TR"><span xml:lang="en-US">“Seninki gibi bi’ balıkçı gömleğinin kolu. Maviydi. Kraliçe onla adama büyü yap’cak, kıyım bana kal’caktı. Bi’ şi’ olmadı ama.”</span></p>

      <p class="paragraf-2" xml:lang="tr-TR"><span xml:lang="en-US">“Kol mu dedin?” Andrew dirseklerini tezgaha dayayıp ellerini kavuşturdu. Neville’e biraz rengi kaçmış göründü.</span></p>

      <p class="paragraf-2" xml:lang="tr-TR"><span xml:lang="en-US">“He, yırtı’mmış bi’ gömlek kolu. Krissofır’ın çöp kutusunda buldum.”</span></p>

      <p class="paragraf-2" xml:lang="tr-TR"><span xml:lang="en-US">“Yırtılmış mıydı yoksa kesilmiş miydi?”</span></p>

      <p class="paragraf-2" xml:lang="tr-TR"><span xml:lang="en-US">“Kesilmişti gal’ba.” Parmağıyla makas hareketi yaparak destekledi görüşünü.</span></p>

      <p class="paragraf-2" xml:lang="tr-TR"><span xml:lang="en-US">“Oy oy.”</span></p>

      <p class="paragraf-2" xml:lang="tr-TR"><span xml:lang="en-US">“N’oldu?”</span></p>

      <p class="paragraf-2" xml:lang="tr-TR"><span xml:lang="en-US">“Araban var mı, Stafford?”</span></p>

      <p class="paragraf-2" xml:lang="tr-TR"><span xml:lang="en-US">“Yok. Kayı’ım va’ ama...”</span></p>

      <p class="paragraf-2" xml:lang="tr-TR"><span xml:lang="en-US">“Boş ver.” Amerikalı biraz para çıkarıp tezgaha bıraktı ve hızla fırlayıp karanlıkta gözden yitti.</span></p>

      <p class="paragraf-2" xml:lang="tr-TR"><span xml:lang="en-US">Neville adamın pahalı oltasını alıp Joyous’un evine yollandı. Şıpınişi güreşin ardından hindistancevizi ve palmiyelerin hışırtısını dinleyerek Amerikalının dediklerinin, polisliği dahil, doğru olup olmadıklarını düşündü.</span></p>
    </div>
  </div>
</body>
</html>
