<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-11.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-12" xml:lang="tr-TR">On İki</p>

      <p class="paragraf-2" xml:lang="tr-TR"><span xml:lang="en-US">Neville, Yeşil Kıyı’daki evi yıkıldıktan sonra sevgililerinin Rocky Town’daki evlerinde dönüşümlü kalmaya başlamıştı. Sabotaj girişiminde bulunduğu dozer yeniden çalışmaya başlamış, yanına iflas etmiş bir başka inşaattan getirilen bir ikincisi eklenmişti.</span></p>

      <p class="paragraf-2" xml:lang="tr-TR"><span xml:lang="en-US">Zengin Amerikalı, inşaat alanına nöbetçi diye Nassau’dan bir yarma getirtmişti. Adamın yamru yumru bir kafası ve minik meyve yarasalarını andıran kulakları vardı. Söylenene göre, Fox Hill hapishanesinden, mahkumlara aşırı sert davrandığı için kovulmuştu. Christopher en paslısından bir de karavan getirtmişti; adam onda yatıyordu. Arada kasabaya inip yemek yediğini görüyordu Neville. Ama asla uzun kalmıyor, yemeğini bitirip dönüyordu.</span></p>

      <p class="paragraf-2" xml:lang="tr-TR"><span xml:lang="en-US">Christopher’ın yeni yıkım makinesinin geldiği gün, Neville bir kez daha Ejder Kraliçe’ye gitti. Büyücüye, Christopher ile kadının kiraladığı evin önündeki, gömlek parçasını bulduğu çöp kutusundan çıkardığı siyah bir naylon erkek çorabı verdi. Ejder Kraliçe topuğu delik çorap tekine kaş çatarak baktı.</span></p>

      <p class="paragraf-2" xml:lang="tr-TR"><span xml:lang="en-US">“Hepsi bu mu?”</span></p>

      <p class="paragraf-2" xml:lang="tr-TR"><span xml:lang="en-US">“Lü’fen, Madam. Vaktim kalmadı.”</span></p>

      <p class="paragraf-2" xml:lang="tr-TR"><span xml:lang="en-US">“Adamın ayağı koc’manmış! Öteki büyümün işe yaramaması normal!”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe’de bir değişiklik vardı; Neville ilkin kavrayamadı. Derken kadın, koluna konan sineği acayip hızlı bir hamleyle yakalayınca anladı: Kraliçe ayıktı. Büyücü, sineğin kanatlarını kopararak sehpaya bırakıp zavallının dört dönmesini seyrettiğinde, Neville’in ensesinde ne kadar tüy varsa dikildi.</span></p>

      <p class="paragraf-2" xml:lang="tr-TR"><span xml:lang="en-US">“Ben gidip başka bi’ şiy bulayım,” dedi. “Ne istersiniz?”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe sırıttı. Ağzında yedi tane diş ya vardı ya yoktu. “Ne mi isterim? Seni isterim.”</span></p>

      <p class="paragraf-2" xml:lang="tr-TR"><span xml:lang="en-US">Neville’in, gelmemesi için dua ettiği andı bu; Ejder Kraliçe’nin erkeklere yönelik doymak bilmez iştahı efsaneviydi. Neville, kadının bahtı kara yeni sevgilisi durumuna düşmemek için bir savunma hazırlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Yok, Madam. Bende bit va’.”</span></p>

      <p class="paragraf-2" xml:lang="tr-TR"><span xml:lang="en-US">“Bakiyim bi’.” Öne eğildi, bir puro yaktı.</span></p>

      <p class="paragraf-2" xml:lang="tr-TR"><span xml:lang="en-US">Kafa salladı Neville. “Cık. Olmaz.”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe ısrarcıydı: seks yoksa Christopher’a büyü de yoktu. Neville kızmıştı ama kendini tuttu. “Şeytan, babamın do’du’u evi yıktı bile. Harabeye çevi’ddi.”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe yere tükürerek, “Beyaz Şeytan,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yardım edin bana.”</span></p>

      <p class="paragraf-2" xml:lang="tr-TR"><span xml:lang="en-US">“Bit yok sende. İndir pantolu, bakaca’m.”</span></p>

      <p class="paragraf-2" xml:lang="tr-TR"><span xml:lang="en-US">“Başka neyle ödeyebilirim? Elli dolarım va’.”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe kıkırdadı ve ekşimiş lapa kokan dumandan bir halka üfledi. “Neville efendi,” dedi, “ner’de senin şu pembe o’llan?”</span></p>

      <p class="paragraf-2" xml:lang="tr-TR"><span xml:lang="en-US">“Dışar’da. Niye?” Neville, Driggs’i bisikletinin gidonuna bağlamıştı.</span></p>

      <p class="paragraf-2" xml:lang="tr-TR"><span xml:lang="en-US">“O zaman şö’lle yapıyo’z.” Ejder Kraliçe’nin tek gözü kısılıvermişti. “O’llanı bana veriyo’n; benim oluyo’ ve ben de Krissofır’a büyüyü yapıp adaya ayak bastı’ına pişman ediyo’m. Hatta ölür bile. Tek isteğim bu: Para da istemem fiki fiki de. O’llanı ver.”</span></p>

      <p class="paragraf-2" xml:lang="tr-TR"><span xml:lang="en-US">“Madam, dedim size ya. O’llan diyil o!”</span></p>

      <p class="paragraf-2" xml:lang="tr-TR"><span xml:lang="en-US">“Sen ö’lle diyo’n.”</span></p>

      <p class="paragraf-2" xml:lang="tr-TR"><span xml:lang="en-US">“Niye istiyo’nuz ki?”</span></p>

      <p class="paragraf-2" xml:lang="tr-TR"><span xml:lang="en-US">“Yalnızım bur’da ben. Sırf yanımda kalsınlar diye sineklerin kanatlarını yoluyo’m. Senin Driggs dans edip güldürü’ beni. Ayrıca ona rom koymayı ve ayaklarımı ovmayı ö’retirim.”</span></p>

      <p class="paragraf-2" xml:lang="tr-TR"><span xml:lang="en-US">“Ama...”</span></p>

      <p class="paragraf-2" xml:lang="tr-TR"><span xml:lang="en-US">“Teklif bu. Sağlam büyü istiyo’san ya o’olanı ver’cen ya şeyinin her milimini.” Ejder Kraliçe purosunu söndürüp, Neville’in getirdiği çorap tekinin içine koydu.</span></p>

      <p class="paragraf-2" xml:lang="tr-TR"><span xml:lang="en-US">“İyi bi’ maymun değil o, Madam.”</span></p>

      <p class="paragraf-2" xml:lang="tr-TR"><span xml:lang="en-US">“Biliyo’m.”</span></p>

      <p class="paragraf-2" xml:lang="tr-TR"><span xml:lang="en-US">Neville, pek çok sevecen hareketine inatla ters karşılıklar veren maymunu neden sevdiğini bilmiyordu. Akıllı ve becerikli bir hayvandı ama terbiyeye hiç gelmiyor, her türlü girişimi baldır ve kalça türü yumuşak dokuları dişleyerek karşılıyordu. Kışkırtılmadığında bile tuhaf şeyler yapıyordu. Mesela sokaktayken, hiç kaçırmadan beyaz turistlere yanaşıp avuç açıyordu. Reddedenler, hayalara aparkat yahut meme ucu çimdiklemesi türü tepkilere maruz kalıyordu. Hatta bir keresinde, bir Alman turist fotoğrafını çekmek istemiş ve bikinisinin üstüyle ciddi kırbaçlanmıştı.</span></p>

      <p class="paragraf-2" xml:lang="tr-TR"><span xml:lang="en-US">Neville, beslenme bozukluğuna bağlanabileceğinden kuşkulanmakla birlikte, Driggs’in yaramazlıklarından bezmişti. Tüy dökmeye başladığında endişelenmişti ama hayvanı kızartmalardan bir türlü uzak tutamamıştı. Kız arkadaşları maymundan ürküyor, gece ziyaretleri sırasında daima dışarı bağlamasını istiyorlardı. Driggs bu tavra, altındaki bebek bezini karıştırıp bulduklarını pencereden içeri sallayarak karşılık veriyordu. Neville’in aşk hayatını epey baltalamıştı böyle yaparak.</span></p>

      <p class="paragraf-2" xml:lang="tr-TR"><span xml:lang="en-US">“Akıllı bi’ kere,” dedi Ejder Kraliçe. “Acayip vudu figürleri ö’retirim buna ben.”</span></p>

      <p class="paragraf-2" xml:lang="tr-TR"><span xml:lang="en-US">“Ama can’nı yakmıyaca’nız, diyil mi?”</span></p>

      <p class="paragraf-2" xml:lang="tr-TR"><span xml:lang="en-US">“Ney!” Eteğini havalandırınca Neville kafasını çevirdi. “O’llanın can’nı yakmak mı? İki üç güne gel, karşında dünyanın en mutlu pembe o’llanını bul’can! Benleyken Galler Prensi gibi yaşıy’cak!”</span></p>

      <p class="paragraf-2" xml:lang="tr-TR"><span xml:lang="en-US">Neville maymunun sekiz yüz dolar ettiğini söyledi. Domino oyununda kazandığında süngercinin söylediği fiyat buydu.</span></p>

      <p class="paragraf-2" xml:lang="tr-TR"><span xml:lang="en-US">“Sekiz yüz? Saçma!” dedi Ejder Kraliçe.</span></p>

      <p class="paragraf-2" xml:lang="tr-TR"><span xml:lang="en-US">“Coni Dep’le film çevirdi bi’ kere! Valla do’oru!”</span></p>

      <p class="paragraf-2" xml:lang="tr-TR"><span xml:lang="en-US">“Kaptan Sparo’yla mı? Ha’ddi canım! O pis maymunu bu mu oynadı yani?”</span></p>

      <p class="paragraf-2" xml:lang="tr-TR"><span xml:lang="en-US">“Evet, Madam. Korsan filmlerindeki. Ayrıca,</span> <span class="char-style-override-2" xml:lang="en-US">bi’ maymun o</span><span xml:lang="en-US">!”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe kabarıverdi aniden: “Ödemeni o’llanla yap, senin beyaz şeytana jumbo büyü yap’yım!”</span></p>

      <p class="paragraf-2" xml:lang="tr-TR"><span xml:lang="en-US">Karar veremiyordu Neville. “Bi’ düşüniyim ben. So’na gelirim.”</span></p>

      <p class="paragraf-2" xml:lang="tr-TR"><span xml:lang="en-US">Drigss dışarda, Neville’in bıraktığı yerde, yaralardan kıpkırmızı, duruyordu. Manzara her ikisinin de hayatını değiştirecekti. Altındaki bezi parçalayıp atmıştı; Neville’in bisikleti dışkı içindeydi.</span></p>

      <p class="paragraf-2" xml:lang="tr-TR"><span xml:lang="en-US">Neville feci kokan manzaraya dayanamayacaktı. “Bıktım senin yaramazlıklarından!” diye bağırdı birden. “Yürü, yeni anana gidiyo’z!”</span></p>

      <p class="paragraf-2" xml:lang="tr-TR"><span xml:lang="en-US">Maymun, tasmasını dişlemeyi bırakıp Neville’e baktı. Üst dudağı sırıtırcasına kalktı ama kel kafasındaki kırışma, endişeye işaret ediyordu.</span></p>

      <p class="paragraf-2" xml:lang="tr-TR"><span xml:lang="en-US">“Evet, ö’lle dedim!” dedi Neville. “Vedalaşıyo’z!”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Koca Luke’un Istakoz Cenneti’nin sahibi, bir ellilik emekli jokey Luke Motto’ydu. Koca Luke denmesinin sebebi, altı kardeşin en uzunu olmasıydı.</span></p>

      <p class="paragraf-2" xml:lang="tr-TR"><span xml:lang="en-US">Istakoz Cenneti, Yancy’nin, Lombardo’nun emriyle çıktığı ve her gününü balık tutarak geçirdiği on günlük iznin ardından ilk uğradığı yerdi. Yalnız kalmak adına Content Keys’e gitmiş ve kayığındaki vaktinin tamamını dondan başka hiçbir şey giymeden geçirmişti. Tuzlu su havası hem kabasındaki yaraların hem de diğer çiziklerinin iyileşmesini hızlandırmıştı. Baş ağrıları berelerin hemen ardından geçmişti. İri bir kılıç dahil, bir sürü balık yakalamıştı. Rosa iki defa gelmiş, yatıya kalmıştı.</span></p>

      <p class="paragraf-2" xml:lang="tr-TR"><span xml:lang="en-US">Koca Luke, suçlar bir vurguyla, “İki defa saydın onu,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Maalesef hayır.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin her teftişte sayması gereken hamamböcekleriydi tartışma konusu. Böcek sayımı, amiri Lombardo’nun biraz yol göstermesine rağmen gayet zorlu bir işti. Florida eyaleti, artık her niyeyse ölü ve canlı hamamböceklerinin ayrı sayılmalarını talep ediyordu. Kim bilir, belki ölü hamamböcekleri, dolaşanlarından daha az iğrenç kabul ediliyordu ama işin aslı, böceğin ölüsüyle dışkısı arasında önem bakımından pek fark yoktu.</span></p>

      <p class="paragraf-2" xml:lang="tr-TR"><span xml:lang="en-US">Yancy ölülerini tercih ediyordu çünkü tezgahın altına kaçıveren kara kahve parıltılar, haddinden hızlı hareket ediyorlardı. İşe başladığı ilk haftalarda, protokolden tam emin olamadığından, sayıyı köşeye kıstırıp ezebildikleriyle sınırlı tutmuştu. Pek çoğu kaçmayı başarıyordu ve Yancy, işini hakkıyla beceremediği hissinden bir türlü kurtulamamıştı.</span></p>

      <p class="paragraf-2" xml:lang="tr-TR"><span xml:lang="en-US">Sonunda Yancy, Luke Motto gibi sağlığa hakaret eden mülk sahiplerinin öfkesine aldırmadan, canlı böcekleri bir araya toplayıp gereğince saymasını sağlayan bir yöntem geliştirmişti. Sağ eline, ucuna bir badminton raketinin baş kısmını çaktığı bir isteka, solunaysa Dr. Witt’te kullandığının ufağı, el tipi model bir elektrikli süpürge alıyordu.</span></p>

      <p class="paragraf-2" xml:lang="tr-TR"><span xml:lang="en-US">Koca Luke’un mutfak tezgahının altında hızla yaptığı tarama hamlesi, süpürgenin haznesini epey doldurmuştu. Ardından süpürgeyi, ağzını yukarı tutup içindekilerin tırmanamayacak kadar derine, filtre torbasının içine düşmesini sağlayacak kuvvetle salladıktan sonra, torbayı makineden çıkarıp tezgahın üzerine koymuş ve bir elde cımbız, diğerinde Amazon’dan 2.99’a aldığı sayaçla sayıma girişmişti.</span></p>

      <p class="paragraf-2" xml:lang="tr-TR"><span xml:lang="en-US">“Şunu diyorum!” Israrcıydı Luke. “İki kere saydın onu!”</span></p>

      <p class="paragraf-2" xml:lang="tr-TR"><span xml:lang="en-US">Toplamda altmış sekiz hamamböceği, Yancy’nin nazarında istilaya eşitti. Doktor maskesinin ardından, “Daha lavabo altına girmedim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Girme!” dedi Luke telaşla.</span></p>

      <p class="paragraf-2" xml:lang="tr-TR"><span xml:lang="en-US">“Bugün iki yüzü bulacağımıza beş dolar koyuyorum.”</span></p>

      <p class="paragraf-2" xml:lang="tr-TR"><span xml:lang="en-US">Yancy, sayacın her tıklamasıyla plastik mühür ağızlı torbaya bir hamamböceği atıyordu. Lombardo, böcekleri kanıt niyetine saklama talimatı vermemişti. Yancy, homurdanan mekan sahiplerine raporunun bir kopyasını sunduktan sonra, sımsıkı kapadığı torbayı götürüp arabasının tekerleklerinden birinin altına yerleştiriyor ve otoparktan çıkarken dümdüz ediyordu. Onaylanmış bir imha tekniği değildi ya, şimdiye dek şikayet eden lokanta çıkmamıştı.</span></p>

      <p class="paragraf-2" xml:lang="tr-TR"><span xml:lang="en-US">“Buraya öylesine dalıp lokantamı kapatamazsın!” itirazında bulundu Luke Motta. “Nazi Rusya’sı değil burası!”</span></p>

      <p class="paragraf-2" xml:lang="tr-TR"><span xml:lang="en-US">Yancy geçici kapatma emrini doldururken adamın söylenmelerini dinlemedi bile. Koca Luke’a Marathon’daki bir zararlılarla mücadele şirketinin telefonunu verip, üç gün sonra ikinci teftişe geleceğini söyledi. Ardından böcekleri arabasıyla ezdi ve Nick ile Eve Stripling’in Duck Keys’teki dairesini görmeye gitti.</span></p>

      <p class="paragraf-2" xml:lang="tr-TR"><span xml:lang="en-US">Bina sorumlusu dairenin anahtarını, Yancy sağlık bakanlığı kimliğini çıkarır çıkarmaz verdi. Hafta sonu geçirmelik bir daire niyetiyle bakılırsa fena sayılmazdı. Salonun balkonu Atlantik Okyanusu’na, yatak odasıysa bitişiğindeki rengi atmış çocuk havuzuyla şekli amipleri andıran havuza bakıyordu. Yancy dolaplarda bir sürü kıyafetin yanı sıra olta takımları, zıpkınlar, şnorkelli dalış takımları ve badana yapılırken yahut adam doğranırken serilen türden bir adet şeffaf muşamba rulosu buldu.</span></p>

      <p class="paragraf-2" xml:lang="tr-TR"><span xml:lang="en-US">İkinci ihtimal aklına, bulaşık makinesinde tertemiz bulduğu nacağı görünce gelmişti. İşin içine kadın karışınca, nacağın bardak ve tabakların yanına konmadan önce durulanması daha makuldü. Çöp öğütücünün bıçaklarına dikkat ederek, elini lavabodan içeri soktu. Kırık bir zeytin çekirdeğinden başka bir şey bulamadı.</span></p>

      <p class="paragraf-2" xml:lang="tr-TR"><span xml:lang="en-US">Ardından banyoya gitti, duşa girdi ve duş giderinin kapağını söktü. Gider borusunu, bükerek düzelttiği bir askıyla kurcaladı ve borudan bir top kapkara saç çıkardı. İğrenç yumağın içinde, kedi yavrusu dişi kadar minik, üç tane beyaz kemik parçası buldu. Hepsini plastik mühürlü delil torbalarından birine koydu, daireden çıktı, anahtarı paspasın altına bıraktı ve arabasına dönüp Caitlin Cox’a telefon açtı.</span></p>

      <p class="paragraf-2" xml:lang="tr-TR"><span xml:lang="en-US">“Babanı nerede öldürdüklerini buldum.”</span></p>

      <p class="paragraf-2" xml:lang="tr-TR"><span xml:lang="en-US">Kızın yanıtıyla şaşakaldı: “Aslında ben de sizi arayacaktım…”</span></p>

      <p class="paragraf-2" xml:lang="tr-TR"><span xml:lang="en-US">Yancy arabasının yorgun klimasını sonuna dek açıp bekledi.</span></p>

      <p class="paragraf-2" xml:lang="tr-TR"><span xml:lang="en-US">“Şey,” dedi Caitlin. “Eve konusunda yanılmışım. Bahamalar’da sevgilisi falan yokmuş. Paris dönüşü amcasına uğramış sadece. Babamın nikah yüzüğünü de kıyamadığı için alıp, yerine ucuzunu koymuş. Bir kuyumcuya götürüp kolye yaptırmış yüzüğü. Çok utandım yani. Düşünüyorum da… Yani.”</span></p>

      <p class="paragraf-2" xml:lang="tr-TR"><span xml:lang="en-US">Yancy hamleyi öngöremediği için kızdı kendisine. “Caitlin, dinle beni,” dedi. “Eve o yüzüğü Nassau’dan, babanın bırak ölüm, kaybolduğu haberini bile daha duymamışken aldı. Ki o da bildiğini gösterir. Hazır lafı geçmişken söyleyeyim: Hayalî sevgili geçen gece beni öldürmeye kalktı. Bileğinde babanın saati vardı.”</span></p>

      <p class="paragraf-2" xml:lang="tr-TR"><span xml:lang="en-US">“Haydi canım!”</span></p>

      <p class="paragraf-2" xml:lang="tr-TR"><span xml:lang="en-US">“Haklısın. Başka işim yok, uyduruyorum hepsini.”</span></p>

      <p class="paragraf-2" xml:lang="tr-TR"><span xml:lang="en-US">“Müfettiş Bey,” dedi Caitlin, “bu işe karıştığınız için süper özür dilerim ama babamın ölümüne öyle üzülmüştüm ki gerçekleri görmek istemedim yani… Teknesi alabora oldu, babam da boğuldu; o kadar. Sahil Güvenlik’in dediği gibi yani. Balıkçıların başına gelir değil mi böyle şeyler? Fırtına falan yani.”</span></p>

      <p class="paragraf-2" xml:lang="tr-TR"><span xml:lang="en-US">Yancy dairede bulduğu muşambaları ve nacağı anlattı. “Ayrıca duş giderinde kemik parçaları vardı…”</span></p>

      <p class="paragraf-2" xml:lang="tr-TR"><span xml:lang="en-US">“Aman ya,” dedi Caitlin. “Herhalde istiridye kabuğu parçalarıdır.”</span></p>

      <p class="paragraf-2" xml:lang="tr-TR"><span xml:lang="en-US">“Nacak peki?”</span></p>

      <p class="paragraf-2" xml:lang="tr-TR"><span xml:lang="en-US">“Babam düz tarafıyla kıskaç kırardı. İki defa indirdin mi, tamamdır.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Caitlin’i ikna edemeyeceğini çoktan anlamıştı ama en azından anlaşmanın nasıl bağlandığını öğrenmek istiyordu. “Eve’in sigortadan iki milyonu götürmesine kızmıyor musun artık?”</span></p>

      <p class="paragraf-2" xml:lang="tr-TR"><span xml:lang="en-US">“Yok öyle bir şey.”</span></p>

      <p class="paragraf-2" xml:lang="tr-TR"><span xml:lang="en-US">Ardından bir sessizlik geldi. Yancy sırıttı, marşa basıp vitesi geçirdi.</span></p>

      <p class="paragraf-2" xml:lang="tr-TR"><span xml:lang="en-US">“Yani,” dedi Caitlin, “anlayacağınız Eve ile ben, ortak lehtarmışız meğer. Yarı yarıya bölüşeceğiz yani parayı. Babam o kadar kızgın değilmiş bana yani.”</span></p>

      <p class="paragraf-2" xml:lang="tr-TR"><span xml:lang="en-US">“Ne zaman öğrendin bunları? Soruyorum çünkü son konuştuğumuzda, ‘açgözlü orospu’ üvey annenin sana kazık attığı türü bir şeyler söylemiştin.”</span></p>

      <p class="paragraf-2" xml:lang="tr-TR"><span xml:lang="en-US">“Üzgündüm, tamam mı?” dedi Caitlin. “Doğru dürüst düşünemiyordum.”</span></p>

      <p class="paragraf-2" xml:lang="tr-TR"><span xml:lang="en-US">“Neye kadar?”</span></p>

      <p class="paragraf-2" xml:lang="tr-TR"><span xml:lang="en-US">“Eve’le görüşene kadar… Babamın yüzüğü boynundaydı. Sigorta poliçesiyle diğer şeyleri anlattı bana.”</span></p>

      <p class="paragraf-2" xml:lang="tr-TR"><span xml:lang="en-US">“Diğer şeyler?”</span></p>

      <p class="paragraf-2" xml:lang="tr-TR"><span xml:lang="en-US">“İşte… Miras şeyi.”</span></p>

      <p class="paragraf-2" xml:lang="tr-TR"><span xml:lang="en-US">Yancy içinden,</span> <span class="char-style-override-2" xml:lang="en-US">bir tek büyük ikramiye vuran piyango bileti eksik</span><span xml:lang="en-US">, diye geçirdi. “Nerede gerçekleşti bu barışma sohbeti?”</span></p>

      <p class="paragraf-2" xml:lang="tr-TR"><span xml:lang="en-US">“Yemeğe çıkardı beni.”</span></p>

      <p class="paragraf-2" xml:lang="tr-TR"><span xml:lang="en-US">“Tahmin edebiliyorum… Sen neredesin şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Adliyede.”</span></p>

      <p class="paragraf-2" xml:lang="tr-TR"><span xml:lang="en-US">“Dur, bir tahmin daha edeyim: Yargıca, Eve’le aynı fikri paylaştığını, babanın ölü ilan edilmesi gerektiğini söyledin.”</span></p>

      <p class="paragraf-2" xml:lang="tr-TR"><span xml:lang="en-US">“Öyle. Yani?” Nick Stripling’in kızı telefonun diğer ucunda kocaman bir kaktüsü yutmaya çalışıyordu sanki. Yutkunmalı gecikmenin ardından, “Hem neyiniz var sizin?” diye cırladı. “Hiç hayatınızda son diye bir şey duymadınız mı? Aileler, ne olursa olsun sonunda birbirine sarılmalı yani!”</span></p>

      <p class="paragraf-2" xml:lang="tr-TR"><span xml:lang="en-US">“Milyon dolarlık son gibisi de yoktur tabii.”</span></p>

      <p class="paragraf-2" xml:lang="tr-TR"><span xml:lang="en-US">“Babam, dedikleri gibi, teknesi batınca boğuldu. Bırakın artık.”</span></p>

      <p class="paragraf-2" xml:lang="tr-TR"><span xml:lang="en-US">“Mümkün değil, Caitlin. Senle tekrar konuşacağız.”</span></p>

      <p class="paragraf-2" xml:lang="tr-TR"><span xml:lang="en-US">“Niye? Konuşmayacağız bir kere!”</span></p>

      <p class="paragraf-2" xml:lang="tr-TR"><span xml:lang="en-US">“Adını söyle o zaman.”</span></p>

      <p class="paragraf-2" xml:lang="tr-TR"><span xml:lang="en-US">“Kimin?”</span></p>

      <p class="paragraf-2" xml:lang="tr-TR"><span xml:lang="en-US">“Nassau’daki amcanın.”</span></p>

      <p class="paragraf-2" xml:lang="tr-TR"><span xml:lang="en-US">“Hıyarsınız resmen!” dedi Caitlin.</span></p>

      <p class="paragraf-2" xml:lang="tr-TR"><span xml:lang="en-US">Yancy telefonu yan koltuğa atıp gaza bastı.</span></p>
    </div>
  </div>
</body>
</html>
