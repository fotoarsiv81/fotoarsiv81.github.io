<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-3.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-4" xml:lang="tr-TR">Dört</p>

      <p class="paragraf-2" xml:lang="tr-TR"><span xml:lang="en-US">Yancy ilk rüşvet teklifini Stock Adası’ndaki, fare ve tavuk pisliğinden kene yuvasına, bozuk karideslerden Baba Bush döneminden kalma ıstakozlara ve ayrıca haşlanmış istiridye kazanında yüzen bir adet kullanılmış prezervatife kadar pek çok ciddi halk sağlığı ihlali saptadığı Stoney’nin Yengeç Evi adlı bir deniz ürünleri lokantasında aldı.</span></p>

      <p class="paragraf-2" xml:lang="tr-TR"><span xml:lang="en-US">Mekan sahibinin adı Brennan’dı. Yancy korkutucu hükmünü bildirdiğinde, muz dilimlemekle meşguldü.</span></p>

      <p class="paragraf-2" xml:lang="tr-TR"><span xml:lang="en-US">“Lokantayı kapatıyorum.”</span></p>

      <p class="paragraf-2" xml:lang="tr-TR"><span xml:lang="en-US">“Yüz dolar kapatmazsın diyor.”</span></p>

      <p class="paragraf-2" xml:lang="tr-TR"><span xml:lang="en-US">“Bıçağındaki kan mı?”</span></p>

      <p class="paragraf-2" xml:lang="tr-TR"><span xml:lang="en-US">“Peki, iki yüz,” dedi Brennan.</span></p>

      <p class="paragraf-2" xml:lang="tr-TR"><span xml:lang="en-US">“Neden eldiven takmıyorsun?”</span></p>

      <p class="paragraf-2" xml:lang="tr-TR"><span xml:lang="en-US">Brennan dilimlemeye devam ediyordu. “Nilsson hiç bela çıkarmazdı. Yemeklerini hep burada yerdi.”</span></p>

      <p class="paragraf-2" xml:lang="tr-TR"><span xml:lang="en-US">“Ve sarılıktan öldü.”</span></p>

      <p class="paragraf-2" xml:lang="tr-TR"><span xml:lang="en-US">“Bedavaya yerdi. Anlaşmamız öyleydi. Altı yıl boyunca mutfağıma adım atmadı. İyi adamdı.”</span></p>

      <p class="paragraf-2" xml:lang="tr-TR"><span xml:lang="en-US">“Tembel tenekenin tekiydi,” dedi Yancy. “Raporumu yazıyorum.”</span></p>

      <p class="paragraf-2" xml:lang="tr-TR"><span xml:lang="en-US">Otel ve Lokantalar Birimi’nde çalışmak, yaptığı en berbat işti. İştahı daha ilk günden kaçmış, üç haftada üç buçuk kilo vermişti. Yiyeceğin ne kadar çok ve farklı yollardan mahvedildiğini görmek ciddi sarsıcıydı. Larvaları ilk görüşüyle bir daha ömür billah sütlaç yememeye karar vermişti. Istakoz mevsiminin açılışı hiçbir coşku yaratmamıştı çünkü Yancy artık ne idüğü belirsiz kabuklularla dolu menülerden yemek ısmarlayamıyor, gece gündüz salmonelladan</span><span class="dipp" style="font-size:0.82em;"><a class="footnote-link" href="#footnote-225-9" id="footnote-225-9-backlink">9</a></span> <span xml:lang="en-US">başka bir şey düşünemiyordu.</span></p>

      <p class="paragraf-2" xml:lang="tr-TR"><span xml:lang="en-US">Brennan’ın rüşvet teklif etmekten tutuklanmayışının tek sebebi, Yancy’nin ilgili şerif yardımcısının gelmesini beklemeye sabredememesiydi. Lokantadan bir an önce kaçma arzusuyla dolmuştu. Öğle yemeği için dosdoğru evine gitti; patates haşladı.</span></p>

      <p class="paragraf-2" xml:lang="tr-TR"><span xml:lang="en-US">Derken Rogelio Burton uğradı. Yancy’yi boydan süzdü ve “Kaç kilosun sen yahu?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yetmiş kiloya düştüm.”</span></p>

      <p class="paragraf-2" xml:lang="tr-TR"><span xml:lang="en-US">“Boyun kaç? Bir seksen sekiz falan mı? Hiç sağlıklı değil, kardeş.”</span></p>

      <p class="paragraf-2" xml:lang="tr-TR"><span xml:lang="en-US">Yancy çatalıyla patatese girişti. “Yarısını vereyim mi?”</span></p>

      <p class="paragraf-2" xml:lang="tr-TR"><span xml:lang="en-US">Burton tezgahın önündeki tabureyi çekip oturdu. “Sonny yolladı beni… Şu şeyi… Kolu işte… Ne yaptın?”</span></p>

      <p class="paragraf-2" xml:lang="tr-TR"><span xml:lang="en-US">“Rüzgargülü yaptım. Çatıda duruyor.”</span></p>

      <p class="paragraf-2" xml:lang="tr-TR"><span xml:lang="en-US">“Dalga geçmiyorum, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Bende hâlâ.”</span></p>

      <p class="paragraf-2" xml:lang="tr-TR"><span xml:lang="en-US">“İyi. Ben de öyle düşünmüştüm.”</span></p>

      <p class="paragraf-2" xml:lang="tr-TR"><span xml:lang="en-US">“Nesi iyi? Bir sürü yasayı ihlal ediyorum.”</span></p>

      <p class="paragraf-2" xml:lang="tr-TR"><span xml:lang="en-US">“Dün bir kadın gelip tekne kazasında kocasının kaybolduğunu bildirdi,” dedi Burton. “Adam genel tarife uyuyor.”</span></p>

      <p class="paragraf-2" xml:lang="tr-TR"><span xml:lang="en-US">“Biraz geç kalmış.”</span></p>

      <p class="paragraf-2" xml:lang="tr-TR"><span xml:lang="en-US">“Bir aydır Avrupa’daymış. Kocası balık turu yapacağı arkadaşlarıyla buluşmak için Bahamalar’a gitmiş. Sahil Güvenlik, teknesinin kalıntılarını Marathon açıklarında bulmuş. Kadının bir arkadaşı Kanal 7’de ’ın denizden getirdiği kol haberini görünce… Neyse, sorunu anlamışsındır artık.”</span></p>

      <p class="paragraf-2" xml:lang="tr-TR"><span xml:lang="en-US">Anlamıştı Yancy. Buzdolabında, buzdolabında bulunmaması gereken bir insan kolu vardı. “E, alıp Rawlings’e götür işte,” dedi. “DNA falan bakıp vakayı kapatabilir. Ya da kapatamaz.”</span></p>

      <p class="paragraf-2" xml:lang="tr-TR"><span xml:lang="en-US">“Geç onları. Rawlings kol ilk geldiğinde doku örneği almışmış zaten. Kesinlikle aynı herif… Kadın, adamın burun kılı makasını da getirmiş. Rawlings yüzde doksan dokuz eşleşme, diyor.”</span></p>

      <p class="paragraf-2" xml:lang="tr-TR"><span xml:lang="en-US">“Mesele ne peki?”</span></p>

      <p class="paragraf-2" xml:lang="tr-TR"><span xml:lang="en-US">Burton buzdolabından bira aldı. “Kadın kolu istiyor, Andrew. Kilisede tören, resmî cenaze falan yaptırma derdinde.”</span></p>

      <p class="paragraf-2" xml:lang="tr-TR"><span xml:lang="en-US">“Yaptırsın.” Bir tornavida kapıp buzluktan kolu çıkarmaya girişti. Sonunda donmuş uzvu çıkarıp tezgaha, Burton’ın önüne bıraktı. “Al bakalım, amigo.”</span></p>

      <p class="paragraf-2" xml:lang="tr-TR"><span xml:lang="en-US">Dedektif, dirseğiyle kolu önünden uzaklaştırarak, “Rawlings kolu alamıyor çünkü belgelerde,” dedi, “kol Miami’deki Adli Tıp’ta görünüyor. Çaktın mı şimdi? Kadıncağız oraya gitmiş ve tabii kocasına ait herhangi bir uzuv bulamamış.”</span></p>

      <p class="paragraf-2" xml:lang="tr-TR"><span xml:lang="en-US">Yancy çarpılan bir kapı sesi duyunca dışarı baktı. Hayvan Kontrol Birimi’ne ait bir minibüs, inşaatı süren komşu evin önüne park etmişti.</span></p>

      <p class="paragraf-2" xml:lang="tr-TR"><span xml:lang="en-US">“Şerif sana feci sinirlendi,” dedi Burton. “Olanı biteni, Miami’deki Adli Tabip’in vakayı almayışını anlattım. Bir ihtimal kolun sende bulunduğunu söyledim.”</span></p>

      <p class="paragraf-2" xml:lang="tr-TR"><span xml:lang="en-US">“Şansa, bendeydi,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Korumak için tabii.”</span></p>

      <p class="paragraf-2" xml:lang="tr-TR"><span xml:lang="en-US">“Yok, hayvan doldurma egzersizi yapacaktım.”</span></p>

      <p class="paragraf-2" xml:lang="tr-TR"><span xml:lang="en-US">“Dur, arayayım şerifi.” Burton birasını dikledikten sonra telefon etmek için dışarı çıktı.</span></p>

      <p class="paragraf-2" xml:lang="tr-TR"><span xml:lang="en-US">Yancy donmuş kolu yerine, diğer donmuş yiyeceklerin yanına yerleştirdi. Bugüne kadar koldan kurtulmayı her düşünüşünde, içindeki polis hayır demişti. Ya kaza değil de bir cinayet söz konusuysa? Ya sahiden Kübalı salcılardansa ve ailesi, kardeşi, ablası haberini bekliyorsa? Eh, gizem ortadan kalkmıştı artık ve Yancy, Burton’ın öğüdüne uyup kolu atmadığına memnundu. Kol, cenaze için pek bir şey sayılmazdı ama boş tabut gömmekten iyiydi.</span></p>

      <p class="paragraf-2" xml:lang="tr-TR"><span xml:lang="en-US">Pencereden bakarken komşusu boş evdeki olağandışı hareketlilik dikkatini çekti. Üniformalı bir memur, kocaman siyah bir ç</span><span xml:lang="en-US">öp torbasını minibüse doğru sürüklüyordu. Adam, koruyucu maskeyle gözlük takmış ve ta dirseklerine kadar çıkan mavi kauçuk eldiven giymişti.</span></p>

      <p class="paragraf-2" xml:lang="tr-TR"><span xml:lang="en-US">Burton içeri dönerek her şeyin yolunda gittiğini söyledi. “Sonny kadına senin, ‘sahipsiz uzuvları’ toplamaya ‘yetkili vatandaş’ olduğunu söyleyecek. Kolu kadına versin, dedi.”</span></p>

      <p class="paragraf-2" xml:lang="tr-TR"><span xml:lang="en-US">“O kadar mı?”</span></p>

      <p class="paragraf-2" xml:lang="tr-TR"><span xml:lang="en-US">“Uslu durmaya çalış, Andrew. Kadın daha yeni dul kaldı.”</span></p>

      <p class="paragraf-2" xml:lang="tr-TR"><span xml:lang="en-US">“Stoney’nin yerinde yemek yedin mi hiç?”</span></p>

      <p class="paragraf-2" xml:lang="tr-TR"><span xml:lang="en-US">“Bayılırım oraya… Neyse, kadının adı Stripling. Şunu al, imzalat.”</span></p>

      <p class="paragraf-2" xml:lang="tr-TR"><span xml:lang="en-US">Burton, cüzdandı, anahtardı, gözlüktü türü, uzuvlardan çok daha yavan türde eşya düşünülerek hazırlanmış bir Eşya Teslim Formu verdi. Belgedeki “Diğer” yazan kutucuk çoktan işaretlenmişti.</span></p>

      <p class="paragraf-2" xml:lang="tr-TR"><span xml:lang="en-US">“Kadında bir nüshası kalacak mı?” diye sordu.</span></p>

      <p class="paragraf-2" xml:lang="tr-TR"><span xml:lang="en-US">“Aman, yok. Hatta kadın gittikten sonra kağıdı yırtıp at istersen. Göstermelik belge yani.”</span></p>

      <p class="paragraf-2" xml:lang="tr-TR"><span xml:lang="en-US">“Anladım,” dedi Yancy. “Bundan puan alacağım, değil mi? Sonny başını büyük çaplı bir dava belasından kurtardığımı biliyor. Basını falan saymıyorum. Ölü birinin kolunu kaybetmek, vesaire…”</span></p>

      <p class="paragraf-2" xml:lang="tr-TR"><span xml:lang="en-US">“Sakin kalman lazım, kardeş.”</span></p>

      <p class="paragraf-2" xml:lang="tr-TR"><span xml:lang="en-US">“İşimi geri istediğimi söyle şerife. Böcek devriyesinde harcandığımı söyle.”</span></p>

      <p class="paragraf-2" xml:lang="tr-TR"><span xml:lang="en-US">“Unutmadı seni yahu,” dedi Burton.</span></p>

      <p class="paragraf-2" xml:lang="tr-TR"><span xml:lang="en-US">“Ralph Nilsson bu iş yüzünden öldü be!”</span></p>

      <p class="paragraf-2" xml:lang="tr-TR"><span xml:lang="en-US">“Bol yoğurt ye, Andrew. Meyveli falan.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Öğle yemeğinin ardından ilk durağı bir Burger King’di. Stoney’nin Yengeç Evi’nin yanında ameliyathane gib</span><span xml:lang="en-US">i kalıyordu. Yancy, aşçılardan birinin ızgara başında aksırdığını gördü ya, mağaza idarecisi damlacıkların hedefi hamburgeri hemen atmasını emredince ses çıkarmamaya karar verdi.</span></p>

      <p class="paragraf-2" xml:lang="tr-TR"><span xml:lang="en-US">Yarım yamalak teftişin ardından öğleden sonrayı tümden harcama niyetiyle bir masaya çöktü. Eyalet sağlık ölçütleri yönetmeliğini donuk bir kararlılıkla tekrar okumaya koyuldu.</span></p>

      <p class="paragraf-2" xml:lang="tr-TR"><span xml:lang="en-US">Lokanta gıda malzemelerini “onaylı” bir kaynaktan ediniyor muydu? Yiyecekler uygun ısıda pişiriliyor muydu? Uygun ısıda saklanıyor muydu? Asgari el teması söz konusu muydu? Çalışanlar tuvaletten çıkınca ellerini yıkıyorlar mıydı? Tüm tuvaletlerde kendiliğinden kapanan kapılar var mıydı? Ya tuvalet kağıdı? Tabaklar sıcak suyla yıkanıyor muydu? Yiyecekle temasta bulunan her türlü yüzey özenle ve gereğince temizleniyor muydu? Kemirgen veya böcek varlığına dair işaretlere rastlanıyor muydu? Elektrik tesisatı güvenli miydi? Kapağı açık bırakılan zehirli maddeler var mıydı? Lokantanın geçerli eyalet izni var mıydı? Yönetmeliklere uygun bir yere asılmış mıydı?</span></p>

      <p class="paragraf-2" xml:lang="tr-TR"><span xml:lang="en-US">Burger King mağaza idarecisi heyecanla yanına geldi. Yancy’ye kahve getirmişti; Yancy parasını ödemekte ısrarcıydı.</span></p>

      <p class="paragraf-2" xml:lang="tr-TR"><span xml:lang="en-US">“Her şey yolunda mı?”</span></p>

      <p class="paragraf-2" xml:lang="tr-TR"><span xml:lang="en-US">“Rahatla, evlat,” dedi Yancy. “Yaldızlı pekiyi aldınız.”</span></p>

      <p class="paragraf-2" xml:lang="tr-TR"><span xml:lang="en-US">“Hey be!” Yirmi beşinden fazla göstermeyen mağaza idarecisi yumruğu havada, tek topuk üstünde bir tur döndü.</span></p>

      <p class="paragraf-2" xml:lang="tr-TR"><span xml:lang="en-US">Yancy gence Nilsson’ı sordu.</span></p>

      <p class="paragraf-2" xml:lang="tr-TR"><span xml:lang="en-US">“Kim?”</span></p>

      <p class="paragraf-2" xml:lang="tr-TR"><span xml:lang="en-US">“Benden önceki müfettiş.”</span></p>

      <p class="paragraf-2" xml:lang="tr-TR"><span xml:lang="en-US">Delikanlı özür dilercesine, “Kendisini hiç görmedik, Efendim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Öyledir elbette,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ne oldu peki?”</span></p>

      <p class="paragraf-2" xml:lang="tr-TR"><span xml:lang="en-US">“Vefat. Burada biraz daha takılmamın mahzuru var mı?”</span></p>

      <p class="paragraf-2" xml:lang="tr-TR"><span xml:lang="en-US">Yancy, Bonnie’nin verdiği Margaret Atwood romanını çıkardı. Gayet eğlenceli bir kitaptı; Yancy arada sırada Bonnie’nin büküp not düştüğü sayfalara denk geliyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy, Bonnie’nin en gizli duygularına ulaşabilmek gibi salakça bir dürtüyle işaretli sayfalara girişti. Bazı sayfalarda, daima mor mürekkeple yazılmış, ilişkilerinden bahseden notlar yakaladı.</span></p>

      <p class="paragraf-2" xml:lang="tr-TR"><span xml:lang="en-US">Bağlamı ne olursa olsun, Bonnie’nin düşüncelerinde yer almak ve ayrıca kitabı kocasına kesinlikle göstermediğini anlamak, Yancy’nin içini ısıtmıştı. Birden cep telefonuna sarıldı ve Bonnie’nin telesekreterine, yanaklarını iyice kızartacağını umduğu şehvet yüklü bir mesaj bıraktı. 4x4’teki şıpınişinden bu yana hiç konuşmamışlardı.</span></p>

      <p class="paragraf-2" xml:lang="tr-TR"><span xml:lang="en-US">İdareci, bir tabak patates getirdi; Yancy bir kahve daha istedi. Keys ölçülerinde rüşvetten sayılmazdı böylesi. Birden telefonu titredi; ekranıyla yüreği aynı anda aydınlandı.</span></p>

      <p class="paragraf-2" xml:lang="tr-TR"><span xml:lang="en-US">Ama arayan Bonnie değildi.</span></p>

      <p class="paragraf-2" xml:lang="tr-TR"><span xml:lang="en-US">“Ben, Eve Stripling. Dedektif Yancy’yle mi görüşüyorum.”</span></p>

      <p class="paragraf-2" xml:lang="tr-TR"><span xml:lang="en-US">“Müfettiş Yancy.” Böcek müfettişi.</span></p>

      <p class="paragraf-2" xml:lang="tr-TR"><span xml:lang="en-US">“Numaranızı Şerif Summers vermişti.”</span></p>

      <p class="paragraf-2" xml:lang="tr-TR"><span xml:lang="en-US">Ses epey gençti. Aksansa orta batı…</span></p>

      <p class="paragraf-2" xml:lang="tr-TR"><span xml:lang="en-US">“Başınız sağ olsun, Hanımefendi,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Evet, çok fena. Nerede buluşabiliriz?”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Evan Shook’un buldozerlerinin komşu parseli dümdüz etmesinden önceki zamanlarda, Yancy hemen her akşam dışarı çıkar ve akkuyruklu Key geyiklerinin ağaç kabukları ve meyveleri yemeye gelişlerini seyrederdi. Geyikler müthiş ufak ve zarifti; en babaları bile iri bir köpek kadardı. Bir avuç adada dolanan yüz kadar geyik kalmıştı artık. En fazlası Big Pine ile Adsız Key’deydi ya, hayvancağızlar özellikle geceleri arabalara karşı savunmasızdı. Türler yokoluşa tam gaz giderken, da her sene ezilen hayvan sayısı açıklanırdı. Herkes Yancy gibi dört ayaklı komşularına meraklı değildi; sürücüleri hayvanlara dikkat etmeye çağıran yol tabelalarının çoğunun üzerine sprey boyayla hedefler çiziliyordu.</span></p>

      <p class="paragraf-2" xml:lang="tr-TR"><span xml:lang="en-US">Kalan geyiklere, sığınak amacıyla kırk iki kilometrekarelik bir</span> <span xml:lang="en-US">alan ayrılmıştı. Ama hayvancıklar okuma yazma bilmediklerinden sürekli kendilerine ayrılan bölgenin sınırlarını ihlal ediyorlardı. Bazıları ciddi ehlileşip turistlerden yiyecek dileniyor, insanlara karşı her türlü korkularını yitiriyorlardı. Yancy günbatımlarında komşu parsele doluşan ufaklıkları beslemeye hiç kalkmamıştı. Ne ıslık çalmış ne fotoğraf çekmiş ne de herhangi birine şirin bir isim takmaya kalkmıştı. Sadece elinde romuyla oturup seyretmişti.</span></p>

      <p class="paragraf-2" xml:lang="tr-TR"><span xml:lang="en-US">Artık yoklardı ve Evan Shook’un inşaatı, manzarasının içine ediyordu.</span></p>

      <p class="paragraf-2" xml:lang="tr-TR"><span xml:lang="en-US">İçeri girdi ve kolu buzluktan çıkarıp taşınabilir buz kutusuna yerleştirdi. Ardından çıkıp kutuyu 1993 model Subaru’suna</span> <span xml:lang="en-US">–</span><span xml:lang="en-US">içi pek ferah resmî aracı başka bir dedektifteydi artık</span><span xml:lang="en-US">–</span> <span xml:lang="en-US">koydu ve atlayıp markete gitti. Marketten iki torba buz aldı. Eve Stripling, kim bilir neredeki evine götürene kadar merhum kocasının kolunun dağılmasını istemezdi haliyle.</span></p>

      <p class="paragraf-2" xml:lang="tr-TR"><span xml:lang="en-US">Eve Stripling markete kararlaştırdıkları saatten yarım saat sonra, Yancy’ye kiralık görünen bir Chevrolet’yle geldi. Yancy arabasının ön tamponuna yaslanmış, tanınabilmek için kırmızı bir beysbol kepi takmıştı.</span></p>

      <p class="paragraf-2" xml:lang="tr-TR"><span xml:lang="en-US">Kadın, gergin bir gülümseme eşliğinde, “Uyuşturucu alışverişi gibi oldu böyle,” dedi. “Müfettiş Yancy , değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Siz de Bayan Stripling olmalısınız.”</span></p>

      <p class="paragraf-2" xml:lang="tr-TR"><span xml:lang="en-US">“Eve diyebilirsiniz.” Otuzlu yaşlarında, hafif topluydu kadın. Bağcıkları yaldızlı sandalet, dapdar beyaz kot ve uzun kollu mavi bir bluz… Kumral saçı atkuyruğu toplanmıştı ve beyaz burnu çilliydi. Market tabelasının ışığında, Yancy’nin tüm görebildiği bundan ibaretti.</span></p>

      <p class="paragraf-2" xml:lang="tr-TR"><span xml:lang="en-US">“Bakmam gerekiyor herhalde,” dedi kadın.</span></p>

      <p class="paragraf-2" xml:lang="tr-TR"><span xml:lang="en-US">“Emin misiniz?”</span></p>

      <p class="paragraf-2" xml:lang="tr-TR"><span xml:lang="en-US">“Nicky’ciğimden geriye tek kalan bu…”</span></p>

      <p class="paragraf-2" xml:lang="tr-TR"><span xml:lang="en-US">Yancy buz kutusunu kadının arabasını</span><span xml:lang="en-US">n sıcak kaportasına çıkarıp açtı. Şansa, park yeri tenhaydı. Baloncuklu plastiği açarak kolu gösterdi.</span></p>

      <p class="paragraf-2" xml:lang="tr-TR"><span xml:lang="en-US">Eve Stripling’in dikkatini ilk çeken, dimdik orta parmaktı.</span></p>

      <p class="paragraf-2" xml:lang="tr-TR"><span xml:lang="en-US">“Komedyen kim?” Fırlayıp dünya yörüngesine çıkmamak istermişçesine sımsıkı sarılmıştı kendine kadın.</span></p>

      <p class="paragraf-2" xml:lang="tr-TR"><span xml:lang="en-US">“Böyle bulmuşlar,” dedi Yancy. “Tuhaf, farkındayım.”</span></p>

      <p class="paragraf-2" xml:lang="tr-TR"><span xml:lang="en-US">Eve Stripling zor bela gülerek, “Belki,” dedi, “köpekbalıklarına hareket çekmiştir en son.”</span></p>

      <p class="paragraf-2" xml:lang="tr-TR"><span xml:lang="en-US">“Onun nikah yüzüğü mü bu?”</span></p>

      <p class="paragraf-2" xml:lang="tr-TR"><span xml:lang="en-US">“Öyle görünüyor.” Nefesini tutarak mosmor kola eğildi. “Feneriniz falan var mı?”</span></p>

      <p class="paragraf-2" xml:lang="tr-TR"><span xml:lang="en-US">Arabasında vardı. Pili bitmeye yüz tutmuştu ya, birkaç sıkı sallayışın ardından yandı.</span></p>

      <p class="paragraf-2" xml:lang="tr-TR"><span xml:lang="en-US">Eve ciddiyetle onay verdi. “Onun yüzüğü. Kesinlikle.”</span></p>

      <p class="paragraf-2" xml:lang="tr-TR"><span xml:lang="en-US">Kadının, kocasının saatinin yerinde bulunan açık renkli şerit hakkında herhangi bir yorum yapmaması Yancy’yi şaşırttı. Daha geçen gün, Miami’deki hoş Doktor Campesino aramıştı. Boş vaktinde çektiği resimleri dijital ortamda büyütüp işlemesine bakılırsa patolog, Yancy’nin başarısız yanaşma hamlelerinden hepten tiksinmemişti. İnternette bir takım araştırmalar yapmış ve sonunda izi bırakan saatin tamamen kendine has süslemeli arka kapağı ve 145.000 dolarlık etiketi sayesinde anında tanınacak bir “sınırlı üretim” Wyler Genève Tourbillon olduğu sonucuna varmıştı. Yancy, hiçbir dulun, yasının doruklarında gezinse bile bunca pahalı bir parçanın eksikliğini ıskalamayacağı kanaatindeydi. Ama Eve Stripling hiçbir şey söylemeyince, ses çıkarmamayı seçti.</span></p>

      <p class="paragraf-2" xml:lang="tr-TR"><span xml:lang="en-US">Yürüyüş ayakkabılı, gözleri kan çanağı bir ihtiyar, market arabasını iterek yanlarına yaklaştı. Buz kutusuna baktıklarını görmüştü. “Balık mı var?” dedi birden.</span></p>

      <p class="paragraf-2" xml:lang="tr-TR"><span xml:lang="en-US">“Istakoz,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kaça veriyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Satılık değil.”</span></p>

      <p class="paragraf-2" xml:lang="tr-TR"><span xml:lang="en-US">“Hıyarlık etme şimdi.”</span></p>

      <p class="paragraf-2" xml:lang="tr-TR"><span xml:lang="en-US">Yancy uzanıp kolu çıkarınca, ihtiyar hızla uzaklaştı. Eve Stripling pek mutsuz görünüyordu. Yancy kolu tekrar sarmalayıp, buz kutusunu Chevrolet’nin bagajına yerleştirdi.</span></p>

      <p class="paragraf-2" xml:lang="tr-TR"><span xml:lang="en-US">“Ne iş yapardı Nicky?” dedi kadına.</span></p>

      <p class="paragraf-2" xml:lang="tr-TR"><span xml:lang="en-US">Senli benli konuşmaya geçmişti artık.</span></p>

      <p class="paragraf-2" xml:lang="tr-TR"><span xml:lang="en-US">“Ha… Emekliydi.”</span></p>

      <p class="paragraf-2" xml:lang="tr-TR"><span xml:lang="en-US">Tıpkı Johnny Mendez gibi, diye geçirdi içinden. Ama herhalde servetini Suç İhbar Hattı’ndan edinmemişti adam.</span></p>

      <p class="paragraf-2" xml:lang="tr-TR"><span xml:lang="en-US">“Teknesi bulundu mu?”</span></p>

      <p class="paragraf-2" xml:lang="tr-TR"><span xml:lang="en-US">“Sadece birkaç yastık ve yedek mazot tenekeleri,” dedi Eve Stripling. “Bir de patlamış bir bot… Oltalara takıldığından patlamıştır, dediler.”</span></p>

      <p class="paragraf-2" xml:lang="tr-TR"><span xml:lang="en-US">“Mazot öbeği?”</span></p>

      <p class="paragraf-2" xml:lang="tr-TR"><span xml:lang="en-US">“Sombrero Feneri’nin beş mil açığında… Cesedi güneye sürüklenmiş tabii.”</span></p>

      <p class="paragraf-2" xml:lang="tr-TR"><span xml:lang="en-US">“Teknede başkası var mıydı?”</span></p>

      <p class="paragraf-2" xml:lang="tr-TR"><span xml:lang="en-US">“Yok, sadece Nicky vardı. Cay Sal’e, arkadaşlarıyla buluşmaya gidecekti.”</span></p>

      <p class="paragraf-2" xml:lang="tr-TR"><span xml:lang="en-US">Sivrisineğin teki kadının çenesine konmuş, ziyafet çekiyordu. Normal şartlarda Yancy uzanıp bir fiske atardı ama bu sefer, “Sinekler bu gece zıvanadan çıktı,” dedi, “arabaya girelim.”</span></p>

      <p class="paragraf-2" xml:lang="tr-TR"><span xml:lang="en-US">“Ben gitsem daha iyi.”</span></p>

      <p class="paragraf-2" xml:lang="tr-TR"><span xml:lang="en-US">“Uzun sürmez.”</span></p>

      <p class="paragraf-2" xml:lang="tr-TR"><span xml:lang="en-US">“Ama şerif söz vermiş...”</span></p>

      <p class="paragraf-2" xml:lang="tr-TR"><span xml:lang="en-US">“Sadece bir iki soru daha. Rutin işler.” Dedektiflerin işi buydu; soru sorarlardı. Yancy’nin paslanmaya hiç niyeti yoktu.</span></p>

      <p class="paragraf-2" xml:lang="tr-TR"><span xml:lang="en-US">Kadına kapıyı açtıktan sonra, dolanıp yolcu koltuğuna oturdu. Arabanın kokusu kiralık fikrini onaylıyordu.</span></p>

      <p class="paragraf-2" xml:lang="tr-TR"><span xml:lang="en-US">“Ne tarafa gideceksin?”</span></p>

      <p class="paragraf-2" xml:lang="tr-TR"><span xml:lang="en-US">“Miami Beach.”</span></p>

      <p class="paragraf-2" xml:lang="tr-TR"><span xml:lang="en-US">Kendi arabasıyla gelebileceği kadar yakın, diye düşündü Yancy ama üstünde durmadı. Chevrolet’yi, kocasının kopuk kolunun Jaguar’ını kokutacağı korkusuyla kiralamıştı muhtemelen. “Nick iyi yüzer miydi?”</span></p>

      <p class="paragraf-2" xml:lang="tr-TR"><span xml:lang="en-US">“Eh. Teknesine pek meraklıydı ama.”</span></p>

      <p class="paragraf-2" xml:lang="tr-TR"><span xml:lang="en-US">“Kaç yaşındaydı?”</span></p>

      <p class="paragraf-2" xml:lang="tr-TR"><span xml:lang="en-US">“Kırk altı. Duck Key’de bir dairemiz var,” dedi Eve Stripling.</span> <span xml:lang="en-US">“Ama ben o sırada Paris’teydim.”</span></p>

      <p class="paragraf-2" xml:lang="tr-TR"><span xml:lang="en-US">“Kaybolduğunu ne zaman öğrendin?”</span></p>

      <p class="paragraf-2" xml:lang="tr-TR"><span xml:lang="en-US">“Fransa seyahati Nicky’nin armağanıydı. Adalara gittiğinde pek aramadığı için endişelenmedim. O taraflarda telefonlar doğru dürüst çekmiyor zaten. Pazar günü, benden sonra eve dönecekti. Gelmeyince herhalde balık işi süper gitti, takılıyor, dedim. Niye not almıyorsun bunları?”</span></p>

      <p class="paragraf-2" xml:lang="tr-TR"><span xml:lang="en-US">“Dedim ya, rutin işler sadece.”</span></p>

      <p class="paragraf-2" xml:lang="tr-TR"><span xml:lang="en-US">“Neyse işte… Çarşamba günü geldiğinde Nicky hâlâ ortada yoktu. Ben de o zaman sağa sola telefon etmeye başladım… Sahil Güvenlik ne bulduklarını söyledi. Dediklerine göre o hafta sonu deniz kudurmuş; teknesi çamura falan saplanmıştır dediler…”</span></p>

      <p class="paragraf-2" xml:lang="tr-TR"><span xml:lang="en-US">“Oluyor öyle.”</span></p>

      <p class="paragraf-2" xml:lang="tr-TR"><span xml:lang="en-US">Eve iç çekerek, “Teknesine</span> <span class="dipp" style="font-size:0.82em;"><a class="footnote-link" href="#footnote-225-10" id="footnote-225-10-backlink">10</a></span> <span xml:lang="en-US">adını vermişti,” dedi. “Bana ithaf etmişti yani.”</span></p>

      <p class="paragraf-2" xml:lang="tr-TR"><span xml:lang="en-US">Salakça, diye geçirdi içinden Yancy. Ama olsun, bu da bir şeydi.</span></p>

      <p class="paragraf-2" xml:lang="tr-TR"><span xml:lang="en-US">“Bitti mi?” dedi Eve.</span></p>

      <p class="paragraf-2" xml:lang="tr-TR"><span xml:lang="en-US">“Sayılır.” Gömlek cebinden Burton’ın verdiği formu çıkardı. Eve, okuyabilmek için arabanın iç lambasını yaktı.</span></p>

      <p class="paragraf-2" xml:lang="tr-TR"><span xml:lang="en-US">“Ne kadardır evliydiniz?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Şubat’ta yedi yılımızı doldurmuştuk.” Kafasını çevirerek elmas küpelerini gösterdi. “Yıldönümümüzde almıştı bunları.”</span></p>

      <p class="paragraf-2" xml:lang="tr-TR"><span xml:lang="en-US">“Ne hoş. Çocuğunuz var mı?”</span></p>

      <p class="paragraf-2" xml:lang="tr-TR"><span xml:lang="en-US">“Nicky’nin büyük bir kızı var.” Kağıdı imzalayıp uzattı ve titrek bir sesle, “Gerçek gibi gelmiyor bunlar,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Cenaze ne zaman?”</span></p>

      <p class="paragraf-2" xml:lang="tr-TR"><span xml:lang="en-US">“Öbür gün.”</span></p>

      <p class="paragraf-2" xml:lang="tr-TR"><span xml:lang="en-US">“Yakın yani.”</span></p>

      <p class="paragraf-2" xml:lang="tr-TR"><span xml:lang="en-US">“Cenaze evindekiler, yapılacak pek bir şey yok, dediler. Sadece bir kol sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Orta parmağı halledebilirler. Sorun çıkmaz.”</span></p>

      <p class="paragraf-2" xml:lang="tr-TR"><span xml:lang="en-US">Eve Stripling anlamamış gibi baktı.</span></p>

      <p class="paragraf-2" xml:lang="tr-TR"><span xml:lang="en-US">“Tabutu açıp konukları önünden geçireceğinizden değil tabii,” dedi Yancy. “Ama neme lazım…”</span></p>

      <p class="paragraf-2" xml:lang="tr-TR"><span xml:lang="en-US">“Ha, evet… İyi fikir.”</span></p>

      <p class="paragraf-2" xml:lang="tr-TR"><span xml:lang="en-US">Arabadan indi Yancy. “Tekrar başın sağ olsun.”</span></p>

      <p class="paragraf-2" xml:lang="tr-TR"><span xml:lang="en-US">“Teşekkür ederim, Müfettiş.”</span></p>

      <p class="paragraf-2" xml:lang="tr-TR"><span xml:lang="en-US">Eve direksiyon başında iyice ufak tefek, eğri büğrü göründü gözüne. Birden titreyerek öne eğildi ve gözlerini sımsıkı yumdu. Yancy kadının kendini ağlamaya zorladığı izlenimine kapıldı.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> Barsak enfeksiyonu ve ishale yol açan bir bakteri. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> Eve sözcüğü diğerlerinin yanı sıra “akşam” anlamına da gelir. (ç.n.)</p>
        </div>
      </div>
    </div>
  </div>
</body>
</html>
