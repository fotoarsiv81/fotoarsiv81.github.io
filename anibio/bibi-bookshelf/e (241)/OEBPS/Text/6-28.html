<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-28.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-29" xml:lang="tr-TR">Yirmi Dokuz</p>

      <p class="paragraf-2" xml:lang="tr-TR"><span xml:lang="en-US">Baranquilla’daki pist yıllardır kullanılmamaktan ot bürümüştü ama soluk renkli villa tamı tamına Claspers’ın hatırladığı gibiydi. Sahil tarafına döndü ve safir renkli sığ koylardan birine kondu. Uçağı bir yengeç şamandırasına bağlayıp suya atladı, sahile yüzdü. Sahilde bir taksiye el etti; önce bir içki dükkanına, ardından kasaba dışına gitti.</span></p>

      <p class="paragraf-2" xml:lang="tr-TR"><span xml:lang="en-US">Yüksek, oymalı kapıyı çaldığında giysileri hâlâ ıslaktı. Donna, tam beklediği gibi, eskisinden de nefes kesiciydi. Kocasının ölümüne üzüldüğünü söyledikten sonra tekrar evlenip evlenmediğini sordu. Donna, evlenmediğini söyleyerek Claspers’ı içeri davet etti. İngilizcesi hâlâ akıcıydı. Claspers evde başkasının bulunmadığına kanaat getirene kadar sarılmadı kadına. Dom Perignon’u buza yatırdılar ve üst kata çıktılar.</span></p>

      <p class="paragraf-2" xml:lang="tr-TR"><span xml:lang="en-US">Daha sonra, şafağa karşı, yatak odası balkonunda şampanyayı içerek dallarda kur dansı yapan bir çift zümrüt renkli papağanı seyrettiler. Donna hâlâ “meslekte” olup olmadığını sorunca, Claspers güldü ve uzun, çok uzun zamandır değilim, dedi.</span></p>

      <p class="paragraf-2" xml:lang="tr-TR"><span xml:lang="en-US">“E, burada ne işin var o zaman?”</span></p>

      <p class="paragraf-2" xml:lang="tr-TR"><span xml:lang="en-US">“Bir uçak bırakmaya geldim.”</span></p>

      <p class="paragraf-2" xml:lang="tr-TR"><span xml:lang="en-US">“Ne zaman geri döneceksin?”</span></p>

      <p class="paragraf-2" xml:lang="tr-TR"><span xml:lang="en-US">“Bilmem. Pilot mu lazımdı?”</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah, Boca Raton’daki Palmiye Uçuş Seçenekleri adlı şirketi arayıp uçağı nerede bulabileceklerini söyledi. Uçağın ta Kolombiya’da bulunması acente sahibini hiç memnun etmedi. Almak için adam göndermek hem zahmetli hem masraflıydı.</span></p>

      <p class="paragraf-2" xml:lang="tr-TR"><span xml:lang="en-US">Claspers, “Müşteriniz masrafları memnuniyetle ödeyecek,” dedi ve eski işvereninin kredi kartından numaraları okudu.</span></p>

      <p class="paragraf-2" xml:lang="tr-TR"><span xml:lang="en-US">“Teşekkürler,” dedi acente görevlisi. “Ama Bay Grunion’la şahsen görüşmem lazım.”</span></p>

      <p class="paragraf-2" xml:lang="tr-TR"><span xml:lang="en-US">“Çok meşgul kendisi,” dedi Claspers.</span></p>

      <p class="paragraf-2" xml:lang="tr-TR"><span xml:lang="en-US">“Siz kimsiniz peki? Adınızı alamadım?”</span></p>

      <p class="paragraf-2" xml:lang="tr-TR"><span xml:lang="en-US">“Önemsiz biri. O uçağı seviyorum, o kadar.”</span></p>

      <p class="paragraf-2" xml:lang="tr-TR"><span xml:lang="en-US">Acente görevlisi telefonu kapatıp karşısında oturan ikiliye döndü. “İşe bak,” dedi, “aradığınız uçak, Bahamalar’da değil, Kolombiya’daymış. Ne oluyor, söyler misiniz artık?”</span></p>

      <p class="paragraf-2" xml:lang="tr-TR"><span xml:lang="en-US">“Kusura bakmayın,” dedi Özel Ajan Liske.</span></p>

      <p class="paragraf-2" xml:lang="tr-TR"><span xml:lang="en-US">“Yardımınıza teşekkür ederiz,” dedi Özel Ajan Strumberg.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Driggs’in geleceği konusunda ciddi bir anlaşmazlık söz konusuydu. Egg maymunun kafasını koparmak, Ejder Kraliçe’yse bulunmasını ve sağ salim geri getirilmesini istiyordu.</span></p>

      <p class="paragraf-2" xml:lang="tr-TR"><span xml:lang="en-US">“Benim pembe o’llanım o bi’ kere,” dedi yaşlı büyücü şefkatle.</span></p>

      <p class="paragraf-2" xml:lang="tr-TR"><span xml:lang="en-US">“O’llan mo’llan di’yil o! Pis maymunun teki!”</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe, bu laflardan vazgeçmezse Egg’in ruhuna kara lanet salacağını söyledi. Hemen gidip adanın her yanını aramasını, yanına Dunhill tütünü dolu bir pipo almasını emretti. Driggs’in tütüne dayanamayıp geleceğinden emindi.</span></p>

      <p class="paragraf-2" xml:lang="tr-TR"><span xml:lang="en-US">Egg gidip balık büfesine oturdu. Ne yapacağını bilemiyordu. Karayip büyülerine tam inanmıyordu ama Ejder Kraliçe’nin gizemli bir gücü vardı sanki. Başka nasıl öylesi buruşuk bir ihtiyarla ilişkiye girecekti zaten?</span></p>

      <p class="paragraf-2" xml:lang="tr-TR"><span xml:lang="en-US">Maymunun fena harcadığı penisinin hassas durumu yüzünden kasırgadan beri seksten uzak duruyordu. Kalkış, hidrolik açıdan imkan hariciydi ama buna rağmen Ejder Kraliçe hiç anlayış göstermiyor, ne zaman uğrasa acımadan tebelleş oluyordu. Başlarda sadece canı sıkılıyordu ama artık endişelenmeye başlamıştı. Barmen kız, Driggs’in eski sahibinin anlattıklarını doğrulamıştı: Ada ahalisinden üç delikanlı, cadıdan ayrıldıktan kısa süre sonra can vermişti. Dedikodular, zehir diyordu.</span></p>

      <p class="paragraf-2" xml:lang="tr-TR"><span xml:lang="en-US">Egg adamın dediklerinin haklılığına karar verdi; yola devam zamanıydı. Hem zaten yakında işsiz kalacaktı. Grunion’ın başı, Amerikan yetkililerle fena beladaydı; Bahamalar’daki emlak zengini günleri bitmek üzereydi. Adam yaralanmadan önce bile çekilmez, ırkçı pisliğin tekiydi ayrıca. Başına gelen ve gelecekler umurunda değildi Egg’in.</span></p>

      <p class="paragraf-2" xml:lang="tr-TR"><span xml:lang="en-US">Nassau sadece kızlarıyla değil, klimalarıyla da çağırıyordu. Nassau’nun her yanında serinlenecek bir bar veya otel bulunurdu; oysa burada, Lizard Cay’de yaz enseye yapışıyor, insanı bir an rahat bırakmıyordu. Büfenin tek havalandırma pervanesinin sadece tek kanadı vardı. Kumarhane gelirinin yokluğu, gariban adanın altyapısını güdük bırakmıştı; kasırgada yıkılan elektrik direklerinin yarıdan fazlası, devrildikleri yerde öylece yatıyordu hâlâ. Elektrik varken de pek bir fayda getirmiyordu zaten; kaldığı karavanın kliması bozuktu ve sıcak üflüyordu. Orada uyuyamıyordu ve gidip kraliçenin kulübesinde gecelemek de artık akıl kârı değildi.</span></p>

      <p class="paragraf-2" xml:lang="tr-TR"><span xml:lang="en-US">Üç bira ve bir dolu karides kızartmasının ardından Nassau’ya dönmeye ve daha rahat bir iş çıkana kadar Atlantis Otel’de otopark valeliği yapmaya karar verdi.</span></p>

      <p class="paragraf-2" xml:lang="tr-TR"><span xml:lang="en-US">“Bay Ecclestone.”</span></p>

      <p class="paragraf-2" xml:lang="tr-TR"><span xml:lang="en-US">Egg taburede döndü. “Ne? Ha… Selam.”</span></p>

      <p class="paragraf-2" xml:lang="tr-TR"><span xml:lang="en-US">Egg’in çalıştığı dönemde Fox Hill hapishanesine yeni girmiş acemi gardiyanlardan Weech’ti karşısındaki. Artık Bahamalar Kraliyet Savunma Güçleri’ndeydi ve Egg, BKSG’nin sadece donanma olmadığının farkındaydı; bir sürü büyük vakada Amerikan Uyuşturucu Bürosu ve FBI ile birlikte çalışıyordu.</span></p>

      <p class="paragraf-2" xml:lang="tr-TR"><span xml:lang="en-US">“Uyuştur’cu satanları mı kovalıyo’n artık?” dedi gülerek.</span></p>

      <p class="paragraf-2" xml:lang="tr-TR"><span xml:lang="en-US">Weech tam üniformalıydı; siyah beresi, siyah güneş gözlükleri ve siyah bir yarı-otomatiği vardı. Egg delikanlının epey vücut geliştirip espri anlayışını kaybettiğini fark etti. Weech, Florida’dan bir cinayet zanlısının karısıyla burada, Rocky Town’da gizlendiğine dair haber aldıklarını söyledi. Adamın adı Grunion’dı ve bir kolunun eksikliğine rağmen son derece tehlikeli addediliyordu.</span></p>

      <p class="paragraf-2" xml:lang="tr-TR"><span xml:lang="en-US">“Vay,” dedi Egg.</span></p>

      <p class="paragraf-2" xml:lang="tr-TR"><span xml:lang="en-US">“On’n hesabına çalışıyo’muş’un.”</span></p>

      <p class="paragraf-2" xml:lang="tr-TR"><span xml:lang="en-US">“Demin is’sifa ettim.”</span></p>

      <p class="paragraf-2" xml:lang="tr-TR"><span xml:lang="en-US">“Aferin,” dedi Weech.</span></p>

      <p class="paragraf-2" xml:lang="tr-TR"><span xml:lang="en-US">Birkaç BKSG subayı daha geldi. Hepsi Weech gibi bol kaslı ve silahlıydı. Egg limana baktığında hücumbotu göremedi. Başka bir iskeleye yanaşmışlardı anlaşılan.</span></p>

      <p class="paragraf-2" xml:lang="tr-TR"><span xml:lang="en-US">Weech elindeki plana bakıyordu. “Evi Bannister Point’te,” dedi. “Kendi or’da mı şimdi? Yalan deme, bak…”</span></p>

      <p class="paragraf-2" xml:lang="tr-TR"><span xml:lang="en-US">“Yakalay’cak mısınız?”</span></p>

      <p class="paragraf-2" xml:lang="tr-TR"><span xml:lang="en-US">“Nassau’dan emir gelir gelmez.” Weech elindeki notlara göz gezdirdi. “Uçak ner’de? Pistte yoktu.”</span></p>

      <p class="paragraf-2" xml:lang="tr-TR"><span xml:lang="en-US">“Uçak gitti,” dedi Egg. “Ona da kızdı zati.”</span></p>

      <p class="paragraf-2" xml:lang="tr-TR"><span xml:lang="en-US">Weech ile diğer askerler, başkalarını kulak misafiri etmeden konuşmak üzere uzaklaşıp güneşe çıktılar. Egg üniforma içinde piştiklerini düşündü.</span></p>

      <p class="paragraf-2" xml:lang="tr-TR"><span xml:lang="en-US">Taksici Philip barın diğer ucundaydı. Egg el etti ve daha sonra havaalanına gitmek üzere anlaştılar. Önce kraliçenin kulübesinde unuttuğu altın kolyesini almaya gidecekti. Kolyenin ucunda elmas işlemeli minik bir altın çapa vardı ve Egg öylesi pahalı bir şeyi nasıl unutabildiğini bilmiyordu. Ejder Kraliçe, mahrem yerindeki ağrıyı tamamen alabilmesi için boyundan parmak uçlarına dek sürmesi gerektiğini iddia ettiği yeşilimsi krem bulamacı sürebilmek için çıkarttırmıştı önceki gece.</span></p>

      <p class="paragraf-2" xml:lang="tr-TR"><span xml:lang="en-US">“Bir husus daha, Bay Ecclestone.” Weech bir daha gelmişti yanına. “Patronuna bur’da bulunduğumuzu sö’llemezsen iyi edersin.”</span></p>

      <p class="paragraf-2" xml:lang="tr-TR"><span xml:lang="en-US">Egg başıyla deniz tarafını işaret ederek, “Yakında kendi ö’renir,” dedi. “Şur’daki onun kadını.”</span></p>

      <p class="paragraf-2" xml:lang="tr-TR"><span xml:lang="en-US">Eve yepyeni, parıltılı bir balıkçı teknesinin dümeninde kıyıya, büfeye doğru yaklaşıyordu. Egg kadının şarap terbiyeli karides güvecine bayıldığını hatırladı. Saçını lacivert bir kaptan kepinin altına toplamıştı; beyaz kotunun üstündeyse sadece bir bikini üstü vardı. Kocası teknede değildi.</span></p>

      <p class="paragraf-2" xml:lang="tr-TR"><span xml:lang="en-US">BKSG askerlerini görmemek zordu ve teknenin motorları derhal tornistan homurtusuna girişti. Eve tekneyi döndürdü; kıçta yazan adı ortaya çıktı:</span> <span class="char-style-override-2" xml:lang="en-US">Solağın İntikamı</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">“Önemi yok,” dedi Weech. “Bulamay’ca’mız bi’ yere kaçamazlar nası’ssa.”</span></p>

      <p class="paragraf-2" xml:lang="tr-TR"><span xml:lang="en-US">Egg adamın doğru söylediği kanısındaydı. Pis maymunun Dunhill dolu piposunu tezgaha bırakıp gitti.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Plover Chase’e anayasal hakları okunmuştu ya, Ajan John Wesley Weiderman bir kez daha okumakta sakınca görmedi.</span></p>

      <p class="paragraf-2" xml:lang="tr-TR"><span xml:lang="en-US">“Avukatım sizle konuşmamamı tavsiye etti,” dedi.</span></p>

      <p class="paragraf-2" xml:lang="tr-TR"><span xml:lang="en-US">“İstediğiniz an çıkar, giderim.”</span></p>

      <p class="paragraf-2" xml:lang="tr-TR"><span xml:lang="en-US">“Cody sizin için iyi biri, dedi. Açık fikirli vesaire.”</span></p>

      <p class="paragraf-2" xml:lang="tr-TR"><span xml:lang="en-US">“Kocanıza üzüldüm,” dedi, John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">“Ona girmeyelim hiç.”</span></p>

      <p class="paragraf-2" xml:lang="tr-TR"><span xml:lang="en-US">“Hastaneyi aradım. Hemşirelerden biri, dün sağ elini kımıldattığını söyledi.”</span></p>

      <p class="paragraf-2" xml:lang="tr-TR"><span xml:lang="en-US">“Şaşmam. O yüzden orada zaten,” dedi Plover Chase.</span></p>

      <p class="paragraf-2" xml:lang="tr-TR"><span xml:lang="en-US">Ajan Weiderman, Key West savcılığının Oklahoma’ya dönüp en az iki yıl hapis garantisi kaydıyla kundaklama suçundan şartlı tahliye vermeyi kabul edeceklerini söyledi.</span></p>

      <p class="paragraf-2" xml:lang="tr-TR"><span xml:lang="en-US">“Hangi suçtan yatacakmışım? Cody bu sefer tanıklık etmeyecek. Her şeyi kitabına saklıyor.”</span></p>

      <p class="paragraf-2" xml:lang="tr-TR"><span xml:lang="en-US">“Cody lazım değil bize, Bayan Chase. Kefaletle çıktıktan sonra kaçtınız; ayrı bir suç söz konusu.”</span></p>

      <p class="paragraf-2" xml:lang="tr-TR"><span xml:lang="en-US">“Tulsa’ya dönmem ben. Burada, Andrew’ya yakın kalmak istiyorum.” Tulumunun kol ağzından turuncu bir iplik ucu çekiştirdi. “Mahkemeden korkum yok. Kimseyi öldürmeye falan kalkmadım sonuçta. Kibriti çaktığımda boştu o ev.”</span></p>

      <p class="paragraf-2" xml:lang="tr-TR"><span xml:lang="en-US">Bakışıyla, hapis yatma ihtimalinden etkilenmemiş görünen özgüvenli duruşuyla, her niyeyse gözü yaşlı yakarmalar türü bir tavırla karşılaşmayı bekleyen Ajan Weiderman’ı şaşırtmıştı. Boş bir evi yakmak türünden bir anlık muhakeme hatası yüzünden başı dertte, kendine hakim, kuvvetli bir kadındı karşısındaki. Mahkeme için prova yaptığı açıktı.</span></p>

      <p class="paragraf-2" xml:lang="tr-TR"><span xml:lang="en-US">“Her türlüsüne hazırım ben.”</span></p>

      <p class="paragraf-2" xml:lang="tr-TR"><span xml:lang="en-US">“Avukatınız ahmakça bir seçim yaptığınızı söyleyecektir. Tulsa’daki davanıza bakan hakim çoktan vefat etti. Savcı soya işine girdi. Artık sizi ibret numunesi yapmak derdinde değil kimse; eyalet sadece dosyayı kapatabilmek istiyor. İki yıl, cidden adil bir öneri.”</span></p>

      <p class="paragraf-2" xml:lang="tr-TR"><span xml:lang="en-US">“İki yıl yatıp Andrew’yu mu kaybedeyim yani? Hayır, efendim. Gitmiyorum hiçbir yere.”</span></p>

      <p class="paragraf-2" xml:lang="tr-TR"><span xml:lang="en-US">Sorgu odası epey sıcaktı. John Wesley Weiderman kravatını gevşetmek istiyordu ama gevşetmedi. On iki yıllık mesleki tecrübesine rağmen, çalkantılı hayat sürmekte ısrarcı insanları hâlâ anlayamıyordu. Plover Chase suçu meslek edinenlerden değildi ama başka türlü muamele görmesini engelleyecek ne varsa yapıyordu. Oklahoma derhal geri getirilmesini istiyordu; kundaklama olayı, tehlikesiz varsayımını çürütmüştü artık.</span></p>

      <p class="paragraf-2" xml:lang="tr-TR"><span xml:lang="en-US">Ajan Weiderman, Plover Chase’e, Florida’dan sıyrılıverme teklifi aldığı için muazzam şanslı olduğunu söyledi. Anlaşıldığı kadarıyla, Monroe İlçesi eyalet savcısı, ortada çözülmemiş bir cinayet dururken, kısıtlı kaynaklarını zırva bir aşk üçgenine harcamak istemiyordu.</span></p>

      <p class="paragraf-2" xml:lang="tr-TR"><span xml:lang="en-US">“Okudum onu,” diyerek lafını kesti Plover Chase. “Gazeteye izin veriyorlar, sağ olsunlar.”</span></p>

      <p class="paragraf-2" xml:lang="tr-TR"><span xml:lang="en-US">“Söz konusu delikanlı, Phinney, taammüden öldürülmüş. Katilinin yakalanması için ciddi baskı var.”</span></p>

      <p class="paragraf-2" xml:lang="tr-TR"><span xml:lang="en-US">“Yakalarlar umarım.”</span></p>

      <p class="paragraf-2" xml:lang="tr-TR"><span xml:lang="en-US">“Kısacası,” dedi Ajan Weiderman, “sizi evinize yollayıp vergi mükelleflerini masraftan kurtarma derdindeler. Ancak iadeye direnmeye devam etmekte ve mahkemeye çıkmakta ısrar eder ve gazetecilerle yine konuşursanız...”</span></p>

      <p class="paragraf-2" xml:lang="tr-TR"><span xml:lang="en-US">“Hey! O muhabir beni kendi aradı!”</span></p>

      <p class="paragraf-2" xml:lang="tr-TR"><span xml:lang="en-US">“...Key West savcılığını kızdıracaksınız; onlar da üzerinize gelecek. Kundakçılıktan beş yıl yatacaksınız ve cezanız bittiğinde sizi gene Oklahoma’ya, diğer cezanızı çekmeye yollayacaklar.”</span></p>

      <p class="paragraf-2" xml:lang="tr-TR"><span xml:lang="en-US">Tınmamıştı Plover Chase. “Kundakçılıktan beraat etmeyi planlıyorum,” dedi.</span></p>

      <p class="paragraf-2" xml:lang="tr-TR"><span xml:lang="en-US">Ajan John Wesley Weiderman, Plover Chase’e deli olmadığını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Olay sırasında öyleydim ama!”</span></p>

      <p class="paragraf-2" xml:lang="tr-TR"><span xml:lang="en-US">“Jüri kolay yutmayacaktır.”</span></p>

      <p class="paragraf-2" xml:lang="tr-TR"><span xml:lang="en-US">“Andrew gibi konuştunuz şimdi.”</span></p>

      <p class="paragraf-2" xml:lang="tr-TR"><span xml:lang="en-US">Gitme zamanı gelmişti. Ajan kalktı, ceketini ilikledi. “Eh… İyi şanslar öyleyse.”</span></p>

      <p class="paragraf-2" xml:lang="tr-TR"><span xml:lang="en-US">Plover Chase burnunu buruşturarak gülümsedi. “Ne zamandır peşimdesiniz, Ajan Weiderman?”</span></p>

      <p class="paragraf-2" xml:lang="tr-TR"><span xml:lang="en-US">Arabasına giderken, bir taksi az ilerde, bir ağaç gölgesinde durdu. Kapısı açıldı; içinden, elinde kesekağıdından bir torbayla Cody Parish çıktı ve tutukevine yöneldi.</span></p>

      <p class="paragraf-2" xml:lang="tr-TR"><span xml:lang="en-US">Taksinin gitmeyip beklemesi John Wesley Weiderman’a tuhaf göründü. Açık taksimetre ucuz bir şey değildi ve genç Cody para içinde yüzenlerden sayılmazdı. Ajan seslendiğinde, beriki çizgi filmlerdeki gibi aniden durdu.</span></p>

      <p class="paragraf-2" xml:lang="tr-TR"><span xml:lang="en-US">“Ha… Hey!” Serbest eliyle selama benzer bir hareket yaptı.</span></p>

      <p class="paragraf-2" xml:lang="tr-TR"><span xml:lang="en-US">John Wesley Weiderman kravatını gevşeterek otoparkın diğer tarafına ilerledi. Sıcak yüzünden kaldırımdan resmen buhar yükseliyordu.</span></p>

      <p class="paragraf-2" xml:lang="tr-TR"><span xml:lang="en-US">“Az evvel Bayan Chase’le görüştüm,” dedi.</span></p>

      <p class="paragraf-2" xml:lang="tr-TR"><span xml:lang="en-US">Cody pek telaşlıydı; sandaletlerini sürüyerek yürüyordu. “Ya? Ben de şimdi gidiyordum…”</span></p>

      <p class="paragraf-2" xml:lang="tr-TR"><span xml:lang="en-US">“İşlerin nereye varacağını merak ediyorsundur herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Ha, tabii... Tabii.” Yanakları kıpkırmızı, gerdanı ter içindeydi.</span></p>

      <p class="paragraf-2" xml:lang="tr-TR"><span xml:lang="en-US">“Söyleyeyim o zaman,” dedi Ajan Weiderman. “Bayan Chase, ne düşünürse düşünsün, Tulsa’ya dönüyor. Savcılık kundaklama davasını uzattıkça uzatacak ve sonunda hücresinde çürüdüğünü, Bay Yancy’nin kendisiyle hiç mi hiç ilgilenmediğini anlayıp keşke Oklahoma’ya dönüp cezamı çekseydim, diyecek. Avukatı nihayet aklının başına gelmesine sevinecek ve ertesi sabah ikimiz uçağa atlayıp memlekete döneceğiz.”</span></p>

      <p class="paragraf-2" xml:lang="tr-TR"><span xml:lang="en-US">Cody hapşıracakmış ama hapşıramıyormuş gibi bakıyordu. “Ha,” diyebildi.</span></p>

      <p class="paragraf-2" xml:lang="tr-TR"><span xml:lang="en-US">“İyi misin sen?”</span></p>

      <p class="paragraf-2" xml:lang="tr-TR"><span xml:lang="en-US">“Ha… Evet evet. Hava… Elli derece falan sanki.”</span></p>

      <p class="paragraf-2" xml:lang="tr-TR"><span xml:lang="en-US">“Torbada ne var?”</span></p>

      <p class="paragraf-2" xml:lang="tr-TR"><span xml:lang="en-US">“Kitap falan. Çok okur da…”</span></p>

      <p class="paragraf-2" xml:lang="tr-TR"><span xml:lang="en-US">“Ben de… Bir bakabilir miyim?” John Wesley Weiderman torbayı Cody’nin elinden alıp içine baktı. “Bundan endişeleniyordum işte.”</span></p>

      <p class="paragraf-2" xml:lang="tr-TR"><span xml:lang="en-US">“Of ya… Yapma işte…”</span></p>

      <p class="paragraf-2" xml:lang="tr-TR"><span xml:lang="en-US">“Yok yok, dokunmayacağım hiçbirine,” dedi Ajan Weiderman. “Sen de dokunmayacaksın.”</span></p>

      <p class="paragraf-2" xml:lang="tr-TR"><span xml:lang="en-US">Torbada bir adet plastik Liberace maskesi ve bir adet krom kaplama oyuncak tabanca vardı. Cody’nin niyeti gerçek aşkını hapishaneden kaçırmaktı.</span></p>

      <p class="paragraf-2" xml:lang="tr-TR"><span xml:lang="en-US">“Kitap ve film yapacakları zaman yani… Günlükte kıyak durur diye düşünmüştüm… Gizemli bir adamla kaçıyor falan…” Fısıldayarak konuşuyordu. “Şey… Sadece elli üç sayfa yazım var ve New York’taki yayıncı o kadarının yetmeyeceğini söyledi… Daha fazla malzeme lazımmış.”</span></p>

      <p class="paragraf-2" xml:lang="tr-TR"><span xml:lang="en-US">Ajan Weiderman torbayı Cody’ye verdi. “Bu taksi de kaçış arabanız mı?”</span></p>

      <p class="paragraf-2" xml:lang="tr-TR"><span xml:lang="en-US">“Ya, değil mi?” Ağlamaklıydı Cody. “Bazen tam salak oluyorum.”</span></p>

      <p class="paragraf-2" xml:lang="tr-TR"><span xml:lang="en-US">“Salak az kalıyor,” dedi Ajan John Wesley Weiderman. “Şimdi o taksiye atlıyor ve dosdoğru otogara gidiyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Baş üstüne.”</span></p>

      <p class="paragraf-2" xml:lang="tr-TR"><span xml:lang="en-US">“Gözüne kestirdiğin ilk otobüse atlıyorsun. Neresi olursa.”</span></p>

      <p class="paragraf-2" xml:lang="tr-TR"><span xml:lang="en-US">“Anladım. Teşekkür ederim. Ciddiyim.” Cody geri giderken torbayı yere bıraktı ve ayağıyla kenara itti. “Ha,” dedi, “Bayan Chase’e onu delicesine sevdiğimi söyler misiniz?”</span></p>

      <p class="paragraf-2" xml:lang="tr-TR"><span xml:lang="en-US">“Lafı geçerse,” dedi Ajan John Wesley Weiderman.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy uzandığı yerden, körfez üstüne ilerleyen kocaman, pamuksu bulutu seyrediyordu. Komşu ev manzaradan çekileli beri, her akşam başka gösteri izliyordu. Akşamüzeri, çöp kamyonları, 4x4’ünden hüzünle izleyen Evan Shook’un bakışları altında evden kalan molozları ve külleri götürmüştü. Evan Shook, Yancy’ye, mülk ile sigorta parasının tümünün boşanmaya gittiğini anlatmıştı. Boşandığı eşiyle emlakçı konusunda dahi anlaşamamışlardı. Metresiyse Shook’u terk edip, kendi web sitesine sahip bir müzisyenle takılmaya başlamıştı. Yancy istese de üzülemiyordu Evan Shook’a. Tamam, Bonnie yakmamalıydı adamın evini ama esas en başta yapılmaması gereken, evin ta kendisiydi.</span></p>

      <p class="paragraf-2" xml:lang="tr-TR"><span xml:lang="en-US">En azından izin verilen yüksekliği aşmamalıydı.</span></p>

      <p class="paragraf-2" xml:lang="tr-TR"><span xml:lang="en-US">En azından ayın gökteki seyahatini kapamamalıydı.</span></p>

      <p class="paragraf-2" xml:lang="tr-TR"><span xml:lang="en-US">Rosa, Miami trafiğine takılmıştı; Yancy kulaklıklarını taktı, bir cigaralık yaktı ve yeni bir Barbancourt şişesi açtı. Bonnie’nin</span> <span class="char-style-override-2" xml:lang="en-US">Citizen</span><span xml:lang="en-US">’a verdiği gerzek röportaj yüzünden adı yine gazetelerdeydi. Muhabirin attığı manşet şöyleydi: KAÇAK SEKS SUÇLUSUNUN ATEŞLİ SONU. Muhabire anlattığına bakılırsa, Bonnie evi sırf Yancy’ye aşkından kaynaklanan bir anlık, delice bir hata sonucu yakmıştı. Ardından, en nahoş tarafı Mallory Meydanı’nda gerçekleşmiş ilişkilerini allaya pullaya aktarmıştı.</span></p>

      <p class="paragraf-2" xml:lang="tr-TR"><span xml:lang="en-US">Haber epey ses getirmişti ve Yancy, telefonlarına çıkmadığı için Şerif Sonny Summers’a kızamıyordu. Nick Stripling’in tutuklanıp Florida’ya getirilmesiyle yumuşayacaktı ve o noktada rolünün altını çizmesi gerekecekti.</span></p>

      <p class="paragraf-2" xml:lang="tr-TR"><span xml:lang="en-US">Ama işte tam bu sırada çıkan haberin yarattığı dalga, Yancy’nin jüri karşısında tanıklık etmesini imkansızlaştırmıştı; Stripling’in yakalanıp yargılanmasındaki rolü tamamen gizli kalmak zorundaydı. Zaten Yancy başka hiçbir şartta Mendez sahtekarına başvurmazdı. İhbar Hattı’nı kullanmak nahoş bir hamleydi ama Yancy, FBI’ın kılı kırk yarma meraklısı, aşırı temkinli ajanlarından sıkılmıştı.</span></p>

      <p class="paragraf-2" xml:lang="tr-TR"><span xml:lang="en-US">Steve Earle’ün yeni albümünü indirdi ve bulut kalabalığının mora dönüşüşünü seyre daldı. Rosa nihayet geldiğinde sinekler iyice azıtmışlardı; ama dışarda kalmak ve komşudaki suç mahalline bakmak istedi. Normal bir iş günü geçirmişti; masasına hep yetişkinler getirilmişti ve morali fena değildi. Rüzgarın hızı kesilmişti; Yancy mangalı yaktı. Burton geçerken uğramış, çoğu yasal avlanmış bir sürü ıstakoz bırakmıştı.</span></p>

      <p class="paragraf-2" xml:lang="tr-TR"><span xml:lang="en-US">“Aşkı uğruna böylesi dramatik bir eylem yapan seksi bir kadın,” dedi Rosa neşeyle, “pek çok erkeğin gururunu kabartırdı.”</span></p>

      <p class="paragraf-2" xml:lang="tr-TR"><span xml:lang="en-US">“Ya, evet. Alakasız birinin evini yakmak… Tam film konusu.”</span></p>

      <p class="paragraf-2" xml:lang="tr-TR"><span xml:lang="en-US">“Sana hâlâ âşık, Andrew. Orası açık.”</span></p>

      <p class="paragraf-2" xml:lang="tr-TR"><span xml:lang="en-US">“Valla benim bir ilişkiden tek beklediğim normal neşedir,” dedi Yancy. “Fazla mı istiyorum?”</span></p>

      <p class="paragraf-2" xml:lang="tr-TR"><span xml:lang="en-US">“Belki doktorun karısıyken geçirdiği sıkıcı hayattaki gibi ilgi merkezi olmayı özlemiştir. Manşetlere çıkmak uyuşturucu gibidir. Öyle diyorlar yani.”</span></p>

      <p class="paragraf-2" xml:lang="tr-TR"><span xml:lang="en-US">“Öyle mi diyorlar?” Sırıtıyordu Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ciddiyim ben.”</span></p>

      <p class="paragraf-2" xml:lang="tr-TR"><span xml:lang="en-US">“Şekersin.”</span></p>

      <p class="paragraf-2" xml:lang="tr-TR"><span xml:lang="en-US">“Kaç tane çektin ben gelene kadar?”</span></p>

      <p class="paragraf-2" xml:lang="tr-TR"><span xml:lang="en-US">Istakozlar harikaydı. Yemeğin sonunda kabukları kanala attılar ve sazlık mercanlarının üşüşmesini seyrettiler. Ardından eve döndüler ve karanlıkta banyoya girdiler. Yancy, açık pencereden esen rüzgarın saçlarıyla oynadığı Rosa’nın üzerine çıkarken banyo perdesinde bir hamamböceği gördü. Ama bu seferlik anın tadını bozmayıp ses çıkarmamayı seçti. Hareketleri yavaştı; uzaydaymışçasına ağırlıksızdılar adeta.</span></p>

      <p class="paragraf-2" xml:lang="tr-TR"><span xml:lang="en-US">Gece yarısı havlulara sarınmış dans ederlerken cep telefonu çaldı. Baktı; numarayı tanımadığı için açmadı. Ertesi sabah yine aynı numara arayınca açtı. Arayan, Neville Stafford’dı.</span></p>

      <p class="paragraf-2" xml:lang="tr-TR"><span xml:lang="en-US">“İyi misin?”</span></p>

      <p class="paragraf-2" xml:lang="tr-TR"><span xml:lang="en-US">“İyi… Ne zaman gel’ce’n?”</span></p>

      <p class="paragraf-2" xml:lang="tr-TR"><span xml:lang="en-US">“Niye? Bir şey mi var?”</span></p>

      <p class="paragraf-2" xml:lang="tr-TR"><span xml:lang="en-US">“Var. Krissofır gitti.”</span></p>

      <p class="paragraf-2" xml:lang="tr-TR"><span xml:lang="en-US">“Ne demek ‘gitti’?”</span></p>

      <p class="paragraf-2" xml:lang="tr-TR"><span xml:lang="en-US">“Dün gece aradıydım.”</span></p>

      <p class="paragraf-2" xml:lang="tr-TR"><span xml:lang="en-US">“İnanılır gibi değil,” dedi Yancy. Öyleydi oysa.</span></p>

      <p class="paragraf-2" xml:lang="tr-TR"><span xml:lang="en-US">“Gel bence.”</span></p>

      <p class="paragraf-2" xml:lang="tr-TR"><span xml:lang="en-US">“Hemen.” Telefonu kapayıp umutla Rosa’ya baktı.</span></p>

      <p class="paragraf-2" xml:lang="tr-TR"><span xml:lang="en-US">“Andrew, seni seviyorum,” dedi Rosa. “Oraya tekrar gidecek kadar değil ama.”</span></p>
    </div>
  </div>
</body>
</html>
