<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-9.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-10" xml:lang="tr-TR">On</p>

      <p class="paragraf-2" xml:lang="tr-TR"><span xml:lang="en-US">Evan Shook’un fikrine göre, sadece mazoşistlerle aptallar bütün bir yazı Keys’te geçirebilirdi. Rutubet cinai, sineklerse pes etmeyen cinstendi ama işte, gidemiyordu buradan. Oğulları Maryland’de, yaz kampında ergen enerjisi boşaltıyor, karısı kitap kulübü tayfasıyla Ege gezisinde gününü gün ediyor ve metresi Vermont’taki bir festivalde, muhtemelen bir müzisyenle al takke ver külah takılıyordu.</span></p>

      <p class="paragraf-2" xml:lang="tr-TR"><span xml:lang="en-US">Big Pine Key’deki inşaat projesiyse, Evan Shook’un çorbaya dönmüş dünyasında baş belası konumunu sürdürüyordu. Mülkü emlak piyasasının çöküşünden sonra satın almış, iki yıl bekledikten sonra, üst kalite ada villalarına talebin patlayacağı umuduyla kazmayı vurmuştu. Yanılmıştı. Evi bir türlü bitirememişti ve fiyatta şimdiden dört defa tenzilata gitmişti. Doğru dürüst paralı alıcıların çoğu, lokanta ve barlara uzak kalmamak adına Key West’e daha yakın yerleri tercih ediyordu. Duval Sokağı’ndan uzaklaşıldıkça, alkollü araba kullanma cezasına çarptırılma riski artıyordu ve Big Pine’ın arzulanan merkeze uzaklığı kırk yedi kilometreydi.</span></p>

      <p class="paragraf-2" xml:lang="tr-TR"><span xml:lang="en-US">Buna rağmen Evan Shook, önce ölü rakun, ardından arı kovanıyla gelen tuhaf talihsizliklere kadar umut verici gelişmeler yaşamıştı. Kovan meselesinin ardından bir hışım belediyeye koşmuş ama bırak ilgiliyi, şikayeti için adını alacak tek kişi dahi bulamamıştı. Sonunda tarım işlerinden bir görevliye ulaşabilmişti.</span></p>

      <p class="paragraf-2" xml:lang="tr-TR"><span xml:lang="en-US">“Genel ilaçlama yapıp, adada ne kadar arı varsa ortadan kaldırılmalı!” demişti öfkeyle. “Avcılara da rakun başına elli dolar verdiniz mi, tamamdır!”</span></p>

      <p class="paragraf-2" xml:lang="tr-TR"><span xml:lang="en-US">“Hiç komik değil,” demişti tarım işleri görevlisi.</span></p>

      <p class="paragraf-2" xml:lang="tr-TR"><span xml:lang="en-US">“Ne kadar emlak vergisi ödediğimi biliyor musun sen? Yıllık maaşını üçe katlar!”</span></p>

      <p class="paragraf-2" xml:lang="tr-TR"><span xml:lang="en-US">“Ben size bir tavsiyede bulunayım,” demişti görevli. “Mülkünüzü doğru dürüst koruma altına alın.”</span></p>

      <p class="paragraf-2" xml:lang="tr-TR"><span xml:lang="en-US">“Aman ne tavsiye!”</span></p>

      <p class="paragraf-2" xml:lang="tr-TR"><span xml:lang="en-US">Bitmemiş inşaat, yaban hayvanlarına karşı elzem korumayı sağlayacak kapı ve pencerelerin yokluğundan mustaripti. Evan Shook, fırtınaya açık bölgelere şart koşulan darbeye dayanıklı, pahalı camlara para harcamadan önce, evi kendi isteklerine göre donatmaya hevesli birine satmayı umuyordu.</span></p>

      <p class="paragraf-2" xml:lang="tr-TR"><span xml:lang="en-US">Arabasına atlayıp geri dönerken bir kez daha, evi bir emlakçıya teslim edip Syracuse’a dönmeyi düşündü. Ancak kâr olanağı bunca düşmüş ve daha düşecek gibi görünürken, üstüne bir de komisyon ödemeye hiç niyeti yoktu. Hem internet varken emlakçıyı ne yapacaktı?</span></p>

      <p class="paragraf-2" xml:lang="tr-TR"><span xml:lang="en-US">Aynı sabah Oslo’dan evi görmeye orta yaşlı eşcinsel bir çift gelecekti. Adamlardan birinin, derin denizlerdeki petrol sondajlarında kullanılan malzemeleri üreten bir şirketi vardı ve Evan Shook para kokusunu almıştı. E-postalarında tüm ağırlığı “ılık Florida kışları”, “yan gel yat tarzı tropik hayat” ve “kartpostallara layık günbatımları”na vermişti.</span></p>

      <p class="paragraf-2" xml:lang="tr-TR"><span xml:lang="en-US">Tipik Kuzeyliler hesabı, çift erkenden evi görmeye gelmişti. Evan arabasını park ederken, iki adamın çitlerin yanında, tuhaf komşusu Yancy’yle sohbet ettiğini gördü. Yancy’nin pantolonunun olmadığını ve Norveçli çiftin adamın kıçından gözlerini alamadıklarını fark etmemekse imkansızdı.</span></p>

      <p class="paragraf-2" xml:lang="tr-TR"><span xml:lang="en-US">İçi çekildi Evan Shook’un.</span> <span class="char-style-override-2" xml:lang="en-US">Bu ne be?</span> <span xml:lang="en-US">İhtimalleri düşünmek üzere klimalı 4x4’ünde beklemeyi seçti.</span></p>

      <p class="paragraf-2" xml:lang="tr-TR"><span xml:lang="en-US">Yancy’nin kadınlardan hoşlandığı kesindi, evet ama kim bilir, belki biseksüeldi? Eğer öyleyse ve Norveçliler hoşlandıysa, evi satma konusunda avantaj kazanacak demekti. Neme lazım düşüncesiyle, Yancy’nin özel sergisine müdahale etmemeye karar verdi. Radyoda kanal arıyormuş ve bir yandan telefonda konuşuyormuş pozlarına büründü. Dikiz aynasından yüzünü kontrol etti ve arı sokması şişlerinin iyice geçtiğini görerek sevindi.</span></p>

      <p class="paragraf-2" xml:lang="tr-TR"><span xml:lang="en-US">Derken Yancy pantolonunu giyip evine döndü. Evan Shook derhal arabadan indi ve Peter ile Ole adındaki ikiliyi selamlamak üzere hızla yanlarına seğirtti. Gayet formda, beyaz tenli ikili, İngilizceyi Evan Shook’tan daha iyi konuşuyordu.</span></p>

      <p class="paragraf-2" xml:lang="tr-TR"><span xml:lang="en-US">“Bay Yancy’yle tanışmışsınız. Sıradışı biridir.”</span></p>

      <p class="paragraf-2" xml:lang="tr-TR"><span xml:lang="en-US">“Evet,” dedi Ole. “Yaşadığı için şanslı sahiden.”</span></p>

      <p class="paragraf-2" xml:lang="tr-TR"><span xml:lang="en-US">“Pardon?”</span></p>

      <p class="paragraf-2" xml:lang="tr-TR"><span xml:lang="en-US">Norveçli ikili bakıştı. “Dün gece başına geleni anlatmadı mı size?” dedi Peter.</span></p>

      <p class="paragraf-2" xml:lang="tr-TR"><span xml:lang="en-US">“Yok, henüz konuşmadık,” dedi Evan Shook.</span> <span class="char-style-override-2" xml:lang="en-US">Eyvah</span><span xml:lang="en-US">, diye geçirdi içinden.</span></p>

      <p class="paragraf-2" xml:lang="tr-TR"><span xml:lang="en-US">“Akşam koşusunda saldırıya uğramış,” dedi Ole.</span></p>

      <p class="paragraf-2" xml:lang="tr-TR"><span xml:lang="en-US">“Koşu mu yapıyormuş?” Evan Shook’a mümkün görünüyordu. Yancy epey zayıftı sonuçta. “Soygun falan mı?”</span></p>

      <p class="paragraf-2" xml:lang="tr-TR"><span xml:lang="en-US">“Isırılmış,” dedi Peter. “Yaban köpekleri.”</span></p>

      <p class="paragraf-2" xml:lang="tr-TR"><span xml:lang="en-US">“Sürüymüş hem de,” diye ekledi Ole.</span></p>

      <p class="paragraf-2" xml:lang="tr-TR"><span xml:lang="en-US">Şaşakalmıştı Evan Shook. O güne dek, adada başıboş gezen yaban köpeklerine dair hiçbir şey duymamıştı. Norveçlilere bakılırsa, hayvanlar Yancy’nin “mabadını paralamışlardı.”</span></p>

      <p class="paragraf-2" xml:lang="tr-TR"><span xml:lang="en-US">“Boğazına atlamalarına ramak kala kurtulmayı başarmış,” dedi Peter.</span></p>

      <p class="paragraf-2" xml:lang="tr-TR"><span xml:lang="en-US">“Nerede olmuş bunlar?”</span></p>

      <p class="paragraf-2" xml:lang="tr-TR"><span xml:lang="en-US">Ole parmağıyla işaret etti. “Tam şurada, sokağınızın başında.”</span></p>

      <p class="paragraf-2" xml:lang="tr-TR"><span xml:lang="en-US">“Feci,” diye mırıldandı Evan Shook.</span> <span class="char-style-override-2" xml:lang="en-US">Her açıdan feci</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">“İlk defa olmuyormuş. Öyle dedi Bay Yancy. Normalde yanına ayı kovan spreylerden alırmış ama dün gece unutmuş.”</span></p>

      <p class="paragraf-2" xml:lang="tr-TR"><span xml:lang="en-US">Çaresiz kafa salladı Evan Shook.</span> <span class="char-style-override-2" xml:lang="en-US">Ayı kovan… Yok artık</span><span xml:lang="en-US">!</span></p>

      <p class="paragraf-2" xml:lang="tr-TR"><span xml:lang="en-US">Norveçliler kartpostallara layık günbatımı manzaralı müstakbel evlerine bakıyorlardı ama göz ucuyla ve korkuyla sokağı kestikleri belliydi.</span></p>

      <p class="paragraf-2" xml:lang="tr-TR"><span xml:lang="en-US">“İnanın,” dedi Evan Shook, “bugüne dek başıboş gezen bir yavru köpeğe bile rastlamadım ben buralarda.”</span></p>

      <p class="paragraf-2" xml:lang="tr-TR"><span xml:lang="en-US">Peter, İskandinavlara has zıvanadan çıkartıcı kayıtsızlıkla omuz silkti. “Bay Yancy bize izleri gösterdi,” dedi. “Feciydi.”</span></p>

      <p class="paragraf-2" xml:lang="tr-TR"><span xml:lang="en-US">“Eh, umarım Hayvan Kontrol Birimi’ne haber vermiştir. Vermemişse bile emin olun,</span> <span class="char-style-override-2" xml:lang="en-US">ben</span> <span xml:lang="en-US">vereceğim. Başıboşların hepsinin toplanıp halledileceğine bizzat söz veriyorum. Şimdi, lütfen, gelin size sarayınızı gezdireyim.”</span></p>

      <p class="paragraf-2" xml:lang="tr-TR"><span xml:lang="en-US">Ole özür dilercesine kafa salladı. “Vaktinizi harcamak istemeyiz, Bay Shook.”</span></p>

      <p class="paragraf-2" xml:lang="tr-TR"><span xml:lang="en-US">“Yok, olur mu öyle şey hiç?”</span></p>

      <p class="paragraf-2" xml:lang="tr-TR"><span xml:lang="en-US">“Maalesef artık ilgilenmiyoruz,” dedi Peter. “Aklımızdaki yer böyle değildi.”</span></p>

      <p class="paragraf-2" xml:lang="tr-TR"><span xml:lang="en-US">“Ev gerçekten havadar ve hoş,” diye lafa girdi Ole. “Eminim başka birileri için harika bir ev olacaktır.”</span></p>

      <p class="paragraf-2" xml:lang="tr-TR"><span xml:lang="en-US">Sanki biri iğneyi batırmış, omurilik sıvısını çekiyordu. “Lütfen,” dedi, Evan Shook, “hem fiyatta çok esneğim… İçeri bir girelim, güneşten çekilelim… İşçiler öğlene ancak gelirler.”</span></p>

      <p class="paragraf-2" xml:lang="tr-TR"><span xml:lang="en-US">“Bizim kedilerimiz var,” dedi Peter. “Anlayacağınız, bu mahalle bize uygun değil.”</span></p>

      <p class="paragraf-2" xml:lang="tr-TR"><span xml:lang="en-US">Ole kibarca açıkladı: “Köpek sürülerinden kaçamayacak kadar yaşlılar. Inge, on bir ve Torhilda, on üç yaşında…”</span></p>

      <p class="paragraf-2" xml:lang="tr-TR"><span xml:lang="en-US">“Vah vah…” Evan Shook’un sesi patlayan lastik gibi çıkmıştı.</span></p>

      <p class="paragraf-2" xml:lang="tr-TR"><span xml:lang="en-US">Norveçliler Shook’un elini sıkıp kiralık arabalarına atlayarak gittiler. Evan Shook dönüp çitin ötesine, sundurmasının kenarına yaslanmış duran Yancy’ye baktı. Köpek saldırılarına karşı tetikte bekler gibiydi; kolunun altında galiba bir çifte vardı. Evan Shook yere tükürdü ve omuzları düşük bir yürüyüşle 4x4’ünün klimalı serinliğine ilerledi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Doktor Rosa Campesino kendi gözüyle görmek için ısrar etmişti.</span></p>

      <p class="paragraf-2" xml:lang="tr-TR"><span xml:lang="en-US">“Andrew,” dedi, “canlı birinde bundan beter halde göt görmemiştim hiç!”</span></p>

      <p class="paragraf-2" xml:lang="tr-TR"><span xml:lang="en-US">“Gaddar kırmanın tekiydi.”</span></p>

      <p class="paragraf-2" xml:lang="tr-TR"><span xml:lang="en-US">“Kıpırdama.”</span></p>

      <p class="paragraf-2" xml:lang="tr-TR"><span xml:lang="en-US">Rosa yaraya pansuman yaparken Yancy, Bonnie Witt’in kocasına saldırdığı yerden ısırılmanın gülünçlüğünü düşünüyordu.</span></p>

      <p class="paragraf-2" xml:lang="tr-TR"><span xml:lang="en-US">“Valla koca bir ısırık almış,” dedi Rosa. “Kaldı ki sende doğru dürüst et yok…”</span></p>

      <p class="paragraf-2" xml:lang="tr-TR"><span xml:lang="en-US">“Başka dikkate değer özelliklerim var.” Yüzüstü yatıyordu; Rosa bacağına uzanan eli pansuman pamuğuyla kovaladı.</span></p>

      <p class="paragraf-2" xml:lang="tr-TR"><span xml:lang="en-US">“Birkaç dikiş atsak iyi olabilir,” dedi doktor. “Neme lazım diye çantamı yanıma almıştım zaten.”</span></p>

      <p class="paragraf-2" xml:lang="tr-TR"><span xml:lang="en-US">“Harbi utanç verici ikinci randevumuz da böylece şahbaz olur.”</span></p>

      <p class="paragraf-2" xml:lang="tr-TR"><span xml:lang="en-US">“Kes artık, Andrew.”</span></p>

      <p class="paragraf-2" xml:lang="tr-TR"><span xml:lang="en-US">Miami’den eve dönüş, tek kalça üzerinde yan oturmak zorunda kalınca normalinden daha sinir bozucu geçmişti. Bonnie Witt’in saçma sapan yoga pozisyonlarından bile beterdi. Kafası betona çarpmaktan zonklayarak geçen üç saate yakın sürenin sonunda arabadan kireçlenmeden mustarip bir yengeç gibi inmişti.</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah Rosa’ya telefon açıp Eve Stripling’in evinde yaşadıklarını anlatmıştı. Rosa, programındaki son otopsiyi –sıradan bir intihar vakası– bitirir bitirmez geleceğini söylemişti. Yancy, oturmak fazlasıyla azap verdiğinden, ayakta beklemiş, arada komşu garabeti görmek için bekleyen Norveçli bir çiftle çene çalmıştı.</span></p>

      <p class="paragraf-2" xml:lang="tr-TR"><span xml:lang="en-US">Rosa geldiğinde müthiş çekiciydi ya, üstünü değişip harika bir plaj elbisesi giydikten sonra bile Yancy’nin hamle yapacak hali yoktu.</span></p>

      <p class="paragraf-2" xml:lang="tr-TR"><span xml:lang="en-US">Doktor kafasındaki şişi incelerken, “Var ya,” dedi Yancy, “bizden süper dedektif ikilisi olur.”</span></p>

      <p class="paragraf-2" xml:lang="tr-TR"><span xml:lang="en-US">“Ne kadar içtin sen?”</span></p>

      <p class="paragraf-2" xml:lang="tr-TR"><span xml:lang="en-US">“İnsaf be, kadın… Evde ağrı kesicim kalmamıştı.”</span></p>

      <p class="paragraf-2" xml:lang="tr-TR"><span xml:lang="en-US">“Sarhoşlarla yatmam. O kadar.”</span></p>

      <p class="paragraf-2" xml:lang="tr-TR"><span xml:lang="en-US">İç çekti Yancy. “Hep kural, hep kural.”</span></p>

      <p class="paragraf-2" xml:lang="tr-TR"><span xml:lang="en-US">Rosa köşeye bırakılmış çifteyi sorunca Yancy, lokanta teftişlerinin tehlikeli olabildiğini söyledi. Rosa tatlı patatesle balık kızartacağını ve her bir lokmasını yemezse bir daha görüşmeyeceklerini beyan etti.</span></p>

      <p class="paragraf-2" xml:lang="tr-TR"><span xml:lang="en-US">“Ha, bir de,” dedi, “Key Largo’ya uğrayıp ev yapımı havuçlu pasta aldım.”</span></p>

      <p class="paragraf-2" xml:lang="tr-TR"><span xml:lang="en-US">“Nereden?”</span></p>

      <p class="paragraf-2" xml:lang="tr-TR"><span xml:lang="en-US">“Ne fark edecek?”</span></p>

      <p class="paragraf-2" xml:lang="tr-TR"><span xml:lang="en-US">“Rosa, anlamıyorsun. Sağlık raporlarını görüyorum ben. Her mutfağın nesi pis, biliyorum.”</span></p>

      <p class="paragraf-2" xml:lang="tr-TR"><span xml:lang="en-US">Rosa dişlenmiş kalçayı dikmeye girişirken, sesini kesmesini emretti. Yancy, mahrem nahoşluklardan kaçınmak adına nasıl</span> <span class="char-style-override-2" xml:lang="en-US">Abbey Road</span><span xml:lang="en-US">’un</span><span class="dipp" style="font-size:0.82em;"><a class="footnote-link" href="#footnote-225-18" id="footnote-225-18-backlink">18</a></span> <span xml:lang="en-US">ilk yüzü çalarken ana rahmine düştüğünü anlattı.</span></p>

      <p class="paragraf-2" xml:lang="tr-TR"><span xml:lang="en-US">“İkinci yüzü diyorsun,” dedi Rosa. “Potpuri kısmı.”</span></p>

      <p class="paragraf-2" xml:lang="tr-TR"><span xml:lang="en-US">“Yok, birinci yüz. Anneme bakılırsa, mühim an</span> <span class="char-style-override-2" xml:lang="en-US">Maxwell’s Silver Hammer</span><span class="dipp" style="font-size:0.82em;"><a class="footnote-link" href="#footnote-225-19" id="footnote-225-19-backlink">19</a></span> <span xml:lang="en-US">sırasında gerçekleşmiş.”</span></p>

      <p class="paragraf-2" xml:lang="tr-TR"><span xml:lang="en-US">“Şimdi anlaşıldı.”</span></p>

      <p class="paragraf-2" xml:lang="tr-TR"><span xml:lang="en-US">Dikiş bitince Yancy’yi kaldırıp oturttu ve bir sürahi dolusu su içirdi. Yancy, sarhoşluğu geçmeye başlayınca, Eve Stripling’in evinin açığına kondurulmuş deniz uçağından bahsetti.</span></p>

      <p class="paragraf-2" xml:lang="tr-TR"><span xml:lang="en-US">“Uçuşları takip eden bir web sitesinden kuyruk numarasını kontrol ettim. Boca Raton’daki bir firmadan kiralanmış bir Cessna Caravan. Önceki gün Congo Town’dan gelmiş ve Opa-Locka’da gümrüğe girmiş. Her şeyi yasal.”</span></p>

      <p class="paragraf-2" xml:lang="tr-TR"><span xml:lang="en-US">“Congo Town nerede?” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">“Bahamalar’da.” Başparmağıyla doğuyu işaret etti. “Andros Adası.”</span></p>

      <p class="paragraf-2" xml:lang="tr-TR"><span xml:lang="en-US">“Senden iyi polis olurdu, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Isırık yeri hâlâ feci acıyor. Ne yaptığını bildiğinden emin misin sen?”</span></p>

      <p class="paragraf-2" xml:lang="tr-TR"><span xml:lang="en-US">“Bugüne dek yakınan hastam çıkmadı. Ölüydü gerçi hepsi.”</span></p>

      <p class="paragraf-2" xml:lang="tr-TR"><span xml:lang="en-US">Aynı anda öpücüğü verdi Rosa. Pek güzel, unutulmaza yakın bir öpücüktü.</span></p>

      <p class="paragraf-2" xml:lang="tr-TR"><span xml:lang="en-US">“Sırf yaralısın diye ha,” dedi ve bir daha öptü.</span></p>

      <p class="paragraf-2" xml:lang="tr-TR"><span xml:lang="en-US">Yancy, doktoru kendine çekti. “Bunca dikişle nasıl olacak? Ayakta mı kalmam gerekecek?”</span></p>

      <p class="paragraf-2" xml:lang="tr-TR"><span xml:lang="en-US">“Eh,” diye fısıldadı Rosa. “Diz çökebilirsin herhalde.”</span></p>

      <p class="paragraf-2" xml:lang="tr-TR"><span xml:lang="en-US">Yancy kadının elbisesini çıkarıverdi. “Doktor sensin sonuçta.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe, “Pembe o’llana kaç para istiyo’n?” dedi.</span></p>

      <p class="paragraf-2" xml:lang="tr-TR"><span xml:lang="en-US">Neville, maymunun satılık olmadığını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Yazık.”</span></p>

      <p class="paragraf-2" xml:lang="tr-TR"><span xml:lang="en-US">“Ayrıca o’llan diyil o; maymun.”</span></p>

      <p class="paragraf-2" xml:lang="tr-TR"><span xml:lang="en-US">“Adı ne?”</span></p>

      <p class="paragraf-2" xml:lang="tr-TR"><span xml:lang="en-US">“Driggs.” Neville kesekağıdını açıp yeni rom şişesi ve bir kutu puroyu verdi. “Vudu Krissofır’da işe yaramadı,” dedi. “Git’çekti ama gitmedi.”</span></p>

      <p class="paragraf-2" xml:lang="tr-TR"><span xml:lang="en-US">“Ney!”</span></p>

      <p class="paragraf-2" xml:lang="tr-TR"><span xml:lang="en-US">“Evimi yıktı bi’ de!”</span></p>

      <p class="paragraf-2" xml:lang="tr-TR"><span xml:lang="en-US">“So’ona gebermiştir belki?”</span></p>

      <p class="paragraf-2" xml:lang="tr-TR"><span xml:lang="en-US">“Yok, bu sabah gelmiş gene. Uçakla gelmiş. Kadınıyla gelmiş, arabaya binmiş.” Neville kötü haberi, pistte çalışan kuzeninden almıştı.</span></p>

      <p class="paragraf-2" xml:lang="tr-TR"><span xml:lang="en-US">Ejder Kraliçe çıplak topuğunda çaktığı kibritle purolarından birini yaktı. Neville’e, beyaz şeytana korkunç, kaçılamaz bir lanet okuyacağına söz verdi. “Bekle sen,” dedi. “Vakti gelince Andros’tan git’çek.”</span></p>

      <p class="paragraf-2" xml:lang="tr-TR"><span xml:lang="en-US">“Vakti gelinceye dek bekleyemem,” dedi Neville. “İnşaata başlay’cak yakında!”</span></p>

      <p class="paragraf-2" xml:lang="tr-TR"><span xml:lang="en-US">Neville, işçiler işediği aracın mazot filtresini değiştirirken çamların arasına gizlenip seyretmişti. Ejder Kraliçe’ye beyaz Amerikalı üzerinde ne tür bir büyü kullandığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Bana geti’diğin parça va’ ya… Hah, işte yakında derisi pul pul dökül’cek. Şeyi de kopup düşebili’.”</span></p>

      <p class="paragraf-2" xml:lang="tr-TR"><span xml:lang="en-US">Romu açtı, damlatmamaya özen göstererek abartılı bir yudum aldı. Ardından ayağa fırladı ve el çırpmaya, sarılı kırmızılı entarisini savurarak dönmeye başladı. Neville’in bakışları, gelirken her türlü acilen tüyme ihtimaline karşı aralık bıraktığı kapıya kaydı. Driggs sarı dişlerini göstererek Neville’in omzuna tırmandı. Tam öğle saatiydi; feci sıcaktı ve yaprak dahi kıpırdamıyordu. Kraliçenin pencereleri açıktı; sinekler vızıldıyor, maymunun tüysüz yerlerini hedef alıyorlardı.</span></p>

      <p class="paragraf-2" xml:lang="tr-TR"><span xml:lang="en-US">Neville, Ejder Kraliçe’nin büyüsünün tutmamasından dolayı ciddi hayal kırıklığı yaşıyordu ve iddialarından gitgide kuşkulanmaya başlamıştı. Bir kez daha denemeye, sırf kadının kara büyüdeki şöhreti yüzünden kalkışmıştı. Büyücüye, Christopher denen adamın işini halletmek için daha kuvvetli bir büyü gerektiğini söyledi. Ejder Kraliçe’yse kendisinin de bir takım ihtiyaçları bulunduğunu söyleyerek eteğini kaldırıverdi. Neville böylesi kaba bir davetle hiç karşılaşmamıştı. Eli ayağı buz kesti. Driggs çığlık atmaya, altındaki bebek bezini çekiştirmeye başladı.</span></p>

      <p class="paragraf-2" xml:lang="tr-TR"><span xml:lang="en-US">“Lütfen, Madam,” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">“Nesi va’ senin çi’kin o’llanın? Anadan doğma karı gö’medi mi hiç?”</span></p>

      <p class="paragraf-2" xml:lang="tr-TR"><span xml:lang="en-US">Neville yalana başvurarak, Rocky Town’da bir tekne tamircisiyle görüşmesi gerektiğini söyledi. Cebini karıştırıp bulabildiği yirmi bir Bahama dolarını rom şişesinin durduğu sehpaya bıraktı. Ejder Kraliçe iç çekerek paraları aldı, kemikleri fırlamış göğsüne sıkıştırdı.</span></p>

      <p class="paragraf-2" xml:lang="tr-TR"><span xml:lang="en-US">“Adamın başka şahsi eşyası lağzım,” dedi. “Geti’diğin parça yetmedi.”</span></p>

      <p class="paragraf-2" xml:lang="tr-TR"><span xml:lang="en-US">Neville daha iyisini bulup getireceğini söyledi. Akşam gidip Christopher’ın kiraladığı evin önündeki çöpleri karıştıracaktı. Gömlek parçasını orada bulmuştu zaten.</span></p>

      <p class="paragraf-2" xml:lang="tr-TR"><span xml:lang="en-US">“Şu pembe yavruyu kuca’ama oturtuve’,” dedi kraliçe. “İki makas al’cam.”</span></p>

      <p class="paragraf-2" xml:lang="tr-TR"><span xml:lang="en-US">“Yok, Madam,” dedi Neville. “Isırır.”</span></p>

      <p class="paragraf-2" xml:lang="tr-TR"><span xml:lang="en-US">“Ney!” Kraliçe akbaba misali öne eğilip titreyen hayvanı inceledi. “Biri bu delikanlıya fena büyü yapmış. Bırak bana, yepyeni yapayım onu.”</span></p>

      <p class="paragraf-2" xml:lang="tr-TR"><span xml:lang="en-US">Maymun tıslayarak kaçtı. Neville aynı hızla izledi hayvancağızı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yemek enfesti. Yancy haftalar sonra ilk defa tabağını silip süpürmüştü. Ardından kayığıyla açıldılar. Rosa, Celia’dan sonra neden evlenmediğini sordu. Yancy iki defa çok yaklaştığını anlattı. Rosa’nın evliliği üç sene sürmüştü ve bitişinde kimsenin kabahati yoktu veya o öyle diyordu.</span></p>

      <p class="paragraf-2" xml:lang="tr-TR"><span xml:lang="en-US">İşin aslıysa, Google Earth’ün ortaya çıkardığı üzere, çok daha nahoştu. Söz konusu olay, Miami-Dade morgunda nadir rastlanan sakin günlerden birinde yaşanmıştı. O gün Rosa’nın girmesi gereken tek otopsi vardı. Yaşlıca bir turist hanım, hiçbiri yüzme bilmeyen on dört akrabasının gözleri önünde, Key Biscayne’de boğulmuştu. Yüzme bilmeyen bir ailenin deniz kenarında ne demeye tatile geldiği sorusu, Rosa’nın soruşturma alanına girmiyordu. Tüm işlemleri öğleye kadar bitirmişti ve yemekten sonraki mesaisi bomboştu.</span></p>

      <p class="paragraf-2" xml:lang="tr-TR"><span xml:lang="en-US">Gaylord adlı bir kan testi teknisyeni, Google Earth uygulamasını Rosa’nın dizüstü bilgisayarına işte o öğleden sonra indirmişti. Rosa çok geçmeden Hoover Barajı’nın, Havana’nın ve daha etkileyicisi, ailesinin New Jersey’deki Union City’de bulunan evinin görüntüleriyle baş başa kalmıştı. Gökyüzünden, kilometrelerce yukardan evin girişinde iki yana dizili çınarları, annesinin dikdörtgen çiçek bahçesini ve babasının duygusal nedenler yüzünden inatla sökmeyi reddettiği eski salıncağın siluetini görebilmişti.</span></p>

      <p class="paragraf-2" xml:lang="tr-TR"><span xml:lang="en-US">Gaylord yetinmemiş, sokakların görüntülerini sağlayan Google Maps’i de yüklemişti. Rosa hevesle çocukluğunun, gençliğinin geçtiği sokaklarda gezinmeye başlamıştı. Ferraro ailesinin evi… Bobby’nin balo teklifini yaptığı, beyaz panjurları artık maviye boyalı ev… Angie Fernandez’in evi ıssız görünüyordu; önüne bir banka tarafından haczedilip satışa çıkarıldığını gösteren bir tabela çakılmıştı. Rosa’nın ebeveyniyle Küba’dan birlikte gelen Soto ailesi de gitmişti; yeni sahipleri köpek uyarılı bir çitle çevirmişti evlerini.</span></p>

      <p class="paragraf-2" xml:lang="tr-TR"><span xml:lang="en-US">Rosa’nın, yatlarda marangozluk yapan o zamanki kocası Daniel’la oturdukları mahalleye de bakması son derece doğaldı. Google kamera aracının sürücüsü, Morningside sokaklarının haritasını çıkarmak için güneşli bir günü seçmişti ve Rosa kırmızı kiremitli, beyaz duvarları yeşil sarmaşıklı, palmiyeli, begonvilli evlerinin pek tropik ve hoş göründüğünü düşünmüştü.</span></p>

      <p class="paragraf-2" xml:lang="tr-TR"><span xml:lang="en-US">Google görüntü ekibinin tepesi kameralı araçlarıyla sokaklarından geçtiği gün mahalledeki tek gariplik, Rosa’nın tanıyamadığı, evlerinin girişine park etmiş arabaydı. Araba Daniel’ın kamyonetinin yanına bırakılmıştı ve son model bir Camry ya da Accord’a benziyordu. Rengi lacivertti; orası kesindi. Plakası tam okunmuyordu –Gaylord’a bakılırsa Google, kişilik hakları yüzünden kasten böyle yapıyordu– ama Rosa biraz uğraşıp büyüttükten sonra UO harflerini çıkarabilmişti.</span></p>

      <p class="paragraf-2" xml:lang="tr-TR"><span xml:lang="en-US">Bu iki harfi bir daha asla unutmayacaktı çünkü olaylar geliştikten sonra aklında hep Ucuz Orospu deyişini simgeleyeceklerdi. Doktor Rosa Campesino, o gün yapacak başka bir şeyi bulunmadığından, trafik şubesinden bir arkadaşına başvurmuş ve sonunda sistemde Florida plakalı, UO harflerine sahip sadece tek bir lacivert Honda Accord’un kayıtlı olduğu bilgisine ulaşmıştı. Plakanın sahibi, otellerde cankurtaranlık yapıp ayrıca sörf dersleri veren, yirmi dokuz yaşındaki Sandra Jane Finn’di. Rosa kadını tanıyordu çünkü Daniel’a doğum gününde bir adet sörf ve üç adet ders hediye etmişti ve anlaşıldığı kadarıyla dersler başka şeylere dönüşmüştü.</span></p>

      <p class="paragraf-2" xml:lang="tr-TR"><span xml:lang="en-US">Daniel, aynı gece çözülüp ilişkisini itiraf etmesiyle Google’ın görüntü kaydeden aracının onca gün varken Sandy’nin uğrayacağı tuttuğu güne –genelde kadının evinde buluştuklarını eklemişti– denk gelişine lanet etmişti. Rosa kocasını elde neşterle kovalamış ve zamanla hafızasının ücra köşelerine kazımayı becermişti.</span></p>

      <p class="paragraf-2" xml:lang="tr-TR"><span xml:lang="en-US">“Konuşuyor musunuz hâlâ?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Öldü,” dedi Rosa. “Ölmeseydi de konuşmazdım ama.”</span></p>

      <p class="paragraf-2" xml:lang="tr-TR"><span xml:lang="en-US">Bir yunus grubunun koya girişini fark eden Yancy, yaklaşmaları için suya hafifçe vurdu. Rosa çocuk yapmak konusunda karar veremediğini çünkü mesleğinin her gün insanın en beter yönleriyle karşılaşmasına yol açtığını söyledi. Yancy anlıyordu ne demek istediğini. Bonnie Witt bir defasında gözyaşları içinde kendisini hamile bırakmasını istemişti; talebi bir anlığına değerlendirmeye alışı bile, romantik hayallere kendini ne kadar kaptırdığının kanıtıydı. Çocukları, televizyonlardaki psikologlu programlara katılacak türden bir felaket olurdu kuşkusuz.</span></p>

      <p class="paragraf-2" xml:lang="tr-TR"><span xml:lang="en-US">Yunuslar biraz oyalandıktan sonra akıntıya dalarak uzaklaştılar. Yancy kayığı daha durgun tarafa yönlendirdi. Sürekli oturmazsa fazla canı yanmıyordu. Kocaman bir bulut güneşi kapadı; eflatun bir gölge düştü üzerlerine.</span></p>

      <p class="paragraf-2" xml:lang="tr-TR"><span xml:lang="en-US">“E, anlatsana şu son hastanı,” dedi. “Sızlanmayanı.”</span></p>

      <p class="paragraf-2" xml:lang="tr-TR"><span xml:lang="en-US">“İntihar edeni mi diyorsun? Doktordu adam. İster inan, ister inanma.”</span></p>

      <p class="paragraf-2" xml:lang="tr-TR"><span xml:lang="en-US">Yancy bir anlığına Clifford’ı düşündü. Ama Sarasota’ya taşınmıştı onlar.</span> <span class="char-style-override-2" xml:lang="en-US">Tabii Miami’de bir tıp kongresi falan</span><span xml:lang="en-US">…</span></p>

      <p class="paragraf-2" xml:lang="tr-TR"><span xml:lang="en-US">“Lütfen şeyi elinde boğulduğunu söyleme!”</span></p>

      <p class="paragraf-2" xml:lang="tr-TR"><span xml:lang="en-US">“Yok canım!” dedi Rosa. “Öylesine intihar değil, oto-erotik hesap hatası denir. Bu dediğim, işini tabancayla halletmişti.”</span></p>

      <p class="paragraf-2" xml:lang="tr-TR"><span xml:lang="en-US">“Daha kanlı ama utanç kaynağı değil en azından.”</span></p>

      <p class="paragraf-2" xml:lang="tr-TR"><span xml:lang="en-US">“Zilzurna sarhoşmuş. Muhtemelen bir sürü de oksikodon içmiş. Evinde bir sürü boş şişe bulmuşlar. Laboratuvardan toksikoloji raporu gelince anlayacağız.”</span></p>

      <p class="paragraf-2" xml:lang="tr-TR"><span xml:lang="en-US">Yancy hayranlıkla göğü seyretmeyi bırakarak, “Ortopedist değildi, değil mi?”</span></p>

      <p class="paragraf-2" xml:lang="tr-TR"><span xml:lang="en-US">Burunda oturan Rosa hızla döndü. “Nereden bildin?”</span></p>

      <p class="paragraf-2" xml:lang="tr-TR"><span xml:lang="en-US">“Adı da Gomez O’Peele miydi?”</span></p>

      <p class="paragraf-2" xml:lang="tr-TR"><span xml:lang="en-US">“Öyle ama sen nere...”</span></p>

      <p class="paragraf-2" xml:lang="tr-TR"><span xml:lang="en-US">“Dün, senle çıktığımız yemekten sonra görmeye gitmiştim adamı. Nick Stripling hesabına çalışıyordu.”</span></p>

      <p class="paragraf-2" xml:lang="tr-TR"><span xml:lang="en-US">“Belki de senden korktu…”</span></p>

      <p class="paragraf-2" xml:lang="tr-TR"><span xml:lang="en-US">“Valla aldığım tepki o değildi. Muhbirlik yapıp para indirme derdindeydi. İntihar notu bulmuşlar mı?”</span></p>

      <p class="paragraf-2" xml:lang="tr-TR"><span xml:lang="en-US">Rosa kafa sallayınca, Yancy, “İntihar ettiğinden nasıl eminsin o zaman?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Sağ şakağa, yakın mesafeden isabet, silahta parmak izleri… Zorla eve giriş veya mücadele izi yok. Kardeşi işini kaybettiğini, aşırı alkol ve uyuşturucu kullandığını söylemiş. Kitapta yazanlarla birebir yani.”</span></p>

      <p class="paragraf-2" xml:lang="tr-TR"><span xml:lang="en-US">“Belki değildir.”</span></p>

      <p class="paragraf-2" xml:lang="tr-TR"><span xml:lang="en-US">“Adamın evinde tabanca görmüş müydün?”</span></p>

      <p class="paragraf-2" xml:lang="tr-TR"><span xml:lang="en-US">“Hayır. Ne kullanmış?”</span></p>

      <p class="paragraf-2" xml:lang="tr-TR"><span xml:lang="en-US">“Smith… .357.”</span></p>

      <p class="paragraf-2" xml:lang="tr-TR"><span xml:lang="en-US">“Dur mermiyi tahmin edeyim,” dedi Yancy. “Kesik uçlu Winchester.”</span></p>

      <p class="paragraf-2" xml:lang="tr-TR"><span xml:lang="en-US">“E ama yeter.”</span></p>

      <p class="paragraf-2" xml:lang="tr-TR"><span xml:lang="en-US">“Charles Phinney’yi öldüren mermilerden.” Kayığı biraz daha açığa yönlendiriyordu. “Ne zaman olmuş?”</span></p>

      <p class="paragraf-2" xml:lang="tr-TR"><span xml:lang="en-US">“Doktorun komşularından biri, yedi buçuk-sekiz sularında patlama sesi duymuş. Gidip kapısını çalmış, kapı açılmamış. Polis çağırmamış çünkü o sırada kendi evinde bulunan adam, kocası değilmiş.” Rosa’nın kaşları çatıldı. “Bu sabah, aynı apartmanda oturan bir haham, otoparkta arabasını koyduğu yerde kan görmüş. O’Peele’in cesedinin bulunduğu balkondan damlıyormuş.”</span></p>

      <p class="paragraf-2" xml:lang="tr-TR"><span xml:lang="en-US">Ziyaretinin doktorun ölümünün öncesine denk gelişi Yancy’nin canını sıkmıştı. Gözetleyen biri mi vardı gittiğinde acaba? Ya da belki katil peşinden gelip bulmuştu doktoru. Eve ile sevgilisinin Di Lido Adası’ndaki hararetli konuşmalarını düşündü. O’Peele’den mi bahsediyorlardı acaba? Çoktan işini bitirmişler miydi?</span></p>

      <p class="paragraf-2" xml:lang="tr-TR"><span xml:lang="en-US">E, iyi ama Nick zaten federaller dahil hiç kimsenin ulaşamayacağı bir yere gitmişken doktoru ne demeye öldüreceklerdi? Cinayet sadece, Eve’in Süper Teker dümenine bulaşmışlığı ve O’Peele’in aleyhine tanıklık yapacağından korkması söz konusuysa anlam taşıyabilirdi.</span></p>

      <p class="paragraf-2" xml:lang="tr-TR"><span xml:lang="en-US">“Ölüm belgesini imzalamayıp bekleteceğim,” dedi Rosa. “O’Peele ile Phinney’yi öldüren mermileri karşılaştırmak kolay. Sen de bu arada Kuzey Miami cinayet bürosuna bildiklerini anlatırsın. Ölümünden birkaç saat önce doktoru apartmanında ziyaret ettiğini ve sen gittiğinde adamın herhangi bir derdi olmadığını söylersin.”</span></p>

      <p class="paragraf-2" xml:lang="tr-TR"><span xml:lang="en-US">“Oraya gittiğimi söylemem kimseye.”</span></p>

      <p class="paragraf-2" xml:lang="tr-TR"><span xml:lang="en-US">“Ciddi bir durum bu, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Kariyerimi kurtarmak da öyle.”</span></p>

      <p class="paragraf-2" xml:lang="tr-TR"><span xml:lang="en-US">Kıyıya dönerlerken Yancy, O’Peele’in dairesinde geçirdiği kısa süreyi düşündü. Otoparktaki çöp kutusuna attığı için polislerin bakmayacağı gazoz kutusu haricinde herhangi bir yerde parmak izi bırakmadığından emin gibiydi. Şansına, doktora ne hükmü kalmamış dedektif kartvizitini ne de telefon numarasını vermişti.</span></p>

      <p class="paragraf-2" xml:lang="tr-TR"><span xml:lang="en-US">Bununla birlikte, lokanta müfettişi kimliğini gösterdikten sonra O’Peele’in, burbon ve haplara rağmen adını bir kenara not etmiş olması gibi ufak bir ihtimal vardı. Yanından ayrıldıktan sonra adını bir yere karalayıverdiyse, başı derde girebilirdi.</span></p>

      <p class="paragraf-2" xml:lang="tr-TR"><span xml:lang="en-US">Eve döndüklerinde Rosa dikişleri kontrol etti ve yara izi kalmayacağını öne sürdü. Yancy, Rosa’nın sarsılmaz Hipokrat tarafsızlığını, çiğnenmiş ve kurumuş gerisine duyduğu acımaya bağladı. Geceyi birlikte geçirmeyi teklif edince ret yanıtı aldı.</span></p>

      <p class="paragraf-2" xml:lang="tr-TR"><span xml:lang="en-US">“Morga vaktinde yetişemem.”</span></p>

      <p class="paragraf-2" xml:lang="tr-TR"><span xml:lang="en-US">Yancy pantolonunu çekerek, “Gitmeyiver bir gün,” dedi. “Benle böcek devriyesine gelirsin. Yarın tezgah altından marihuana sattığı söylenen bir tatlıcıya uğrayacağım. Lombardo’ya bakılırsa, depo kısmı fare kaynıyormuş ki o da karşıma dünyanın en sakin kemirgenleri çıkacak demek. Gene de destek işime yarayabilir.”</span></p>

      <p class="paragraf-2" xml:lang="tr-TR"><span xml:lang="en-US">“Hep hayal ettiğim üçüncü randevu,” dedi Rosa. “Ama yine de almayayım.”</span></p>

      <p class="paragraf-2" xml:lang="tr-TR"><span xml:lang="en-US">“Kuzey Miami’den çocuklarla konuştuğunda, O’Peele’in üstünde cep telefonu bulmuşlar mı, sorsana bir.”</span></p>

      <p class="paragraf-2" xml:lang="tr-TR"><span xml:lang="en-US">“Bulmuşlar. Bornozunun cebinde.”</span></p>

      <p class="paragraf-2" xml:lang="tr-TR"><span xml:lang="en-US">“Son aradığı numarayı bilmek isterdim doğrusu.”</span></p>

      <p class="paragraf-2" xml:lang="tr-TR"><span xml:lang="en-US">“Bakarım,” dedi Rosa. Akıl alan türden bir öpücük daha verip çıktı.</span></p>

      <p class="paragraf-2" xml:lang="tr-TR"><span xml:lang="en-US">Yancy, ayakta durunca canı yanmadığından ve cinayete daha rahat odaklanabildiğinden bulaşıklara girişti. Eve Stripling’in kocasının ölümündeki sorumluluğundan emindi ama O’Peele ve Phinney’nin ölümleriyle hiçbir ilgisinin bulunmaması ihtimalini henüz bir kenara atamıyordu. Tesadüf diye bir şey yoktur lafını her kim etmişse, hayatında polislik yapmadığı kesindi. Genç tayfayı, kaldırdığı para yüzünden her yanda böbürlenişini duyan bir uyanık halletmişti belki; doktorsa alkol ve uyuşturucunun dibine vurduktan sonra tabancayı kafasına dayayıvermiş olabilirdi. Smith&amp;Wesson, Florida’da tercih edilen bir silahtı ve .357’ler birçok namussuzun gözdesiydi.</span></p>

      <p class="paragraf-2" xml:lang="tr-TR"><span xml:lang="en-US">Yancy, görevden alınışıyla teslim etmek zorunda kaldığı beylik tabancası .40’lık hafif sıklet Glock’u, diğer pek çok polis memuru gibi, hiç ateşlememişti. Başlangıçta, koltuk altında tabanca yokken çıplak geziyormuş gibi gelmişti ya, zamanla alışmıştı. Evde, Miami’de oturduğu zamanlardan kalma alışkanlıkla tuttuğu bir çiftesi vardı. Keys’te ise bu tür bir silah anca dekor amaçlı işe yarıyordu.</span></p>

      <p class="paragraf-2" xml:lang="tr-TR"><span xml:lang="en-US">Rosa Campesino’nun gidişinden bir saat geçmeden turuncu pançolu bir bisikletlinin saldırısına uğradığı sokağın başına, çöp dökmeye elde çifteyle çıkamazdı ya...</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-18-backlink" id="footnote-225-18">18</a> <span class="char-style-override-2">The Beatles</span>’ın 1969’da yayınlanmış albümü. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-19-backlink" id="footnote-225-19">19</a> Söz ve müziğini yazan Paul McCartney’ye göre, “hayatta başa gelen beklenmedik şeyleri” simgeleyen ve Maxwell adlı bir adamın çekiciyle işlediği cinayetleri anlatan <span class="char-style-override-2">The Beatles</span> şarkısı. (ç.n.)</p>
        </div>
      </div>
    </div>
  </div>
</body>
</html>
