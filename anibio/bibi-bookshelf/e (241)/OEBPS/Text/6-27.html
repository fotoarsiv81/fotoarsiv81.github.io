<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-27.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-28" xml:lang="tr-TR">Yirmi Sekiz</p>

      <p class="paragraf-2" xml:lang="tr-TR"><span xml:lang="en-US">Caitlin Cox telefonun çaldığını duyduğunda duştaydı. Banka hesabına yüklü bir para yolladığını haber veren üvey annesinin aradığını umdu. Simon’la birlikte evlerini çoktan satışa çıkarmış, Palmetto tarafında daha büyük bir yer aramaya başlamışlardı.</span></p>

      <p class="paragraf-2" xml:lang="tr-TR"><span xml:lang="en-US">Müteveffa babasının ülke dışı hesabından iki yüz bin dolar beklentisine sokulmuştu Caitlin. Daha fazlası daha sonra, Nick’in 2 milyon dolarlık hayat sigortası ödendiğinde gelecekti. Eve’in barışma yemeğinde açıkladığı üzere, babasının ölümü hakkında ileri geri konuşmayı bırakması halinde paranın yarısını alacaktı.</span></p>

      <p class="paragraf-2" xml:lang="tr-TR"><span xml:lang="en-US">Ki Caitlin anında kurcalamayı kesmişti. Para beklentisi nerdeyse tüm insanlığa bakışını aydınlatıvermişti; Simon bambaşka birisin adeta, diyordu. Her sabah işten eve döndüğünde kahvaltısını hazır buluyordu artık. Bir geyşayla evlenmişti sanki!</span></p>

      <p class="paragraf-2" xml:lang="tr-TR"><span xml:lang="en-US">Simon bir film setinde gece bekçiliği yapıyordu. South Beach’te vitamin-bar açan iki delikanlı ve feci seksi bir vampirin öyküsünü anlatan filmin adı,</span> <span class="char-style-override-2" xml:lang="en-US">Yudum</span><span xml:lang="en-US">’du. Simon sürpriz yapayım diye Caitlin’i sete götürmüş ve başlarına süper bir şey gelmişti: Caitlin’e barda kanlı-muzlu süt içen müşteri rolü teklif etmişlerdi. Kısa bir sahneydi ve repliği yoktu ama Caitlin feci sevinmişti.</span></p>

      <p class="paragraf-2" xml:lang="tr-TR"><span xml:lang="en-US">Simon’ın maaşı fena sayılmazdı ama evi bırak, akvaryum alacak kadar bile para biriktiremiyorlardı. Eve’den gelecek paraya bel bağlamışlardı. Ama Caitlin duştan çıktığında karşısında, cep telefonunu dinamit lokumuymuşçasına uzatan Simon’ı buldu.</span></p>

      <p class="paragraf-2" xml:lang="tr-TR"><span xml:lang="en-US">“O mu?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Hayır, tatlım,” dedi Simon. “Baksan iyi edersin.”</span></p>

      <p class="paragraf-2" xml:lang="tr-TR"><span xml:lang="en-US">Ahizenin diğer ucunda Andrew Yancy vardı; dosdoğru konuya girdi: “Caitlin, haberler şahane: Baban ölmemiş!”</span></p>

      <p class="paragraf-2" xml:lang="tr-TR"><span xml:lang="en-US">“Şaka mı bu şimdi? Manyak mısın sen?”</span></p>

      <p class="paragraf-2" xml:lang="tr-TR"><span xml:lang="en-US">“Eve ile birlikte, Bahamalar’da takılıyor şu anda… Geçen hafta izini sürüp buldum. Beni gördüğüne sevindi diyemem tabii. Nahoş laflar edip silah çekti.”</span></p>

      <p class="paragraf-2" xml:lang="tr-TR"><span xml:lang="en-US">Havluya sarınan Caitlin, koltuğun kenarına çöküverdi. Simon olanlara dair bilgi almak adına abuk sabuk el hareketleri yapıyordu.</span></p>

      <p class="paragraf-2" xml:lang="tr-TR"><span xml:lang="en-US">“Palavra atıyorsun,” dedi Caitlin. “Bahamalar’ın neresiymiş peki?”</span></p>

      <p class="paragraf-2" xml:lang="tr-TR"><span xml:lang="en-US">“Andros Adası. Sahte isim kullanıyormuş. Bir ev almışlar ve tatil köyü türü bir yer kurmaya çalışıyorlarmış. Ha, hepsini FBI’a da anlattım bu arada. Uçak biletine para harcamaya kalkma çünkü babacığını paketleyip getirerek içeri tıkacaklar. Bir iyi bir kötü haberim var dermişim gibi oldu ama arayacağıma söz vermiştim, malum.”</span></p>

      <p class="paragraf-2" xml:lang="tr-TR"><span xml:lang="en-US">Caitlin’in içine sevinçle ilgisi hiç bulunmayan bir sürü duygu doldu. “Ama tabuttaki kolu kendi gözümle gördüm ben!” dedi. “Başkasının mıymış yani?”</span></p>

      <p class="paragraf-2" xml:lang="tr-TR"><span xml:lang="en-US">“Yok, yok. Kol, babanın kolu. Bir cerraha kestirtmiş. Dümenin kilit noktası o… Herkes öldüğünü sansın diye. Federallerin ensesine bineceğini anlayınca, tırnak içinde tekne kazası geçirmiş.”</span></p>

      <p class="paragraf-2" xml:lang="tr-TR"><span xml:lang="en-US">“Yok… Olamaz.”</span></p>

      <p class="paragraf-2" xml:lang="tr-TR"><span xml:lang="en-US">“Vakti gelince sırrı sana açmayı planladığını söyledi. Ama en yakın akrabası olduğun için bir an önce bilmek hakkıdır, dedim şahsen. Simon’la ikiniz finansal planlarınızda fazla uçmasanız iyi edersiniz bence.”</span></p>

      <p class="paragraf-2" xml:lang="tr-TR"><span xml:lang="en-US">“Kim,” dedi Caitlin, “kim keser kolunu ya?”</span></p>

      <p class="paragraf-2" xml:lang="tr-TR"><span xml:lang="en-US">Simon elini karısının yüzüne sallayarak, “Öyle bir film görmüştüm ben,” dedi, “adamın teki...”</span></p>

      <p class="paragraf-2" xml:lang="tr-TR"><span xml:lang="en-US">“Çık! Çık dışarı Simon!”</span></p>

      <p class="paragraf-2" xml:lang="tr-TR"><span xml:lang="en-US">Simon, cep telefonu kulağını sıyırınca derhal mini spor salonuna çekildi. Caitlin biraz sakinleşince gidip telefonu aldı. Yancy hâlâ kapatmamıştı.</span></p>

      <p class="paragraf-2" xml:lang="tr-TR"><span xml:lang="en-US">“E, para ne olacak peki?” Sesindeki ölgün ton Caitlin’e eroin kullandığı günleri hatırlattı. “Sigorta işi yatar herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Hazmı zor,” dedi Yancy. “Bir gün babanın ardından ağlıyorsun, ertesi gün paranın…”</span></p>

      <p class="paragraf-2" xml:lang="tr-TR"><span xml:lang="en-US">Caitlin ağırlık çalışma aletinin yan odadan gelen sinir bozucu sesini duyuyordu. “Eve ne olacak peki? Yılan! Baş başa oturduk, yemek yedik. Babamın ölmediğini söylemedi bile! Gammazlarım mı sanmış yani? Ne, biliyor musun? Bence kesin kolunu o kestirtmiştir babama! Tam onun işi!”</span></p>

      <p class="paragraf-2" xml:lang="tr-TR"><span xml:lang="en-US">“Eve’in de başı belada,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“İyi. Hapis mi diyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Kesin.”</span></p>

      <p class="paragraf-2" xml:lang="tr-TR"><span xml:lang="en-US">“Şahane!”</span></p>

      <p class="paragraf-2" xml:lang="tr-TR"><span xml:lang="en-US">“Bakalım.”</span></p>

      <p class="paragraf-2" xml:lang="tr-TR"><span xml:lang="en-US">“Babamın parası kime kalacak o zaman?”</span></p>

      <p class="paragraf-2" xml:lang="tr-TR"><span xml:lang="en-US">“Avukatlara,” dedi Yancy. “Hoşça kal, Caitlin.”</span></p>

      <p class="paragraf-2" xml:lang="tr-TR"><span xml:lang="en-US">“Dur, kapama! Niye gülüyorsun hem?”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Telefonunu cebine atmadan önce, Neville’in bıraktığı mesajı dinledi. İyi haber, Nick hâlâ Lizard Cay’deydi. Neville polisin ne zaman tutuklamaya geleceğini soruyordu. Yancy ona uğraşıyordu ya, bugün yapması gereken daha gündelik bir işi vardı.</span></p>

      <p class="paragraf-2" xml:lang="tr-TR"><span xml:lang="en-US">Arabasının bagajından, icat ettiği böcek gütme cihazıyla portatif elektrik süpürgesini aldı. Stoney’nin Yeri’ne tek başına girdi. Tommy Lombardo ödleği, gelemeyeceğini bildiren bir mesaj çekmişti; kötü adam rolünü Yancy’ye yıkmak istediği açıktı.</span></p>

      <p class="paragraf-2" xml:lang="tr-TR"><span xml:lang="en-US">Brennan kapıda karşısına dikildi. “Yine mi? Yok artık!”</span></p>

      <p class="paragraf-2" xml:lang="tr-TR"><span xml:lang="en-US">Karides kokan parmaklar, Yancy’nin burnuna bir yüzlük dayadı. Yancy elektrikli süpürgenin hortumuyla iteleyerek lokantacıya uslu durmasını emretti.</span></p>

      <p class="paragraf-2" xml:lang="tr-TR"><span xml:lang="en-US">“Olmaz ama böyle! Nilsson’la kardeş gibiydik yahu!”</span></p>

      <p class="paragraf-2" xml:lang="tr-TR"><span xml:lang="en-US">“Paranı israf etme,” dedi Yancy. “Geleceğinde ciddi cezalar görüyorum.”</span></p>

      <p class="paragraf-2" xml:lang="tr-TR"><span xml:lang="en-US">Olta iğnesini yiyen kadıncağız maalesef küçük dilini kaybetmişti. Tedavisinin devamı için çocuğunun tuttuğu bir helikopterle Mayo Kliniği’ne nakledilmişti. Brennan olayın feci bir kaza olduğunu söyleyip Yancy’den elindeki tüm balıkları tetkik etmesini istedi. Balıkların hiçbirinden tehlikeli madde çıkmadı ve Yancy böcek avına geçti.</span></p>

      <p class="paragraf-2" xml:lang="tr-TR"><span xml:lang="en-US">“Of, yapma ya,” diye mızıldandı Brennan.</span></p>

      <p class="paragraf-2" xml:lang="tr-TR"><span xml:lang="en-US">“Valla emir yukardan,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Oteller ve Lokantalar’dan mı? Müdürden mi?”</span></p>

      <p class="paragraf-2" xml:lang="tr-TR"><span xml:lang="en-US">“Daha da yukardan.”</span></p>

      <p class="paragraf-2" xml:lang="tr-TR"><span xml:lang="en-US">Kazaya kurban giden kadın, valinin seçim kampanyasına ciddi para akıtmış zengin bir duldu. Hastane odasından valiyi aramış ve şikayet etmişti; müşterisine iğneli yemek sunmasının bedelini ödeyecekti Brennan.</span></p>

      <p class="paragraf-2" xml:lang="tr-TR"><span xml:lang="en-US">Yancy, lokantada, aralarında on iki canlı hamamböceği, yirmi altı ölü sinek, sayısız fare kakası, bir teneke bozuk mayonez, peynirlerle aynı dolaba konmuş bir kutu deterjan ve bir lahana salatası kavanozunda bir adet kesik insan tırnağının da bulunduğu sürüyle ihlal tespit etti. Brennan’ın itirazlarına aldırmadan, bir kapatma emri daha yazdı.</span></p>

      <p class="paragraf-2" xml:lang="tr-TR"><span xml:lang="en-US">“Ama Cumartesi günü düğün yemeğimiz vardı!” dedi Brennan. “Tamam, ulan; Lombardo’yu arıyorum!”</span></p>

      <p class="paragraf-2" xml:lang="tr-TR"><span xml:lang="en-US">“İstediğini ara.”</span></p>

      <p class="paragraf-2" xml:lang="tr-TR"><span xml:lang="en-US">“Phinney’yle takılan şu cılız kızın düğünü; o Rus zırtapozla evleniyor.”</span></p>

      <p class="paragraf-2" xml:lang="tr-TR"><span xml:lang="en-US">“Madeline mı? Tam olmuş.”</span></p>

      <p class="paragraf-2" xml:lang="tr-TR"><span xml:lang="en-US">Yancy tişört dükkanına gitti; kapıda “Yemekteyiz” tabelası asılıydı. Rogelio Burton’la Pepe’nin</span> <span class="char-style-override-2" xml:lang="en-US">café</span><span xml:lang="en-US">sinde buluştu. Yancy arkadaşına Stripling vakasındaki türlü dalavereyi anlatınca beriki, normalde pek göstermediği türden bir şaşkınlık sergiledi.</span></p>

      <p class="paragraf-2" xml:lang="tr-TR"><span xml:lang="en-US">“Yuh! Parmak duymuştum ama kolunu kestireni ilk defa duyuyorum!”</span></p>

      <p class="paragraf-2" xml:lang="tr-TR"><span xml:lang="en-US">“Alanında öncü,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kasırga falan bakmadan kovaladın herifi demek. Yengeyi götürmen en süper hareketmiş yalnız.”</span></p>

      <p class="paragraf-2" xml:lang="tr-TR"><span xml:lang="en-US">“O kısmı aramızda kalıyor, Rog.”</span></p>

      <p class="paragraf-2" xml:lang="tr-TR"><span xml:lang="en-US">Burton, eldeki delillerin zayıflığı nedeniyle, Stripling için cinayet suçuyla yakalama emri çıkarılmasını fazla beklememesini salık verdi. Federallerin hâlâ sigorta dolandırıcılığı suçuna dair emir çıkartmayışına, Stripling’in nasıl ve ne zaman gözaltına alınacağına karar verememelerine de şaşırmamıştı.</span></p>

      <p class="paragraf-2" xml:lang="tr-TR"><span xml:lang="en-US">Yancy B planından, Key West savcılığına Stripling’in kendisini öldürmeye kalkıştığı geceye dair yazılı ve yeminli ifade verme fikrinden bahsederek, “Buz gibi cinayete teşebbüs işte,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Haklısın,” dedi Burton. “Haklısın da… Andrew, baştanıklık… Yani, kusura bakma ama bizim eyalet savcısı riske girmeyi hiç sevmez, biliyorsun. Billy Dickinson’ın tüm davasını, tanınmış bir doktora Mallory Meydanı’nın ortasında tecavüz etmiş birine dayandıracağını hiç zannetmem şahsen.”</span></p>

      <p class="paragraf-2" xml:lang="tr-TR"><span xml:lang="en-US">“Tecavüz değildi o; narkozsuz kolonoskopiydi.”</span></p>

      <p class="paragraf-2" xml:lang="tr-TR"><span xml:lang="en-US">“Sonra da aynı doktorun karısı, adamı senle aldatan kadın, komşunun evini yaktı. Lütfen kundak işini aklına soktuğunu söyleme. Komşunun evinden ne kadar nefret ettiğini biliyorum.”</span></p>

      <p class="paragraf-2" xml:lang="tr-TR"><span xml:lang="en-US">“Yok, kendi fikriydi,” dedi Yancy. “Ama ne yalan söyleyeyim, yeni manzaram şahane. İş dönüşü bir uğra bana derim.”</span></p>

      <p class="paragraf-2" xml:lang="tr-TR"><span xml:lang="en-US">Burton kahvesini yudumladı. “Artı, kadın seks suçlusu ve kaçak; hepsi</span> <span class="char-style-override-2" xml:lang="en-US">Citizen</span><span xml:lang="en-US">’da çıksın, o zaman gör.”</span></p>

      <p class="paragraf-2" xml:lang="tr-TR"><span xml:lang="en-US">“Dickinson’ın herhangi bir şey yapmasına gerek yok,” dedi Yancy. “Beni jüri önüne çıkarsın, yeter. Stripling’e suç isnat edildiği anda hakkında yakalama emri çıkar; ben de şu an için başka şey istemiyorum zaten. Bahamalar polisi ensesinden tuttuğu gibi Miami’ye kalkan ilk uçağa bindirir. Kaçma riski taşıdığından, kefaletle serbest kalamaz ve FBI, önünde sonunda pes edecek Eve’le uğraşırken kodeste bekler. Diyeceğim baştanık ben değil, Eve olacak o zaman. Ne var?”</span></p>

      <p class="paragraf-2" xml:lang="tr-TR"><span xml:lang="en-US">“Hiç,” dedi Burton. “Dediğin gibi gider umarım.”</span></p>

      <p class="paragraf-2" xml:lang="tr-TR"><span xml:lang="en-US">“Puştu mandallayacaklardır, Rog. Garibim Phinney’yi vurmakla kalmadı, tonla turisti ürküttü; Sonny herifi bırakır mı öylece sanıyorsun? İşimi geri vermek zorunda kalacak!”</span></p>

      <p class="paragraf-2" xml:lang="tr-TR"><span xml:lang="en-US">“Olumlu enerji saçmana bayılıyorum,” dedi Burton.</span></p>

      <p class="paragraf-2" xml:lang="tr-TR"><span xml:lang="en-US">“Ha siktir oradan.”</span></p>

      <p class="paragraf-2" xml:lang="tr-TR"><span xml:lang="en-US">Yancy tişört dükkanına döndü ve her zamanki gibi sigara kokan Madeline’ı bir köşeye sıkıştırdı. Madeline, Pestov’un evlenmeye karşılık üç bin iki yüz dolar teklif ettiğini söyledi. Teklifi, Göçmen Bürosu’ndan gelen bir memurun hemen ardından yapmıştı.</span></p>

      <p class="paragraf-2" xml:lang="tr-TR"><span xml:lang="en-US">“Para her daim lazım,” dedi Madeline. “Hem Pestov fena eleman değildir. Yatmam falan da gerekmeyecek.” Saç uzatıyordu; diplerinde kahverengi ve aklar görünmeye başlamıştı. “Charlie anlayış gösterirdi,” dedi. “Nakit para akışı taraftarıydı sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Damat efendi nerede?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Arka kapıdan tüydü. Geldiğini görünce.”</span></p>

      <p class="paragraf-2" xml:lang="tr-TR"><span xml:lang="en-US">“Gidip çağırır mısın, lütfen? Kıyağına ihtiyacım var?”</span></p>

      <p class="paragraf-2" xml:lang="tr-TR"><span xml:lang="en-US">“Ne kıyağı?”</span></p>

      <p class="paragraf-2" xml:lang="tr-TR"><span xml:lang="en-US">“Çok önemli de, lütfen.”</span></p>

      <p class="paragraf-2" xml:lang="tr-TR"><span xml:lang="en-US">Madeline alt dudağını ısırdı. “Bozmayasın işimi…”</span></p>

      <p class="paragraf-2" xml:lang="tr-TR"><span xml:lang="en-US">“Yok,” dedi Yancy. “Bu seferki Charlie için.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Johnny Mendez’in emekliliği şimdiye dek sorunsuz, golf ve geziyle dolu geçmişti. Çevirdiği dümenlerden komşularının haberi yoktu; haliyle emekli polis komiserlerine layık saygıyı görüyordu. Sigortasının karşılamayacağı türden bir estetik ameliyat daha yaptırmaya karar vermiş karısı için aynısını söyleyemezdi ama. Bu seferki, halk arasında çene büyütme diye bilinen ve çeneye ufak bir silikon parça eklenmesini içeren mentoplasti ameliyatıydı. Yakında Muriel Mendez’in suratı, yandan bakıldığında Hudson Nehri’nde çalışan römorkörlere benzeyecek, kocasıysa bir kez daha emekli ikramiyesine yüklenecekti. Tartışmanın faydası yoktu ya, tartışmışlardı.</span></p>

      <p class="paragraf-2" xml:lang="tr-TR"><span xml:lang="en-US">Andrew Yancy kapıyı tıklattığında, karşılıklı bağrışma maçını bir kez daha kaybetmek üzereydi. Aslında eyaletin arazi/mülk koruma hakkı yasasını uygulayarak Yancy’yi oracıkta vurmak için şahane bir bahaneydi ve Mendez, karısının daha sonra polise vereceği ifadeyi destekleyeceğini bilse fırsatı kaçırmazdı.</span></p>

      <p class="paragraf-2" xml:lang="tr-TR"><span xml:lang="en-US">“Kediyi sakla,” dedi karısına; beriki tombalak Siyam kedisini diğer odaya kışkışladı.</span></p>

      <p class="paragraf-2" xml:lang="tr-TR"><span xml:lang="en-US">“Natasha seviyor beni,” dedi Yancy. “Dışarı gel, Johnny. Konuşalım azıcık.”</span></p>

      <p class="paragraf-2" xml:lang="tr-TR"><span xml:lang="en-US">Mendez yatak odasına gitti ve normalde golf pantolonun beline sıkıştırdığı 38’liğini komodininden aldı. Yancy sundurmada bekliyordu. Kediyi kaçırdığı için özür diledi ve ödünç rozet için teşekkür etti.</span></p>

      <p class="paragraf-2" xml:lang="tr-TR"><span xml:lang="en-US">“Telafi etmek isterim,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Yok ya? Nefret ediyorsun benden sen.”</span></p>

      <p class="paragraf-2" xml:lang="tr-TR"><span xml:lang="en-US">“Eh, doğruya doğru. İşin aslı, yapmanı istediğim bir şey var.”</span></p>

      <p class="paragraf-2" xml:lang="tr-TR"><span xml:lang="en-US">“Daha neler! Hiçbir bok yapmam! Ciddi misin sen?” Mendez, hıyarağasının kapısına gelmesine inanamıyordu doğrusu.</span></p>

      <p class="paragraf-2" xml:lang="tr-TR"><span xml:lang="en-US">“Tek bir telefon açacaksın, Johnny. Beş bin dolar atacaksın cebe.” Yancy sırıtarak beş parmak gösterdi.</span></p>

      <p class="paragraf-2" xml:lang="tr-TR"><span xml:lang="en-US">Mendez kuşkulanmıştı kuşkulanmasına ama bir dinlemekten zarar gelmezdi. Karısı gelip çöp öğütücüsünün yine tıkandığından yakındı. Dosdoğru yenisini almaya, Home Depot’a gidiyordu ve kısa alışveriş yolculuğu için civciv sarısı tenis takımını giymişti.</span></p>

      <p class="paragraf-2" xml:lang="tr-TR"><span xml:lang="en-US">“Pek hoşsun, Muriel,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Sağ ol, şekerim. Stella McCartney imzalı; Johnny çok pahalı diyor. Ne kısmetli, farkında değil.” Orman uğultularını anımsatan gülüşüyle, iki bülbülü tünedikleri daldan kaçırdı.</span></p>

      <p class="paragraf-2" xml:lang="tr-TR"><span xml:lang="en-US">“Kısmetli az kalır. Hiç kulak asma buna sen.”</span></p>

      <p class="paragraf-2" xml:lang="tr-TR"><span xml:lang="en-US">Mendez ikisini birden vuruvermek istiyordu. Karısı arabaya atlayıp gittikten sonra, Yancy’ye tabancayı göstererek derdi neyse çabucak anlatmasını söyledi. Yancy yumruğu böğrüne indirdi, evin içine itekledi ve belindeki tabancayı çekip aldı.</span></p>

      <p class="paragraf-2" xml:lang="tr-TR"><span xml:lang="en-US">“Hangi salak, armut piş tarzı beş binlik teklif eden birini tehdit eder be? Hiç cevap verme, Johnny!”</span></p>

      <p class="paragraf-2" xml:lang="tr-TR"><span xml:lang="en-US">Mendez iki büklüm, soluklanmaya çalışıyordu. Yancy malulen emekli polisi bir koltuğa oturttu.</span></p>

      <p class="paragraf-2" xml:lang="tr-TR"><span xml:lang="en-US">“Yarınki Key West gazetesinde bir haber çıkacak; internetten bakarsın. Haberde Suç İhbar Hattı’nın, Charles Phinney’yi öldüren kişi veya kişilerin yakalanmasını sağlayacak bilgiyi verecek kişiye beş bin dolar ödül vereceği belirtilecek. Verilen numarayı arayıp katilin adını söylemeni istiyorum, Johnny. Tamamen vatandaşlık sorumluluğu hesabı.”</span></p>

      <p class="paragraf-2" xml:lang="tr-TR"><span xml:lang="en-US">Mendez, eli hâlâ böğründe, temkinliydi. “Katili biliyorsan niye arayıp ödülü kendin kapmıyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Mahkemeye tanık sıfatıyla çağrılabilirim çünkü. Jürinin sanığın yakalanmasından maddi kâr elde ettiğimi bilmesi hiç hoş olmaz. Savunma avukatları ince dilim doğrar beni.”</span></p>

      <p class="paragraf-2" xml:lang="tr-TR"><span xml:lang="en-US">“Gerçeği söyleyecek kadar salaksan.”</span></p>

      <p class="paragraf-2" xml:lang="tr-TR"><span xml:lang="en-US">Yancy kurşunlarını çıkardığı tabancayı tıpkı filmlerdeki gibi Mendez’e attı. “Johnny,” dedi, “seni üç nedenle seçtim: tecrüben, tecrüben ve tecrüben… Suç İhbar Hattı’nı kullanmayı senden iyi bilen yok. Şimdi… Katilin adı Nicholas Stripling. Bahamalar’da saklanıyor. Hepsi burada var.” Mendez’e, adamın doğum tarihinden kullandığı cipin rengine dek türlü ayrıntıyı barındıran bir kağıt uzattı. Tüyodan çok dosya sunuyordu adeta. Mendez, Keys polislerinin ihbarı uyduruktan saymayacağını anladı. Ciddiye alınacaktı.</span></p>

      <p class="paragraf-2" xml:lang="tr-TR"><span xml:lang="en-US">“Yakalamazlarsa paramı alamam,” dedi Mendez. “Biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">“E? Telefon parasına mı yanacaksın?”</span></p>

      <p class="paragraf-2" xml:lang="tr-TR"><span xml:lang="en-US">“Söylüyorum işte.”</span></p>

      <p class="paragraf-2" xml:lang="tr-TR"><span xml:lang="en-US">“Stripling aranan katil, Johnny. Sana söylediklerimin hepsi doğru. Artı adam tek kollu; aranıyor afişlerinde belirgin özelliklerin başında gelecek.”</span></p>

      <p class="paragraf-2" xml:lang="tr-TR"><span xml:lang="en-US">“İyi, tamam. Ama pay almayacağına inanmıyorum hâlâ.”</span></p>

      <p class="paragraf-2" xml:lang="tr-TR"><span xml:lang="en-US">“Tek istediğim,” dedi Yancy, “puştu kelepçeli görmek. Hepsi o.”</span></p>

      <p class="paragraf-2" xml:lang="tr-TR"><span xml:lang="en-US">“Ölen eleman… Arkadaşın falan mıydı?”</span></p>

      <p class="paragraf-2" xml:lang="tr-TR"><span xml:lang="en-US">“Tanımıyordum. Tayfanın tekiydi işte.”</span></p>

      <p class="paragraf-2" xml:lang="tr-TR"><span xml:lang="en-US">Mendez enine boyuna düşündü ve ihbarı yapmanın hiçbir zararını göremedi. Tüm ihbarcılar gibi bir kod numarası vereceklerdi; adı açıklanmayacaktı.</span></p>

      <p class="paragraf-2" xml:lang="tr-TR"><span xml:lang="en-US">Beş bin dolarsa Muriel’in çene zımbırtısını karşılardı.</span></p>

      <p class="paragraf-2" xml:lang="tr-TR"><span xml:lang="en-US">“Söylemediğin bir şey var,” dedi. “Adamın başına ödülü koyan kim?”</span></p>

      <p class="paragraf-2" xml:lang="tr-TR"><span xml:lang="en-US">Şaşırdı Yancy. “Öncekilerde hiç merak etmemiştin.”</span></p>

      <p class="paragraf-2" xml:lang="tr-TR"><span xml:lang="en-US">“Hıyarlığın alemi yok… Oğlanın ailesi mi?”</span></p>

      <p class="paragraf-2" xml:lang="tr-TR"><span xml:lang="en-US">“Bayılacaksın,” dedi Yancy. “Ödülü koyan Rus mafyası.”</span></p>
    </div>
  </div>
</body>
</html>
