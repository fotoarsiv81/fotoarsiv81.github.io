<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-2.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-3" xml:lang="tr-TR">Üç</p>

      <p class="paragraf-2" xml:lang="tr-TR"><span xml:lang="en-US">Bonnie o geceden sonra bir daha Yancy’nin evine gelmeyecekti. Sorduğu sorulara bakılırsa, Yancy’nin birini öldürebileceğine ve öldürdüğü kişiyi kasap misali doğrayabileceğine inanıyordu. Yancy ise bu durumu, ilişkileri boyunca kadına en iyi taraflarını tam gösteremeyişinin işareti saydı.</span></p>

      <p class="paragraf-2" xml:lang="tr-TR"><span xml:lang="en-US">Bonnie’ye kopuk uzvun çözüme ulaşmamış bir kayıp şahıs vakasında delil olduğunu ve şu anda Şerif Sonny Summers’a kıyak amacıyla buzdolabında bulunduğunu anlattı ki söyledikleri kısmen doğruydu. Şerifin kolun hâlâ Yancy’de bulunduğundan haberi yoktu çünkü Yancy, kısa süre sonra polislikteki kaderine karar verecek amirini sıkmamak adına, durumdan adama söz etmemişti.</span></p>

      <p class="paragraf-2" xml:lang="tr-TR"><span xml:lang="en-US">İzleyen gecelerde, Bonnie’nin bir daha asla eline geçmeyeceğine aklının yattığı anlarda defalarca, keşke Burton’ın tavsiyesini dinleseydim yollu düşündü. O seçenek hâlâ mevcuttu ve belki izleyen birkaç günde dikkate alınabilirdi.</span></p>

      <p class="paragraf-2" xml:lang="tr-TR"><span xml:lang="en-US">Sonunda, apaçık yalvarmayla dolu bir telefon konuşmasının ardından Bonnie, Yancy’nin Sugarloaf tarafındaki bir lokantada kahvaltı teklifini kabul etti. Kahvaltıyı müteakip, Bonnie’nin 4x4’ünün dar arka koltuğunu Cliff’in leş kokulu golf pabuçlarıyla paylaşarak seviştiler. Yancy’nin bakış açısından bakıldığında, Bonnie’nin Brezilya tıraşından vazgeçtiğini görmemek mümkün değildi.</span></p>

      <p class="paragraf-2" xml:lang="tr-TR"><span xml:lang="en-US">“Sarasota’ya taşınıyoruz,” diye açıkladı Bonnie. “Cliff buralardan bıkmış.”</span></p>

      <p class="paragraf-2" xml:lang="tr-TR"><span xml:lang="en-US">“E, mahkeme?”</span></p>

      <p class="paragraf-2" xml:lang="tr-TR"><span xml:lang="en-US">“Mahkeme falan yok.”</span></p>

      <p class="paragraf-2" xml:lang="tr-TR"><span xml:lang="en-US">Yancy sevinçle çenesini Bonnie’nin sırtına sürttü. “Sen bir meleksin!” Cırtlak çıkmıştı sesi.</span></p>

      <p class="paragraf-2" xml:lang="tr-TR"><span xml:lang="en-US">“Yavaş, kovboy! Paçayı sıyırmadın daha.”</span></p>

      <p class="paragraf-2" xml:lang="tr-TR"><span xml:lang="en-US">“Ya? Ne peki?”</span></p>

      <p class="paragraf-2" xml:lang="tr-TR"><span xml:lang="en-US">“Elimden geleni yaptım, Andrew.”</span></p>

      <p class="paragraf-2" xml:lang="tr-TR"><span xml:lang="en-US">Yancy hızla doğrulunca, kafasını aracın tavanına çarptı. “Ama anlaşma önerecekler, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Evet. Sen de kabul edeceksin,” dedi Bonnie. “Çünkü Cliff mahkemeye çıkmak istemiyor. Sen de hapse girmek. Sutyeni versene.”</span></p>

      <p class="paragraf-2" xml:lang="tr-TR"><span xml:lang="en-US">“Açığa alınmam ne olacak peki?”</span></p>

      <p class="paragraf-2" xml:lang="tr-TR"><span xml:lang="en-US">“Valla bu kadarını bile söylememeliydim. Cidden elimden geleni yaptım.” Giyinmesi bitince ön koltuğa geçti. “Yallah,” dedi Yancy’ye. “Yüz bakımıma geç kaldım.”</span></p>

      <p class="paragraf-2" xml:lang="tr-TR"><span xml:lang="en-US">Yancy çıkıp alelacele şoför mahallinin camına yapıştı. “Özleyeceğim seni,” dedi. Öpücük için eğildiğinde, dudaklarının ucunda sadece nemli bir yanak buldu.</span></p>

      <p class="paragraf-2" xml:lang="tr-TR"><span xml:lang="en-US">“Hoşça kal, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Hoşça kal, Plover.”</span></p>

      <p class="paragraf-2" xml:lang="tr-TR"><span xml:lang="en-US">Yancy arabasına dönüp kamu hukuk bürosundaki avukatı Montenegro’yu aradı. “Ne kadar erken gelebilirsin?” dedi avukat.</span></p>

      <p class="paragraf-2" xml:lang="tr-TR"><span xml:lang="en-US">“Neler oluyor yahu?”</span></p>

      <p class="paragraf-2" xml:lang="tr-TR"><span xml:lang="en-US">“Buralarda işlerin nasıl yürüdüğünü biliyorsun, kardeş.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin omuzları çöktü. “Has…”</span></p>

      <p class="paragraf-2" xml:lang="tr-TR"><span xml:lang="en-US">“Bir iyi, bir kötü haber hesabı. Öğlene kadar buralardayım.”</span></p>

      <p class="paragraf-2" xml:lang="tr-TR"><span xml:lang="en-US">Otoyolda berbat bir kaza vardı. Taş taşıyan bir kamyon, ortadaki bariyeri yıkıp güneye inen bir kiralık steyşına girmişti. Birilerinin Key West tatili başlamadan bitmişti. Yancy geçerken, itfaiyeciler hâlâ akan benzin ve kanı temizlemekle meşguldü. Trafikte yarım saatten fazla vakit kaybetti ama vardığında Montenegro hâlâ yerindeydi.</span></p>

      <p class="paragraf-2" xml:lang="tr-TR"><span xml:lang="en-US">“Teklif ne?” dedi hemen Yancy.</span></p>

      <p class="paragraf-2" xml:lang="tr-TR"><span xml:lang="en-US">“Otur, nefeslen biraz.”</span></p>

      <p class="paragraf-2" xml:lang="tr-TR"><span xml:lang="en-US">“Avukata geldim ben, yogaya değil.”</span></p>

      <p class="paragraf-2" xml:lang="tr-TR"><span xml:lang="en-US">Montenegro sırıtarak diyet kolasını açtı. Kamu avukatlığı icabı, her türlü hakarete şerbetliydi. Epey dava kazanmışlığına rağmen, arada bir kısmetsizlere boktan haber vermek zorunda kalabiliyordu. Masum müşteri savunduğu da vakiydi ya, Yancy’nin o sınıfa girdiği pek söylenemezdi.</span></p>

      <p class="paragraf-2" xml:lang="tr-TR"><span xml:lang="en-US">“İyi haber, Andrew, siciline darp suçu işlenmeyecek. Dickinson suçlamayı uygunsuz davranışa indirmeyi kabul etti. Altı ay hapis şartlı tahliyeye dönecek; mahkeme masraflarını ve elbette Dr. Witt’in hastane ücretini ödeyeceksin.” Montenegro her daim içine kapanık ve solgun görünürdü. Kafası yumurta pürüzsüzlüğündeydi ve dünyaya içe göçük, bol damarlı gözlerle bakardı.</span></p>

      <p class="paragraf-2" xml:lang="tr-TR"><span xml:lang="en-US">Ama eşşoğlusu işini iyi biliyordu.</span></p>

      <p class="paragraf-2" xml:lang="tr-TR"><span xml:lang="en-US">“Peki,” dedi Yancy. “Kötü habere geç.”</span></p>

      <p class="paragraf-2" xml:lang="tr-TR"><span xml:lang="en-US">“Acele etme,” dedi avukat. “İlaveten eyalet, maaşlı çalışan konumuna devam etmene itiraz etmeyecek.”</span></p>

      <p class="paragraf-2" xml:lang="tr-TR"><span xml:lang="en-US">“Şa-ha-ne be!” Yancy beşlik çakmak üzere öne uzandı; peltemsi bir karşılık aldı.</span></p>

      <p class="paragraf-2" xml:lang="tr-TR"><span xml:lang="en-US">“Yalnız...”</span></p>

      <p class="paragraf-2" xml:lang="tr-TR"><span xml:lang="en-US">“Haydi bakalım.”</span></p>

      <p class="paragraf-2" xml:lang="tr-TR"><span xml:lang="en-US">“...Dr. Witt, polislik yapmaya uygun olmadığın kanaatinde.” Avukat durakladı, kolasını yudumladı. “Aynı fikirde değilim tabii ama sonuçta, makatına emiş gücü yüksek hortum sokulan da ben değilim.”</span></p>

      <p class="paragraf-2" xml:lang="tr-TR"><span xml:lang="en-US">Yancy oturduğu yerde çöktü.</span></p>

      <p class="paragraf-2" xml:lang="tr-TR"><span xml:lang="en-US">Montenegro devam etti: “Dr. Witt anlaşmaya ancak iki şartla rıza verdi. Birincisi, karısından uzak duracaksın. İkincisi, istifa edeceksin. İkisini de yapmanı tavsiye ederim.”</span></p>

      <p class="paragraf-2" xml:lang="tr-TR"><span xml:lang="en-US">“Dur bak, adamın karısı hakkında ne keşfettim...”</span></p>

      <p class="paragraf-2" xml:lang="tr-TR"><span xml:lang="en-US">“Fark etmeyecek, Andrew. Sonny kararını verdi. Rezaletin bitmesini ve basından uzak kalmasını istiyor.”</span></p>

      <p class="paragraf-2" xml:lang="tr-TR"><span xml:lang="en-US">“Hayır, Monty,” dedi Yancy. “Mahkemeye gidelim.”</span></p>

      <p class="paragraf-2" xml:lang="tr-TR"><span xml:lang="en-US">Montenegro sakince, “Kaybedersin,” dedi. “Canına okurlar. Dilimlerler. Jüri senden tiksinecektir. Hem sadakatsiz eşin şahitliğini bile talep etmeyeceklerdir. Ellerinde kurban ve tam anlamıyla meydan dolusu tanık var. Yolcuların çektiklerini izledin, değil mi? İşin bitik, kardeş.”</span></p>

      <p class="paragraf-2" xml:lang="tr-TR"><span xml:lang="en-US">Ona şüphe yoktu anlaşılan. “Bonnie meselesini unut,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Unuttum bile. Yalnız, iyi haber kısmı daha bitmedi.”</span></p>

      <p class="paragraf-2" xml:lang="tr-TR"><span xml:lang="en-US">“Sen diyorsan…”</span></p>

      <p class="paragraf-2" xml:lang="tr-TR"><span xml:lang="en-US">“İşsiz kalmayacaksın, Andrew. Aynı maaşla…” Montenegro sesini alçalttı. “Sonny ayarladı. Adama teşekkür etmeyi unutma.”</span></p>

      <p class="paragraf-2" xml:lang="tr-TR"><span xml:lang="en-US">“Neymiş peki iş?”</span></p>

      <p class="paragraf-2" xml:lang="tr-TR"><span xml:lang="en-US">“Ha… Açık fikirli davranacağına eminim şahsen.”</span></p>

      <p class="paragraf-2" xml:lang="tr-TR"><span xml:lang="en-US">Yancy çaresiz gülerken, “Yedik yani,” diye mırıldandı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Tamam, hayatının doruk noktası değildi. Öğlen vaktiydi; şahane bir ağaç gölgesi bulmuş, arabasının içini temizlemeye girişmişti. Kullandığı elektrik süpürgesi, basına yanlış yansıdığı üzere bir Hoover değil, üstün emiş gücüne sahip kablosuz, portatif bir Black&amp;Decker’dı.</span></p>

      <p class="paragraf-2" xml:lang="tr-TR"><span xml:lang="en-US">Hem saldırı da taammüden değildi. Bonnie’yle kocasının geldiğini gören Yancy hemen arabanın içine saklanmıştı. Yanından geçtikleri sırada tartıştıklarını duymuştu. Dr. Clifford Witt cırlak sesiyle karısına orospu veya kaltak diyordu ama Yancy’nin esas duyduğu, Bonnie’nin hıçkırıklarıydı. Bonnie ise daha sonrasında gözyaşlarını, gerçekliği kuşkulu yasemin alerjisine bağlamıştı.</span></p>

      <p class="paragraf-2" xml:lang="tr-TR"><span xml:lang="en-US">Ama sonuçta yersiz bir şövalyelik duygusu Yancy’yi, elinde elektrik süpürgesiyle arabadan fırlatıvermişti; tartışan çifti Mallory Meydanı’na kadar takip etmiş ve kavgaya orada karışmıştı. Yancy adamın sonrasında karısına yumruğunu kaldırdığını ısrarla belirtmişti ya, Bonnie öyle bir şey olmadığını söylemişti.</span></p>

      <p class="paragraf-2" xml:lang="tr-TR"><span xml:lang="en-US">Saldırı hızlıydı ve Dr. Witt hazırlıksız yakalanmıştı. Daha genç ve kuvvetli olan Yancy adamı kolayca yere yatırmış, keten pantolonunu aynı kolaylıkla çıkarıvermişti. Gemi yolcusu turistler iki adamın, dokların meşhur yankesici serserilerinden olduğunu düşünmüş ve derhal cep telefonlarına davranarak eğlenceyi kayda almışlardı. Dr. Witt’in son derece samimi haykırışlarına karşın, kimse hortumu Yancy’nin elinden almaya kalkışmamıştı. Black&amp;Decker, pili bitene dek acımadan emmişti.</span></p>

      <p class="paragraf-2" xml:lang="tr-TR"><span xml:lang="en-US">Polisler tarafından götürülürken, kocasının imdadına koşan Bonnie’yi seyretmişti Yancy. Yerel dükkancılardan biri koşturup doktorun beyaza kesmiş kalçalarından uzanan hortumu rengarenk bir plaj şemsiyesiyle örtmüştü. Yancy sonrasında adama cidden acımıştı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">“Kabul ediyorum,” dedi şerife, “zıvanadan çıkmıştım. Bir daha asla yapmam öyle bir şey.”</span></p>

      <p class="paragraf-2" xml:lang="tr-TR"><span xml:lang="en-US">“Dr. Witt mahkemeye çıkmanın herkesi, kendisini, karısını, seni ve şeriflik müessesesini utandıracağını söyledi. Anlaşmayı kabul etmesi hepimiz için büyük iyilikti.”</span></p>

      <p class="paragraf-2" xml:lang="tr-TR"><span xml:lang="en-US">“Rozeti kaybetmem hariç.”</span></p>

      <p class="paragraf-2" xml:lang="tr-TR"><span xml:lang="en-US">“Özgürlüğünü kaybetmedin ama. Sevinmelisin. Monty anlaşmayı kabul etmeni söyledi, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Lütfen beni kovma, Sonny.”</span></p>

      <p class="paragraf-2" xml:lang="tr-TR"><span xml:lang="en-US">“Doktora, hem de uluorta yaptığın şey, kusura bakma ama bir dedektif için kabul edilir cinsten değildi,” dedi şerif. “’daki başyazıyı gördün mü sen? Sana ilişmezsem canıma okuyacaklar.”</span></p>

      <p class="paragraf-2" xml:lang="tr-TR"><span xml:lang="en-US">“Ama bana borcun var, unutma… Sırf uğraşmak istemiyorsun diye o kolu ta Miami’ye götürdüm ben.”</span></p>

      <p class="paragraf-2" xml:lang="tr-TR"><span xml:lang="en-US">“Ona minnettarım ve zaten o yüzden işsiz kalmanı engelledim.”</span></p>

      <p class="paragraf-2" xml:lang="tr-TR"><span xml:lang="en-US">“Alt tarafı beş dakikalığına zıvanadan çıktım… Bonnie Witt’i gördün, değil mi? Bir de mutfağında, önlükten başka bir şey giymemiş halini hayal et… Aklımı aldı kadın diyorum sana!”</span></p>

      <p class="paragraf-2" xml:lang="tr-TR"><span xml:lang="en-US">Şerif omuz silkti. “Adamın bağlantıları sağlam. Belediyenin yarısına biyopsi yapmışlığı var bir kere. Sen gene şanslısın; Dickinson sapkınlık ve tecavüz suçuna hiç girmedi.”</span></p>

      <p class="paragraf-2" xml:lang="tr-TR"><span xml:lang="en-US">“Makinenin açma-kapama düğmesi sıkışmıştı desem?”</span></p>

      <p class="paragraf-2" xml:lang="tr-TR"><span xml:lang="en-US">“YouTube’u o videoları kaldırmaya bir ayda zor ikna ettik yahu!”</span></p>

      <p class="paragraf-2" xml:lang="tr-TR"><span xml:lang="en-US">“İyi, anladık.” Yancy kaçınılmaza boyun eğmek zorundaydı. “E, nedir yeni işim?”</span></p>

      <p class="paragraf-2" xml:lang="tr-TR"><span xml:lang="en-US">“Gayet kıyak. Gözlerden uzak.”</span></p>

      <p class="paragraf-2" xml:lang="tr-TR"><span xml:lang="en-US">“Ama ortalık sakinleşene kadar, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Elbette, Andrew, elbette.”</span></p>

      <p class="paragraf-2" xml:lang="tr-TR"><span xml:lang="en-US">Yancy şerifin masasındakilere göz gezdirdi: yunus şeklinde bir cam kağıt ağırlığı, irisinden bir zeka küpü, bir adet MacBook, yazılı bir kahve kupası ve Bayan Summers ile en küçükleri potansiyel seri katillere özgü boş bakışlı üç çocuğunun bir sürü fotoğrafı…</span></p>

      <p class="paragraf-2" xml:lang="tr-TR"><span xml:lang="en-US">Sonny Summers birden, “Yemek yemeyi sever misin sen?” dedi. “Soruyorum çünkü pek zayıfsın. Bizim gibi değilsin.” Göbeğini okşayarak güldü.</span></p>

      <p class="paragraf-2" xml:lang="tr-TR"><span xml:lang="en-US">“Tabii. Severim.”</span></p>

      <p class="paragraf-2" xml:lang="tr-TR"><span xml:lang="en-US">“Ama sık çıkman, yalnız takılman falan gerekecek. Nereye varacağımı çaktın mı?”</span></p>

      <p class="paragraf-2" xml:lang="tr-TR"><span xml:lang="en-US">“Çaktımsa ne olayım, Sonny.”</span></p>

      <p class="paragraf-2" xml:lang="tr-TR"><span xml:lang="en-US">“Yeni işin… polislik gibi.”</span></p>

      <p class="paragraf-2" xml:lang="tr-TR"><span xml:lang="en-US">“Ama polislik değil?”</span></p>

      <p class="paragraf-2" xml:lang="tr-TR"><span xml:lang="en-US">“Ona en yakın şey,” dedi şerif.</span></p>

      <p class="paragraf-2" xml:lang="tr-TR"><span xml:lang="en-US">“Yalvarırım…”</span></p>

      <p class="paragraf-2" xml:lang="tr-TR"><span xml:lang="en-US">“Lokanta müfettişliği,” diyerek göz kırptı şerif. “Tatile çıkmak gibi bir şey yani.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin ağzı açık kalmıştı. “Böcek devriyesi mi?”</span></p>

      <p class="paragraf-2" xml:lang="tr-TR"><span xml:lang="en-US">“Kadroda yer açılmıştı, Andrew. Hemen arayıp kaptım. Önceki eleman hastalanıp bırakmış işi.”</span></p>

      <p class="paragraf-2" xml:lang="tr-TR"><span xml:lang="en-US">“Öldü o adam, Sonny.”</span></p>

      <p class="paragraf-2" xml:lang="tr-TR"><span xml:lang="en-US">“Tamam, öldü ama önce hastalanmıştı.”</span></p>

      <p class="paragraf-2" xml:lang="tr-TR"><span xml:lang="en-US">Yancy yavaşça kalktı. “Ne desem bilemedim şimdi.”</span></p>

      <p class="paragraf-2" xml:lang="tr-TR"><span xml:lang="en-US">“Teşekkür etmen yeterli. Ha, tabancanla arabanın anahtarlarını bırakman gerekiyor tabii.”</span></p>

      <p class="paragraf-2" xml:lang="tr-TR"><span xml:lang="en-US">Madem artık –teknik açıdan– amirim değilsin, diye geçirdi içinden Yancy, belki de Miami’nin kopuk kolu reddettiğini, baş belasının gene kendi yetki alanı dahilinde, buzdolabımda, buzlu çubuk ve karideslerin yanında yattığını söyleyebilirim…</span></p>

      <p class="paragraf-2" xml:lang="tr-TR"><span xml:lang="en-US">Söylemedi ama. “Ne zaman başlıyorum?” demekle yetindi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Güney Miami’de doğmuş, Homestead’de büyümüştü. Babası Everglades Ulusal Parkı korucularındandı. Annesiyse Flamingo’daki dok dükkanlarından birinde çalışmıştı. Her daim su üzerindeydi ve neredeyse her gün turistlerle yüz göz olmak zorunda kalacağını fark edene kadar, hep bataklık kılavuzluğu yapmak istemişti. On sekizine bastığında, babası Yellowstone Parkı’na naklini talep etmiş, Yancy ise memleketinde kalmayı yeğlemişti. İyisiyle kötüsüyle Florida’ya aitti. Balıkçılık merakı yüzünden eğitimi biraz uzamakla birlikte, nihayetinde sistemin adli tarafından diplomasını edinip Miami Polis Kuvvetleri’ne katılmıştı. Hırsızlık Şubesi’nden Celia adlı bir dedektifle evliliği, kadının Ann Arbor’dan gelen iş teklifini kabul etmesi ve kendisinin bir kez daha taşınmayı reddetmesiyle son bulmuştu. Çocuk yapmamış, sadece Yancy’nin içten çabalarına rağmen bir türlü yakınlık kuramadığı hiperaktif bir köpek edinmişlerdi. Genelde köpeklerle çok iyi anlaştığından, karısının değil ama hayvanın gidişine sevinmişti.</span></p>

      <p class="paragraf-2" xml:lang="tr-TR"><span xml:lang="en-US">Teselli niyetine elden düşme, içten takma motorlu bir kayık almıştı. Kayık hâlâ elindeydi ve şerifle yaptığı moral bozucu sohbetin ardından gününü balığa çıkarak geçirdi. Akıntı ters yöndeydi ya, Yancy umursamadı. Hafif bir esinti, kayığı kristal sığlıklar tarafına sürüklüyordu; altından benekli vatozlar, camgözler ve bir adet her yanını midye bürümüş, dede mi dede su kaplumbağası geçti. Bir tane dahi balık yakalayamamasına rağmen harika vakit geçirdi.</span></p>

      <p class="paragraf-2" xml:lang="tr-TR"><span xml:lang="en-US">Eve döndüğünde, yakında malikaneliğe terfi edecek komşu evin kapısında krem rengi bir 4x4 irisi gördü. Müstakbel sundurmadaysa iyi giyimli, tıknaz bir adam vardı. Adam, elinde cep telefonu, heyecanla konuşurken üstüne başına konup duran sineklerle cebelleşiyordu. Yancy komşu evin sahibini tanımıştı.</span></p>

      <p class="paragraf-2" xml:lang="tr-TR"><span xml:lang="en-US">Adam –adı, Evan Shook’tu– çok geçmeden bahçeleri ayıran çite geldi. “Baksana, birader,” dedi.</span></p>

      <p class="paragraf-2" xml:lang="tr-TR"><span xml:lang="en-US">Yancy, elde hortum, kayığındaki tuzu temizlemeye girişmişti. Yalancıktan komşusever bir hareketle selamı karşıladı.</span></p>

      <p class="paragraf-2" xml:lang="tr-TR"><span xml:lang="en-US">Evan Shook, var ciddiyetiyle, “Evimde ölü bir rakun var,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Fena,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kocaman ve çürümeye başlamış.”</span></p>

      <p class="paragraf-2" xml:lang="tr-TR"><span xml:lang="en-US">Yancy anlayışla yüzünü ekşitti.</span></p>

      <p class="paragraf-2" xml:lang="tr-TR"><span xml:lang="en-US">“Bir yere götürüp atmama yardım edebilir misin? Eve bakmaya gelecekler. Ta Dallas’tan…”</span></p>

      <p class="paragraf-2" xml:lang="tr-TR"><span xml:lang="en-US">“Hayvan Kontrol Birimi’ni aramadın mı?”dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Tembel herifler… Yarına gelebilirlermiş. Cidden yardıma ihtiyacım var.”</span></p>

      <p class="paragraf-2" xml:lang="tr-TR"><span xml:lang="en-US">Yancy hortumu kapadı. “Şimdi,” dedi, “ölmüş bir hayvanı rahatsız etmek uğursuzluk getirir ki şu anda öyle bir şeyi kaldıramam.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook’un kaşları çatıldı. “Uğursuzluk mu? Yok canım.”</span></p>

      <p class="paragraf-2" xml:lang="tr-TR"><span xml:lang="en-US">“Çingene laneti gibi… Hiç istemem doğrusu. Ama istersen küreğimi ödünç verebilirim.”</span></p>

      <p class="paragraf-2" xml:lang="tr-TR"><span xml:lang="en-US">“Feci kokuyor içerisi.”</span></p>

      <p class="paragraf-2" xml:lang="tr-TR"><span xml:lang="en-US">Yancy konuyu değiştiriverdi. “Taj Mahal yaptırdın mübarek.”</span></p>

      <p class="paragraf-2" xml:lang="tr-TR"><span xml:lang="en-US">“Altı yüz elli metrekare. Adanın en büyüğü.”</span></p>

      <p class="paragraf-2" xml:lang="tr-TR"><span xml:lang="en-US">“İnanırım.”</span></p>

      <p class="paragraf-2" xml:lang="tr-TR"><span xml:lang="en-US">“Almak isteyebilecek birilerini tanıyor musun? Zaman, tam büyük düşünme zamanı!” Yakından bakınca Evan Shook’un elmacık kemikleri güderi kaplıymış gibi görünüyordu. Sokağın başında siyah bir sedan görününce, adam küfretti.</span></p>

      <p class="paragraf-2" xml:lang="tr-TR"><span xml:lang="en-US">Duran aracın şoförü arka kapıyı açtı. Arabadan yaşlıca bir çift indi. Evan Shook alelacele çifti karşılamaya koşturdu.</span></p>

      <p class="paragraf-2" xml:lang="tr-TR"><span xml:lang="en-US">Yancy kayığını güzelce silip evine girdi. Barbancourt çoktan bitmişti; iki parmak Captain Morgan’ın</span><span class="dipp" style="font-size:0.82em;"><a class="footnote-link" href="#footnote-225-7" id="footnote-225-7-backlink">7</a></span> <span xml:lang="en-US">üzerine kola doldurdu. Yol kenarlarından hayvan leşi toplamak gibi bir âdeti yoktu ya, zavallı rakun bu sabah Key Deer Bulvarı’nda gözüne çarpmıştı. Kuşların didiklemesine bırakmaya kıyamamıştı.</span></p>

      <p class="paragraf-2" xml:lang="tr-TR"><span xml:lang="en-US">Buzdolabından, dondurulmuş hamburgerle iki domates çıkarıp mutfak tezgahına koydu. Dönüp klimasını açtı, teybin düğmesine bastı ve Little Feat</span><span class="dipp" style="font-size:0.82em;"><a class="footnote-link" href="#footnote-225-8" id="footnote-225-8-backlink">8</a></span> <span xml:lang="en-US">şarkısı kaldığı yerden devam etmeye başladı.</span></p>

      <p class="paragraf-2" xml:lang="tr-TR"><span xml:lang="en-US">Yancy pencereden baktığında, Evan Shook’un şaşkın çifti arabalarına kışkışlamaya çabaladığını gördü. Big Pine’ın en büyük evi bugün kimseye gösterilemeyecekti anlaşılan.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> Jamaika menşeli bir rom markası. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> 1969’dan günümüze çeşitli kadro değişiklikleri geçirerek gelmiş Los Angeles menşeli rock grubu. (ç.n.)</p>
        </div>
      </div>
    </div>
  </div>
</body>
</html>
