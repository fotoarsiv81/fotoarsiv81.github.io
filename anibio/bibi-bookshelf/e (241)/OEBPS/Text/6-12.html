<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-12.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-13" xml:lang="tr-TR">On Üç</p>

      <p class="paragraf-2" xml:lang="tr-TR"><span xml:lang="en-US">Yancy gençliğinde bir ara babası gibi park koruculuğu yapmak istemişti. “Niye yapmadın?” dedi Rosa Campesino.</span></p>

      <p class="paragraf-2" xml:lang="tr-TR"><span xml:lang="en-US">“Çok tembeldim. Maaşı da kötüydü.”</span></p>

      <p class="paragraf-2" xml:lang="tr-TR"><span xml:lang="en-US">“Palavracının önde gidenisin, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Park korucusu olsaydım karşılaşmazdık. Öyle bak olaya.”</span></p>

      <p class="paragraf-2" xml:lang="tr-TR"><span xml:lang="en-US">“Bir timsah tarafından yutulmadığın ve otopsin bana düşmediği sürece.”</span></p>

      <p class="paragraf-2" xml:lang="tr-TR"><span xml:lang="en-US">“Benden geri bir şey kalırsa tabii,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Kalır, kalır,” dedi Rosa. “Timsahlar özensiz yer. Bu arada gayet güzel iyileştin.”</span></p>

      <p class="paragraf-2" xml:lang="tr-TR"><span xml:lang="en-US">“Fark edeceğini umuyordum zaten.”</span></p>

      <p class="paragraf-2" xml:lang="tr-TR"><span xml:lang="en-US">Rosa otopsi masası üzerinde masaj yapıyordu Yancy’ye. Morgdaydılar; saat gece yarısını geçmişti ve on iki Adli Tıp istasyonuna sahip ana salonda yalnızdılar. Masalar paslanmaz çeliktendi; Rosa birinin üzerine birkaç havlu sermiş, kafa yerleştirme kısmını çıkarmış ve Yancy’ye yüzüstü yatmasını söylemişti.</span></p>

      <p class="paragraf-2" xml:lang="tr-TR"><span xml:lang="en-US">“Biri gelirse?” demişti Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ölü taklidi yaparsın. Ciddiyim.”</span></p>

      <p class="paragraf-2" xml:lang="tr-TR"><span xml:lang="en-US">Rosa’nın üzerinde sadece laboratuvar önlüğü, ayaklarındaysa saboları vardı. Teoride Yancy’nin had safhada coşması gerekirdi ama mekan ürkütücüydü. Kadınlarla envai çeşit yerde seks yapmıştı; Bonnie’yle yaptıklarından ayrı, mini golf sahasından metro vagonuna, boş bir karayolu gişesinden Miami deniz-akvaryumundaki manta havuzunun yanındaki şipşak fotoğraf kabinine kadar bir sürü yer sayabilirdi. Kamuya açık yerlerde seksin heyecanını iyi anlıyordu ama ölüler arasında yapmak bambaşka bir cüret istiyordu.</span></p>

      <p class="paragraf-2" xml:lang="tr-TR"><span xml:lang="en-US">Miami-Dade morgu en feci uçak kazası senaryolarına uygun tasarlanmıştı; dolu bir jumbo jetin tüm yolcu ve mürettebatının cesetlerini –555 adet– alacak kapasitedeydi. Bu geceyse soğutma birimlerinde sadece altmış altı ölü yatıyordu. Yancy, Rosa’nın tesisi gezdirme teklifini geri çevirmişti. Kulunçlarının ovulması gayet hoştu ama gerginliği geçmiyordu. Morgun soğuğu ölüm kokmuyordu belki ama körfez kokusuna benzemediği açıktı.</span></p>

      <p class="paragraf-2" xml:lang="tr-TR"><span xml:lang="en-US">“Sırtüstü şimdi, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Ama o zaman ölü taklidi yapamam.”</span></p>

      <p class="paragraf-2" xml:lang="tr-TR"><span xml:lang="en-US">“Niyeymiş o?”</span></p>

      <p class="paragraf-2" xml:lang="tr-TR"><span xml:lang="en-US">“Ölülerinki böyle kazık kesilmez.”</span></p>

      <p class="paragraf-2" xml:lang="tr-TR"><span xml:lang="en-US">“Sen doktorunun dediğini yap bakayım.”</span></p>

      <p class="paragraf-2" xml:lang="tr-TR"><span xml:lang="en-US">Rosa tepedeki lambayı kapatıp Yancy’nin üstüne tırmandı. Otopsi masası rahat değildi ama sağlamdı. Yancy çok geçmeden gevşedi ve yumuşak ritimleri tutturduğunda başına geldiği üzere zihni düşünceler arasında dolanmaya başladı. Rosa’yla ilgisi yoktu; Yancy’nin beyni her daim meşguldü. Doktor halinden memnun göründüğünden, Yancy ritmi bozmadan günün olaylarını düşünmeye koyuldu.</span></p>

      <p class="paragraf-2" xml:lang="tr-TR"><span xml:lang="en-US">Kafası kıyak bir tanker şoförüyle karşılıklı küfürleşmesi haricinde, Miami yolculuğu olaysız geçmişti. Önce bir mastır öğrencisinin Nick Stripling’in kopuk kolundan çıkan köpekbalığı dişini inceleyip sığ sularda avlanan tipik bir</span> <span class="char-style-override-2" xml:lang="en-US">Sphyrna tiburo</span> <span xml:lang="en-US">ya da halk arasında bilinen adıyla çekiç buruna aitliğini saptadığı, Virginia Key’deki Rosentiel laboratuvarına uğramıştı. Bu saptama, Eve Stripling ile suç ortağının, Nick Stripling’in kopuk kolunu, ısırıkları boğulma hikayesine katkı yapar umuduyla sığlığa bırakıp köpekbalıklarını davet ettiklerini kanıtlıyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy’nin duş giderinin borusunda bulduğu beyaz parçalar, Caitlin Cox’ın iddiasının aksine, istiridye kabuğuna değil, kesinlikle insan kemiklerine aitti. Rosa kemikleri, Yancy bulduğu saç yumağıyla birlikte önüne koyduğu anda saptamış, saç ve kemik parçalarına DNA testi yaptırıp sonuçları Key West’te Dr. Rawlings’in aldığı doku örnekleriyle karşılaştıracağına söz vermişti. Yancy eşleşeceklerinden emindi. Kolun koparılmasında kullanıldığını varsaydığı nacağı da çaktırmadan bir alışveriş torbasına atıvermişti.</span></p>

      <p class="paragraf-2" xml:lang="tr-TR"><span xml:lang="en-US">Buluştukları</span> <span class="char-style-override-2" xml:lang="en-US">café</span><span xml:lang="en-US">de Rosa, öldüğü gece Dr. Gomez O’Peele’in cep telefonundan tuşlanmış tek numarayı vermişti. Bu kilit bilgiyi, var gücüyle kendisini tavlamaya çalışan bir Kuzey Miami cinayet bürosu dedektifinden edinmişti. Söz konusu arama, Yancy’nin doktorun dairesinden ayrılışından birkaç dakika sonra yapılmıştı.</span></p>

      <p class="paragraf-2" xml:lang="tr-TR"><span xml:lang="en-US">Yancy numarayı yazmış ve dışarı çıkıp tuşlamıştı. Çok geçmeden elinde bir isim vardı: Christopher Grunion. Telefon numarasına kayıtlı faturalandırma adresi, South Beach’teki bir posta kutusuydu. Yancy oturdukları masaya dönünce Rosa’yı çekip ayağa kaldırmış ve diğer müşteriler alkışlamaya başlayana kadar öpmüştü. Coşmuştu çünkü Christopher Grunion, Rogelio Burton’ın, Yancy’nin Stripling çiftinin evinin açığında duran deniz uçağına dair yaptığı araştırmada bulduğu, uçağı kiralayan kişinin de adıydı.</span></p>

      <p class="paragraf-2" xml:lang="tr-TR"><span xml:lang="en-US">Grunion’ın herhangi bir sabıkası hatta Florida’da kayıtlı bir sürücü ehliyeti bile yoktu ama Yancy adamın, Eve Stripling’in gizli sevgilisi ve suç ortağı olduğundan emindi. O’Peele, Yancy’nin beklenmedik ziyaretinin ardından adamı arayıp susma parası istemeye kalkmış ve açgözlülüğünün karşılığını kurşunla almıştı herhalde. Morga giderlerken ağzındaki mangolu buzlu çubuğu çıkararak, “Pançolu herif!” demişti. “Phinney’yi öldüren ve beni temizlemeye kalkışan eleman!”</span></p>

      <p class="paragraf-2" xml:lang="tr-TR"><span xml:lang="en-US">Otopsi masasında masaj, heyecanını biraz yatıştırmıştı. Rosa’yı kalçaları vasıtasıyla indirip kaldırırken, uzanıp saçlarını arkasında toplayınca karamel boynu ve omuzlarının ortaya çıkışı, manzarasına bir Elizabeth dönemi havası katıverdi. Rosa, onca bedensel çabaya karşın birilerini uyandırmaktan –ki ciddi başarıya girerdi– korkarmışçasına sessizdi.</span></p>

      <p class="paragraf-2" xml:lang="tr-TR"><span xml:lang="en-US">Zemine sabitlenmiş paslanmaz çelik otopsi masasında sevişmenin bir avantajı masanın, Yancy’nin döküntü yatağının aksine hiç gıcırdamamasıydı. Yatağındaki ilk beraberliklerinde Rosa gıcırtılara o kadar takılmıştı ki havaya girememişti. Yayların çıkardığı sesin canlı canlı derisi yüzülen maymunları hatırlattığını söylemişti. Oysa şimdi, sayısız cesedin kesilip biçildiği otopsi masası üzerinde, yüzünde gülücüklerle gidip geliyordu. Birden sarsıldı ve Yancy’ye eğilerek nemli yanağını göğsüne yasladı. “Tamam,” diye fısıldadı, “ciddi manyakça bu… Belki bir psikologla görüşmeliyim.”</span></p>

      <p class="paragraf-2" xml:lang="tr-TR"><span xml:lang="en-US">“Valla bence şahaneydi.”</span></p>

      <p class="paragraf-2" xml:lang="tr-TR"><span xml:lang="en-US">“Yalan söyleme, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Dalga mı geçiyorsun? Vezüv gibi patladım yahu demin!”</span></p>

      <p class="paragraf-2" xml:lang="tr-TR"><span xml:lang="en-US">İç çekti Rosa. “TV dizileri yüzünden. Bir vampir dişlerim eksik.”</span></p>

      <p class="paragraf-2" xml:lang="tr-TR"><span xml:lang="en-US">Yancy doktorun kafasına bir öpücük kondurdu. “Benden park korucusu olmazdı,” dedi. “Oltalarımla çadırımı alıp haftalarca kamp yapardım. Hele kaçak avcılar… Hayvancıklardan birini vurmaya kalkışan birilerini yakalasam tutuklamakla yetinebilir miydim, bilmiyorum. Babam çok disiplinli adamdır. Bana geçmemiş o genler.”</span></p>

      <p class="paragraf-2" xml:lang="tr-TR"><span xml:lang="en-US">“Çocuk istemiyorum ben,” diye mırıldandı Rosa. “Pis bencillik mi şimdi bu? Aman, neyse. Daha içimden çıkmamışken sormak haksızlık sonuçta.”</span></p>

      <p class="paragraf-2" xml:lang="tr-TR"><span xml:lang="en-US">“Ölü keserek geçiniyorsun sen. Esas kendine haksızlık etme.”</span></p>

      <p class="paragraf-2" xml:lang="tr-TR"><span xml:lang="en-US">Pek bezgin, doğruldu Rosa. “Bir zahmet giyinmem lazım.”</span></p>

      <p class="paragraf-2" xml:lang="tr-TR"><span xml:lang="en-US">“Videonuz var mı burada?”</span></p>

      <p class="paragraf-2" xml:lang="tr-TR"><span xml:lang="en-US">“Elbette var.” Masanın tepesine yerleştirilmiş ufak kamerayı işaret etti. “Telaşlanma, Andrew. Kapama düğmesi var;</span> <span class="char-style-override-2" xml:lang="en-US">o kadar</span> <span xml:lang="en-US">sapıtmadım henüz.”</span></p>

      <p class="paragraf-2" xml:lang="tr-TR"><span xml:lang="en-US">“Bir hafta sonu baş başa kamp yapalım. Flamingo’da falan.”</span></p>

      <p class="paragraf-2" xml:lang="tr-TR"><span xml:lang="en-US">“Çok tatlısın,” dedi doktor. “Çıkalım artık buradan.”</span></p>

      <p class="paragraf-2" xml:lang="tr-TR"></p>

      <p class="paragraf-2" xml:lang="tr-TR"><span xml:lang="en-US">Yancy ertesi sabah Big Pine’a döndüğünde, kapısında park etmiş, yamru yumru Oklahoma plakalı eski bir kamyonet görerek şaşırdı. Sıkı yağıyordu; bagajdan krikosunu kapıp eve koştu.</span></p>

      <p class="paragraf-2" xml:lang="tr-TR"><span xml:lang="en-US">Bonnie Witt mutfakta yumurta çırpıyordu. Sırtında bir futbol forması vardı ve ayak tırnaklarındaki ojeler altın sarısıydı. Kaçak hayatı bronz tenini soldurmuştu.</span></p>

      <p class="paragraf-2" xml:lang="tr-TR"><span xml:lang="en-US">Şımarık bir vurguyla, “Anahtarım hâlâ duruyor,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Hata bende.”</span></p>

      <p class="paragraf-2" xml:lang="tr-TR"><span xml:lang="en-US">“Hepsini açıklayacağım ama önce çok özel biriyle tanışmanı istiyorum. Tatlım?”</span></p>

      <p class="paragraf-2" xml:lang="tr-TR"><span xml:lang="en-US">“Hey, n’aber?” Üstü çıplak bir eleman, koltuğuna yayılmış, spor kanalını izliyordu. Yancy’ye yalandan bir kanka selamı yolladı.</span></p>

      <p class="paragraf-2" xml:lang="tr-TR"><span xml:lang="en-US">“Andrew,” dedi Bonnie, “bu, Cody. Cody, bu da yakın dostum Andrew.”</span></p>

      <p class="paragraf-2" xml:lang="tr-TR"><span xml:lang="en-US">Yancy krikoyu bir kenara bırakıp uzanan eli sıktı. Lisede, Bonnie aklını alırken nasıl görünüyordu kim bilir ama büyüyünce tombalaklaşmıştı; saçları seyrelmiş, cildi çillenmişti. Bağcıkları serbest sallanan şortunun üzerinden sarkıyordu göbeği. Yancy, gününün en harika kısmı çıkacağını kestirebildiği aşk hikayesini rahatça anlatabilmeleri için kahvaltı hazırlama işini üstlenmeyi teklif etti.</span></p>

      <p class="paragraf-2" xml:lang="tr-TR"><span xml:lang="en-US">“Hiç aklımdan çıkmıyordu,” dedi Bonnie. “Sonra bir gün, nedir anasını satayım, hayat kısa zaten, dedim. Sabahın köründe atladım, Sarasota’dan Tulsa’ya on dokuz saat hiç mola vermeden direksiyon salladım. Facebook’ta bulmuştum tabii; ondan sonra...”</span></p>

      <p class="paragraf-2" xml:lang="tr-TR"><span xml:lang="en-US">“Ama bana arkadaşlık isteği bile yollamadı,” diye lafa daldı Cody. “Bir akşam salata barının yanında karşıma çıkıverdi.”</span></p>

      <p class="paragraf-2" xml:lang="tr-TR"><span xml:lang="en-US">“Olive Garden’da müdür yardımcısı...”</span></p>

      <p class="paragraf-2" xml:lang="tr-TR"><span xml:lang="en-US">“Müdür dangalağın tekiydi. Hayatımda bir karar verme zamanım gelmişti.”</span></p>

      <p class="paragraf-2" xml:lang="tr-TR"><span xml:lang="en-US">“Cliff gittiğimi fark edince,” dedi Bonnie, “tozutmuş. OSB’yi arayıp gammazlamış beni.”</span></p>

      <p class="paragraf-2" xml:lang="tr-TR"><span xml:lang="en-US">OSB, Dr. Witt’in ihbarından sonra Bonnie’nin peşine Ajan John Wesley Weiderman’ı takan Oklahoma Eyaleti Soruşturma Bürosu’ydu. Ajanın soruşturması, Stoney’nin Yeri’nde lüplettiği bozuk istiridyeler yüzünden maalesef yarım kalmıştı. Yancy sorumluluk hissediyordu ve Brennan’a bir sürpriz teftiş daha yapmak niyetindeydi.</span></p>

      <p class="paragraf-2" xml:lang="tr-TR"><span xml:lang="en-US">“Yani istifa ettim,” dedi Cody. “Artık Bayan Chase ile ikimiz ciddi kanun kaçaklarıyız.”</span></p>

      <p class="paragraf-2" xml:lang="tr-TR"><span xml:lang="en-US">Bonnie kızardı. “Onca yıldan sonra bana hâlâ böyle hitap ediyor. Bayan Chase! Polis benim 4x4’ü bildiği için Cody’nin kamyonetini aldık.”</span></p>

      <p class="paragraf-2" xml:lang="tr-TR"><span xml:lang="en-US">“Radyosu bozuk maalesef.”</span></p>

      <p class="paragraf-2" xml:lang="tr-TR"><span xml:lang="en-US">“Dün geceyi Bahia Honda plajında geçirdik.” Bonnie çaktırmadan Yancy’ye anı dolu bir göz kırptı. “Rakunun teki yiyeceklerimizi aşırdı.”</span></p>

      <p class="paragraf-2" xml:lang="tr-TR"><span xml:lang="en-US">“Peşinden koştum ama yakalayamadım.”</span></p>

      <p class="paragraf-2" xml:lang="tr-TR"><span xml:lang="en-US">Yancy iki tabağa yumurtayla jambon koyarak önlerine sürdü. Cody, çörek bulundurup bulundurmadığını sordu.</span></p>

      <p class="paragraf-2" xml:lang="tr-TR"><span xml:lang="en-US">“Peynirli mi, reçelli mi?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Beriki zevkle sırıttı. “Yaşa!”</span></p>

      <p class="paragraf-2" xml:lang="tr-TR"><span xml:lang="en-US">Bonnie gayet ciddiyetle, “Hep sevdim onu, Andrew,” dedi. “Biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin öyle bir şeyden haberi yoktu ya, ses çıkarmadan dümeni düşünmeye koyuldu. “Clifford’ın haberi var mı Cody’den?”</span></p>

      <p class="paragraf-2" xml:lang="tr-TR"><span xml:lang="en-US">“Aman, yok! Seyşeller’e kaçtığımı sanıyor. İzimi bulamasın diye veda notuma öyle yazmıştım.”</span></p>

      <p class="paragraf-2" xml:lang="tr-TR"><span xml:lang="en-US">“Yok artık, Bonnie!”</span></p>

      <p class="paragraf-2" xml:lang="tr-TR"><span xml:lang="en-US">Cody kafasını kaldırdı. “Bonnie mi? Kim uydurdu o adı?”</span></p>

      <p class="paragraf-2" xml:lang="tr-TR"><span xml:lang="en-US">Yancy içinden Cody’nin üstüne bir şey giymesini diliyordu. Kıllı göğüsleri benlerle dolu ve sarkıktı; fenası sol memenin dibinde bir ısırık morluğu vardı. Açık fikirli davranması gittikçe zorlaşıyordu.</span></p>

      <p class="paragraf-2" xml:lang="tr-TR"><span xml:lang="en-US">“Cliff’i terk edişimden önceki gece,” dedi Bonnie, “banyoya bir girdim… Duştan sarkıyordu; bir yandan debeleniyor, diğer yandan ufacık şeyini çekiştiriyordu. Üstelik silinmek için Hermès eşarplarımdan birini almıştı! Her şeyin bir sınırı var yani!”</span></p>

      <p class="paragraf-2" xml:lang="tr-TR"><span xml:lang="en-US">“Kabul edilir gibi değil,” dedi Andrew.</span></p>

      <p class="paragraf-2" xml:lang="tr-TR"><span xml:lang="en-US">Cody, jambonla dolu ağzına aldırmadan, “Bayan Chase,” dedi, “Bonnie’ye devam edecekseniz benim adım da Clyde olur ha!”</span></p>

      <p class="paragraf-2" xml:lang="tr-TR"><span xml:lang="en-US">Bonnie gülerek Cody’nin tombalak elini tuttu. Yancy dönüp ekmek kızartıcısındaki yanmaya yüz tutmuş çöreği çıkardı ve üstüne Cody’nin talep ettiklerini sürdü.</span></p>

      <p class="paragraf-2" xml:lang="tr-TR"><span xml:lang="en-US">“E, nereye gidiyorsunuz peki?”</span></p>

      <p class="paragraf-2" xml:lang="tr-TR"><span xml:lang="en-US">Bonnie burada, Yancy’nin evinde kalmayı umduklarını söyledi. “Polis peşimizi bırakana kadar… Lütfen.”</span></p>

      <p class="paragraf-2" xml:lang="tr-TR"><span xml:lang="en-US">Yancy, ajanın ziyaretini anlattı. “Burası güvenli değil,” dedi. “Ayrıca kız arkadaşımın hoşuna gitmeyecektir.”</span></p>

      <p class="paragraf-2" xml:lang="tr-TR"><span xml:lang="en-US">“Kimin?” Bonnie’nin tek kaşı kalkıvermişti. Çatalını bıraktı ve dişine sıkışan bir susam tanesini yeşile kaçmaya başlamış serçe parmağı tırnağıyla çıkarmaya uğraşan Cody’ye, “Andrew’nun yeni bir hatunu varmış,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Bir doktor,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ne tür doktor?”</span></p>

      <p class="paragraf-2" xml:lang="tr-TR"><span xml:lang="en-US">“Cerrah.”</span></p>

      <p class="paragraf-2" xml:lang="tr-TR"><span xml:lang="en-US">“Uzmanlık alanı yok mu?”</span></p>

      <p class="paragraf-2" xml:lang="tr-TR"><span xml:lang="en-US">“Genel,” dedi Yancy. Yalan değildi; otopsi masasında her türden kesim yapıyordu Rosa.</span></p>

      <p class="paragraf-2" xml:lang="tr-TR"><span xml:lang="en-US">“İlginç,” dedi Bonnie.</span></p>

      <p class="paragraf-2" xml:lang="tr-TR"><span xml:lang="en-US">“İnanmadın galiba.”</span></p>

      <p class="paragraf-2" xml:lang="tr-TR"><span xml:lang="en-US">“Yok. Komik ama. Ben doktoru bırakıyorum, sen doktoru buluyorsun.”</span></p>

      <p class="paragraf-2" xml:lang="tr-TR"><span xml:lang="en-US">Yandaki inşaatta kimse yoktu. Yağmur, Yancy’nin müttefikiydi.</span></p>

      <p class="paragraf-2" xml:lang="tr-TR"><span xml:lang="en-US">“Bayan Chase kocasının kıçına hortumu nasıl tıkadığını anlattı,” dedi Cody. “Süper delikanlı işmiş.”</span></p>

      <p class="paragraf-2" xml:lang="tr-TR"><span xml:lang="en-US">Yumruk tokuşturmak üzere uzandı. Yancy gencin okul yıllığında nasıl göründüğünü hayal etmeye çalıştı. Şimdiki haliyle herhangi bir yaşında Bonnie’yi tavlaması düşünülemezdi. Belki görünmeyen başka özellikleri vardı. Yirmi küsur santimlik bir…</span></p>

      <p class="paragraf-2" xml:lang="tr-TR"><span xml:lang="en-US">“Bir soru sorabilir miyim sana?” dedi. “Bayan Chase’in mahkemesi hakkında… Okuduğuma göre, tanıklık etmişsin.”</span></p>

      <p class="paragraf-2" xml:lang="tr-TR"><span xml:lang="en-US">“Annemler zorlamıştı.”</span></p>

      <p class="paragraf-2" xml:lang="tr-TR"><span xml:lang="en-US">Bonnie lafı değiştirmeye kalktı ama Cody devam etti: “Esas önemlisi, yine birlikteyiz… Değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Duyduğuma göre pek ateşli bir günlük tutmuşsun,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“On beşimdeydim yahu! Yazar olmak istediğimi sanıyordum!”</span></p>

      <p class="paragraf-2" xml:lang="tr-TR"><span xml:lang="en-US">Bonnie gururla katkı yaptı: “</span><span class="char-style-override-2" xml:lang="en-US">Portnoy’un Feryadı</span><span xml:lang="en-US">’na</span><span class="dipp" style="font-size:0.82em;"><a class="footnote-link" href="#footnote-225-20" id="footnote-225-20-backlink">20</a></span> <span xml:lang="en-US">bayılıyordu!”</span></p>

      <p class="paragraf-2" xml:lang="tr-TR"><span xml:lang="en-US">“Eminim öyledir,” dedi Yancy. “Şimdi günlük tutuyor musun peki, Cody?”</span></p>

      <p class="paragraf-2" xml:lang="tr-TR"><span xml:lang="en-US">Kızardı beriki. “Hayır! Şey… Niye tutayım?”</span></p>

      <p class="paragraf-2" xml:lang="tr-TR"><span xml:lang="en-US">“Yakalanırsanız diye… Bonnie içeri tıkılır ve boyalı basın hikayen için sana tonla para döker. Ama tabii, eminim sen öyle bir şey yapmazsın. Daha kahve isteyen?”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Bonnie ile Cody bir telaş evini terk ettikten sonra Yancy komşu inşaatın müstakbel salonuna bir Santeria</span><span class="dipp" style="font-size:0.82em;"><a class="footnote-link" href="#footnote-225-21" id="footnote-225-21-backlink">21</a></span> <span xml:lang="en-US">sunağı kurmaya gitti. Doğaçlamaya girmiş, tahtadan oyma bir savaş tanrısı Chango heykelciği almıştı. Adak babındaysa bir sürü elma, bakır para, Hayvan Kontrol’ün Simonton Sokağı’ndan kaldırdığı bir horoz leşi ve veteriner bir arkadaşından aldığı bir kavanoz kedi kanı getirmişti. Hepsini zemine tebeşirle çizdiği bir pentagramın çevresine dizdi. Ortasına, üzerine 666 yazdığı bir fare kafatası yerleştirdi. Okült meraklılarının sahneyi amatör işi bulacakları kesindi ama Yancy için müşteri kaçırmak, kültürel otantikliği korumaktan çok daha önemliydi.</span></p>

      <p class="paragraf-2" xml:lang="tr-TR"><span xml:lang="en-US">Öğle saatinde atlayıp Stoney’nin Yeri’ne gitti ve Ajan John Wesley Weiderman’ın zehirlenmesindeki sorumluluğunu reddeden Brennan’ın karşısına dikildi. “Adamın sülalesinde divertikül iltihabı varmış zaten!” diyordu Brennan.</span></p>

      <p class="paragraf-2" xml:lang="tr-TR"><span xml:lang="en-US">“Umarım mahkemede donuna kadar alır,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Otursana, Andrew. Şu istiridyelerin tadına bir bak, sonra konuşursun.”</span></p>

      <p class="paragraf-2" xml:lang="tr-TR"><span xml:lang="en-US">“Mutfağı görmek istiyorum ben. Ne yapacağını biliyorsun.” Yanında vakumlu karafatma yakalama aygıtını getirmişti.</span></p>

      <p class="paragraf-2" xml:lang="tr-TR"><span xml:lang="en-US">Brennan telaşla bonesini giymeye uğraşırken, “Geldiğine sevindim aslında,” dedi. “Geçende seni sordular. Hey! Belindeki tabanca mı yahu?”</span></p>

      <p class="paragraf-2" xml:lang="tr-TR"><span xml:lang="en-US">“Aynen.” Yancy, Eve Stripling’in suç ortağının saldırısından sonra gidip el konan beylik tabancasının aynısından satın almıştı. Aslında çifteyi tercih ederdi ama onlar epey pahalıydı.</span></p>

      <p class="paragraf-2" xml:lang="tr-TR"><span xml:lang="en-US">Heyecanlanmış gibiydi Brennan. “Böcek devriyesi emanet taşımaz!” dedi. “Nilsson’ın çakısı bile yoktu!”</span></p>

      <p class="paragraf-2" xml:lang="tr-TR"><span xml:lang="en-US">“Mesleğin zorlukları var, malum.”</span></p>

      <p class="paragraf-2" xml:lang="tr-TR"><span xml:lang="en-US">“Böyle yaparsan çıkar tabii. Taşıma iznin var mı hem?”</span></p>

      <p class="paragraf-2" xml:lang="tr-TR"><span xml:lang="en-US">“Kimdi beni soran?”</span></p>

      <p class="paragraf-2" xml:lang="tr-TR"><span xml:lang="en-US">“Şu kız işte,” dedi Brennan. “Phinney’nin kızı.”</span></p>

      <p class="paragraf-2" xml:lang="tr-TR"><span xml:lang="en-US">“Madeline mı? Geri mi gelmiş?”</span></p>

      <p class="paragraf-2" xml:lang="tr-TR"><span xml:lang="en-US">“Bir haftadır buralarda. Haydi, bırak mutfağı da gel, şu istiridyelerden...”</span></p>

      <p class="paragraf-2" xml:lang="tr-TR"><span xml:lang="en-US">“Nerede kalıyormuş?”</span></p>

      <p class="paragraf-2" xml:lang="tr-TR"><span xml:lang="en-US">“Kasabada. Sivilceli bir Rus hıyarıyla. E, gidiyor musun?”</span></p>

      <p class="paragraf-2" xml:lang="tr-TR"><span xml:lang="en-US">“Şanslı gününmüş,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Brennan meydan okurcasına bonesini çıkararak arkasından bağırdı: “Saklayacak bir şeyim yok benim! Ne zaman gelirsen gel!”</span></p>

      <p class="paragraf-2" xml:lang="tr-TR"><span xml:lang="en-US">Madeline’ı aynı uyduruk tişörtçüde buldu. Pestov gene arka taraftaydı. Dediğine göre, artık polis tarafından şüpheli sayılmadığı için geri dönmüştü Madeline. Saçını iyice kısa kestirip, kılıçbalığı zokalarında pek tutulan açık yeşile boyatmıştı. Ayrıca yeni bir dövmesi vardı: Bileğine ölen sevgilisinin baş harflerini yazdırmıştı.</span></p>

      <p class="paragraf-2" xml:lang="tr-TR"><span xml:lang="en-US">“Endişem polis değil,” dedi Yancy. “Buralardan gitmeni istememin nedeni polis değildi.”</span></p>

      <p class="paragraf-2" xml:lang="tr-TR"><span xml:lang="en-US">“Kimdi peki? Niye biri bana zarar vermek istesin?”</span></p>

      <p class="paragraf-2" xml:lang="tr-TR"><span xml:lang="en-US">“Çünkü… Dur bir dakika.” Yancy dükkanın arka tarafına girip Pestov’u dışarı kovaladıktan sonra Madeline’a, Charlie’yi vuran kişinin kendisini de öldürmeye kalktığını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Pançolunun paçası tutuşmuş anlayacağın,” dedi.</span></p>

      <p class="paragraf-2" xml:lang="tr-TR"><span xml:lang="en-US">“İyi ama</span> <span class="char-style-override-2" xml:lang="en-US">beni</span> <span xml:lang="en-US">öldürmesi için nedeni yok ki! Hiçbir şey bilmiyorum ki ben!”</span></p>

      <p class="paragraf-2" xml:lang="tr-TR"><span xml:lang="en-US">“Charlie’nin onca parayı nereden bulduğunu biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Korkutmasana beni ya! O tabanca ne hem?”</span></p>

      <p class="paragraf-2" xml:lang="tr-TR"><span xml:lang="en-US">Yancy, Madeline’ın kız kardeşinden bahsettiğini hatırlıyordu. “Bu rezillik bitene kadar yanına git. Lütfen, Madeline.”</span></p>

      <p class="paragraf-2" xml:lang="tr-TR"><span xml:lang="en-US">“Millie geçen Ekim’de dine döndü.”</span></p>

      <p class="paragraf-2" xml:lang="tr-TR"><span xml:lang="en-US">“Ha…”</span></p>

      <p class="paragraf-2" xml:lang="tr-TR"><span xml:lang="en-US">“Üçüncü defa hem de! Ne zaman gitsem İsa Efendimiz falan, yirmi dört saat vaaz veriyor. Salak sığırlarından birini yıldırım çarpmış; Tanrı böyle istedi falan diyor! Hayatta yanında kalmam o delinin ben! İlaçlarımı falan çöpe attı son gittiğimde!”</span></p>

      <p class="paragraf-2" xml:lang="tr-TR"><span xml:lang="en-US">“Yanına gidebileceğin başka biri vardır,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ruslar kollar beni. Pestov’la konuştuk.”</span></p>

      <p class="paragraf-2" xml:lang="tr-TR"><span xml:lang="en-US">“Pestov gerzeğin teki.”</span></p>

      <p class="paragraf-2" xml:lang="tr-TR"><span xml:lang="en-US">“Bu işe ihtiyacım var benim.”</span></p>

      <p class="paragraf-2" xml:lang="tr-TR"><span xml:lang="en-US">“Ciddi misin? Tonla başka tişört dükkanı varken mi?”</span></p>

      <p class="paragraf-2" xml:lang="tr-TR"><span xml:lang="en-US">Yeni gelen meme zımbalarından isteyen iki striptizci dükkana girince sustu Yancy. Müşteriler çıktıktan sonra Madeline gülümseyerek, “Merak etme beni,” dedi. “İlgilenmen hoş ama iyiyim burada ben.”</span></p>

      <p class="paragraf-2" xml:lang="tr-TR"><span xml:lang="en-US">Big Pine’a döndüğünde yağmur dinmişti ve hava açmaya başlamıştı. Evan Shook yan bahçede, etrafına toplanmış işçilere bir şeyler anlatıyordu. Yancy adamın hareketlerinden işçilere yalvardığını çıkardı. Bazıları sunaktan veya şeytani yıldızın ortasındaki kafatasından korkmuştu anlaşılan. Yancy sahneyi geniş bir batıl inanç yelpazesine hitap edecek şekilde hazırlamıştı.</span></p>

      <p class="paragraf-2" xml:lang="tr-TR"><span xml:lang="en-US">Bir saat sonra müzik dinlerken Evan Shook kapısına dayandı. Pek kızgın duruyordu. Tüttürdüğü cigaralığı sakladı, kulaklığı çıkardı ve lokanta teftişlerinde taktığı parlak lacivert kravatını düzeltti. Kravatın üzerinde mini minnacık kelepçe desenleri vardı.</span></p>

      <p class="paragraf-2" xml:lang="tr-TR"><span xml:lang="en-US">Selam babında, “Yaban köpeklerinden haber var mı?” dedi. “İçeri gel, lütfen.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, kabadayılık etmeye alışık küçük adam tavrıyla eşikte dikilmeyi seçti. Yancy’nin boyundan ziyade belindeki tabanca yüzünden tereddüt ettiği açıktı.</span></p>

      <p class="paragraf-2" xml:lang="tr-TR"><span xml:lang="en-US">Ters bir sesle, “Gene benim eve mi girdin?” dedi. “Biri…”</span></p>

      <p class="paragraf-2" xml:lang="tr-TR"><span xml:lang="en-US">“Evet?”</span></p>

      <p class="paragraf-2" xml:lang="tr-TR"><span xml:lang="en-US">“Biri… Salonu tahrif etmiş.”</span></p>

      <p class="paragraf-2" xml:lang="tr-TR"><span xml:lang="en-US">“Aman Tanrım! Ne zaman?”</span></p>

      <p class="paragraf-2" xml:lang="tr-TR"><span xml:lang="en-US">“Bu sabah.”</span></p>

      <p class="paragraf-2" xml:lang="tr-TR"><span xml:lang="en-US">“İnanılır gibi değil! Gündüz gözüyle, öyle mi? Kesin çocuklardır.” Yancy muhafazakar boyunbağı ve tabancanın lehine çalışacağına güveniyordu. Vandallar kravat takıp tabancayla dolaşmazdı genelde. Ancak yanık ot kokusu, inanılırlığını baltalayacak gibiydi.</span></p>

      <p class="paragraf-2" xml:lang="tr-TR"><span xml:lang="en-US">“Sabahtan beri işteydim,” dedi. “Daha yeni geldim.”</span></p>

      <p class="paragraf-2" xml:lang="tr-TR"><span xml:lang="en-US">“Hayır, gitmedim diyorsun yani.” Yancy’nin yalan söyleyemeyecek denli kafayı tütsüleyip tütsülemediğini merak ediyordu şimdi Evan Shook.</span></p>

      <p class="paragraf-2" xml:lang="tr-TR"><span xml:lang="en-US">“Çalmışlar mı bir şey?” dedi Yancy. “Bir an önce kapı ve pencereleri taktırmalısınız. Sırf hırsızlık değil, kasırga mevsimi yaklaşıyor, malum.”</span></p>

      <p class="paragraf-2" xml:lang="tr-TR"><span xml:lang="en-US">“Hı-hı.” Evan Shook’un daha edecek lafı çoktu ama bakışları tabancaya kayıp duruyordu. Gelirken kurduğu suçlamalar, tehditler, hepsi kafasında kalacaktı.</span></p>

      <p class="paragraf-2" xml:lang="tr-TR"><span xml:lang="en-US">Yancy destek verir pozlarda, “Mahalle iyice bozuldu,” dedi. “Eskiden güvenli ve sakindi buralar.”</span></p>

      <p class="paragraf-2" xml:lang="tr-TR"><span xml:lang="en-US">“Eğer benim evde bir şey görürsen...”</span></p>

      <p class="paragraf-2" xml:lang="tr-TR"><span xml:lang="en-US">“Tabii tabii.” Yancy kapıdan uzanıp telaşla etrafı kontrol edermiş gibi bakındı. “Bundan sonra dikkatim evinizdedir, Bay Shook.”</span></p>

      <p class="paragraf-2" xml:lang="tr-TR"><span xml:lang="en-US">“Teşekkürler.”</span></p>

      <p class="paragraf-2" xml:lang="tr-TR"><span xml:lang="en-US">“Eskiden arazinize geyikler gelirdi, biliyor musun? Her akşam, günbatımında. Artık gelmiyorlar.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook hiçbir şey anlamadan kafa salladı. Sivrisinekler boynuna ve yüzüne, trafiği yoğun havaalanı muamelesi yapıyordu.</span></p>

      <p class="paragraf-2" xml:lang="tr-TR"><span xml:lang="en-US">“Buraya taşındığımda,” dedi Yancy, “hep ufak evler vardı. Bungalov türü… Senin ev gibisi yoktu. Kaç katlı? Dört mü?”</span></p>

      <p class="paragraf-2" xml:lang="tr-TR"><span xml:lang="en-US">“Kapanmadan,” dedi Evan Shook, “hırdavatçıya uğramam lazım benim.”</span></p>

      <p class="paragraf-2" xml:lang="tr-TR"><span xml:lang="en-US">Yancy koltuğuna çöküp kulaklığını taktıktan sonra bir belgesel kanalı açtı. Joni Mitchell eşliğinde antilop sürüleri… Evan Shook’un çektikleri hoşuna gitmiyordu ama kötü, kötüydü: Adamın malikanesi garabetin önde gideniydi. Yancy’nin amacı, tamamlanmasını ve satılmasını engellemekti.</span></p>

      <p class="paragraf-2" xml:lang="tr-TR"><span xml:lang="en-US">Üç adet karameli ve fıstığı bol çikolata yedi ve tartıya çıktı: Yetmiş üç kiloluk bir fasulye sırığıydı artık. Eve Stripling’in, yarım kalan işi tamamlaması için Christopher aygırını hâlâ yollamayışına şaşıyordu. Yancy’nin boğulmadığını ve davayı kurcalamaya devam niyeti taşıdığını şimdiye Nick’in kızından öğrenmiş olmalıydı. Kanal değiştirip bir sohbet programı açtı ve kulaklığın tekini çıkarıp dinlemeye koyuldu. Programdan sonra kalkıp mutfak dolaplarında fare izi aramaya başladı. Bazı açılardan böcek devriyesinin polislikten fazla farkı yoktu: Failler genelde geceyi tercih ediyor ve illa iz bırakıyordu.</span></p>

      <p class="paragraf-2" xml:lang="tr-TR"><span xml:lang="en-US">Bir süre sonra küveti doldurup cigaralığının kalanını içmeye koyuldu. Derken birden Doktor Rosa Campesino’nun sesini duydu. Cep telefonundan geliyordu ya, klozetin üstüne bıraktığı telefonu ne zaman alıp kulağına götürdüğünü hatırlamıyordu.</span></p>

      <p class="paragraf-2" xml:lang="tr-TR"><span xml:lang="en-US">“Andrew, hemen gelmen lazım.”</span></p>

      <p class="paragraf-2" xml:lang="tr-TR"><span xml:lang="en-US">“Ne-Ne oluyor? İyi misin sen?”</span></p>

      <p class="paragraf-2" xml:lang="tr-TR"><span xml:lang="en-US">“Ayıl!”</span></p>

      <p class="paragraf-2" xml:lang="tr-TR"><span xml:lang="en-US">“Dur bir…”</span></p>

      <p class="paragraf-2" xml:lang="tr-TR"><span xml:lang="en-US">“Kol geri geldi!”</span></p>

      <p class="paragraf-2" xml:lang="tr-TR"><span xml:lang="en-US">“Ne?”</span></p>

      <p class="paragraf-2" xml:lang="tr-TR"><span xml:lang="en-US">“Duydun işte! Kol… Şu anda karşımda!”</span></p>

      <p class="paragraf-2" xml:lang="tr-TR"><span xml:lang="en-US">Yancy küvetten fırladı. “Stripling’in kolu mu? İmkansız!”</span></p>

      <p class="paragraf-2" xml:lang="tr-TR"><span xml:lang="en-US">“Kaldır kıçını artık!”</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-20-backlink" id="footnote-225-20">20</a> Amerikalı yazar Philip Roth’u şöhrete kavuşturan, ülkemizde müstehcenliği nedeniyle 1999’a kadar yasaklı kalmış 1969 tarihli roman. (ç.n.)</p>
        </div>

        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-21-backlink" id="footnote-225-21">21</a> Katoliklikten etkilenerek yaratılmış, Batı Afrika ve Küba kökenli yapay din. (ç.n.)</p>
        </div>
      </div>
    </div>
  </div>
</body>
</html>
