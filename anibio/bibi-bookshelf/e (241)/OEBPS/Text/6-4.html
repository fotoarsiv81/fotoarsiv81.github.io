<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-4.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-5" xml:lang="tr-TR">Beş</p>

      <p class="paragraf-2" xml:lang="tr-TR"><span xml:lang="en-US">Miguel arıcı değildi; özellikle belirtirdi. Özel eğitim almış bir arı katiliydi.</span></p>

      <p class="paragraf-2" xml:lang="tr-TR"><span xml:lang="en-US">“Ne buldun bakalım?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Ramrod tarafında eski bir ahşap kulübe var. Yarın girişiyorum.”</span></p>

      <p class="paragraf-2" xml:lang="tr-TR"><span xml:lang="en-US">“Kovan büyüktür inşallah.”</span></p>

      <p class="paragraf-2" xml:lang="tr-TR"><span xml:lang="en-US">Miguel gülünce, altın kaplama köpek dişi parıldadı. “Kovan kocaman, Andrew. Görsen inanmazsın.”</span></p>

      <p class="paragraf-2" xml:lang="tr-TR"><span xml:lang="en-US">“Nasıl getireceksin ama?”</span></p>

      <p class="paragraf-2" xml:lang="tr-TR"><span xml:lang="en-US">“Dert etme sen. Beni niye tuttun sanıyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Arılar da peşinden gelecek, öyle mi? Hiç anlamadım bu işi.” Gözlerinin önünde, Miguel’in kamyonetinin peşinden gelen bir arı bulut canlanıyordu.</span></p>

      <p class="paragraf-2" xml:lang="tr-TR"><span xml:lang="en-US">“Gece uyurlar,” dedi Miguel. “Yöntemi bileceksin.”</span></p>

      <p class="paragraf-2" xml:lang="tr-TR"><span xml:lang="en-US">“Yalnız ölü arı işime yaramaz. Canlı olmaları lazım.”</span></p>

      <p class="paragraf-2" xml:lang="tr-TR"><span xml:lang="en-US">Miguel, kalın kafalı gringolara ayırdığı iç çekmeli gülümsemesini devreye soktu. “Tabii, Andrew. Canlı olacaklar.”</span></p>

      <p class="paragraf-2" xml:lang="tr-TR"><span xml:lang="en-US">“Kaça patlayacak?”</span></p>

      <p class="paragraf-2" xml:lang="tr-TR"><span xml:lang="en-US">“Bu tip berbat bir iş mi? Üç yüz, artı benzin.”</span></p>

      <p class="paragraf-2" xml:lang="tr-TR"><span xml:lang="en-US">“En fazla iki yüz elli işler.”</span></p>

      <p class="paragraf-2" xml:lang="tr-TR"><span xml:lang="en-US">“Öf,” dedi Miguel. “İyi, tamam.”</span></p>

      <p class="paragraf-2" xml:lang="tr-TR"><span xml:lang="en-US">Yancy adres yazılı kağıt parçasını uzattı. Miguel bir göz atarak, “Kim oturuyor burada?” diye sordu.</span></p>

      <p class="paragraf-2" xml:lang="tr-TR"><span xml:lang="en-US">“Hiç kimse. İnşaat halinde.”</span></p>

      <p class="paragraf-2" xml:lang="tr-TR"><span xml:lang="en-US">“Çok güzel, kardeş. Kovanı nereye koyayım istiyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Ebeveyn yatak odasına. En üst katta, körfeze bakıyor.”</span></p>

      <p class="paragraf-2" xml:lang="tr-TR"><span xml:lang="en-US">“Tamamdır.” Yancy’nin uzattığı parayı aldı, saydı. “Şimdi, benim özüm sözüm birdir, Andrew. Ev sahipleri kovanı bulduklarında beni arayacaklar.”</span></p>

      <p class="paragraf-2" xml:lang="tr-TR"><span xml:lang="en-US">“Ya kimi arayacaklardı?”</span></p>

      <p class="paragraf-2" xml:lang="tr-TR"><span xml:lang="en-US">“Buraların arı uzmanı benim çünkü.”</span></p>

      <p class="paragraf-2" xml:lang="tr-TR"><span xml:lang="en-US">“Onu herkes biliyor, Miguel. Herkes.” Yancy, adamın mesleğinden duyduğu gurura gıptayla bakıyordu. “Ev sahibinin adı Shook. Aradığında, ne bileyim, mesela hemen gitmez, güzelim balarılarına eğlence vakti tanırsın diyorum.”</span></p>

      <p class="paragraf-2" xml:lang="tr-TR"><span xml:lang="en-US">“Elimde o kadar çok iş var ki hanım sonunda canıma okuyacak.”</span></p>

      <p class="paragraf-2" xml:lang="tr-TR"><span xml:lang="en-US">“Aferin. Bay Shook biraz bekleyebilir yani.” Yancy bir yirmilik daha toka etti.</span></p>

      <p class="paragraf-2" xml:lang="tr-TR"><span xml:lang="en-US">“İstersen fotoğraf falan yollayabilirim e-postayla. Kanıt niyetine.”</span></p>

      <p class="paragraf-2" xml:lang="tr-TR"><span xml:lang="en-US">“Gerekmez. İstediğim gerçekleşince anlarım ben.”</span></p>

      <p class="paragraf-2" xml:lang="tr-TR"><span xml:lang="en-US">Yancy arabasına binerken Miguel sırıtıyordu. “Çakı gibi giyinmişsin, kardeş. Anakarada süper kalite bir yenge bekliyor herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Yok be,” dedi Yancy, “cenazeye gidiyorum.”</span></p>

      <p class="bos"></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Herald</span><span xml:lang="en-US">’ın web sitesine kısa bir vefat mesajı asılmıştı: Eve’in eşi, Caitlin Cox’un babası, Miami Beach ahalisinden Nicholas Joseph Stripling (46). Müteveffa, cenaze töreni Neo-Pentekostal İman Kilisesi’nde yapıldıktan sonra, Kuzey Miami’deki St. Lazarus Bahçe ve Su Parkı’nda toprağa verilecektir.</span></p>

      <p class="paragraf-2" xml:lang="tr-TR"><span xml:lang="en-US">Kuzey Miami!</span></p>

      <p class="paragraf-2" xml:lang="tr-TR"><span xml:lang="en-US">Yancy hedefine, feci trafikte insanoğlunun gelmişine geçmişine söverek dört saatte varabildi. Seneler evvel anacığının cenazesi için satın aldığı ve bir daha hiç giymediği iç kıyıcı siyah takımı üzerindeydi. Lokanta müfettişliğine başladığından bu yana verdiği kilolar yüzünden, takım üzerinden sarkıyordu. Çelişkinin farkındaydı: Onca kanlı olay yeri incelemiş, bir defa bile midesi kalkmamıştı ama bayat pastanın üzerinde parçalanmış fare leşi gördüğü anda öğürerek kusmaya başlıyordu.</span></p>

      <p class="paragraf-2" xml:lang="tr-TR"><span xml:lang="en-US">Şimdiye dek yeni görevinin tek iyi tarafı vardı: İşe gitmese kimse şikayet etmiyordu. Lokanta sahipleri teftişe maruz kalmayınca rahatlıyor ve Yancy’nin amirini arayıp niye gelmediğini sormuyorlardı.</span></p>

      <p class="paragraf-2" xml:lang="tr-TR"><span xml:lang="en-US">İşten kaytarıp Nicky Stripling’in cenazesine katılma kararı iki nedenle sıradışıydı. Birincisi, Yancy işini hiç aksatmayan kamu görevlilerindendi; ikincisiyse mezarlıklardan uzak durmayı yeğlerdi. Bir morg dolusu cesedi hiç dert etmezdi ama her niyeyse günışığında parıldayan mezar taşlarıyla dolu arazilerden ödü kopuyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy, Eve Stripling’le tanıştığından beri doğru dürüst uyuyamamıştı. Anlattığı ve görünüşe göre başka kimsenin ilgilenmediği hikayedeki eksikliklere takılmıştı kafası. Nicky Stripling’in adını eyalet suç veri tabanına yazıp adamın yirmi yedi yaşında tutuklandığını bulmak mesele değildi. Davanın renkli ayrıntılarıysa ilgili mahkemenin dosyalarında saklıydı.</span></p>

      <p class="paragraf-2" xml:lang="tr-TR"><span xml:lang="en-US">Genç Nicky, faillerinin bilerek başkalarının arabalarına çarptıktan sonra, saçma sapan miktarda ve hemen her seferinde sigorta şirketlerinin ödediği bir dolu sahte tedavi masrafı beyan etmesine dayanan bir dolandırıcılık işinde ufak çaplı bir rol oynamıştı. Stripling kazayı yapan şofördü ve direksiyonda, sahnelediği kazalarda kendisi veya suç ortaklarının dayak yemesine yol açmayacak ölçüde mahirdi. Gözde sahte hasarları, bolca fatura ve kolay kâr getiren beyin sarsıntıları ve boyun incinmeleriydi. Suça iştirak eden tıbbi tayfa arasında ayyaş bir masör, bunak bir ortopedist, lisanssız bir radyolog ve bir araba sahte fizik tedavi uzmanı vardı. Nicky’nin rolü sahiden fazla değildi; haliyle enselendiklerinde savcılığın baştanıklığını kolayca üstlenmişti. Doksan gün hapis yatmış, bir de beş yıllık gözetim cezası almıştı.</span></p>

      <p class="paragraf-2" xml:lang="tr-TR"><span xml:lang="en-US">Böylesi kuşkuya açık bir başlangıcın ardından Nicky Stripling, nasıl becerdiyse kırklarında emekliye ayrılabilmişti. Yancy adamın gizemli talihinin kaynağını merak ediyordu.</span></p>

      <p class="paragraf-2" xml:lang="tr-TR"><span xml:lang="en-US">Sıcağın yemyeşil çimleri ütülercesine yaktığı yaz günü ortasındaki cenazeye elli kadar kişi gelmişti. Yancy, terinin takım elbisesinden bile belli olacağından çekiniyordu. Eve Stripling siyah bir elbise giymiş, siyah peçe takmıştı. Çelenklerle bezeli tabutun karşısında, ağaç gölgesinde oturuyordu. Yancy, naaş mumyalama işiyle uğraşan kişinin fiyatta ne kadar indirim yaptığını merak etti. Alt tarafı bir koldu sonuçta.</span></p>

      <p class="paragraf-2" xml:lang="tr-TR"><span xml:lang="en-US">Gene siyahlara bürünmüş ama daha genç, sarışın bir hanım ön sıranın diğer ucuna oturmuştu. Yancy kızın, Nicky’nin önceki evliliğinden kızı Caitlin Cox olduğunu varsaydı. Cici annesinden pek hazzetmediği, vücut dilinden anlaşılır gibiydi. Çay tabağı büyüklüğünde güneş gözlükleri takmıştı ve yelpazesini sallayarak, tornadan çıkmış dok işçisi ızbandutluğundaki kocasına bir şeyler fısıldıyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy grubun epey uzağında durdu ve oturmadı. Elini gözüne siper ettiğinde, yalnız olmadığını gördü; iki adam daha mesafeyi koruyordu ve takım elbiseleri siyah değil, koyu griydi. Kanun tayfasından herhalde, diye düşündü Yancy. Onlar da ter içindeydi. Bu şehirde Ağustos, adamı kuru yaprağa çevirebilirdi.</span></p>

      <p class="paragraf-2" xml:lang="tr-TR"><span xml:lang="en-US">Alışılagelmiş aklıktaki saçlarıyla bir vaiz geldi ve tabut indirilmeden önce Nick Stripling hakkında azizlere layık laflar sıraladı. Ardından Eve Stripling, kalkarak herkese gelmelerinden dolayı teşekkürlerini sundu. Tabuta Nick’in çocukluğundan kalma İncil’iyle en sevdiği zıpkınını koydurttuğunu ilave etti. Bayan Stripling’in, kocasının kopuk kolunu almaya geldiğinde tarif ettiği üzere orta karar yüzebilen birinin zıpkınla avlanmayı hobi edinmesi Yancy’ye fazla cesurca geldi.</span></p>

      <p class="paragraf-2" xml:lang="tr-TR"><span xml:lang="en-US">Kalabalık ufak gruplara ayrılıp arabalarına ilerlemeye başlayınca, Yancy polis kılıklı iki adama yanaşıp, “Müteveffanın arkadaşları mıydınız?” dedi.</span></p>

      <p class="paragraf-2" xml:lang="tr-TR"><span xml:lang="en-US">Baraküdalara has bakışlar haricinde yanıt gelmedi adamlardan. İkisi de kestane saçlı, ince kaşlı ve betonarme çeneliydi.</span></p>

      <p class="paragraf-2" xml:lang="tr-TR"><span xml:lang="en-US">“Federallerdensiniz herhalde,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Götlük etme,” dedi adamlardan biri.</span></p>

      <p class="paragraf-2" xml:lang="tr-TR"><span xml:lang="en-US">“Mezarlıkta küfretmek uğursuzluk getirir. Çingene laneti misali.”</span></p>

      <p class="paragraf-2" xml:lang="tr-TR"><span xml:lang="en-US">Adamlar gitmeye davrandılar.</span></p>

      <p class="paragraf-2" xml:lang="tr-TR"><span xml:lang="en-US">“Mezarlıkta saksafon çekmek miydi yoksa?” dedi Yancy. “Hangisiydi unutmuşum.”</span></p>

      <p class="paragraf-2" xml:lang="tr-TR"><span xml:lang="en-US">Eve Stripling’e görünmemeye çalıştı ya, kadının kendisini takım elbiseyle tanıyabileceği kuşkuluydu. Taze dul gitmek için limuzinini beklerken, Yancy mezar taşları arasında dolanmaya koyuldu ve elbette hemen kendisiyle aynı doğum gününe sahip birinin mezarına denk geldi. Nefesi sıklaştı, avuçlarından ter boşandı; üzerinde çıyanlar yürümeye başlamıştı sanki. Sendeleye tökezleye uzaklaşarak nihayet, çabuk bir hesapla hayata doksan dokuzunda veda ettiğini kestirdiği, bu saatten sonra rezilliklere aldırmayacağı kesin Marlene Suzanne Moody’nin mezarına kustu.</span></p>

      <p class="paragraf-2" xml:lang="tr-TR"><span xml:lang="en-US">Ağzını ve yanaklarını iyice silip pantolonunu düzelttikten sonra geri döndü. Mezarın başında sadece Caitlin Cox ile kocası kalmıştı. Omuz omuza dikiliyor, konuşmuyorlardı.</span></p>

      <p class="paragraf-2" xml:lang="tr-TR"><span xml:lang="en-US">Yancy yanlarına gidip baş sağlığı diledi.</span></p>

      <p class="paragraf-2" xml:lang="tr-TR"><span xml:lang="en-US">“Babamın arkadaşı mıydınız?” dedi kız.</span></p>

      <p class="paragraf-2" xml:lang="tr-TR"><span xml:lang="en-US">“Keys’ten Müfettiş Yancy… Babanızdan kalanlar benim sorumluluğumdaydı.”</span></p>

      <p class="paragraf-2" xml:lang="tr-TR"><span xml:lang="en-US">Eski dedektif kartvizitlerinden birini uzattı. Ne fark eder, diye düşünmüştü; cep numarası aynıydı sonuçta. Caitlin’in kocası neden cenazeye geldiğini sordu.</span></p>

      <p class="paragraf-2" xml:lang="tr-TR"><span xml:lang="en-US">“Bu tür vakalarda bazen ailelerin soracağı şeyler çıkar. Gelmemin fayda edeceğini düşündüm.”</span></p>

      <p class="paragraf-2" xml:lang="tr-TR"><span xml:lang="en-US">Şefkatli ama aynı zamanda profesyonelce bir cevap vermişti. Cümleyi daha cenazeyi beklerken kurmuştu.</span></p>

      <p class="paragraf-2" xml:lang="tr-TR"><span xml:lang="en-US">Caitlin kartviziti küçük çantasına koydu. Ağaçlıkların ilerisinde iki adet mezarlık görevlisi bekliyordu. Herkes gidene kadar mezarı kapatmamaları emredilmişti.</span></p>

      <p class="paragraf-2" xml:lang="tr-TR"><span xml:lang="en-US">“Benim bir sorum var, Müfettiş,” dedi Caitlin.</span></p>

      <p class="paragraf-2" xml:lang="tr-TR"><span xml:lang="en-US">Yeni unvanındaki Scotland-Yard havası Yancy’nin hoşuna gitmişti. “Buyrun, lütfen,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Cenaze evinde bakmıştık… Babamın koluna.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Oy</span><span xml:lang="en-US">, dedi Yancy içinden,</span> <span class="char-style-override-2" xml:lang="en-US">sakın parmakla ilgilenmediklerini söylemesin şimdi</span><span xml:lang="en-US">?</span></p>

      <p class="paragraf-2" xml:lang="tr-TR"><span xml:lang="en-US">“Şey…</span> <span class="char-style-override-2" xml:lang="en-US">Rigor mortis</span> <span xml:lang="en-US">yüzünden…”</span></p>

      <p class="paragraf-2" xml:lang="tr-TR"><span xml:lang="en-US">Caitlin Stripling Cox bomboş baktı. “Pardon?”</span></p>

      <p class="paragraf-2" xml:lang="tr-TR"><span xml:lang="en-US">“Nikah yüzüğünü kastediyor,” dedi kocası. “Anlatsana, sevgilim.”</span></p>

      <p class="paragraf-2" xml:lang="tr-TR"><span xml:lang="en-US">“Eve yüzüğü değiştirmiş.”</span></p>

      <p class="paragraf-2" xml:lang="tr-TR"><span xml:lang="en-US">“Babanızın parmağında gördüğüm yüzük platine benziyordu,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Öyleydi zaten. Ama şimdiki altın. On dört ayar görünüyor hem de.” Kalitedeki düşüşü pek acıklı bir aşağılamayla vurgulamıştı Caitlin.</span></p>

      <p class="paragraf-2" xml:lang="tr-TR"><span xml:lang="en-US">“Eve’in duygusal nedenlerle yüzüğü saklamak istemesi mümkün değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Çok şey mümkün.” Caitlin kaş çatarak tabuta baktı. Yancy kızın atlayıp tabutu açmasını ve değişen yüzüğe bakmasını beklemediğini umuyordu.</span></p>

      <p class="paragraf-2" xml:lang="tr-TR"><span xml:lang="en-US">“Neden Eve’e sormuyorsunuz meseleyi?”</span></p>

      <p class="paragraf-2" xml:lang="tr-TR"><span xml:lang="en-US">“Birbirimizden nefret ettiğimiz için. Alçak amcığın tekidir.”</span></p>

      <p class="paragraf-2" xml:lang="tr-TR"><span xml:lang="en-US">“Sevgilim, lütfen,” dedi kocası. Adamın yakası sırılsıklamdı ve kulak memesindeki damla düşüşe geçmek üzereydi. Yancy bakmamaya çalıştı.</span></p>

      <p class="paragraf-2" xml:lang="tr-TR"><span xml:lang="en-US">Stripling’in kızı, “Açgözlü, alçak, yalancı amcık,” diyerek önceki beyanatını ayrıntılandırdı.</span></p>

      <p class="paragraf-2" xml:lang="tr-TR"><span xml:lang="en-US">“Herkes için zor zamanlar,” diyebildi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Yasal mı? Yüzüğü alması yani?”</span></p>

      <p class="paragraf-2" xml:lang="tr-TR"><span xml:lang="en-US">“Karısı sonuçta. Hakkı var.”</span></p>

      <p class="paragraf-2" xml:lang="tr-TR"><span xml:lang="en-US">“Saatini de araklamış herhalde.”</span></p>

      <p class="paragraf-2" xml:lang="tr-TR"><span xml:lang="en-US">Caitlin Cox yirmilerinin başlarında görünüyordu. Babası sigorta şirketlerini dolandırmak için sahte kazalar düzenlerken bebekti herhalde.</span></p>

      <p class="paragraf-2" xml:lang="tr-TR"><span xml:lang="en-US">“Babanızın kolu bulunduğunda saat yoktu,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Dosya kapandı mı yani?”</span></p>

      <p class="paragraf-2" xml:lang="tr-TR"><span xml:lang="en-US">“Kolu teslim görevi bendeydi. Yeni bir bilgiye erişilmediği sürece yapacak fazla bir şey yok.”</span></p>

      <p class="paragraf-2" xml:lang="tr-TR"><span xml:lang="en-US">Caitlin dokunaklı bir kahkaha attı. “Dedim sana, Simon,” diye mırıldandı. “Kimse soruşturmak istemeyecek.”</span></p>

      <p class="paragraf-2" xml:lang="tr-TR"><span xml:lang="en-US">“Neyi soruşturmaktan bahsediyorsunuz?” dedi Yancy merakla.</span></p>

      <p class="paragraf-2" xml:lang="tr-TR"><span xml:lang="en-US">“Eve’i, Müfettiş. Babamı Eve öldürdü.”</span></p>

      <p class="paragraf-2" xml:lang="tr-TR"><span xml:lang="en-US">Simon Cox eşine sarılarak, “Tamam, tamam,” dedi, “haplar yüzünden böyle diyorsun. Evimize dönelim, aşkım.”</span></p>

      <p class="paragraf-2" xml:lang="tr-TR"><span xml:lang="en-US">Yancy daha sonra özel görüşme teklif etti. Caitlin boşa vakit kaybı, dedi. “Anlamıyor musunuz? Yanına kâr kaldı bile!”</span></p>

      <p class="paragraf-2" xml:lang="tr-TR"><span xml:lang="en-US">Simon karısını mezarlıktan uzaklaştırdı. Yancy peşlerine düştü.</span></p>

      <p class="paragraf-2" xml:lang="tr-TR"><span xml:lang="en-US">“Neden babanı Eve’in öldürdüğünü düşünüyorsun, Caitlin?”</span></p>

      <p class="paragraf-2" xml:lang="tr-TR"><span xml:lang="en-US">“Yok artık.”</span></p>

      <p class="paragraf-2" xml:lang="tr-TR"><span xml:lang="en-US">“Baban, Eve hakkında bir şey mi söylemişti? Evliliği mutsuz muydu?”</span></p>

      <p class="paragraf-2" xml:lang="tr-TR"><span xml:lang="en-US">Caitlin kocasının kollarından kurtularak haykırdı: “Ne bileyim ben mutlu muydu? Yıllardır konuşmuyordu benle puşt!”</span></p>

      <p class="bos"></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Anam Ağlar IV</span><span xml:lang="en-US">’ün kaptanı, dört göbekten deniz kurdu Keith Fitzpatrick’ti. Babası Jamaika’dan, dedesi Havana’dan kaçak rom getirmiş; büyük dedesiyse sinsice yerleştirilmiş meşaleler yüzünden Key West’in gaddar mercanlarında batan gemileri yağmalamıştı. Fitzpatrick nam salmış bir balıkçıydı; teknesine yıllar önceden rezervasyonlar yapılırdı ve dolayısıyla yasalara uymakta sakınca görmüyordu. Tek tayfayla çalıştığından, sağlam para kazanıyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy kaptanla limandaki Yarım Çiğ Kabuk Barı’nda buluştu. Mekanın sloganı “Çiğ Götür!” idi ve tişörtleri turistler arasında pek meşhurdu.</span></p>

      <p class="paragraf-2" xml:lang="tr-TR"><span xml:lang="en-US">“Andrew,” dedi kaptan, “duyduğuma göre Sonny sepetlemiş seni.”</span></p>

      <p class="paragraf-2" xml:lang="tr-TR"><span xml:lang="en-US">“Geçici o.”</span></p>

      <p class="paragraf-2" xml:lang="tr-TR"><span xml:lang="en-US">“Fena.” Keith Fitzpatrick’in yüzü, güneş gözlüklerinin yerindeki beyazlık haricinde meşin misali kararmıştı. Kolları cilalı birer lobut, elleriyse çatlaklı ve kabukluydu.</span></p>

      <p class="paragraf-2" xml:lang="tr-TR"><span xml:lang="en-US">“Lokanta teftişi yaptırıyorlar,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Daha neler! Stoney’yi kapattıran sen misin yoksa?”</span></p>

      <p class="paragraf-2" xml:lang="tr-TR"><span xml:lang="en-US">“Adamın mutfağında bir senle ben yoktuk. İğrençti.”</span></p>

      <p class="paragraf-2" xml:lang="tr-TR"><span xml:lang="en-US">“Valla ben severim orayı,” dedi Fitzpatrick.</span></p>

      <p class="paragraf-2" xml:lang="tr-TR"><span xml:lang="en-US">Yancy ufak ve gri köpekbalığı dişini masaya koydu.</span></p>

      <p class="paragraf-2" xml:lang="tr-TR"><span xml:lang="en-US">Fitzpatrick dişi aldı ve ışığa doğru kaldırıp inceledi. “Sıradan,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Hangi tür?”</span></p>

      <p class="paragraf-2" xml:lang="tr-TR"><span xml:lang="en-US">“Çekiç burun… Belki yavru camgöz.”</span></p>

      <p class="paragraf-2" xml:lang="tr-TR"><span xml:lang="en-US">“Kaplan falan değil ama değil mi?”</span></p>

      <p class="paragraf-2" xml:lang="tr-TR"><span xml:lang="en-US">Kafa salladı kaptan. “Yok, bu ufaklık onlardan çıkmaz.”</span></p>

      <p class="paragraf-2" xml:lang="tr-TR"><span xml:lang="en-US">“Ben de öyle düşünmüştüm,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Çekiç burunlar, çekiç kafa ailesinin en ufak üyeleriydi. Boyları bir metreyi bulmazdı. O kadar ufak bir köpekbalığının açıklara gidip, adam yemek uğruna babalarla kapışması akla yakın değildi.</span></p>

      <p class="paragraf-2" xml:lang="tr-TR"><span xml:lang="en-US">“Nereden çıktı bu diş, Andrew?”</span></p>

      <p class="paragraf-2" xml:lang="tr-TR"><span xml:lang="en-US">“Bulduğunuz koldan.”</span></p>

      <p class="paragraf-2" xml:lang="tr-TR"><span xml:lang="en-US">“Hayda!” Fitzpatrick dişi bir daha inceledi. “Adamın teknesi sığlık yerde batmadıysa mümkün değil… Ki duyduğuma göre Sombrero Feneri’nin açıklarında batmış.”</span></p>

      <p class="paragraf-2" xml:lang="tr-TR"><span xml:lang="en-US">“Tekne açıkta batmış, ceset sığlığa sürüklenmiş desek?”</span></p>

      <p class="paragraf-2" xml:lang="tr-TR"><span xml:lang="en-US">“Hangi sığlığa?”</span></p>

      <p class="paragraf-2" xml:lang="tr-TR"><span xml:lang="en-US">“Mesela diyorum.”</span></p>

      <p class="paragraf-2" xml:lang="tr-TR"><span xml:lang="en-US">“Kolun öyle kopmasını açıklamaz dediğin,” dedi Fitzpatrick. “Böylesini yapabilecek bir çekiç burun görmedim ben. Sen gördün mü?”</span></p>

      <p class="paragraf-2" xml:lang="tr-TR"><span xml:lang="en-US">“Yok. Mümkün değil bence.”</span></p>

      <p class="paragraf-2" xml:lang="tr-TR"><span xml:lang="en-US">“E, ne oldu diyorsun? Söylesene.”</span></p>

      <p class="paragraf-2" xml:lang="tr-TR"><span xml:lang="en-US">“Emin değilim.”</span></p>

      <p class="paragraf-2" xml:lang="tr-TR"><span xml:lang="en-US">“Sonny vakayı senden almadı, öyle mi?”</span></p>

      <p class="paragraf-2" xml:lang="tr-TR"><span xml:lang="en-US">Göz kırptı Yancy. “Aramızda kalsın şimdilik. Bir bira daha?” Gidip iki bira daha aldı.</span></p>

      <p class="paragraf-2" xml:lang="tr-TR"><span xml:lang="en-US">Patrick başka uzuvlar bulunup bulunmadığını merak ediyordu. “Kafa, bacak falan?”</span></p>

      <p class="paragraf-2" xml:lang="tr-TR"><span xml:lang="en-US">“Koldan başkası çıkmadı.”</span></p>

      <p class="paragraf-2" xml:lang="tr-TR"><span xml:lang="en-US">Fitzpatrick’i bir web sitesinden öğrendiğini ve ertesi gün “voliyi vurmaya” çıkmak istediğini söyleyen münasebetsizin teki sohbetlerini böldü. Kaptan, tekne rezervasyonlarının İsa’nın İkinci Gelişi’ne kadar kapandığını söyleyip, başka kaptanların adlarını verdi adama.</span></p>

      <p class="paragraf-2" xml:lang="tr-TR"><span xml:lang="en-US">Adam uzaklaşınca Yancy’ye döndü. “Böcek devriyesi nasıl gidiyor? Farklıdır herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Sen söyle.” Yancy yakasını çekiştirerek süzülmüş boynunu gösterdi. “Her girdiğim lokantada aklıma mutfakta aşçının pizza hamurunu kıçına sürdüğü fikri geliyor. Yeminle söylüyorum, var öyle manyaklar. Yemek görmeye dayanamaz oldum resmen.”</span></p>

      <p class="paragraf-2" xml:lang="tr-TR"><span xml:lang="en-US">“Yemen lazım, kardeş. Gel, midye tava götürelim.”</span></p>

      <p class="paragraf-2" xml:lang="tr-TR"><span xml:lang="en-US">“Sen al. Tokum ben.”</span></p>

      <p class="paragraf-2" xml:lang="tr-TR"><span xml:lang="en-US">“Oğlum, bak, burayı da kapatmaya kalkma ha! Senin yüzünden ayaklanacak esnaf!”</span></p>

      <p class="paragraf-2" xml:lang="tr-TR"><span xml:lang="en-US">“Randolph Nilsson’ı tanırdın, değil mi?” dedi Yancy. “Benden önceki eleman.”</span></p>

      <p class="paragraf-2" xml:lang="tr-TR"><span xml:lang="en-US">“Hı-hı… İkinci karımın küçük teyzesinin kızıyla evliydi. Küllerini denize ben serptim ayrıca. Daha elli üçündeydi. Hayat adil değil işte, ne yapacaksın?”</span></p>

      <p class="paragraf-2" xml:lang="tr-TR"><span xml:lang="en-US">“Haklısın, Keith. Değil.”</span></p>

      <p class="paragraf-2" xml:lang="tr-TR"><span xml:lang="en-US">Bar tezgahında, ilave iki birayla bir sepet dolusu çiğ istiridye belirdi. Fitzpatrick dönerek yerli ahali ve ıstakoz meraklılarıyla dolu mekana bakındı. Derken bakışları, yanında yollu görünen bir sarışınla bir masada oturan kara saçlı, zayıf bir oğlanda sabitlendi. Oğlanın pek dar, kara bir tişörtü ve kasıktan nakledilmişi andıran top sakalı vardı. Dudaklarının arasına yanmayan bir sigara sıkıştırmıştı ve kolları deniz tanrısı desenleriyle bezeliydi. Fitzpatrick, oğlanın sırıtık selamını sert bir baş hareketiyle karşıladı.</span></p>

      <p class="paragraf-2" xml:lang="tr-TR"><span xml:lang="en-US">“Kim bu çakma Tommy Lee?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Benim eski tayfa,” dedi kaptan. “İki hafta önce ayrıldı.”</span></p>

      <p class="paragraf-2" xml:lang="tr-TR"><span xml:lang="en-US">“Hangi teknede şimdi.”</span></p>

      <p class="paragraf-2" xml:lang="tr-TR"><span xml:lang="en-US">“</span><span class="char-style-override-2" xml:lang="en-US">Alemlerin Kralıyım</span><span xml:lang="en-US">’da.”</span></p>

      <p class="paragraf-2" xml:lang="tr-TR"><span xml:lang="en-US">“Ha, anladım.”</span></p>

      <p class="paragraf-2" xml:lang="tr-TR"><span xml:lang="en-US">“Bay Charles Phinney. Artık işe ihtiyacı yokmuş beyefendinin. En azından istifasını bastığı gece öyle söylemişti. Güverteyi adam gibi paspaslamaması üzerine fırçayı kaymamdan sonra… ‘Siktir, moruk,’ çekmişti. İşimi alıp götüme sokacakmışım.”</span></p>

      <p class="paragraf-2" xml:lang="tr-TR"><span xml:lang="en-US">“Şimdiyse sana bira ve istiridye ısmarlıyor,” dedi Yancy. “Bir de orospularla takılıyor.”</span></p>

      <p class="paragraf-2" xml:lang="tr-TR"><span xml:lang="en-US">“Gösteriş yapıyor aklınca. Ciddi para vurdum demişti ya, kazı kazandan seksen beş dolar tuttursa öyle derdi zaten. Şuna bak; Donald Trump kesilmiş mübarek.”</span></p>

      <p class="paragraf-2" xml:lang="tr-TR"><span xml:lang="en-US">Yancy istiridyeye bayılıyordu ama sepete bakamıyordu bile. Yeni işi yüzünden başına gelenler acıklıydı sahiden. “Kopuk kolu bulduğunuzda</span> <span class="char-style-override-2" xml:lang="en-US">Anam Ağlar</span><span xml:lang="en-US">’da mıydı bu oğlan?”</span></p>

      <p class="paragraf-2" xml:lang="tr-TR"><span xml:lang="en-US">“Hı-hı,” dedi Fitzpatrick. “Beceriksiz velet, kancadan çıkaramamıştı kolu.”</span></p>

      <p class="paragraf-2" xml:lang="tr-TR"><span xml:lang="en-US">Yancy dönüp baktığında, oğlanın yanındaki sarışınla kapıdan çıktığını gördü. Fitzpatrick bir midye lüpleterek, “Salağa yem bağlamayı bir ayda anca öğretebilmiştim,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Düşer gene eline.”</span></p>

      <p class="paragraf-2" xml:lang="tr-TR"><span xml:lang="en-US">“Aman, kalsın.”</span></p>

      <p class="paragraf-2" xml:lang="tr-TR"><span xml:lang="en-US">“Para suyunu çekince</span> <span class="char-style-override-2" xml:lang="en-US">Anam</span><span xml:lang="en-US">’a gelip yalvarmaya başlar nasılsa.”</span></p>

      <p class="paragraf-2" xml:lang="tr-TR"><span xml:lang="en-US">Dışardan önce iki el silah sesi, ardından Phinney’nin adını haykıran kadının çığlıkları geldi.</span></p>

      <p class="paragraf-2" xml:lang="tr-TR"><span xml:lang="en-US">“Ya da belki gelmez,” dedi Yancy.</span></p>
    </div>
  </div>
</body>
</html>
