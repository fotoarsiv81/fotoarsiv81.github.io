<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-20.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-21" xml:lang="tr-TR">Yirmi Bir</p>

      <p class="paragraf-2" xml:lang="tr-TR"><span xml:lang="en-US">Gayet sağlıklı bir kolu kesmek, her şeyden önce gülle ebadında</span> <span class="char-style-override-2" xml:lang="en-US">cojones</span><span class="dipp" style="font-size:0.82em;"><a class="footnote-link" href="#footnote-225-29" id="footnote-225-29-backlink">29</a></span> <span xml:lang="en-US">isterdi. Nicholas Stripling bugüne dek sigorta dolandırıcılığından yakalanma tehlikesiyle karşı karşıya kalan hiç kimsenin böyle bir şey yapmadığından emindi. Kendini ölmüş göstermek sıradan, her zaman yapılan numaralardandı. Numaraya başvuranlar genellikle Meksika veya Kosta Rika’da enselenirdi. Böyleleri, iz bırakmadan denizde veya çölde kaybolunduklarında federallerin e, ne yapalım, boş verelim, dediklerini zannederlerdi.</span></p>

      <p class="paragraf-2" xml:lang="tr-TR"><span xml:lang="en-US">Mesele insanın ne kadar aptallık edebileceğiydi ve tek çözüm, iz bırakmadan değil,</span> <span class="char-style-override-2" xml:lang="en-US">iz bırakarak</span> <span xml:lang="en-US">ortadan kaybolmaktı. Salaklara morga yatıracak bir şeyler, gerçek insan parçaları verdin mi, tamamdı. Haliyle DNA analizi yaptıklarında, çürüyen uzvunuza baktıklarında kafalarında öldüğünüze dair kuşku kalmazdı.</span></p>

      <p class="paragraf-2" xml:lang="tr-TR"><span xml:lang="en-US">Kim kendi kolunu kesecek kadar saçmalayabilirdi? Değil mi?</span></p>

      <p class="paragraf-2" xml:lang="tr-TR"><span xml:lang="en-US">Eve yapmaması için yalvarmıştı ama Nick Stripling’in kodese, en açığına dahi girmeye niyeti yoktu. Miami’deki federal tayfası dolandırıcılara hiç acımıyordu; Nick’in şahsen tanıdığı üç kişi çift haneli sayılarda hapse mahkum edilmişti. İçlerinden biri, Sam Amca’ya, hiç yapmadığı sekiz bin iki yüz fizik tedavisi fatura etmeye kalkmış Kübalı bir beyefendiydi. Adam üçüncü evre akciğer kanseriydi ve buna rağmen salmıyorlardı! Nick Stripling karısına içerde nezleyi bile kaldıramayacağını, hapis diye bir seçenek bulunmadığını belirtmişti.</span></p>

      <p class="paragraf-2" xml:lang="tr-TR"><span xml:lang="en-US">Ortabatı Mobil’in en sağlam döneminde on bir küsur milyon dolar götürmüştü; Florida Amerika’nın, en kaşarların üşüştüğü sigorta üçkağıdı merkeziydi. Stripling en çakallarıyla rekabette bulmuştu kendini: İpotek/çek kıranlar, kimlik hırsızları, silah satıcıları, finans casusları ve uyuşturucu kaçakçıları; hepsi tıbbi malzeme piyasasına üşüşmüştü çünkü hükümetten çalmak hem daha kolay hem daha az tehlikeliydi. Sigorta dolandırıcılarının pek çoğu Nick Stripling’den daha fazla para kazanmıştı ama buna rağmen Nick, Süper Teker (ve ayrıca yürüteçler, elektrikli hastane yatakları, tansiyon aletleri ve benzerlerinin) siparişlerinden ciddi vurmuştu voliyi.</span></p>

      <p class="paragraf-2" xml:lang="tr-TR"><span xml:lang="en-US">Yakayı ele verirse, federaller paranın tümünü geri almaya kalkacaklardı ki hayatta kabul edemezdi. Kara parasının sürekli hareket etmesini sağlamış, Cenevre’den Barbados’a, Lüksemburg’a ve nihayetinde Nassau’daki bir bankaya, Christopher Grunion adıyla açılmış bir hesaba aktarmıştı. İsmi, Lizard Cay’deki bir kıyıya yapacağı yatırımın gereğinden fazla kurcalanmaması için uydurmuştu. Eve,</span> <span class="char-style-override-2" xml:lang="en-US">Nassau</span> <span class="char-style-override-2" xml:lang="en-US">Guardian</span><span xml:lang="en-US">’da çıkan ve zengin Asyalıların güneşe boğulmuş Bahamalar hayatının güzelliğini keşfetmesinin ardından lüks emlak piyasasından beklenen patlamayı anlatan makaleyi görene kadar, projeye kuşkuyla bakmıştı.</span> <span class="char-style-override-2" xml:lang="en-US">Nasıl, Çinliler falan mı yani?</span> <span xml:lang="en-US">Nick, sabırlı ve iyimser kalmaya gayret ederek Andros’a düzenlenecek akını bekliyordu artık.</span></p>

      <p class="paragraf-2" xml:lang="tr-TR"><span xml:lang="en-US">Planın en zor, Nick’i en ürküten tarafı, ameliyatı O’Peele gibi eli ayağı titreyen bir bağımlıya yaptırmaktı. Ama fazla seçeneği yoktu; yasalara uyan hiçbir cerrahın yapacağı iş değildi çünkü. Adamın biri geliyor, kolumu kesmenizi istiyorum, diyor… Doktor, nesi var, diyor. Kangren mi melanoma mı? Adamsa yok bir şeyi, sadece bana gerekmiyor artık; keser misiniz rica etsem, diyor…</span></p>

      <p class="paragraf-2" xml:lang="tr-TR"><span xml:lang="en-US">O’Peele sadece Stripling’e iş yaptığından değil, paraya feci ihtiyaç duyduğundan da peki demişti. Leblebi misali yutmaya başlayınca, haplar pahalıya patlıyordu. Ve bir de, Ortabatı Mobil batmaya başlamıştı. Kimlik numaralarını arakladıkları bunaklardan birkaçı sigorta belgelerini görmüş ve Sosyal Sigortalar’ı arayıp Süper Teker diye bir şey ısmarlamadıklarını ama gelirse gayet memnun kalacaklarını söylemeye başlamıştı. FBI etrafta dolanmaya başlar başlamaz, Stripling kepenkleri indirmiş, aralarında Gomez O’Peele’in de bulunduğu sadık çalışanlarına, gelecekte açacağı yeni tıbbi malzeme şirketinde iş vaat etmişti.</span></p>

      <p class="paragraf-2" xml:lang="tr-TR"><span xml:lang="en-US">O’Peele, Stripling’in kolunu kesip pervane tarafından koparılmış gibi görünecek şekle sokması karşılığında teklif ettiği beş bin dolara balıklama atlamıştı. Ameliyat, çiftin Keys’teki dairesinde gerçekleştirilmişti. Eve hemşireliği üstlenmiş, Nick haplarla uyuşturulup morfine bağlanmıştı. Stripling ameliyat testeresi ve diğer malzemeleri yeni almıştı; hepsi tertemizdi. Başlamadan önce O’Peele’i bir kaba işetmiş, üstüne bir de alkol için üfleterek doktorun ayıklığını gözüyle görmüştü.</span></p>

      <p class="paragraf-2" xml:lang="tr-TR"><span xml:lang="en-US">Doktorun ellerinin titremeyişi, tamamen ayık çıkması takdire şayandı sahiden. Daire içinde domuz boğazlanmış gibi görünmesin diye muşambaları tercih etmişlerdi.</span></p>

      <p class="paragraf-2" xml:lang="tr-TR"><span xml:lang="en-US">Eve, hastane maskesinin ardında, üstüne kocasının kanları sıçrarken gözyaşlarına boğulmuş, doktorsa bir yandan enerji içeceği diklerken diğer yandan İç Savaş’ı düşünmüştü. Ne yapmıştı o çağın cerrahları? Savaş alanında kesmişlerdi kol ve bacakları! Hepsi veya en azından çoğu çocuk yaştaydı; ne anestezi vardı ne de antibiyotik… Botların iplerini söküp yara dikmiş, kurt kaynayan açık yaraları bandaj yerine pis üniformalardan kopardıkları şeritlerle sarmışlardı.</span></p>

      <p class="paragraf-2" xml:lang="tr-TR"><span xml:lang="en-US">Kurtulacağım, toparlanacağım, demişti Nick Stripling kendi kendine. Feci acımıştı ama omzu. Ağrıdıkça ağrımıştı. Ama sonunda özgür kalmıştı işte.</span></p>

      <p class="paragraf-2" xml:lang="tr-TR"><span xml:lang="en-US">Tüm edevatıyla balığa çıkacak şekilde donattığı teknesini ameliyattan bir gün önce batırmıştı. Eve kiraladıkları bir botla takip etmişti. Stripling neden kullanmaya kalkmadığı merak edilmesin diye cankurtaran botunu da kancayla yırtmıştı. Ardından Eve’in getirdiği bota atlamış ve teknenin Atlantik sularına gömülüşünü seyretmişlerdi.</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah bıçak altına yatmış, akşamınaysa kolu gidip köpekbalıklarına atmışlardı. Florida Keys’te boğulmak demek, köpekbalıklarının ziyafet sofrasına düşmek demekti.</span></p>

      <p class="paragraf-2" xml:lang="tr-TR"><span xml:lang="en-US">Kol saati mi? Saati almasının bir nedeni vardı: Eve, Rolls Royce’u niye uçurumdan atacaksın, demişti. Hem, saatini çok seversin sen diye ilave etmişti ki haklıydı. Nick’in nazarında Tourbillon tam bir sanat eseriydi. Bir çekiç kafanın midesine gitmesini istememişti.</span></p>

      <p class="paragraf-2" xml:lang="tr-TR"><span xml:lang="en-US">Birkaç hata yapmışlardı, kesin.</span></p>

      <p class="paragraf-2" xml:lang="tr-TR"><span xml:lang="en-US">Birincisi,</span> <span class="char-style-override-2" xml:lang="en-US">Anam Ağlar IV</span><span xml:lang="en-US">’ün gerzek tayfasıydı. Eve limanı dolaşmış, tayfaları incelemiş ve oğlanı bizzat seçmişti. Kolu gösterip ertesi sabah</span> <span class="char-style-override-2" xml:lang="en-US">Anam</span><span xml:lang="en-US">’ı kiralayacak kuzenine şaka yapmak istediğini söylemişti. Kol, tıp fakültesindeki kadavralardan, merak etme sen, demişti. Manyak fikir, kuzeninin üniversitedeki ruh hastası arkadaşlarından çıkmaydı. Masalı yutan Phinney, Eve üç bin doları sayarken resmen altına kaçırmıştı.</span></p>

      <p class="paragraf-2" xml:lang="tr-TR"><span xml:lang="en-US">Ama sonra çenesini tutamamış, Key West’te önüne gelene içki ısmarlamaya başlamıştı; Stripling çok geçmeden kafayı iyice bulduğu bir anda koldan da bahsedeceğini anlamıştı. Bir mobilet kiralayıp oğlanı, bir bar çıkışında süprüntü sevgilisiyle yakalayıp nallamıştı. Soygun süsü vermek uğruna cüzdanını bile almıştı. Oğlanın hayatının en büyük işinden indirdiği paradan geriye yedi yüz iki dolar kalmıştı.</span></p>

      <p class="paragraf-2" xml:lang="tr-TR"><span xml:lang="en-US">Hepsini baştan yapma şansı bulsaydı… Ama işte, kolu buldurmanın tek yolu, ton peşindeki hevesli bir turiste tutturmaktı. Başta Eve kolu, sürüklenip kıyıya vurmuş gibi göstermek için birinin evinin önüne falan bırakmayı önermişti. Ama Nick rakun, kedi veya köpeklerin kolu kapabileceğinden endişelenmişti. Unutulmaması gereken, kolun bulunması ve Nick’e ait olduğunun belirlenmesinin gerektiğiydi. Ölü ilan edilmesi, federallerin peşini bırakmasının üstüne bir de hayat sigortasından gelecek tatlı para demekti.</span></p>

      <p class="paragraf-2" xml:lang="tr-TR"><span xml:lang="en-US">Stripling gömleğinin boş kolunu karısına göstererek, “Onca rezilliği spor olsun diye çekmedim ben!” demişti. “Çolak kalmayı hayal ettiğimi mi sanıyorsun?”</span></p>

      <p class="paragraf-2" xml:lang="tr-TR"><span xml:lang="en-US">Kısacası, Nick’in kolunu balık yerine kullanarak eski turist kazıklama dümenini çevirmesi için tutmuşlardı Phinney’yi. Oğlan çenesini tutabilseydi sorun çıkmayacaktı. Gerzek…</span></p>

      <p class="paragraf-2" xml:lang="tr-TR"><span xml:lang="en-US">Caitlin sorununu halletmek için haddinden fazla beklemek, iki numaralı hataydı.</span></p>

      <p class="paragraf-2" xml:lang="tr-TR"><span xml:lang="en-US">Bu da Nick’in kararıydı. Eve’le evlendiğinden beri kızıyla arası açıktı. Caitlin’in de çenesi düşüktü ve ayrıca bir asker eskisiyle evlendiğini unutmamak lazımdı. Simon Cox öyle doğrucuydu ki bir defasında Salı yerine Perşembe günü bahçe sulayan komşusunu, sırf uyduruk bir eyalet yasasını çiğnediği için şikayet etmiş, adamcağıza elli dolar ceza kestirmişti.</span></p>

      <p class="paragraf-2" xml:lang="tr-TR"><span xml:lang="en-US">Caitlin’in, kocasına Nick’in planından bahsetmesi, baston yutmuş it soyunun iki dakika içinde soluğu FBI’da alması demekti. Stripling kızını bu yüzden planından haberdar etmemişti; sonunda Simon’dan, herifin kazık karakterinden sıkılıp boşanacağını ummuştu. O zaman Nick durumu açıklamak için deniz uçağını, mesela doğum gününde yollayıp kızına sürpriz yapacak ya da benzer ucuzlukta başka bir numara çekecekti.</span></p>

      <p class="paragraf-2" xml:lang="tr-TR"><span xml:lang="en-US">Bu arada cenaze töreni düzenlenecekti. Stripling kızının Yancy’yle –kolu zimmetinde tutan polisle– cenazede konuşmaya başladığını sonradan öğrenmişti. Bütün Keys gazetelerinde yazmasına rağmen, Caitlin fal ve alışveriş sayfaları dışında bir şeye bakmadığı için Yancy’nin artık polis olmadığından habersizdi. Hırslı, açgözlüydü kızı; haliyle Eve’in kocasını öldürdüğü ve mirasa konma peşinde koştuğu yollu senaryoyu kuruvermişti. Anlaşıldığı kadarıyla Yancy’ye bunları anlatmıştı. Öğrendikleri, polis eskisini Ortabatı Mobil’e, oradan Gomez O’Peele’e götürmüş, sonucundaysa sabık doktor, Stripling’i arayıp bu sefer susmak için para talep etmişti.</span></p>

      <p class="paragraf-2" xml:lang="tr-TR"><span xml:lang="en-US">O’Peele telefonda, dedektifin teki geldi, demişti. Sigorta şeyiyle ilgili bir sürü soru sordu! İnanmıyorsan adını vereyim.</span></p>

      <p class="paragraf-2" xml:lang="tr-TR"><span xml:lang="en-US">Yancy’ye Süper Teker ve form doldurma ve özellikle kendine ölmüş süsü verebilmesi için kolunu kesmesi konusunda hiçbir şey söylemediğine yemin billah etmişti doktor. Ama demişti, açıkçası sen gününü gün ederken ve kanun adamları kapıma dayanırken daha ne kadar dayanırım, bilmiyorum. Bir beşlik daha işlemez mi, Nicky? Bulursun, biliyorum.</span></p>

      <p class="paragraf-2" xml:lang="tr-TR"><span xml:lang="en-US">Tamam, peki, demişti Nick Stripling. Ardından lateks eldivenleri giyip adamın evine gitmiş, Charles Phinney’ye yaptığı sürprizin aynısını yapmıştı. Tek farkı, bu seferkine intihar süsü vermesiydi.</span></p>

      <p class="paragraf-2" xml:lang="tr-TR"><span xml:lang="en-US">Sonra sıra Caitlin’i halletmeye gelmiş, bunun için de her sevgi dolu ebeveynin yapacağı üzere, cırlayıp duran şıllığa Eve vasıtasıyla önden üç beş atıp ardından sigorta parasının yarısını söz vermişti. Eve parayı kırışmaya hevesli değildi ama böylesinin en hızlı ve ucuz yol olduğunda hemfikirdiler. Caitlin teklife balıklama atlamış, babası için tuttuğu yas, milyonerlik hevesi karşısında gaz sızıntısı misali dağılmıştı.</span></p>

      <p class="paragraf-2" xml:lang="tr-TR"><span xml:lang="en-US">Eve’in katilliği konusunda atıp tutması mı dediniz? Mucize kavlinden unutuvermişti Caitlin. Derhal Yancy’yi arayıp Eve hakkında yanıldığını, yas yüzünden falan saçmaladığını söylemişti. Babam teknesi devrilince boğuldu, o kadar, demişti.</span></p>

      <p class="paragraf-2" xml:lang="tr-TR"><span xml:lang="en-US">Kız hâlâ bilmiyordu babasının yaşadığını. Geçmişte yaptıkları ve Simon dangalağı ortadayken, Stripling’in tek evladına açılmak için acelesi yoktu.</span></p>

      <p class="paragraf-2" xml:lang="tr-TR"><span xml:lang="en-US">Üçüncü ve galiba en beter hataysa, Yancy’yi öldürmeye kalkışması, daha doğrusu, becerememesiydi.</span></p>

      <p class="paragraf-2" xml:lang="tr-TR"><span xml:lang="en-US">Eve adamla kolu almaya gittiğinde tanışmıştı. Tuhaf biri ama zararsız görünüyor, demişti. Daha sonrasında dedektiflikten böcek devriyesine şutlandığını öğrenmişlerdi;</span> <span class="char-style-override-2" xml:lang="en-US">Citizen</span><span xml:lang="en-US">’ın bunu haber yapmasının nedeniyse adamın daha önce sevgilisinin kocasına yüzlerce turistin gözü önünde elektrik süpürgesiyle saldırmışlığıydı. Nick’e pek zararsız görünmemişti adam. Ama Eve, inan bana, şekerim, demişti. Tehdit değil bize o adam.</span></p>

      <p class="paragraf-2" xml:lang="tr-TR"><span xml:lang="en-US">Ama adam O’Peele’in kapısına dayanıp soru sormaya başlayınca, haklıymışsın, demişti. Ortadan kalkmalı. Stripling, iti hemen halledip kanala atmayı planlamıştı. Kaza süsü verecekti: Kıyıya sarhoş kafayla balık tutmaya gitmiş, vesaire. Vurmaktan daha mantıklıydı çünkü eski polis bile olsa, öteki türlüsünü yetkililer mutlaka kurcalardı.</span></p>

      <p class="paragraf-2" xml:lang="tr-TR"><span xml:lang="en-US">Fakat o gece, Yancy kurşun misali dibe battığında kuşkuya düşmüştü Nick. Yeterince sert vurmuş muydu acaba? Ya dipte uyanıp karşı kıyıya yüzerse ne yapacaktı?</span></p>

      <p class="paragraf-2" xml:lang="tr-TR"><span xml:lang="en-US">Sahiden de öyle olmuştu anlaşılan. Yancy karşı kıyıya geçmişti ve artık Caitlin’in Eve hakkında söylediklerinin doğruluğundan emindi çünkü Eve’in yeni “sevgilisini” onu öldürmeye yolladığı açıktı. Sonra ne yapsın beğenirsiniz Yancy? Duck Key’deki apartman dairesine gitmiş nacağı ve kemik parçalarını bulmuştu. Bunları Caitlin’e anlatınca, kız derhal Eve’i, Eve de panikle Nick’i aramıştı.</span></p>

      <p class="paragraf-2" xml:lang="tr-TR"><span xml:lang="en-US">Yeni bir sorun çıkmıştı karşılarına: Yancy çıkartmak için mahkeme emri almadan, kolu mezardan almak zorundaydılar. Çünkü yeni ve süper gelişmiş CSI zımbırtıları sayesinde, kafası çalışan bir Adli Tıpçı, kolun koparılmadığını, ameliyatla kesildiğini ortaya çıkarabilirdi.</span></p>

      <p class="paragraf-2" xml:lang="tr-TR"><span xml:lang="en-US">Haliyle Eve, ölmemiş eşini öldürmekten tutuklanabilirdi.</span></p>

      <p class="paragraf-2" xml:lang="tr-TR"><span xml:lang="en-US">Böylece iki pisliğe, Nick’in tek elle uğraşması bütün gece sürmese kendi yapacağı bir iş için para ödemek zorunda kalmışlardı. Ama mezar soyguncuları buluşma yerine gelmeyince topuklamışlar, şafakla uçağa atlayıp Andros yoluna çıkmışlardı.</span></p>

      <p class="paragraf-2" xml:lang="tr-TR"><span xml:lang="en-US">Öğleye doğru mezarlık idaresinden acil başlığıyla gelen bir e-posta, Eve’e kocasının mezarının taciz edildiğini bildirmişti. Derhal araması isteniyordu. Şanslarına, mezarlık çalışanları, zorla açılmış tabut haricinde hiçbir delile rastlamamışlardı.</span></p>

      <p class="paragraf-2" xml:lang="tr-TR"><span xml:lang="en-US">Kol mu? İki pisliğin kolu çıkardıktan sonra ne halt ettiklerini kim bilebilirdi? Kaybolup gittiği sürece nereye gittiği hiç umrunda değildi Nick’in. Kola ne duygusal ne de başka yönden bağlıydı.</span></p>

      <p class="paragraf-2" xml:lang="tr-TR"><span xml:lang="en-US">Şimdiyse esas derdi –kasırganın üstüne hem de– kendi çiftesiyle nallamaya hazırlandığı Andrew Yancy’nin Bahamalar’a gelmesiydi.</span></p>

      <p class="paragraf-2" xml:lang="tr-TR"><span xml:lang="en-US">İşin aslı, ceset yok etmek için zamanlama gayet uygundu. Bir sürü insan kasırgalarda kaybolur, uçup giderdi.</span></p>

      <p class="paragraf-2" xml:lang="tr-TR"><span xml:lang="en-US">“…böcek müfettişleri konusunda çekincem hiç yok,” diyordu Nick Stripling. Yancy’nin en son bunları duyması niyetindeydi.</span></p>

      <p class="paragraf-2" xml:lang="tr-TR"><span xml:lang="en-US">Tam o sırada Eve içeri girdi.</span></p>

      <p class="paragraf-2" xml:lang="tr-TR"><span xml:lang="en-US">“Merhaba, Bayan Stripling,” dedi Yancy. “Yine görmek ne güzel seni.”</span></p>

      <p class="paragraf-2" xml:lang="tr-TR"><span xml:lang="en-US">Eve kocasına sert bir sesle, “Burada yapma,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Çünkü?”</span></p>

      <p class="paragraf-2" xml:lang="tr-TR"><span xml:lang="en-US">“Pislik çıkacak çünkü. Depozitomuz yanacak.”</span></p>

      <p class="paragraf-2" xml:lang="tr-TR"><span xml:lang="en-US">Stripling kendini zor bela tutarak, “Ciddi misin sen?” dedi. “Yeni bir halı alıveririz yahu!”</span></p>

      <p class="paragraf-2" xml:lang="tr-TR"><span xml:lang="en-US">“O saate kadar temizliği kim yapacak peki? Bu evde iki ele sahip kim varsa o yapacak! Hayır, Nicky! Çıkarıp dışarda vuruyorsun adamı!”</span></p>

      <p class="paragraf-2" xml:lang="tr-TR"><span xml:lang="en-US">Sinirden eli titremeye başlamıştı Stripling’in; silahı doğru tutamıyordu. Eve’e, gidip müziği sonuna kadar açmasını söyledi.</span></p>

      <p class="paragraf-2" xml:lang="tr-TR"><span xml:lang="en-US">“Bir dakika,” dedi Yancy. “Karın haklı. Her yana kanlı barsaklar saçılacak. Sonra beni sürükleyerek çıkarman gerekecek. Bir sürü iz kalır geriye. Adli Tıp illa bulur.”</span></p>

      <p class="paragraf-2" xml:lang="tr-TR"><span xml:lang="en-US">“Sussana sen!”</span></p>

      <p class="paragraf-2" xml:lang="tr-TR"><span xml:lang="en-US">Yancy omuz silkerek, “Dışarısı rüzgarlı; silah sesi duyulmaz. Tabii, patron sensin, Nick,” dedi. “Eve… Rosa nerede?”</span></p>

      <p class="paragraf-2" xml:lang="tr-TR"><span xml:lang="en-US">Stripling, “Tek laf etme!” diye bağırdı karısına.</span></p>

      <p class="paragraf-2" xml:lang="tr-TR"><span xml:lang="en-US">Ancak işi dışarda halletmenin faydalarını görebiliyordu. Kasırgayla yağmur, saçılacak kanı temizlerdi. Kalktı, çifteyle Yancy’yi dürterek dışarı çıkardı ve evin kuzey tarafına yürüttü. Eve çok geçmeden yanlarına geldi.</span></p>

      <p class="paragraf-2" xml:lang="tr-TR"><span xml:lang="en-US">“Burası iyi,” dedi Stripling.</span></p>

      <p class="paragraf-2" xml:lang="tr-TR"><span xml:lang="en-US">Yancy endişeli görünüyordu; damlalar yüzünde patlıyordu.</span></p>

      <p class="paragraf-2" xml:lang="tr-TR"><span xml:lang="en-US">Derken karanlıktan cırlak bir havlama yükseldi. Ardından Eve, “Tillie!” diye bağırdı. “Gel buraya, kızım!”</span></p>

      <p class="paragraf-2" xml:lang="tr-TR"><span xml:lang="en-US">Şımarık yavru ortalıkta koşturmaya başlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Götür şunu!” diye bağırdı Nick.</span></p>

      <p class="paragraf-2" xml:lang="tr-TR"><span xml:lang="en-US">“Tillie! Gel kızım! Otur! Tillie!”</span></p>

      <p class="paragraf-2" xml:lang="tr-TR"><span xml:lang="en-US">Yancy ıslık çaldı ve hayvan hiç beklemeden kollarına atılıverdi.</span></p>

      <p class="paragraf-2" xml:lang="tr-TR"><span xml:lang="en-US">“Nicky, dur!” diye haykırdı Eve.</span></p>

      <p class="paragraf-2" xml:lang="tr-TR"><span xml:lang="en-US">Yancy gülümseyerek köpeği göğsüne bastırdı. “Beni vurursan Tillie de gider,” dedi.</span></p>

      <p class="paragraf-2" xml:lang="tr-TR"><span xml:lang="en-US">Eve kopmak üzereydi. “Hayır! Nick! Sakın!”</span></p>

      <p class="paragraf-2" xml:lang="tr-TR"><span xml:lang="en-US">“Ya, maalesef,” dedi Yancy sakin bir tonla. “Çiftelerin sorunu bu. Hem gürültü ederler hem de kocaman bir delik açarlar.”</span></p>

      <p class="paragraf-2" xml:lang="tr-TR"><span xml:lang="en-US">Stripling diş gıcırdatıyor, aralıksız inen damlalar yüzünden gözlerini kırpıştırıyordu. Çifte mi? Tek elle kullanılacak şekilde tasarlanmamıştı. Nick gibi irikıyımlar için bile zordu. Ağırdı, kayıyordu.</span></p>

      <p class="paragraf-2" xml:lang="tr-TR"><span xml:lang="en-US">“Bırak köpeği!” dedi.</span></p>

      <p class="paragraf-2" xml:lang="tr-TR"><span xml:lang="en-US">Tillie’nin pembe dili hepten sarkmıştı. Yancy hayvanın hem başını, hem karnını okşuyordu. Kaygısızca silahı bırakmasını söyleyince, Nick gülerek kafayı yiyip yemediğini sordu.</span></p>

      <p class="paragraf-2" xml:lang="tr-TR"><span xml:lang="en-US">“Bu zavallıcığı öldürmek istemezsin herhalde,” dedi Yancy. “Hanımın kalbi kırılır. Her yan kanlı parçayla dolar.”</span></p>

      <p class="paragraf-2" xml:lang="tr-TR"><span xml:lang="en-US">“Yenisini alırım, dert değil.”</span></p>

      <p class="paragraf-2" xml:lang="tr-TR"><span xml:lang="en-US">Eve, “Hayvan!” diye haykırarak kocasıyla uyanık lokanta müfettişinin arasına giriverdi.</span></p>

      <p class="paragraf-2" xml:lang="tr-TR"><span xml:lang="en-US">Nick Stripling’in planı mı? Boka batmıştı birdenbire.</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-29-backlink" id="footnote-225-29">29</a>- Testis. (ç.n.)</p>
        </div>
      </div>
    </div>
  </div>
</body>
</html>
