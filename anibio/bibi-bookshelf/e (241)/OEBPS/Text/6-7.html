<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-7.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-8" xml:lang="tr-TR">Sekiz</p>

      <p class="paragraf-2" xml:lang="tr-TR"><span xml:lang="en-US">Ford bayiindeki satıcı, Eve Stripling’e Bahamalar’da yeni bir 4x4’ün yüzde yetmiş beş gümrük vergisine tabi tutulduğunu söyledikten sonra yüzdeyi tekrar etmek zorunda kaldı. Eve, hesabı kafadan yaptıktan sonra göz koyduğu 4x4’ün altmış beş bin dolara patlayacağını fark etti.</span></p>

      <p class="paragraf-2" xml:lang="tr-TR"><span xml:lang="en-US">“Soygun bu!” gözleminde bulundu hemen.</span></p>

      <p class="paragraf-2" xml:lang="tr-TR"><span xml:lang="en-US">“Satıcı üzgün bir sesle, “Maalesef yasalar böyle,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Sevgilim hayatta ödemez o kadar.”</span></p>

      <p class="paragraf-2" xml:lang="tr-TR"><span xml:lang="en-US">Eve bayiden çıkarken dudaklarından dökülen “sevgilim” tanımının hem tuhaf hem heyecan verici geldiğini düşünüyordu. Taksiye atladı ve yol boyunca şoföre taksi tarifelerinin gülünç ölçüde pahalı olduğundan şikayet etti. Şoför, altındaki elden düşme araca elli iki bin dolar saydığını söyleyince, Eve tüm samimiyetiyle öfkeye kapıldı.</span></p>

      <p class="paragraf-2" xml:lang="tr-TR"><span xml:lang="en-US">Bir barda indi ve turistlere hazırlanan rengarenk kokteyllerden ısmarladı. Karşı kaldırımda tavanı brandalı sarı bir cip duruyordu ve ön camına satılık yazısı yapıştırılmıştı. Eve dikkatle süzdü aracı; kaportasındaki bir parmak toz haricinde sağlam görünüyordu.</span></p>

      <p class="paragraf-2" xml:lang="tr-TR"><span xml:lang="en-US">Bir kokteyl daha yuvarlayıp barmenden UB40 çalmasını istedi. Ardından parmak patates ısmarladı ve dikkatsizliğinden üzerine sos döktü. Normalde feci kızardı ama içki iyiden iyiye çarpmaya başlamıştı. Kucağına bir kağıt peçete yerleştirip karides tava ısmarladı. Karidesleri yalayıp yutarken, cipin sahibi eli kolu öteberiyle dolu geldi. Eve, peçetesini sallayarak koşar adım sokağa fırladı.</span></p>

      <p class="paragraf-2" xml:lang="tr-TR"><span xml:lang="en-US">“Ne kadar istiyorsun buna?” diye seslendi karşı kaldırıma.</span></p>

      <p class="paragraf-2" xml:lang="tr-TR"><span xml:lang="en-US">Kadın elindeki poşetleri arka koltuğa yerleştiriyordu. Yanına gelen Eve’e, “Otus bin,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Olmaz. Yirmi beş.”</span></p>

      <p class="paragraf-2" xml:lang="tr-TR"><span xml:lang="en-US">“Ney?”</span></p>

      <p class="paragraf-2" xml:lang="tr-TR"><span xml:lang="en-US">“Ayrıca Andros’a naklini isteriz,” dedi Eve.</span></p>

      <p class="paragraf-2" xml:lang="tr-TR"><span xml:lang="en-US">“Nakit ver, yirmi sekis olur. Nakil senin pro’llemin.”</span></p>

      <p class="paragraf-2" xml:lang="tr-TR"><span xml:lang="en-US">Eve en yeni yakın arkadaşına, Bay Street’teki bankada çalışan bankacıya gitti, cipin parasını çekti ve araca atladığı gibi kıyıya sürdü. Kıyıda beyaz derili bir Bahamalıyla, cipin Victoria Creek’e bin dolara nakledilmesi için anlaştı. Fazla pazarlığa girmedi; görevi bir araç edinmekti ve işte, edinmişti.</span></p>

      <p class="paragraf-2" xml:lang="tr-TR"><span xml:lang="en-US">Havaalanına dönerken Miami’ye telefon açtı. “Bayılacaksın,” dedi, “süper spor bir şey!”</span></p>

      <p class="paragraf-2" xml:lang="tr-TR"><span xml:lang="en-US">“O ne demek şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Parlak sarı, tatlım! Adını Sarı Kuş koydum. Şarkıdaki gibi.”</span></p>

      <p class="paragraf-2" xml:lang="tr-TR"><span xml:lang="en-US">“Ha, taze dul dediğin öylesini kullanır mı diyorsun yani? Süper spor!”</span></p>

      <p class="paragraf-2" xml:lang="tr-TR"><span xml:lang="en-US">İç çekti Eve. “Gittiğimiz yerde kim tanıyacak ki bizi? Yepyeni bir hayat demiştin hani? Amaç o değil miydi?”</span></p>

      <p class="paragraf-2" xml:lang="tr-TR"><span xml:lang="en-US">“Amaç iki salak gringo gibi göze batmamak. Anladın mı? Sarı ciple kasabaya ineceğine, her gelişinde çan çalsınlar daha iyi!”</span></p>

      <p class="paragraf-2" xml:lang="tr-TR"><span xml:lang="en-US">Gergindi anlaşılan. Onca baskıdan sonra Eve kızamazdı adama. Aslında kendisi de epey baskı altına girmişti ama rom sağ olsun, şu anda kendini tüy misali hafif hissediyordu.</span></p>

      <p class="paragraf-2" xml:lang="tr-TR"><span xml:lang="en-US">“Sorun çıkmayacak, aşkım,” dedi. “Derin bir nefes al, bak.”</span></p>

      <p class="paragraf-2" xml:lang="tr-TR"><span xml:lang="en-US">“Ne kadar geçirdiler?”</span></p>

      <p class="paragraf-2" xml:lang="tr-TR"><span xml:lang="en-US">“Yirmi sekiz.”</span></p>

      <p class="paragraf-2" xml:lang="tr-TR"><span xml:lang="en-US">“Düz mü, otomatik mi?”</span></p>

      <p class="paragraf-2" xml:lang="tr-TR"><span xml:lang="en-US">“Amma soru soruyorsun ha!”</span></p>

      <p class="paragraf-2" xml:lang="tr-TR"><span xml:lang="en-US">“Beyaz hatta siyah daha akıllıca olurdu.”</span></p>

      <p class="paragraf-2" xml:lang="tr-TR"><span xml:lang="en-US">“Sı-kı-cı! Adalıyız artık biz! Turuncu panço giyen ben miydim hem?”</span></p>

      <p class="paragraf-2" xml:lang="tr-TR"><span xml:lang="en-US">“Ne zaman geliyorsun?”</span></p>

      <p class="paragraf-2" xml:lang="tr-TR"><span xml:lang="en-US">“Claspers depoyu doldurur doldurmaz.”</span></p>

      <p class="paragraf-2" xml:lang="tr-TR"><span xml:lang="en-US">“Söyle, acele etsin.”</span></p>

      <p class="paragraf-2" xml:lang="tr-TR"><span xml:lang="en-US">“Beni özledin mi demek oluyor bu?”</span></p>

      <p class="paragraf-2" xml:lang="tr-TR"><span xml:lang="en-US">“Buradan bir an önce topuklamak istiyorum demek oluyor.”</span></p>

      <p class="paragraf-2" xml:lang="tr-TR"><span xml:lang="en-US">Eve bezgince güldü. “Görüşürüz yakında.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Ta Nassau’dan gelen resmî görevli, Neville’e artık taşınması gerektiğini söylemişti. Aile arazisinin Christopher adlı beyaz Amerikalıya satışı resmîleşmiş, ilgili belgeler imzalanmıştı. Neville’in konuya itirazı mümkün değildi çünkü arazinin kağıt üzerindeki yasal mutemedi, akupunkturcu nişanlısıyla Kanada’da yaşayıp memlekete nadiren uğrayan üvey kız kardeşi Diana’ydı. Hükümet görevlisi, Neville’e yakında eline 302.000 Bahama Doları ederinde bir çek geçeceğini söylemişti. Bu miktar, emlakçı komisyonu, banka masrafları, avukatlar ve falan filanın ücretleri düşüldükten sonra kalanın yarısıydı.</span></p>

      <p class="paragraf-2" xml:lang="tr-TR"><span xml:lang="en-US">Parayla hiç işinin olmadığını söyleyince, hükümet görevlisi Neville’in şaka yaptığını sanmıştı.</span></p>

      <p class="paragraf-2" xml:lang="tr-TR"><span xml:lang="en-US">Neville evli değildi ama yakında paraya kavuşacağını duyan üç sevgilisi derhal harekete geçmişti. Kurtuluşu kayığına atlayıp birkaç günlüğüne Mars Koyu’nda balığa çıkmakta bulmuştu. Yanına sadece, sedefe yakalanmış çocuk suçluları andıran görünüşü dost ve yabancıları uzak tutmaya yarayan tüysüz maymunu Driggs’i almıştı.</span></p>

      <p class="paragraf-2" xml:lang="tr-TR"><span xml:lang="en-US">Mercanlar her cinsten balıkla kaynıyordu ama Neville’in neşelenmesine yetmemişlerdi. Ejder Kraliçe’nin büyüsünün Christopher adlı beyazla kadın arkadaşını kovmayı başaramaması büyük hayal kırıklığıydı. Çift şu anda Bannister Point’te bir ev kiralamakla meşguldü. Neville, parlak renkte bir panço giyip silahlı dolaştığı söylenen adamı henüz görmemişti.</span></p>

      <p class="paragraf-2" xml:lang="tr-TR"><span xml:lang="en-US">Kadına gelince… Neville kadını ilk seferinde Rocky Town’da, özel bir uçaktan inerken görmüştü. Azıcık topluydu ama güzeldi. Kızıla çalan koyu kahve saçlar, pembe ten ve tarçın çiller… Sinekler tüm açlıklarıyla üzerine üşüşmüşlerdi ve arabaya ulaştığında iki bacağından birden kan süzülüyordu.</span></p>

      <p class="paragraf-2" xml:lang="tr-TR"><span xml:lang="en-US">Neville, kadının adını bilen kimseyi tanımıyordu. Kendi de bilmiyordu.</span></p>

      <p class="paragraf-2" xml:lang="tr-TR"><span xml:lang="en-US">Christopher’ın araziye ne yapacağına dair bir sürü dedikodu vardı ama hükümet görevlisi Neville’e süper lüks, devremülk tipi bir tatil köyü planlandığını söylemişti. Hedef kitle zengin Amerikalı, İngiliz ve Asyalılardı. Geyşa tarzı bir spa, iki havuz, bar ve en âlâsından bir Karayip lokantası bulunacaktı tatil köyünde. Ayrıca kanolar, tekneler, sörfler ve hatta ve hatta tenis kortları bile!</span></p>

      <p class="paragraf-2" xml:lang="tr-TR"><span xml:lang="en-US">Hükümet görevlisi, “Adını Kıvrık Kuyruk koy’caklar,” demişti.</span></p>

      <p class="paragraf-2" xml:lang="tr-TR"><span xml:lang="en-US">Kıvrık kuyruklu kertenkeleler Andros adasının meşhur sakinlerindendi. Pek hızlı ve pek cesurdular; ayrıca çiftleşme dansları her daim çocuklarla turistlerin büyük ilgisini çekerdi. Neville’in kertenkelelere herhangi bir garezi yoktu ama Christopher’ın projesine verdiği adı çok salakça bulmuştu.</span></p>

      <p class="paragraf-2" xml:lang="tr-TR"><span xml:lang="en-US">“Benim dede bur’lara hep Yeşil Kıyı derdi.”</span></p>

      <p class="paragraf-2" xml:lang="tr-TR"><span xml:lang="en-US">“Bi’ zamanla’ ö’lleydi belki?” demişti hükümet görevlisi.</span></p>

      <p class="paragraf-2" xml:lang="tr-TR"><span xml:lang="en-US">“Yalan dolan bu işler,” demişti Neville.</span></p>

      <p class="paragraf-2" xml:lang="tr-TR"><span xml:lang="en-US">“Şu hasta maymun için iznin va’ mıydı senin?”</span></p>

      <p class="paragraf-2" xml:lang="tr-TR"><span xml:lang="en-US">“Defol arazimden,” demişti Neville.</span></p>

      <p class="paragraf-2" xml:lang="tr-TR"><span xml:lang="en-US">Rüzgar doğudan sert patlayınca, Driggs’i deniz tuttuğu için Mars Koyu’nda fazladan iki gün kalmıştı. Buzluğundaki buzlar erimiş, haliyle balıklarını kıyıdaki bir aşçıyla bir şişe rom karşılığı, Ejder Kraliçe’nin yeniden gücünü toplaması umuduyla takas etmek zorunda kalmıştı.</span></p>

      <p class="paragraf-2" xml:lang="tr-TR"><span xml:lang="en-US">Ancak evine döndüğünde, Christopher’ın ekibinin, tahta iskelesini çoktan yıktığını gördü. Teknesini komşusunun iskelesine yanaştırdı, Driggs’i iskeleye bağladı ve delik deşik taşlı yola yalınayak koştu. Arazisinin etrafını, asma kilitli kapısı ve “Girilmez” levhasıyla bütünlenen yepyeni dikenli teller çevirmişti. Tel boyunca koştu ve sonunda baba ocağının yıkıntılarına vardı.</span></p>

      <p class="paragraf-2" xml:lang="tr-TR"><span xml:lang="en-US">Manzara karşısında dizleri çözüldü, çöktü ve etrafta kimse bulunmadığından, gönlünce ağladı. Ardından toparlandı, Christopher’ın buldozerine gitti ve çaktırmadan benzin deposuna işedi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yancy’nin babası, park koruculuğundan emekliye ayrılmasına rağmen hâlâ Montana’da, Yellowstone’un kuzey girişine yakın Gardiner’da oturuyordu. Yancy her yaz o taraflara gider, derede balık tutar, kanyonda kano sürerdi. Bu tatilleri genelde iple çekerdi ama bu sene gidemeyecekti.</span></p>

      <p class="paragraf-2" xml:lang="tr-TR"><span xml:lang="en-US">“Çok önemli bir davaya bakıyorum,” dedi telefonda babasına. “Cinayet çıkacak gibi görünüyor.”</span></p>

      <p class="paragraf-2" xml:lang="tr-TR"><span xml:lang="en-US">“E, iyi. Anlıyorum.”</span></p>

      <p class="paragraf-2" xml:lang="tr-TR"><span xml:lang="en-US">“Kusura bakma, baba.”</span></p>

      <p class="paragraf-2" xml:lang="tr-TR"><span xml:lang="en-US">“Belki ben Keys’e gelir, kılıca çıkarım. Ayakaltında dolanmam.”</span></p>

      <p class="paragraf-2" xml:lang="tr-TR"><span xml:lang="en-US">“Pek zamanı değil,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Dedektif rozetini yitirip böcek devriyesine sürüldüğünü itiraf edecek cesareti yoktu. Annesinin kanserden hayatını kaybetmesinin üzerinden çok geçmeden Miami Polisi’nden şutlandığı haberine verdiği tepkiyi hatırlıyordu. Babasının sesinde aynı hayal kırıklığını bir daha duymaya dayanamazdı.</span></p>

      <p class="paragraf-2" xml:lang="tr-TR"><span xml:lang="en-US">“Sonbaharda çıkarız belki balığa.”</span></p>

      <p class="paragraf-2" xml:lang="tr-TR"><span xml:lang="en-US">“Kuzeye, alabalığa gideceğim. Zoka getirmen gerekecek.”</span></p>

      <p class="paragraf-2" xml:lang="tr-TR"><span xml:lang="en-US">“Tamam. Yaz beni deftere.”</span></p>

      <p class="paragraf-2" xml:lang="tr-TR"><span xml:lang="en-US">Biri kapıyı tıklatıyordu. Arıcı Miguel… Telli başlığı dahil, baştan aşağı arıcı kıyafetindeydi.</span></p>

      <p class="paragraf-2" xml:lang="tr-TR"><span xml:lang="en-US">Kapı telinin ardından, “Kusura bakmayın, Beyefendi,” diye seslendi. “Bu akşam komşu inşaattan kocaman bir kovan çıkaracağız. Içerde kalmanız hayrınıza. Biri arıları fena kızdırmış.”</span></p>

      <p class="paragraf-2" xml:lang="tr-TR"><span xml:lang="en-US">“Uyarıya teşekkürler.”</span></p>

      <p class="paragraf-2" xml:lang="tr-TR"><span xml:lang="en-US">Miguel göz kırparak başıyla inşaatı işaret etti. Evan Shook, acımasız sürüye karşı, tedbir babında tüm camlarını kapamış, 4x4’ünden bakıyordu.</span></p>

      <p class="paragraf-2" xml:lang="tr-TR"><span xml:lang="en-US">“Çok tehlikeli bir durum,” dedi Miguel. “Ama biz son derece profesyoneliz.”</span></p>

      <p class="paragraf-2" xml:lang="tr-TR"><span xml:lang="en-US">“Görüyorum.”</span></p>

      <p class="paragraf-2" xml:lang="tr-TR"><span xml:lang="en-US">“Komşunuz Senyor Shook’u defalarca sokmuşlar. Şansına alerjisi yokmuş.”</span></p>

      <p class="paragraf-2" xml:lang="tr-TR"><span xml:lang="en-US">“Bende de yok,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Gene de tedbirli davranmam gerekiyor, Beyefendi. Ev hayvanınız var mı? Küçük çocuklarınız peki? Kusura bakmayın, sormam gerekiyor. Kalp piliniz var mı?”</span></p>

      <p class="paragraf-2" xml:lang="tr-TR"><span xml:lang="en-US">Yancy oyuna memnuniyetle katılıyordu. “Hayır, Beyefendi. Hiçbiri yok; yalnız yaşıyorum.”</span></p>

      <p class="paragraf-2" xml:lang="tr-TR"><span xml:lang="en-US">“Çok güzel. Gece yarısına kadar işimiz biter.” Miguel, Yancy’ye kartvizitini uzattı. “Başınız arılarla derde girerse lütfen arayın. Gece gündüz açığız. Skype’m de var.”</span></p>

      <p class="paragraf-2" xml:lang="tr-TR"><span xml:lang="en-US">“İyi şanslar size.”</span></p>

      <p class="paragraf-2" xml:lang="tr-TR"><span xml:lang="en-US">“</span><span class="char-style-override-2" xml:lang="en-US">Vaya con dios</span><span xml:lang="en-US">.”</span></p>

      <p class="paragraf-2" xml:lang="tr-TR"><span xml:lang="en-US">“Abartmasan...”</span></p>

      <p class="paragraf-2" xml:lang="tr-TR"><span xml:lang="en-US">Gülümsedi Miguel. “Kapa pencerelerini, Andrew.”</span></p>

      <p class="paragraf-2" xml:lang="tr-TR"><span xml:lang="en-US">Yancy evin her tarafını sımsıkı kapayıp Key West’e gitti. Flagler Sokağı’ndaki dehşetli bir Küba lokantasında, vaktinde Sınır Devriyesi’nde görev yapmış ve halen İç Güvenlik’te çalışan bir ajanla randevusu vardı. Adamın Yancy’ye bir kıyak borcu vardı ve borcunu, Eve Stripling’in yakın dönemde yaptığı yurtdışı seyahatlerinin tam dökümünü getirerek fazlasıyla ödedi.</span></p>

      <p class="paragraf-2" xml:lang="tr-TR"><span xml:lang="en-US">Caitlin Cox, babasının teknesi Marathon açıklarında battığında üvey annesinin Paris’te değil, Bahamalar’da olduğunu söylemişti. Caitlin’in kanıtı, Eve’in, Nassau sunucusu üzerinden geçtiği görülen konuşmalarla dolu telefon faturasıydı. Caitlin, dediğine göre, Eve’in gizli sevgilisinin kimliğini ortaya çıkarmak üzere babasının posta kutusunu kurcalarken bulmuştu faturayı. Caitlin bir sevgilinin varlığından emindi çünkü babasının cenazesinden iki gün önce, siyah elbise almaya gittiğinde limandaki mağazalardan birinde Eve’i yeni plaj terlikleri ve mayo alırken görmüştü.</span></p>

      <p class="paragraf-2" xml:lang="tr-TR"><span xml:lang="en-US">Babasının parasına ulaşma niyetini bilmekle birlikte Yancy, kızın anlattıklarını dikkate değer bulmuştu. İç Güvenlik’teki tanıdığının getirdiği belgeler, Caitlin’in kuşkularını kısmen doğrular nitelikteydi: Eve Stripling sahiden Paris’e gitmiş ama orada sadece bir hafta kalmıştı. Ardından ABD’ye dönmüş, JFK Havaalanı’nda gümrükten geçip aktarmasız bir uçakla soluğu dosdoğru Nassau’da almıştı. On dokuz gün sonraysa özel bir uçakla Florida’ya Watson Adası’ndan giriş yapmıştı. Adada, gümrük beyannamesinde iddia ettiği üzere feci tuzluya patlamış üç bin dört yüz dolarlık kadın giysisi ve on ayarlık bir nikah yüzüğünün vergisini ödemişti. Yancy, beyannamede belirtilen yüzüğün, Eve’in kocasından kalanı gömmeden önce platin yüzükle değiştirdiği yüzük olduğunu varsayıyordu.</span></p>

      <p class="paragraf-2" xml:lang="tr-TR"><span xml:lang="en-US">İlgi çekici tarafı, söz konusu yüzüğü Bahamalar’dan satın alıp Florida’ya döndükten sonra kocasının kaybolduğunu bildirmesiydi. Nick’in öldüğünü ve yüzüğünün parmağıyla birlikte bulunduğunu bilmese, ucuz yüzüğü alması anlam taşımazdı.</span></p>

      <p class="paragraf-2" xml:lang="tr-TR"><span xml:lang="en-US">Yancy keşfinde öyle heyecanlanmıştı ki kuşkulu görünüşü yüzünden dokunmamasına rağmen yemeğin tüm masrafını üstlendi. Son zamanlarda neredeyse tamamen buzlu çubuklar ve pek sağlıklı otomatlardan alınabilen, midesine tuğla misali oturmalarına rağmen hesapta enerji veren gofretlerle besleniyordu.</span></p>

      <p class="paragraf-2" xml:lang="tr-TR"><span xml:lang="en-US">İç Güvenlik’ten arkadaşı kalkarken, “Yemek için sağ ol, Andrew,” dedi. “Yalnız, soran çıkarsa hiç konuşmadık.”</span></p>

      <p class="paragraf-2" xml:lang="tr-TR"><span xml:lang="en-US">Sırıttı Yancy. “Adını bile bilmiyorum senin.”</span></p>

      <p class="paragraf-2" xml:lang="tr-TR"><span xml:lang="en-US">Sert esintili yağmur patlayınca, dinmesini bekleyerek kentte dolandı. Fleming Sokağı’nda Fausto’nun bakkalının önünden geçerken aklına Plover Chase adıyla da maruf Bonnie düştü. Akla ziyan bir başarıyla telefona sarılma dürtüsünü bastırdı. Belki kırk ikisinde nihayet büyümeye başlıyordu.</span></p>

      <p class="paragraf-2" xml:lang="tr-TR"><span xml:lang="en-US">Arabasını Eaton Sokağı’nda bırakıp Duval’e yürüdü. Her yan, yaz ortası sıcağına rağmen, Yancy’nin kıymetli limana girmelerini felaket saydığı lüks seyahat gemileri sayesinde aşırı beslenmiş turist kaynıyordu. Bir</span> <span class="char-style-override-2" xml:lang="en-US">café</span><span xml:lang="en-US">de bira yuvarladıktan sonra kalkıp müteveffa Charles Phinney’nin kız arkadaşı Madeline’ı bulmak için tişörtçüleri taramaya koyuldu. Kızı, striptizciler, travestiler ve çeşitli seks manyaklarına hizmet veren, Şeker Kavanozu adlı bir dükkanda buldu. Dükkanın vitrininde, ÜSTÜME GEL yazan siyah bir tişört giydirilmiş, sarı peruklu bir manken vardı.</span></p>

      <p class="paragraf-2" xml:lang="tr-TR"><span xml:lang="en-US">Madeline, Yancy’yi görünce yine korktu ya, bu sefer kaçabileceği bir yer yoktu. Dükkan sorumlusuna seslendi ve Pestov adlı, soluk benizli adam, Yancy’nin göçmen statüsünü sormasıyla sırra kadem bastı.</span></p>

      <p class="paragraf-2" xml:lang="tr-TR"><span xml:lang="en-US">Yancy dükkanın kapısını kilitleyip Madeline’i köşeye sıkıştırarak derdini sordu.</span></p>

      <p class="paragraf-2" xml:lang="tr-TR"><span xml:lang="en-US">“Avukatım var, ona göre!”</span></p>

      <p class="paragraf-2" xml:lang="tr-TR"><span xml:lang="en-US">“Ne yapacaksın avukatı şimdi?”</span></p>

      <p class="paragraf-2" xml:lang="tr-TR"><span xml:lang="en-US">“Polis değilim demiştin.”</span></p>

      <p class="paragraf-2" xml:lang="tr-TR"><span xml:lang="en-US">“İzindeyim demiştim.”</span></p>

      <p class="paragraf-2" xml:lang="tr-TR"><span xml:lang="en-US">Siyah çorapla terlik giymiş bir dallama kapıyı zorluyordu; Yancy toz olmasını söyledi. “Ne oluyor, anlat.”</span></p>

      <p class="paragraf-2" xml:lang="tr-TR"><span xml:lang="en-US">“Polis, Charlie’yi tufaya getirdiğimi sanıyor.”</span></p>

      <p class="paragraf-2" xml:lang="tr-TR"><span xml:lang="en-US">“Kim demiş onu?”</span></p>

      <p class="paragraf-2" xml:lang="tr-TR"><span xml:lang="en-US">“Üç defa sorguya aldılar beni… Ne söyledin onlara? Uf… Bir sigara lazım bana.”</span></p>

      <p class="paragraf-2" xml:lang="tr-TR"><span xml:lang="en-US">“Polis bana tek soru bile sormadı,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Sigarasını yakarken elleri titriyordu kızın. “İşimi kaybedeceğim polis yüzünden.”</span></p>

      <p class="paragraf-2" xml:lang="tr-TR"><span xml:lang="en-US">“İyilik etmiş olurlar sana.”</span></p>

      <p class="paragraf-2" xml:lang="tr-TR"><span xml:lang="en-US">“Charlie’ye kötülük yapmam ben,” dedi Madeline. “Hep iyi davranmıştı bana.”</span></p>

      <p class="paragraf-2" xml:lang="tr-TR"><span xml:lang="en-US">“İnanıyorum, Madeline. Ama gerçekleri söylemezsen sana yardım edemem. Şimdi, en baştan başlayalım mı?”</span></p>

      <p class="paragraf-2" xml:lang="tr-TR"><span xml:lang="en-US">Kız arkaya kaçamak bir bakış atarak, “Burada olmaz,” diye fısıldadı. “Rus bunlar yahu!”</span></p>

      <p class="paragraf-2" xml:lang="tr-TR"><span xml:lang="en-US">“Yemişim Rusları.” Yancy gidip, dükkanı arka tarafından ayıran siyah perdeden içeri kafa uzattı. “Madeline öğleden sonra izinli,” dedi.</span></p>

      <p class="paragraf-2" xml:lang="tr-TR"><span xml:lang="en-US">Pestov, “Olur,” diye mırıldandı.</span></p>

      <p class="paragraf-2" xml:lang="tr-TR"><span xml:lang="en-US">“Eyvallah, yoldaş. Tanrı Amerika’yı korusun.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Madeline’ı, kızın Phinney’yle elbette en sevdiğimiz lokantaydı dediği Stoney’nin mekanına götürdü. Kuytu bir köşeye oturdular ve Yancy, saçı başı dağınık, üstü başı leş garsondan Brennan’ın, muhtemelen dönüşünde kılıçbalığı statüsüne terfi ettireceği dondurulmuş tilapialardan</span><span class="dipp" style="font-size:0.82em;"><a class="footnote-link" href="#footnote-225-16" id="footnote-225-16-backlink">16</a></span> <span xml:lang="en-US">almak üzere Homestead’e gittiğini öğrendi.</span></p>

      <p class="paragraf-2" xml:lang="tr-TR"><span xml:lang="en-US">Madeline votka tonik, Yancy kola ısmarladı.</span></p>

      <p class="paragraf-2" xml:lang="tr-TR"><span xml:lang="en-US">“Yalan attım demin,” dedi Madeline. “Avukatım yok.”</span></p>

      <p class="paragraf-2" xml:lang="tr-TR"><span xml:lang="en-US">“Para ister genelde onlar.”</span></p>

      <p class="paragraf-2" xml:lang="tr-TR"><span xml:lang="en-US">“Ki bende hepi topu kırk dolar var.”</span></p>

      <p class="paragraf-2" xml:lang="tr-TR"><span xml:lang="en-US">“Ne dedi sana polis?”</span></p>

      <p class="paragraf-2" xml:lang="tr-TR"><span xml:lang="en-US">“Sabıkam var benim, mesele o. İşte araba, mağaza hırsızlığı falan. Çok eskide kaldı. Bir de kiramla kredi kartı borcumu ödeyemediğimi bulunca, birileriyle anlaşıp parasına çökmek için Charlie’yi harcattığımı düşünmüşler. Yapmadım ama öyle bir şey!”</span></p>

      <p class="paragraf-2" xml:lang="tr-TR"><span xml:lang="en-US">Yancy, cinayet soruşturmasına dair çok daha fazlasını bildiğinden kıza inandı. Şehir polisinde birlikte balığa çıktığı bir arkadaşı vardı ve adam, soygun/cinayette kullanılan mobiletin benzin tapasına kadar tertemiz silindiğini anlatmıştı ki böylesine, yerel ucuz pislik tayfasında pek rastlanmazdı. Cinayet silahı bulunamamıştı ama cesetten, düşük seviye sokak suçlarında kullanılmayacak denli pahalı, .357’lik kesik uçlu Winchester mermileri çıkmıştı.</span></p>

      <p class="paragraf-2" xml:lang="tr-TR"><span xml:lang="en-US">“Phinney’nin üzerinde ne kadar vardı, söylesene bir daha,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Madeline durakladı. “Bin iki yüz falan.”</span></p>

      <p class="paragraf-2" xml:lang="tr-TR"><span xml:lang="en-US">“Bin demiştin geçen sefer.”</span></p>

      <p class="paragraf-2" xml:lang="tr-TR"><span xml:lang="en-US">“E, cüzdanını açıp saymadım ya!” İri bir yudum aldı votkasından.</span></p>

      <p class="paragraf-2" xml:lang="tr-TR"><span xml:lang="en-US">“Paranın ot satışından geldiğini de söylemiştin.” Yancy kızın, kendininkilerden başka her yöne kaçışan gözlerine bakıyordu. “Kime satıyordu, Madeline?”</span></p>

      <p class="paragraf-2" xml:lang="tr-TR"><span xml:lang="en-US">“Hiç görmedim herifi. Ne fark edecek hem?”</span></p>

      <p class="paragraf-2" xml:lang="tr-TR"><span xml:lang="en-US">“Belki adama kazık atmıştır Charlie. Ya da belki ot, sıradan ot çıkınca bozulmuştur herif.”</span></p>

      <p class="paragraf-2" xml:lang="tr-TR"><span xml:lang="en-US">“Yok, yok, öyle değil,” dedi Madeline. “Charlie’nin üzerindeki paradan herkesin haberi vardı. Hiç susmuyordu ki… Herhalde bizi takip edip, dışarda çıkmamızı beklemişlerdir.”</span></p>

      <p class="paragraf-2" xml:lang="tr-TR"><span xml:lang="en-US">Yancy onca sene içinde, yan çizenini kestirecek denli çok tanık sorgulamıştı. Böylelerinin genelde derdi kendi postlarını kurtarmak olurdu ve aynısını, Yancy nasıl yapılacağını bir türlü kavrayamamakla birlikte, polisler de yapardı. Madeline’a, gerçeği anlatması için iki dakika verdiğini söyleyince, beriki sarsılarak ağlamaya başladı. Yancy iskemlesini yanaştırdı ve kolunu kızın omzuna doladı.</span></p>

      <p class="paragraf-2" xml:lang="tr-TR"><span xml:lang="en-US">“Para dışında polislere söylediğim her şey gerçekti,” Madeline. “Charlie parayı ottan vurmamıştı.”</span></p>

      <p class="paragraf-2" xml:lang="tr-TR"><span xml:lang="en-US">“Çalmış mıydı?”</span></p>

      <p class="paragraf-2" xml:lang="tr-TR"><span xml:lang="en-US">“Hayır, asla!” Kızın nefesi feciydi ve saçı, kül tablası gibi kokuyordu.</span></p>

      <p class="paragraf-2" xml:lang="tr-TR"><span xml:lang="en-US">“Nereden buldu peki, Madeline?”</span></p>

      <p class="paragraf-2" xml:lang="tr-TR"><span xml:lang="en-US">Kız kokteylin peçetesiyle gözlerini kuruladı. “Berbat bir şey,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yardım etmem için bilmem lazım.”</span></p>

      <p class="paragraf-2" xml:lang="tr-TR"><span xml:lang="en-US">“Sahici polis bile değilsin ama sen.”</span></p>

      <p class="paragraf-2" xml:lang="tr-TR"><span xml:lang="en-US">“Başka bir bölüme geçici yollandım, o kadar,” dedi Yancy. “Anlat şimdi.”</span></p>

      <p class="paragraf-2" xml:lang="tr-TR"><span xml:lang="en-US">Haklıydı Madeline; berbat bir şeydi.</span></p>

      <p class="paragraf-2" xml:lang="tr-TR"></p>

      <p class="paragraf-2" xml:lang="tr-TR"><span xml:lang="en-US">Güney Florida limanlarında, bir avuç vicdansız kaptan arasında filizlenip gelişmiş bir müşteri kazıklama yöntemi vardı. Dümenin ana malzemesi genellikle, daha önce yakalanıp teknenin kıç tarafında, müşterilerin erişimine kapalı bir bölmede buza yatırılmış bir kılıçbalığıydı.</span></p>

      <p class="paragraf-2" xml:lang="tr-TR"><span xml:lang="en-US">Tekne denize açıldıktan sonra tayfalardan biri önce salmaları yemler, ardından, teknenin peşi sıra sürüklenecek, genelde plastik zoka eklenmiş oltaları atardı. Her şeyden habersiz balık meraklılarının spor günü böylece başlardı. Zamanı gelince, tayfalardan biri, büyük bir çekiç kafa yahut benzeri bir balığı gördüğünü bağırarak turistlerin dikkatini dağıtırdı. Turistlerse genellikle acemi çaylak görünmemek uğruna, söz konusu balığı görmüş gibi yaparlardı.</span></p>

      <p class="paragraf-2" xml:lang="tr-TR"><span xml:lang="en-US">Hemen dürbünler dağıtılır ve turistler daha iyi görebilecekleri bahanesiyle burun tarafına doğru toplanırdı. Fırsatı bulan bir diğer tayfa gidip kıç tarafındaki bölmeden ölü kılıçbalığını çıkarır ve oltalardan birinin ucuna takıverirdi. Balık suya bırakılınca, teknenin hızıyla geriye savrulur ve köpükler arasında bağlandığı oltayı gererdi.</span></p>

      <p class="paragraf-2" xml:lang="tr-TR"><span xml:lang="en-US">Ardından tayfa, “Balık vurdu!” diye bağırır ve garibim turistlerden biri, genelde akşamdan kalma bir koca, sallana tökezleye gelir, oltayı tayfanın elinden alır ve delicesine çekmeye koyulurdu. Teknenin ölü balığı çekişinin yarattığı kuvvet, çoğu aceminin antrenmansız kasları için yeterli zorluğu yaratırdı. Çoğu, sonrasında memleketlerinde, balığı beş dakikada çektiklerini anlatarak böbürlenirdi. İnsana has dangalaklığın bir başka kanıtıysa, akrobatik sıçramalarıyla meşhur bir balığın onca mücadelede bir defacık bile sudan neden sıçramadığını kimsenin sormamasıydı.</span></p>

      <p class="paragraf-2" xml:lang="tr-TR"><span xml:lang="en-US">Önceden seçilmiş tayfa, gösteriyi iyice inanılır kılmak için güverteye alınır alınmaz balığın üstüne atlar, hayvancağızı debeleniyormuş gibi gösterecek uyduruk bir boğuşmanın ardından buzluğa tıkardı. Esas darbeyse, limana dönüşte kaptanın muzaffer acemiyi, yakaladığı müthiş balığı mutlaka ofis veya evinin duvarına asılacak şekilde hazırlatmaya ikna etmesiydi. Sağlam bir depozito alınır, kaptanla tayfalar arasında bölüşülür ve müşteri birkaç ay sonra kargodan kobalt mavisiyle rötuşlanıp birkaç yerine gümüşi parıltılar serpiştirilmiş, kaidesiyle duvara asılmaya hazır son derece şık balığını alırdı. Elbette, sıçrama pozunda, kılıcı göğe doğrulmuş, neredeyse canlıymış gibi görünen balığın bir taksidermi uzmanı tarafından alelade alçıdan yapıldığını kimse anlamazdı.</span></p>

      <p class="paragraf-2" xml:lang="tr-TR"><span xml:lang="en-US">Gerçek balıksa beş altı kârlı seferin ardından artık dağılmaya başlayınca denize atılıverirdi. Dümen özellikle en saf turistleri hedef alırdı ya, belli bir takım vicdansızlar arasında nesilden nesle geçecek denli fazla işe yaramıştı.</span></p>

      <p class="paragraf-2" xml:lang="tr-TR"><span xml:lang="en-US">Charles Phinney numarayı Kaptan Fitzpatrick’ten değil, bir akşam marinada</span> <span class="char-style-override-2" xml:lang="en-US">Anam Ağlar IV</span><span xml:lang="en-US">’ü temizlerken yanına gelen bir yabancıdan öğrenmişti. Ama işin bir numarası daha vardı.</span></p>

      <p class="paragraf-2" xml:lang="tr-TR"><span xml:lang="en-US">“Oltanın ucuna takması istenen kılıçbalığı değildi,” dedi Madeline. “Ölü birinin kopuk koluydu.”</span></p>

      <p class="paragraf-2" xml:lang="tr-TR"><span xml:lang="en-US">“Yuh.”</span></p>

      <p class="paragraf-2" xml:lang="tr-TR"><span xml:lang="en-US">“Charlie’ye hayatımda daha iğrenç bir şey duymadım, yaparsan manyaksın, dedim. Ama ucunda üç bin dolar vardı.”</span></p>

      <p class="paragraf-2" xml:lang="tr-TR"><span xml:lang="en-US">“Üç mü?”</span></p>

      <p class="paragraf-2" xml:lang="tr-TR"><span xml:lang="en-US">“Dalga geçmiyorum,” dedi Madeline. “Olur dedi sonunda.”</span></p>

      <p class="paragraf-2" xml:lang="tr-TR"><span xml:lang="en-US">“Parasını da aldı, öyle mi?”</span></p>

      <p class="paragraf-2" xml:lang="tr-TR"><span xml:lang="en-US">“Hem de aynı gün. Yüzlükler halinde. Kimseye söylememeye yemin ettirdi bana. Önemli bir şey değilmiş, şaka yapacaklarmış. Kol bir tıp fakültesinden mi ne alınmışmış.”</span></p>

      <p class="paragraf-2" xml:lang="tr-TR"><span xml:lang="en-US">Madeline üçüncü votkasını götürüyordu. Yancy’nin canı çekmişti ama anlatılan her şeyi hafızasına kazımak istiyordu. Eve gider gitmez hepsini yazıya dökecekti.</span></p>

      <p class="paragraf-2" xml:lang="tr-TR"><span xml:lang="en-US">“İşte,” dedi Madeline, “balık öncesi gece, Charlie’nin evindeydik… Öyle gergindik ki kafayı bulduk… Ciddi tütsüledik yani. İşte… Kocaman bir buz kutusu vardı… Tamam mı?”</span></p>

      <p class="paragraf-2" xml:lang="tr-TR"><span xml:lang="en-US">“Bir dakika, Madeline… Kolu kim vermiş?”</span></p>

      <p class="paragraf-2" xml:lang="tr-TR"><span xml:lang="en-US">“İşte, o gece biri limana getirmiş. Charlie teknede yalnızken. İşte… Charlie görmek ister misin dedi, ben de, manyak mısın, nesin, istemem, dedim, tamam mı? Ama işte, çıkardı o şeyi yani. Hiç sahici görünmüyordu ama sahte denmeyecek denli iğrençti öte yandan… İşte, niye bilmem, başladık gülmeye… İşte, Charlie başladı kolu beysbol sopası gibi savurmaya… İşte, benim bir kedim var, tüyleri falan dökülüyor. Charlie ona takılınca birlikte yere yuvarlandık. Komikti işte… Şimdi manyakça geliyor ama biz de kalkıp filmini çekerek Youtube’a falan koymadık yani…”</span></p>

      <p class="paragraf-2" xml:lang="tr-TR"><span xml:lang="en-US">“Ot iyiymiş demek,” dedi Yancy. Bonnie Witt’in kola verdiği tepki pek hoş değildi; birlikte kahkahalara boğulmamışlardı. Bir daha sordu: “Kolu kim getirmişti?”</span></p>

      <p class="paragraf-2" xml:lang="tr-TR"><span xml:lang="en-US">“Dur, daha en beteri var,” dedi Madeline. “Kafamız öyle iyiydi ki Charlie tutup orta parmağı kaldırdı, tamam mı? Hani, işte, hareket çeker gibi yani… Altıma kaçırıyordum resmen! Sonra kolu buzluğa koydu; sabaha parmak öylece donmuştu yani… Kırılır falan korkusuyla düzeltemedi.</span> <span class="char-style-override-2" xml:lang="en-US">Ana</span><span xml:lang="en-US">’ya öyle götürdü işte.”</span></p>

      <p class="paragraf-2" xml:lang="tr-TR"><span xml:lang="en-US">“Kaptan Fitzpatrick’in bunlardan haberi yoktu, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Dalga mı geçiyorsun? Bilse eşek sudan gelene dek döverdi Charlie’yi!”</span></p>

      <p class="paragraf-2" xml:lang="tr-TR"><span xml:lang="en-US">Madeline bir sigara yakmak isteyince dışarı çıktılar. Yancy tuzlu meltemi ciğerlerine çekti. Lokantanın içi, kızarmış spor çorabı gibi kokuyordu.</span></p>

      <p class="paragraf-2" xml:lang="tr-TR"><span xml:lang="en-US">“Charlie koldan, başka kime bahsetti?”</span></p>

      <p class="paragraf-2" xml:lang="tr-TR"><span xml:lang="en-US">“Kimseye,” dedi Madeline. “Ayılınca biraz paranoyaklaştı zaten. Ama para… Tatlıydı işte. Parayı alınca beni yemeğe çıkardı ve lokantadaki herkese içki ısmarladı. İki yüz dolar…” Derin bir nefes çekip izmariti bir su birikintisine fırlattı. “Alvin Einstein değildi sonuçta.”</span></p>

      <p class="paragraf-2" xml:lang="tr-TR"><span xml:lang="en-US">Yancy, Madeline ile Phinney’nin gen havuzlarını bir araya getirmeye kalkmamalarını şansa yordu. “Kim yaptırmış peki bu işi Charlie’ye?” dedi. “Adını söylemedi mi hiç adamın?”</span></p>

      <p class="paragraf-2" xml:lang="tr-TR"><span xml:lang="en-US">“Adam değil,” dedi Madeline. “Charlie demişti ki kolu bir kadın getirmiş. Adını bilmiyormuş ama parayı da aynı kadın ödemiş. Beyaz bir kadın işte. Beyaz, dar kot mu ne giyiyormuş. Nasıl ama? Sanki alışverişe gider gibiymiş.”</span></p>

      <p class="paragraf-2" xml:lang="tr-TR"><span xml:lang="en-US">Yancy kızın elini tuttu. “Buralardan hemen ayrılman gerekecek, Madeline.”</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-16-backlink" id="footnote-225-16">16</a> Afrika kökenli bir tatlı su balığı. (ç.n.)</p>
        </div>
      </div>
    </div>
  </div>
</body>
</html>
