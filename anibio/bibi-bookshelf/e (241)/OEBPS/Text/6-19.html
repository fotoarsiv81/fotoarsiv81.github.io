<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-19.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-19.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-20" xml:lang="tr-TR">Yirmi</p>

      <p class="paragraf-2" xml:lang="tr-TR"><span xml:lang="en-US">Ajan John Wesley Weiderman, bozuk istiridyeler yüzünden üç kilo kaybettikten sonra Plover Chase’i kovalamaya devam etmek üzere azimle Florida’ya dönmüştü. Kaçak kadının Oklahoma Soruşturma Bürosu’nu arayan emekli dermatolog kocasından elde ettiği yeni bir ipucu söz konusuydu.</span></p>

      <p class="paragraf-2" xml:lang="tr-TR"><span xml:lang="en-US">Dr. Clifford Witt, Bonnie Witt adını kullanan şüphelinin, doktorun erişebildiği (parolası herturlu2’ydi) bir kredi kartı hesabından harcama yaptığını keşfetmişti. Tümü Key West’te yapılan harcamalar arasında yiyecek, dudak koruyucu, sarı saç boyası, bira, prezervatif, diş ipi, araba kirası, yetmiş dokuz dolarlık benzin, dört bidon benzin ve Güney Roosevelt’teki Best Western Oteli’nde oda servisi vardı.</span></p>

      <p class="paragraf-2" xml:lang="tr-TR"><span xml:lang="en-US">217 numaralı otel odasındaki adam, “Nakit suyunu çekince plastiğe yüklendik,” dedi.</span></p>

      <p class="paragraf-2" xml:lang="tr-TR"><span xml:lang="en-US">Dediğine balkırsa, adı Clyde Barrow’du ve kapısına dayanan kanun adamından etkilenmiş görünmüyordu. Ajan John Wesley Weiderman, alttan almalı yaklaşımı seçti.</span></p>

      <p class="paragraf-2" xml:lang="tr-TR"><span xml:lang="en-US">“Plover Chase adında bir kadın tanıyor musunuz?” diye sordu.</span></p>

      <p class="paragraf-2" xml:lang="tr-TR"><span xml:lang="en-US">“Bıraktı beni ya. Topukladı.”</span></p>

      <p class="paragraf-2" xml:lang="tr-TR"><span xml:lang="en-US">“Nereye gitti?”</span></p>

      <p class="paragraf-2" xml:lang="tr-TR"><span xml:lang="en-US">“Kaçmaya devam herhalde. Bir kere suç işledin mi, falan işte.”</span></p>

      <p class="paragraf-2" xml:lang="tr-TR"><span xml:lang="en-US">“Gerçek adınızla başlayalım o zaman.”</span></p>

      <p class="paragraf-2" xml:lang="tr-TR"><span xml:lang="en-US">“Tamam ya,” dedi adam, “yakaladın işte.”</span></p>

      <p class="paragraf-2" xml:lang="tr-TR"><span xml:lang="en-US">Tombalak ve güneş yanığıydı. Üzerinde KEY WEST: HAFİF BALIK SORUNLU İÇKİCİ KASABASI yazan siyah bir tişört vardı.</span></p>

      <p class="paragraf-2" xml:lang="tr-TR"><span xml:lang="en-US">“Cody Parish’im ben.”</span></p>

      <p class="paragraf-2" xml:lang="tr-TR"><span xml:lang="en-US">Ajan John Wesley Weiderman hemen tepki vermedi. Takip ettiği vakanın gittikçe azalıyor görünen adli sonuçlarını tartıyordu.</span></p>

      <p class="paragraf-2" xml:lang="tr-TR"><span xml:lang="en-US">“Kurban Cody Parish diyorum.”</span></p>

      <p class="paragraf-2" xml:lang="tr-TR"><span xml:lang="en-US">“Anladım,” dedi John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">Plover Chase’in not karşılığında yatağa attığı oğlandı bu. Büyümüştü. Hatta saçı dökülmeye bile başlamıştı.</span></p>

      <p class="paragraf-2" xml:lang="tr-TR"><span xml:lang="en-US">“Onca zaman sonra yani, bir araya geldik. Facebook’tan bulmuş beni. Tam peri masalı. Hepsi günlüğümde yazılı; hepsi derken,</span> <span class="char-style-override-2" xml:lang="en-US">hepsini</span> <span xml:lang="en-US">kastediyorum.”</span></p>

      <p class="paragraf-2" xml:lang="tr-TR"><span xml:lang="en-US">“Okuyabilir miyim?”</span></p>

      <p class="paragraf-2" xml:lang="tr-TR"><span xml:lang="en-US">“Önce avukat bulmam lazım,” dedi Cody. “Önce kitabı çıkar, sonra da herhalde filmini yaparlar. O yüzden dikkatli davranıp kimsenin sızdırmamasını sağlamam şart.”</span></p>

      <p class="paragraf-2" xml:lang="tr-TR"><span xml:lang="en-US">Ajan, Cody’ye isteği dışında zorla kaçırılıp kaçırılmadığını sordu. “Silahtan daha ölümcül bir şeyi var,” dedi Cody. “Amı asla yenemezsin denir ya hani… Bizzat Merle Haggard’ın</span><span class="dipp" style="font-size:0.82em;"><a class="footnote-link" href="#footnote-225-28" id="footnote-225-28-backlink">28</a></span> <span xml:lang="en-US">lafıymış.”</span></p>

      <p class="paragraf-2" xml:lang="tr-TR"><span xml:lang="en-US">“Tehdit etmedi veya bedensel zarar vermedi, öyle mi?”</span></p>

      <p class="paragraf-2" xml:lang="tr-TR"><span xml:lang="en-US">“Kalbimi paramparça etmesi sayılır mı?</span></p>

      <p class="paragraf-2" xml:lang="tr-TR"><span xml:lang="en-US">“İngilizce dersinde tanışmıştınız, değil mi? Zamanında demek istiyorum.”</span></p>

      <p class="paragraf-2" xml:lang="tr-TR"><span xml:lang="en-US">“Normalinde değil, ileri İngilizce dersinde,” dedi Cody. “Süper ileri yani.”</span></p>

      <p class="paragraf-2" xml:lang="tr-TR"><span xml:lang="en-US">“Anladım.” John Wesley Weiderman zerre espri anlayışına sahip değildi.</span></p>

      <p class="paragraf-2" xml:lang="tr-TR"><span xml:lang="en-US">“Onu eskiden sevdiğim kadar seviyorum ben,” dedi Cody. “Hiçbir şey değişmemiş, zaman falan durmuş gibi sanki.”</span></p>

      <p class="paragraf-2" xml:lang="tr-TR"><span xml:lang="en-US">“Bu sefer niye terk etti sizi dersiniz?”</span></p>

      <p class="paragraf-2" xml:lang="tr-TR"><span xml:lang="en-US">“Ya, yok artık yani!</span> <span class="char-style-override-2" xml:lang="en-US">Neyi niye</span> <span xml:lang="en-US">yaparlar, kim biliyor? Dün üstü açık, yeşil bir arabayla geldi; nesi varsa toplayıp gitti işte. Hormonları sapıttı bence.”</span></p>

      <p class="paragraf-2" xml:lang="tr-TR"><span xml:lang="en-US">Ajan, Plover Chase’in kaçtığından kuşku duymuyordu; dolapta kadın giysileri veya banyoda ruj, vesaire yoktu. Dağınık yatakta, etrafta kadın bulunsa Cody türü bir gerzeğin bile saklayacağı cinsten erkek dergileri vardı.</span></p>

      <p class="paragraf-2" xml:lang="tr-TR"><span xml:lang="en-US">“Nereye gitmiş olabilir?”</span></p>

      <p class="paragraf-2" xml:lang="tr-TR"><span xml:lang="en-US">“Bilmem,” dedi Cody. “Eve?”</span></p>

      <p class="paragraf-2" xml:lang="tr-TR"><span xml:lang="en-US">“Tekrar bir araya geldiğinizden ailenizin haberi var mıydı?”</span></p>

      <p class="paragraf-2" xml:lang="tr-TR"><span xml:lang="en-US">“Babam altı sene evvel göçtü. Annem bakımevinde; kendini Shirley MacLaine sanıyor. Hem ben otuz yaşındayım, arkadaşım. Yasaya uygun ve evet diyen herkesi düdükleme hakkına sahibim. Bayan Chase ise evet demekle kalmadı, evet, evet, evet, daha sert, evet, Cody, dedi. Herhangi bir yasa çiğnemedim ben yani.”</span></p>

      <p class="paragraf-2" xml:lang="tr-TR"><span xml:lang="en-US">John Wesley Weiderman, aranan bir suçluya yardım ve yataklık etme suçuna işaret etti.</span></p>

      <p class="paragraf-2" xml:lang="tr-TR"><span xml:lang="en-US">“Yatakta tek yaptığım aklını almaktı benim! Bu yüzden hapse mi atacaklar yani?” Cody var gücüyle sağlam durma peşindeydi.</span></p>

      <p class="paragraf-2" xml:lang="tr-TR"><span xml:lang="en-US">“Jüri sizin gibi bakabilir meseleye,” dedi ajan. “Ama iyi avukatlar pahalıdır. Gerçi o zaman kitabınız sayesinde zengin olursunuz zaten, değil mi?”</span></p>

      <p class="paragraf-2" xml:lang="tr-TR"><span xml:lang="en-US">Cody terk edilmekten rahatsız görünmüyordu ama mahkemeye çıkarılma fikrinden endişelenmiş gibiydi.</span></p>

      <p class="paragraf-2" xml:lang="tr-TR"><span xml:lang="en-US">“Ha, şimdi hatırladım,” dedi. “Big Pine Key’de bir eleman var; Bayan Chase’in onla da bir ara şeyi olmuş.”</span></p>

      <p class="paragraf-2" xml:lang="tr-TR"><span xml:lang="en-US">“Konuştum kendisiyle. Eski bir polis.” Ajan John Wesley Weiderman’ın, sözde yaban köpeklerinin açtığı yaraları göstermek için pantolonunu sıyıran Yancy’yi hemen unutması mümkün değildi.</span></p>

      <p class="paragraf-2" xml:lang="tr-TR"><span xml:lang="en-US">“E, orada olabilir yani,” dedi Cody. “Onunla birlikte.”</span></p>

      <p class="paragraf-2" xml:lang="tr-TR"><span xml:lang="en-US">“İlişkilerinin bittiğini söylemişti bana.”</span></p>

      <p class="paragraf-2" xml:lang="tr-TR"><span xml:lang="en-US">“Kararları alan o değildir belki. Bayan Chase’le tanışmadığınız belli.”</span></p>

      <p class="paragraf-2" xml:lang="tr-TR"><span xml:lang="en-US">“O da olacak bir gün,” dedi ajan.</span></p>

      <p class="paragraf-2" xml:lang="tr-TR"><span xml:lang="en-US">“Elemanın yeni manita yapmasından hoşlanmamıştı, onu diyorum. Aman ne güzel falan çekti ama bozulduğundan eminim.”</span></p>

      <p class="paragraf-2" xml:lang="tr-TR"><span xml:lang="en-US">“Diyorsunuz ki adamı geri almaya gitti. Öyle mi?”</span></p>

      <p class="paragraf-2" xml:lang="tr-TR"><span xml:lang="en-US">“Bilirsin işte öyle işleri. Şimdi, adamın yeni manita, doktormuş, tamam mı? BayanChase’in katlanacağı bir durum değil yani. Hepsi günlükte yazılı. Her gece yüz kelime yazıyorum. Elle değil ama iPad’imde yani. O da sayılır, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Tabii tabii.”</span></p>

      <p class="paragraf-2" xml:lang="tr-TR"><span xml:lang="en-US">Ajan John Wesley Weiderman, Plover Chase’i kovalamanın Oklahoma’daki vergi mükelleflerine haksızlık anlamına geleceğini fark etmişti artık. Yakalanması, eyaleti daha güvenli kılmayacak, aksine, bir öğretmen eskisiyle Weiderman’a seks düşkünü bir dangalak görünen, artık büyümüş, kitabı muhtemelen çoksatarlara girecek kurbanını boyalı basına malzeme yapacaktı. Plover Chase’in Tulsa’ya kelepçeli getirilişinin panayıra dönüşmesi işten bile değildi. Ayrıca gayet şahane bir hücre harcanacaktı.</span></p>

      <p class="paragraf-2" xml:lang="tr-TR"><span xml:lang="en-US">Ama Ajan John Wesley Weiderman tam bir emre itaat adamıydı; ötesi, göreve yollanılabilecek, Florida Keys’ten çok daha beter yerler vardı.</span></p>

      <p class="paragraf-2" xml:lang="tr-TR"><span xml:lang="en-US">“Şu benzin bidonları niçindi?” dedi.</span></p>

      <p class="paragraf-2" xml:lang="tr-TR"><span xml:lang="en-US">Beriki gevşekçe omuz silkti.</span></p>

      <p class="paragraf-2" xml:lang="tr-TR"><span xml:lang="en-US">“Kredi kartı dökümünde altı galonluk dört bidon alındığı yazıyordu.”</span></p>

      <p class="paragraf-2" xml:lang="tr-TR"><span xml:lang="en-US">“Garip.” Bayan Chase bidonları tek başına çıktığı gün almıştı herhalde.</span></p>

      <p class="paragraf-2" xml:lang="tr-TR"><span xml:lang="en-US">“Herhangi bir şekilde şiddet eğilimi gösterdiğine şahit oldunuz mu?”</span></p>

      <p class="paragraf-2" xml:lang="tr-TR"><span xml:lang="en-US">“Asla,” dedi Cody. “Ama dediğim gibi, büyük aşk yaşıyorduk.”</span></p>

      <p class="paragraf-2" xml:lang="tr-TR"><span xml:lang="en-US">“Belki Bay Yancy’ye farklı hisler besliyordur.”</span></p>

      <p class="paragraf-2" xml:lang="tr-TR"><span xml:lang="en-US">“Yabani bir tarafı vardı tabii. Hepsi günlüğümde.”</span></p>

      <p class="paragraf-2" xml:lang="tr-TR"><span xml:lang="en-US">“O konuda arayacağız sizi,” dedi ajan.</span></p>

      <p class="paragraf-2" xml:lang="tr-TR"><span xml:lang="en-US">Tam çıkarken Cody, “Yakalarsanız nerede bulacağınızı benden öğrendiğinizi bilmesin.”</span></p>

      <p class="paragraf-2" xml:lang="tr-TR"><span xml:lang="en-US">“Merak etmeyin,” dedi ajan. “Kaynaklarımızı daima koruruz.” Eğitimde öğretilen cümleydi bu ve hemen her duyan yutardı.</span></p>

      <p class="paragraf-2" xml:lang="tr-TR"><span xml:lang="en-US">Cody Parish, terliklerini şıpırdatarak peşinden seğirtti ajanın. “Yirmi galon benzin… Niye sizce?”</span></p>

      <p class="paragraf-2" xml:lang="tr-TR"><span xml:lang="en-US">“Yirmi dört.”</span></p>

      <p class="paragraf-2" xml:lang="tr-TR"><span xml:lang="en-US">Kafasında altıyla dördü çarparken dudakları oynadı Cody’nin. “Belki eve dönüş için yedekleme yapacaktı… Benzincilerde durup vakit kaybetmemek için…”</span></p>

      <p class="paragraf-2" xml:lang="tr-TR"><span xml:lang="en-US">“Hiç zannetmem,” dedi John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">Sadece gerzekler öyle zannederdi çünkü. İnsanlar bidonla benzini çim biçme makineleri ve benzeri araçlar için alırdı ama kafasında çok başka bir şey dolanmayan birinin tutup dört bidon benzin alması akla yakın değildi.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Doktor Rosa Campesino, eski kocası Daniel’ı nadiren düşünürdü. Eve Stripling’le birlikte Andros sahilindeki evin terasında şarap yudumlarken adamı aklına getiren şey, burnuna dolan tıraş losyonu kokusuydu.</span></p>

      <p class="paragraf-2" xml:lang="tr-TR"><span xml:lang="en-US">Beast Down… Daniel’ın gözde losyonuydu. Aynısını süren başka erkeğe rastlamamıştı. Tabii Rosa, yandaki odada telefonla konuşan adamın Daniel olmadığını biliyordu çünkü Daniel, iki bin dolarlık dağ bisikletiyle bir uçurumdan yuvarlanarak can vermişti. Otopsisi Montana’nın Bozeman kentinde yapılmış, profesyonel nezaket icabı Rosa’ya fakslanmıştı. Rosa gelen raporun dört kopyasını, Daniel’ın evlilikleri boyunca yatağa attığı –rezil ayrıntılarını boşanma avukatı gün yüzüne çıkarmıştı– sörf öğretmeni ve diğer üç kadına yollamıştı.</span></p>

      <p class="paragraf-2" xml:lang="tr-TR"><span xml:lang="en-US">“Sandaletler çok güzel sahiden,” dedi Eve Stripling.</span></p>

      <p class="paragraf-2" xml:lang="tr-TR"><span xml:lang="en-US">“Teşekkür ederim. Çok rahatlar.”</span></p>

      <p class="paragraf-2" xml:lang="tr-TR"><span xml:lang="en-US">“Parlak kırmızıları dökülünce ne yapmak lazım acaba? Sprey boya mesela?”</span></p>

      <p class="paragraf-2" xml:lang="tr-TR"><span xml:lang="en-US">“Valla, iyi soru,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">İşler sarpa sarmadan önce geçen havadan sudan konuşma bu minvaldeydi. Eve’in kucağında, herhalde Andrew’nun boğulmaktan kurtardığı minnacık bir köpek vardı.</span></p>

      <p class="paragraf-2" xml:lang="tr-TR"><span xml:lang="en-US">“Bay Grunion daha ne kadar telefonda kalır acaba?”</span></p>

      <p class="paragraf-2" xml:lang="tr-TR"><span xml:lang="en-US">“İş meselesi,” dedi Eve. “Biraz daha şarap?”</span></p>

      <p class="paragraf-2" xml:lang="tr-TR"><span xml:lang="en-US">Elbette, dedi Rosa. Saatine baktı. Epey vakti vardı daha. “Belki Kıvrık Kuyruk’taki evlerin fiyatlarını sen söyleyebilirsin bana,” dedi. “Eşimle şöyle denize nazır, iki üç tane yer bakıyoruz. Nakit ödemeyi düşünüyoruz.”</span></p>

      <p class="paragraf-2" xml:lang="tr-TR"><span xml:lang="en-US">“Kredi kullanmadan mı?” Eve, heyecanlanmıştan çok şaşırmış görünüyordu.</span></p>

      <p class="paragraf-2" xml:lang="tr-TR"><span xml:lang="en-US">“Anlaşmayı Florida’da yapmamız gerekecek,” dedi Rosa. “Andrew’nun fonlarını yöneten yerde. Para işlerine heyet bakıyor.”</span></p>

      <p class="paragraf-2" xml:lang="tr-TR"><span xml:lang="en-US">“Hiç zannetmiyorum.”</span></p>

      <p class="paragraf-2" xml:lang="tr-TR"><span xml:lang="en-US">“Nassau’daki avukatlarınızla Skype üzerinden görüşebiliriz.”</span></p>

      <p class="paragraf-2" xml:lang="tr-TR"><span xml:lang="en-US">“Onu demek istemedim,” dedi Eve. “İlgileneceğimizi zannetmiyorum demek istedim.”</span></p>

      <p class="paragraf-2" xml:lang="tr-TR"><span xml:lang="en-US">Rosa kaşlarını kaldırdı. “Nakit ödemeyle ilgilenmiyor musunuz? Ciddi misiniz?”</span></p>

      <p class="paragraf-2" xml:lang="tr-TR"><span xml:lang="en-US">“Şekerim,” dedi Eve, “bu işin ciddi hiçbir yanı yok. Gayet iyi biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">Köpek kucakta zıplayıp bir köşeye kıvrıldı. Eve bir şarap şişesi daha açtı. Dalgalar mercanları dövüyor, palmiyeler hışırdıyordu. Rosa sabırsızca bekledikten sonra, “Hata bende, Eve,” dedi. “Ev satma işindesiniz sandım sizi.”</span></p>

      <p class="paragraf-2" xml:lang="tr-TR"><span xml:lang="en-US">“Buranın olayı şu,” dedi Eve. “Doğru davranmayı bilirsen doğru kimselerle arkadaşlık kurabiliyorsun. Dur, bir örnek vereyim: Bahamalar gümrüğünde bir arkadaşımız var. Ne dedi, biliyor musun? Nassau’ya son günlerde Rosa Gates diye biri gelmemiş. Fresh Creek veya Congo Town’a da… Rosa Campesino diye biri var ama…”</span></p>

      <p class="paragraf-2" xml:lang="tr-TR"><span xml:lang="en-US">Rosa, işin yan yattığını anlamasına rağmen, “Kızlık soyadımı kullanıyorum,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Kocan da mı kızlık soyadını kullanıyor? Listelerde Andrew Gates diye biri de yok; ondan soruyorum.” Eve, daracık beyaz kotuyla kurulduğu geniş salıncakta, keyfine bakıyor denemeyecek bir hızda sallanıyordu şimdi. “Andrew Yancy diye biri gelmiş buralara. Keys’ten bir polis eskisi… Şahsen tanıyorum. Zırvayı kes yani.”</span></p>

      <p class="paragraf-2" xml:lang="tr-TR"><span xml:lang="en-US">Rosa kadehi bıraktı. “Bay Grunion’a akşamınızı boşa harcattığım için özürlerimi ilet, lütfen,” dedi. “Yanlış anlama söz konusu herhalde.”</span></p>

      <p class="paragraf-2" xml:lang="tr-TR"><span xml:lang="en-US">“Uzatmasan.”</span></p>

      <p class="paragraf-2" xml:lang="tr-TR"><span xml:lang="en-US">Rosa sakince çantasına uzandı ve kalktı. “Yazık oldu,” dedi.</span></p>

      <p class="paragraf-2" xml:lang="tr-TR"><span xml:lang="en-US">Eve gülümsedi. “Hiçbir yere gitmiyorsun, şekerim.”</span></p>

      <p class="paragraf-2" xml:lang="tr-TR"><span xml:lang="en-US">Aynı anda kapı açıldı ve tere karışmış Beast Down kokusu burnunu zapt etti. Bir an kusacağını sandı Rosa.</span></p>

      <p class="paragraf-2" xml:lang="tr-TR"></p>

      <p class="paragraf-2" xml:lang="tr-TR"><span xml:lang="en-US">Rüzgara karşı, yokuş yukarı, yokuş aşağı koşuyordu. Eski günler geride kalmıştı; atlet değildi artık. Bacakları ağrıyor, ciğerleri yanıyordu. Yolda ayağına batıp duran bir sürü çakıl taşı vardı.</span></p>

      <p class="paragraf-2" xml:lang="tr-TR"><span xml:lang="en-US">Ağrıya, sızıya katlanabilirdi. Kana da… Esas burnunun ucundakini göremeyişini, işi batırışını düşünmek ıstırap veriyordu.</span></p>

      <p class="paragraf-2" xml:lang="tr-TR"><span xml:lang="en-US">Karşıdan gelen araba, Philip’in taksisi çıktı. Kasabaya dönüyordu; içindeki tüm ışıkları kapalıydı. Reggae sesi uzaktan bile barizdi ve ön tarafta oturan pilot sigara içiyordu. Yancy el kol salladı ya, nefesi bağıramayacağı kadar tükenmişti. Taksi hızla yanından geçip giderken, Yancy aracın tepesindeki küçük karaltıyı gördü. Bay Stafford’ın maymunu…</span></p>

      <p class="paragraf-2" xml:lang="tr-TR"><span xml:lang="en-US">Bir evin duvarına dayalı bir çocuk bisikletine rastlayana kadar koşmaya devam etti. Evin pencerelerine tahta çakılmıştı. Aradan ışık ve sesler geliyordu. Lastikleri inik bisikleti aldı, bindi ve dizleri gidonda pedallara yüklendi.</span></p>

      <p class="paragraf-2" xml:lang="tr-TR"><span xml:lang="en-US">Bannister Point’e yaklaşırken, Egg meselesi kafasına dank etti. İtiş kakış becerilerini, polislik becerilerini düşündü ve şimdiye dek Egg ebadında ve duyuları alkol yahut uyuşturucu yüzünden körelmemiş biriyle hiç kapışmadığını kavradı. Egg bu akşam muhtemelen cellat kadar ayık ve tetikte olacaktı. Şaşırtarak indirmesi zordu. Sonra diş derdi aklına geldi ve ilkin çeneyi hedeflemeye karar verdi.</span></p>

      <p class="paragraf-2" xml:lang="tr-TR"><span xml:lang="en-US">Kol demiri veya sağlam bir boru en iyisiydi ama bisikleti bıraktığı yerde, eve üç yüz metre mesafede bulduğu kalınca bir çam dalıyla idare etmek zorundaydı. Yolun kalanını adanın üzerine çöken koyu mor bulutların altında, yaya aldı. Evin her yanı kullanılmış araba galerisi misali ışıl ışıldı. Adalarda lüks sayılabilecek mazotlu jeneratör homurdanıyordu. Kısacası, duvarları çökmediği sürece içerdekiler kasırgayı müzik dinleyip uzanarak geçirebilirdi bu evde.</span></p>

      <p class="paragraf-2" xml:lang="tr-TR"><span xml:lang="en-US">Yancy hızla ilerledi; ağaçların hışırtıları ayak seslerini bastırıyordu. Egg’i ön tarafta görmemişti. Arka taraf da boş görünüyordu. Eve Stripling terasta, birbirlerine dolanmış rüzgar çanlarını çözmekle uğraşıyordu. Evin etrafında, eğilip kalkarak, pencerelere göz atarak dolandı. Ne Rosa vardı görünürde ne de başkası. Karnına kaynayan bir yumruk oturmuştu adeta.</span></p>

      <p class="paragraf-2" xml:lang="tr-TR"><span xml:lang="en-US">Derken Eve’in minik köpeği havlamaya başladı. İçinden sövdü Yancy.</span></p>

      <p class="paragraf-2" xml:lang="tr-TR"><span xml:lang="en-US">Ön kapıya gitti, açıp içeri girdi.</span></p>

      <p class="paragraf-2" xml:lang="tr-TR"><span xml:lang="en-US">Elde dal, bileklerine saldıracak köpeği, daha aynı gün kurtarmasa çoktan boğulup gitmiş olacak köpeği beklerken,</span> <span class="char-style-override-2" xml:lang="en-US">azıcık iyilik etmemin cezası</span><span xml:lang="en-US">, diye düşündü.</span></p>

      <p class="paragraf-2" xml:lang="tr-TR"><span xml:lang="en-US">Havlama kesildi birden.</span></p>

      <p class="paragraf-2" xml:lang="tr-TR"><span xml:lang="en-US">Yancy sessiz birkaç adım attı; durdu, kulak kabarttı.</span></p>

      <p class="paragraf-2" xml:lang="tr-TR"><span xml:lang="en-US">Hol köşesinden kafasını uzatıp çekti. Hiçbir şey göremedi.</span></p>

      <p class="paragraf-2" xml:lang="tr-TR"><span xml:lang="en-US">“Bu tarafa, gerzek,” dedi bir ses.</span></p>

      <p class="paragraf-2" xml:lang="tr-TR"><span xml:lang="en-US">İlerledi ve girdiği odada karşısına tertemiz, bordo renkli bir Süper Teker’e oturmuş, Yancy’nin çiftesini dizlerine yatırmış bir adam çıktı. Hemen arkasındaki pirinç askıdan turuncu panço ve birkaç tane kara güneş maskesi sarkıyordu.</span></p>

      <p class="paragraf-2" xml:lang="tr-TR"><span xml:lang="en-US">“Rosa nerede?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Otur.” Başıyla bir iskemleyi işaret etti adam.</span></p>

      <p class="paragraf-2" xml:lang="tr-TR"><span xml:lang="en-US">“Nerede?”</span></p>

      <p class="paragraf-2" xml:lang="tr-TR"><span xml:lang="en-US">“Bende tüfek, sendeyse dal var.”</span></p>

      <p class="paragraf-2" xml:lang="tr-TR"><span xml:lang="en-US">“Sana bir soru sordum, Nick.”</span></p>

      <p class="paragraf-2" xml:lang="tr-TR"><span xml:lang="en-US">“Eve hemen çakacağını söylemişti. Ben, o kadar kafalı değil, demiştim.”</span></p>

      <p class="paragraf-2" xml:lang="tr-TR"><span xml:lang="en-US">“Ben de polis vurmayacak kadar kafanın çalıştığını söylüyorum.” Serbest eliyle Johnny Mendez’den ödünç aldığı rozeti çıkardı. “Gördüğün gibi, ekibe geri döndüm.”</span></p>

      <p class="paragraf-2" xml:lang="tr-TR"><span xml:lang="en-US">“Öncelikle,” dedi Nick Stripling, “kanunlar insanın kendi kolunu kesmesini yasaklamıyor.”</span></p>

      <p class="paragraf-2" xml:lang="tr-TR"><span xml:lang="en-US">“Belki.”</span></p>

      <p class="paragraf-2" xml:lang="tr-TR"><span xml:lang="en-US">“Belki değil, öyle.”</span></p>

      <p class="paragraf-2" xml:lang="tr-TR"><span xml:lang="en-US">“Cinayeti yasaklıyor yalnız,” dedi Yancy. “Charlie Phinney ile Doktor O’Peele’i öldürdün ve beni öldürmeye kalkıştın.”</span></p>

      <p class="paragraf-2" xml:lang="tr-TR"><span xml:lang="en-US">“Herhangi birini kanıtla da göreyim.”</span></p>

      <p class="paragraf-2" xml:lang="tr-TR"><span xml:lang="en-US">“Kanıtlayacağım. Bu arada senin şu sigorta dümeninden başlayalım,” dedi Yancy. “Federaller yaşadığını öğrenince ne yapacaklar, bil bakalım.”</span></p>

      <p class="paragraf-2" xml:lang="tr-TR"><span xml:lang="en-US">“Nereden öğrenecekler? Senden değil herhalde. Ortadan kalkacaksın çünkü.”</span></p>

      <p class="paragraf-2" xml:lang="tr-TR"><span xml:lang="en-US">Nick Stripling’in üstünde kısa kollu ve sol kolu eksik, bordo bir balıkçı gömleği vardı. Boşta kalan gömlek kolu dikilerek, ardındaki manzara örtülmüştü. Kulaklarından biri sarılıydı ya, esrarengiz olta ustasının kimliğini bilmediği belliydi. Odayı son derece ağır, kayısıyla mum karışımı bir losyon kokusu sarmıştı.</span></p>

      <p class="paragraf-2" xml:lang="tr-TR"><span xml:lang="en-US">“</span><span class="char-style-override-2" xml:lang="en-US">Herald</span><span xml:lang="en-US">’daki ölüm ilanında fotoğrafının yayınlanmadığını hatırlıyorum,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Vermedik çünkü yayınlamaları için.”</span></p>

      <p class="paragraf-2" xml:lang="tr-TR"><span xml:lang="en-US">“İyi fikirmiş. Nassau’da gazeteyi görselerdi hapı yutardın.”</span></p>

      <p class="paragraf-2" xml:lang="tr-TR"><span xml:lang="en-US">“Otur dedim sana.”</span></p>

      <p class="paragraf-2" xml:lang="tr-TR"><span xml:lang="en-US">“Sabıka fotoğrafını alabilirdim aslında,” dedi Yancy. “Ama on küsur sene önce çekilmişti.”</span></p>

      <p class="paragraf-2" xml:lang="tr-TR"><span xml:lang="en-US">“Ehliyetimdeki resim yeniydi. Yüce bilgisayarlarınızdan bakmak gelmedi mi aklınıza?”</span></p>

      <p class="paragraf-2" xml:lang="tr-TR"><span xml:lang="en-US">“Neye benzediğinin önemi yoktu çünkü öldüğünü zannediyordum. Katilinin peşindeydim.”</span></p>

      <p class="paragraf-2" xml:lang="tr-TR"><span xml:lang="en-US">Ağzını çarpıtarak sırıttı Stripling. “Komik.”</span></p>

      <p class="paragraf-2" xml:lang="tr-TR"><span xml:lang="en-US">“Kızının haberi var mı ölmediğinden?”</span></p>

      <p class="paragraf-2" xml:lang="tr-TR"><span xml:lang="en-US">“Caitlin’i düşünme sen. Vakti gelince söylerim.”</span></p>

      <p class="paragraf-2" xml:lang="tr-TR"><span xml:lang="en-US">“Yılbaşına yetiştir bari,” dedi Yancy. “Ona göre alsın hindisini.”</span></p>

      <p class="paragraf-2" xml:lang="tr-TR"><span xml:lang="en-US">“Espri miydi bu şimdi? Karşıma geçmiş komiklik mi yapıyorsun yani?”</span></p>

      <p class="paragraf-2" xml:lang="tr-TR"><span xml:lang="en-US">“Unutmadan söyleyeyim; koluna şahane baktım. Buzluğumda, votka ve dondurmalarla birlikte tuttum. Söylemedi mi Eve?”</span></p>

      <p class="paragraf-2" xml:lang="tr-TR"><span xml:lang="en-US">“Çok lazımdı.” Parmakları yavaşça çiftenin tetiğine kaydı. Kıllı kolundaki saat parıldadı.</span></p>

      <p class="paragraf-2" xml:lang="tr-TR"><span xml:lang="en-US">“Nick, sabırlı davrandım, bak. Rosa nerede?”</span></p>

      <p class="paragraf-2" xml:lang="tr-TR"><span xml:lang="en-US">Süper Teker’in konsolundan bir bip sesi geldi. Aracın ayak koyma yeri yavaşça yere indi ve Nick, çifteyi Yancy’ye doğrultarak ayağa kalktı.</span></p>

      <p class="paragraf-2" xml:lang="tr-TR"><span xml:lang="en-US">“Bir konuda haklısın,” dedi. “Polis vuracak kadar salak değilim. Ama böcek müfettişleri konusunda çekincem hiç yok.”</span></p>

      <div class="footnotes">
        <div class="footnote">
          <p class="Basic-Paragraph" xml:lang="en-GB"><a class="footnote-anchor" href="#footnote-225-28-backlink" id="footnote-225-28">28</a>- Amerikalı country şarkıcısı ve bestecisi. (ç.n.)</p>
        </div>
      </div>
    </div>
  </div>
</body>
</html>
