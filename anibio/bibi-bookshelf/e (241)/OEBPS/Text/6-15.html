<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-15.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-16" xml:lang="tr-TR">On Altı</p>

      <p class="paragraf-2" xml:lang="tr-TR"><span xml:lang="en-US">Evan Shook, mülkünün önünde park etmiş çamurlu kamyoneti görünce şaşırdı. Oklahoma plakası da garibine gitti; Lipscomb çifti Virginia’dan geldiklerini söylemişti. Ayrıca daha gelmelerine kırk beş dakika olması lazımdı.</span></p>

      <p class="paragraf-2" xml:lang="tr-TR"><span xml:lang="en-US">Içerde biri çekici bir sarışın, diğeri daha genç görünüşlü bir tombalak, iki beleşçiyle karşılaştı.</span></p>

      <p class="paragraf-2" xml:lang="tr-TR"><span xml:lang="en-US">Kadın derhal, “Lütfen kızmayın,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Polisi çağırmadan defolun!”</span></p>

      <p class="paragraf-2" xml:lang="tr-TR"><span xml:lang="en-US">Tombalak genç, “Fena dara düştük, birader,” dedi. “Kalmak istediğimiz yer burası değildi zaten.”</span></p>

      <p class="paragraf-2" xml:lang="tr-TR"><span xml:lang="en-US">Daha ziyade kadın konuştu ve cüzdanlarının çalınmasıyla ilgili bir talihsizlik hikayesine daldı. Ne nakitleri ne kredi kartları vardı ve Evan Shook, dinlermiş gibi bile yapmıyordu.</span></p>

      <p class="paragraf-2" xml:lang="tr-TR"><span xml:lang="en-US">Kadın lafı, kederli bir tonla, “Üstelik ikinci balayımızdı,” diyerek bağladı.</span></p>

      <p class="paragraf-2" xml:lang="tr-TR"><span xml:lang="en-US">Evan Shook son cümleyi kaş kaldırarak duydu: Kadın, böylesi bir hıyarla yatamayacak kadar seksiydi. Gerçi aynısının kendisi ve metresi için söylendiğinden haberdar değildi. Kadın son zamanlarda karısından boşanması için epey bastırıyor, dırdırlarını yatak odasının en mühim anlarında zalimce devreye sokuyordu. Evan Shook’un maddi durumu, malikanesini satmadan altı ay daha dayanmaya yetmeyeceği gibi, bol nafakalı bir boşanmayı da kaldıracak gibi değildi. İnşaat kredisi ve ipotek arasında kalmış, yakayı bankaya kaptırmıştı.</span></p>

      <p class="paragraf-2" xml:lang="tr-TR"><span xml:lang="en-US">“Kamp yapalım dedik,” diye vızıldadı tombalak. “Ama sivrisinekler canımıza okudu…”</span></p>

      <p class="paragraf-2" xml:lang="tr-TR"><span xml:lang="en-US">Evan Shook etrafa bakındı. Çadır haricinde ev, Lipscomb çiftine gösterilmeye hazır sayılırdı. Zemine çizilmiş hain pentagramın üstünü, saçma sapan Batılı boş inançlara pabuç bırakmayan bir Sih işçiye boyatmıştı. İç ürpertici Santeria malzemelerini çıkaran da, horoz leşini kanala atan da, fare kafatasını zımparayla un ufak eden de aynı işçiydi.</span></p>

      <p class="paragraf-2" xml:lang="tr-TR"><span xml:lang="en-US">Atkuyruklu seksi kadın, “Bela çıkarmaya niyetimiz yoktu,” dedi. “Sadece kuru ve emin bir yer arıyorduk.”</span></p>

      <p class="paragraf-2" xml:lang="tr-TR"><span xml:lang="en-US">“Bittiğinde çok sıkı olacak burası,” diye ekledi tombalak hıyar salatası.</span></p>

      <p class="paragraf-2" xml:lang="tr-TR"><span xml:lang="en-US">Evan Shook başıyla onayladı. “Ya. Öyle olacak.”</span></p>

      <p class="paragraf-2" xml:lang="tr-TR"><span xml:lang="en-US">Telefonda konuşurken, Lipscomb çifti pek alıcı gibi gelmemişti. Adam, dediğine bakılırsa finans piyasasından emekliydi ve at yetiştiriyordu. Karısı, kendi pırpırları Jackson Hole’daki piste fırlayan bir baba geyiğe çarptığından bu yana uçmayı reddettiği için, Florida’ya karayoluyla geliyorlardı. Hilton Head’de yazlıkları ve Boundary Waters’ta bir dağ evleri vardı. Evan Shook anlatılanları saygıyla dinlemiş ama hevesle karşılık vermemişti. Deneyimleri, ciddi paraya sahip kimselerin, kendilerine mülk satmak için dil dökmeye hazır kişilere mal beyanı vermeye hiç kalkışmadıklarını söylüyordu çünkü.</span></p>

      <p class="paragraf-2" xml:lang="tr-TR"><span xml:lang="en-US">Ama belki yanılıyordu. Belki Lipscomb çifti ciddi alıcıydı. Şansı belki sonunda değişecekti…</span></p>

      <p class="paragraf-2" xml:lang="tr-TR"><span xml:lang="en-US">“Yalvarırım,” dedi kadın, “lütfen polis çağırmayın. Gidecek yerimiz yok.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook cüzdanını açtı ve iki, üç, dört yüz dolar çıkardı. “Toplanın ve gidip bir oda tutun.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, yanağına müteşekkir bir öpücük kondurmak için uzanan kadının açılan yakasından içeri baktı. “Tanrı sizden razı olsun,” dedi kadın.</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Hangi Tanrı?</span> <span xml:lang="en-US">Evan Shook söylendi içinden.</span> <span class="char-style-override-2" xml:lang="en-US">Bir saate kalmadan, parasını ödediğim bir odada şu dingilin altına yatacak</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">Tombalak çilli hararetle elini sıktı ve ciddiyetle, “Sağ ol, baba ya,” dedi. “Çok sağ ol yani.”</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Acıklı ulan</span><span xml:lang="en-US">, dedi Evan Shook.</span> <span class="char-style-override-2" xml:lang="en-US">Haksızlık resmen</span><span xml:lang="en-US">!</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Rosa’nın Doktor O’Peele’in telefonundan bulduğu Christopher Grunion’ın numarası –doktorun arama yaptığı son numara– kullanılmamaktadır mesajı veriyordu. Yancy, adamı durduk yerde arayıp sigorta satıcısı veya Cumhuriyetçi anket görevlisi numarası çekmeyi planlamıştı. Tek istediği, canını almaya kalkışan herifin sesini duymaktı.</span></p>

      <p class="paragraf-2" xml:lang="tr-TR"><span xml:lang="en-US">Lizard Cay’de tuttuğu oda fena değildi; kliması pek sıkı üflemiyordu ama safir mavisi kanallarla bezeli bembeyaz kumlu manzarası şahaneydi. Ufuktaki posta teknesi haricinde deniz bomboştu. Deniz uçağının kalktığını duydu ve motelin üzerinden geçip yavaşça Nassau’ya dönüşünü izledi. Pilot fena birine benzemiyordu ama yumurta kafalı yolcusu kötüye işaretti. Herif, Grunion’ın nazarında, diş sorunu için uçak kaldırmaya yetecek denli önem taşıyordu anlaşılan.</span></p>

      <p class="paragraf-2" xml:lang="tr-TR"><span xml:lang="en-US">Telefonuna baktığında Caitlin Cox’un bıraktığı mesajı gördü:</span></p>

      <p class="paragraf-2" xml:lang="tr-TR"><span xml:lang="en-US">“Bakın,</span> <span class="char-style-override-2" xml:lang="en-US">Müfettiş</span><span xml:lang="en-US">,” diyordu Caitlin, “Miami’deki yargıç babamı ölü falan ilan etti. Lütfen peşimizi bırakıp sıkıcı hayatınıza dönün yani.”</span></p>

      <p class="paragraf-2" xml:lang="tr-TR"><span xml:lang="en-US">Mahkemenin kararı şaşırtıcı değildi. Nick Stripling’in kopuk kolu, ölüm kararı için yeterli delildi. Sonradan mezarından çıkarılıp çalıntı bir araçtan fırlaması, yargıcın vereceği ölüm kararını etkilemezdi. Kaza mı cinayet mi önemi yoktu. Yancy, Caitlin’in sigorta parasından payına düşenle Eve’in diğer söz verdiklerini almasının ne kadar süreceğini merak ediyordu.</span></p>

      <p class="paragraf-2" xml:lang="tr-TR"><span xml:lang="en-US">Motelin paslı koleksiyonundan bir bisiklet seçip Rocky Town’a indi. Eve veya Grunion’a görünmemek elzemdi; kuşandığı gerzek zengin balıkçı kıyafetine rağmen Yancy’yi tanıyabilirlerdi. Ama maalesef, sokaklarda dolanan ve yemek yemeye karar verdiği döküntü balıkçı büfesine giren tek beyaz oydu. Tezgahta balık temizleyen kadın pek dostane görününce, şansını deneyip Christopher adlı bir Amerikalı tanıyıp tanımadığını sordu. Kadın göz devirerek meşhur ada kahkahalarından birini attı ve neden sonra Grunion’ın projesi Kıvrık Kuyruk Resort’tan bahsetmeye başladı.</span></p>

      <p class="paragraf-2" xml:lang="tr-TR"><span xml:lang="en-US">“Ya ya… Spası, toprak teynis kortu ve bi’ de güneydeki beş yıl’lız bi’ otelden gelme şefi ol’cakmış.”</span></p>

      <p class="paragraf-2" xml:lang="tr-TR"><span xml:lang="en-US">“Müthiş görünüyor,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Mista Grunyon’la Miami’den mi a’kadaşsın sen?”</span></p>

      <p class="paragraf-2" xml:lang="tr-TR"><span xml:lang="en-US">“Ya ya, tabii. Nerelere takılıyor genelde?”</span></p>

      <p class="paragraf-2" xml:lang="tr-TR"><span xml:lang="en-US">“Yok ya, takılmıyo’ bi’ yere. Bazen geçer bur’dan ama çoğunluk Bannister Point’tedir. Hanımıyla şu Gibson Evi’ni tuttula’. Kadın arada gelip yiyecek alır. Adın neydi senin? Bi’ rom da’a alsan ya.”</span></p>

      <p class="paragraf-2" xml:lang="tr-TR"><span xml:lang="en-US">Yancy bir rom daha aldı. Balıklı salatasıyla ıstırap yüklü bir mücadeleye girişmişti; her lokmayı önce didikliyor, böcek parçası arıyordu. Diğer müşterilerin sırıtarak izlemesine aldırmıyordu. Rocky Town, lokanta müfettişi çalıştıracak denli büyük değildi ya, Andros’ta öyle bir mesleğin varlığı da kuşkuluydu. Lokantalığa anca özenebilecek bu büfe, kırık dökük tahta sandalyeleriyle üstü örtülü ufacık bir yerden öte değildi. Menü tahtasının yanında, üstünde veya altında herhangi bir sağlık bakanlığı sertifikası yoktu ama tahta, sarhoş turist karalamalarıyla doluydu.</span></p>

      <p class="paragraf-2" xml:lang="tr-TR"><span xml:lang="en-US">Fakat yemek şahaneydi. Bitirdikten sonra her yanı gacırdayan bisiklete atlayıp zifiri karanlık gecede motelin yolunu tuttu. Tepenin bitişinde tekerleği bir çukura denk gelince devrildi, yuvarlanarak sırtüstü düştü. Bir motor sesi duyduğunda, yolun kenarındaki kaldırıma oturmuş küfrediyordu.</span></p>

      <p class="paragraf-2" xml:lang="tr-TR"><span xml:lang="en-US">Tepeden aşağı yavaşça inen tek bir far vardı. Motosiklet farı denemeyecek kadar ufaktı. Yancy doğrulup bisikletini kaldırdı, yanmayan bir sokak lambasının direğine yasladı. Beyaz ışık sallana sarsıla yaklaştıkça, neyin geldiğini bir türlü kestiremeyen Yancy, gülen ve şarkı söyleyen hışırtılı bir ses duymaya başladı.</span></p>

      <p class="paragraf-2" xml:lang="tr-TR"><span xml:lang="en-US">Mobilet-tekerlekli sandalye karışımı bir araçtı gelen; kontrolündeki kadın, ufak lambanın dar ışığı Yancy’nin üstüne iner inmez frene bastı. Pek cafcaflı giyinmişti ve peşinde hafifçe el çırpıp kafa sallayan, baygın bakışlı bir grup vardı. Motorlu sandalyenin gidonuna, tütü giydirilmiş, alt bezi tümden yamulmuş bir maymun tünemişti.</span></p>

      <p class="paragraf-2" xml:lang="tr-TR"><span xml:lang="en-US">Tahtlı kadın, “Yaralandın mı?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Yok,” dedi Yancy. “Bisiklet devrildi ama iyiyim.”</span></p>

      <p class="paragraf-2" xml:lang="tr-TR"><span xml:lang="en-US">“Beyaz mısın sen? Yalan sö’lleme bak! Ner’den geldin?”</span></p>

      <p class="paragraf-2" xml:lang="tr-TR"><span xml:lang="en-US">Kadın pek zayıf, pek zararsız görünüyordu ya, gene de Yancy’nin içinden bir ürperti geçti. Pembe batik türbanlı kadın, yerine tam oturmayan bir bardaktan birkaç yudum aldı. Hava, Yancy’nin kadının tüm yüz hatlarını göremeyeceği denli karanlıktı ama seyrek dişli ağız gözden kaçacak gibi değildi. Maymununda da bir tuhaflık vardı sanki.</span></p>

      <p class="paragraf-2" xml:lang="tr-TR"><span xml:lang="en-US">“Bu, Prens Driggs!” dedi kadın. “Film yıldızıdır! Siz iki yakışıklı, el sık’şın bakalım!”</span></p>

      <p class="paragraf-2" xml:lang="tr-TR"><span xml:lang="en-US">“Yok, almayayım ben.”</span></p>

      <p class="paragraf-2" xml:lang="tr-TR"><span xml:lang="en-US">Maymun hırıldayarak elini uzatmıştı.</span></p>

      <p class="paragraf-2" xml:lang="tr-TR"><span xml:lang="en-US">“Sıksan iyi edersin,” dedi kadın. “Can’na oku’ yoksa.”</span></p>

      <p class="paragraf-2" xml:lang="tr-TR"><span xml:lang="en-US">Yancy minik nemli eli tuttu ve “E, ben gideyim artık,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Benle gel,” dedi kadın. “Kuca’ana otururum.”</span></p>

      <p class="paragraf-2" xml:lang="tr-TR"><span xml:lang="en-US">“Yok, yok. Tekerlekli sandalye kıyakmış yalnız.”</span></p>

      <p class="paragraf-2" xml:lang="tr-TR"><span xml:lang="en-US">“Ne teke’lekli sanda’yyesi be! Sakat mı sandın beni?” Kadın ayağa fırladı, takipçileri heyecanla inledi. “Bu,” dedi, “lüks taşıttır! iPod yuvası bile va’!”</span></p>

      <p class="paragraf-2" xml:lang="tr-TR"><span xml:lang="en-US">“Hoşmuş.” Aracın markasını okumak için öne uzandı. Süper Teker… Nick Stripling’in çevirdiği dolapta kullandığı marka…</span></p>

      <p class="paragraf-2" xml:lang="tr-TR"><span xml:lang="en-US">“Nereden buldunuz bunu?”</span></p>

      <p class="paragraf-2" xml:lang="tr-TR"><span xml:lang="en-US">“A’kadaşımdan. Benim gibi kadının a’kadaşı çok olu’.” Tekrar oturdu yerine ve eteğini düzeltti.</span></p>

      <p class="paragraf-2" xml:lang="tr-TR"><span xml:lang="en-US">“Ben de isterdim böyle bir şey,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Şanslı günündü’ belki. İş konuşalım.”</span></p>

      <p class="paragraf-2" xml:lang="tr-TR"><span xml:lang="en-US">Kadın belinden tuttuğu gibi Yancy’yi kendine çekti ve hevesle avuçlamaya başladı. Yancy, kemikli parmakların nereyi yokladığını anlayınca afalladı. Kadının elinden kurtulmak istedi ama maymun üç parmağını kemerine geçirivermişti bile. Anca Yancy’den, kılsız koltukaltına çimdiği yiyince cıyaklayarak bıraktı.</span></p>

      <p class="paragraf-2" xml:lang="tr-TR"><span xml:lang="en-US">“Canını yakmasana prensimin!” dedi kadın. “Şimdi ru’una kara büyü yapaca’m! Ölü karası!”</span></p>

      <p class="paragraf-2" xml:lang="tr-TR"><span xml:lang="en-US">Yancy nihayet kadından kurtulmuştu. Kızgın maymun önce tütüsünü, ardından alt bezini çıkarıp Yancy’nin ayaklarının dibine fırlattı. Takipçiler homurdanarak harekete geçtiği anda Yancy, terliklerini fırlatıp tabanları yağladı.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Yolculuğun son kısmı biraz sarsıntılı geçince, birkaç yolcu kusmaya başladı. Esinti şiddetlenirken, Neville doğuda biriken bulutları gördü; posta teknesinin kaptanı, Hispaniola tarafından tropik fırtına geleceğini söylemişti. Mevsim için normaldi. Dediğine göre, fırtınaya Françoise adı verilmişti ki bu da, kimsenin umursamayacağı anlamına geliyordu. Gene dediğine göre, Miami’deki hava tahmincileri, halkın dikkatini çekmek istediklerinde fırtınalara Brutus veya Thor gibi daha ürkütücü isimler verirlerdi.</span></p>

      <p class="paragraf-2" xml:lang="tr-TR"><span xml:lang="en-US">Neville’in televizyonu yoktu; haliyle hava raporlarını denizden alırdı. Genelde güvenilirdi bu yöntem: Bazı kılavuz ve balıkçılar, cep telefonlarını Ulusal Okyanus ve Atmosfer Gözlem raporlarını ve radar okumalarını almaya ayarlamışlardı; böyleleri teknelerini kuytulara çekmeye başladığı anda, Neville büyük bir şeyin geldiğini anlardı. Kendi kayığı epey dar ve hafifti; her türlü sığlığa, kanala ve dereye kolayca kaçabilirdi.</span></p>

      <p class="paragraf-2" xml:lang="tr-TR"><span xml:lang="en-US">Posta teknesi limana yanaştığında, hâlâ fırtınadan endişe etmiyordu. Françoise kuzeye veya güneye dönebilir ya da Andros’a varana dek şiddetini kaybedebilirdi. Neville’in esas endişesi, Yeşil Kıyı’daki aile arazisinde dönenlere yönelikti. Vudu planı işe yaramamıştı ve Kıvrık Kuyruk Resort’u durdurmak için başka bir çare bulmak zorundaydı. Ejder Kraliçe, Christopher’ın zebanisini baştan çıkarmış, şehevi arzularını Neville’e verdiği profesyonel söze yeğ tutmuştu. Beyaz şeytana herhangi bir lanet okunmayacaktı; Christopher’ın dünyevi yollardan halli gerekecekti.</span></p>

      <p class="paragraf-2" xml:lang="tr-TR"><span xml:lang="en-US">Bisikletini pistte bıraktığından, Rocky Town’ı yaya ve Egg’e karşı tetikte geçmesi gerekti. Yediği dayaktan hâlâ her yeri sızlıyordu ve kayık yerine gerçek bir yatakta uyumayı iyice özlemişti. Bildiği en yumuşak yatak, üç sevgilisinin en sert mizaçlısı Joyous’un evindeydi. Neville, ucunda adam gibi yatıp uyuyabilmek varsa, biraz daha dırdıra katlanabileceğine karar verdi. Joyous kütük misali uyur ve nadiren horlardı.</span></p>

      <p class="paragraf-2" xml:lang="tr-TR"><span xml:lang="en-US">Joyous, Victoria Creek civarında oturuyordu ve yol Neville’i, Christopher ile kadınının Bannister Point’te tuttukları yerden geçirdi. Neville birden yoldan ayrılıp kıyıya yöneldi. Rüzgar güneydoğudan esiyor, dalgalara beyaz köpükler ekliyordu. Gibson Evi’ni arkadan gören bir mercan kayalığına oturdu. Arkasındaki çalılardan hışırtılar geliyordu; iki tombul kertenkele günün son ışıklarında çiftleşiyordu.</span></p>

      <p class="paragraf-2" xml:lang="tr-TR"><span xml:lang="en-US">Posta teknesinin yavaşlığı ve sarsıntısı Neville’i yormuş ve susatmıştı. Seçtiği zorlu yolu düşünürken gözleri kapandı, çenesi sarktı. Herkes, Yeşil Kıyı’dan vazgeçip parayı almamakla delilik ettiğini söylüyordu. Balıkçıda alay edip aptallıkla suçlamaları kanına dokunmuştu. Neville, bela çıkaran yahut arayan biri değildi; iyi huyluydu. Hayatında kimseye öfkeyle yumruğu yapıştırmamış, hiçbir yerde olay çıkarmamıştı ama karşısındaki kavga, kaçabileceği türden değildi.</span></p>

      <p class="paragraf-2" xml:lang="tr-TR"><span xml:lang="en-US">Hem zengin olsa, şimdi yapmadığı neyi yapabilecekti? Nereye ve ayrıca niye gidecekti? Zaten akla gelebilecek en güzel yerde yaşıyordu; artı, uçmaktan hiç hoşlanmazdı. Posta teknesine o yüzden binmişti; denizde yedi saati, havada yirmi dakikaya tercih ederdi.</span></p>

      <p class="paragraf-2" xml:lang="tr-TR"><span xml:lang="en-US">Parayla alabileceği hiçbir şey gelmiyordu aklına. Yaşlı bisikletiyle, bir arabanın gidebileceği her yere zaten gidiyordu ve üstüne üstlük, benzine para vermiyordu. Yeni bir balıkçı teknesine de ihtiyacı yoktu. Elindekinin maşallahı vardı; Yamaha 150 motorunun garanti süresi yıllar önce dolmuştu dolmasına ama bir gün dahi teklememişti. Elindekilerle yetinmesi, aklında bir sorun bulunduğu anlamına mı geliyordu acaba?</span></p>

      <p class="paragraf-2" xml:lang="tr-TR"><span xml:lang="en-US">Tekrar gözlerini açtığında, gece kıyıyı örtmüştü. Christopher’ın evinde ışıklar yanıyordu. Neville kayadan kalktı ve evin bolca bahçıvan eli değmiş bahçesine doğru usulca ilerledi. Tenteli verandadaki hoparlörlerden müzik yükseliyordu. Amerikan tarzı rock:</span> <span class="char-style-override-2" xml:lang="en-US">Koşturmak için doğmuşuz, yavrum!</span> <span xml:lang="en-US">Burnuna konan bir sivrisineği kovaladı. Pencerelere baktı; içerde hiçbir hareket göremedi. Evin dış duvarlarından birinin dibinde, Ejder Kraliçe’ye büyüleri için topladığı eşyayı bulduğu plastik çöp kutusu duruyordu.</span></p>

      <p class="paragraf-2" xml:lang="tr-TR"><span xml:lang="en-US">Ayaklarına sürünen yumuşak bir şeyle irkildi. Bir tekir yavrusu… Eğilip okşamaya kalktığında, arkasındaki karanlıktan bir erkek sesi yükseldi: “Kımıldama zenci! Kafanı patlatırım yoksa!”</span></p>

      <p class="paragraf-2" xml:lang="tr-TR"><span xml:lang="en-US">Neville yavaşça doğrularak döndü. “Yapma, lütfen.” Üzerine doğrultulmuş tüfeğin iki koca namlusu vardı.</span></p>

      <p class="paragraf-2" xml:lang="tr-TR"><span xml:lang="en-US">“Kimsin lan sen? Ne dolanıyorsun buralarda?” Christopher’ın yüzü karanlıkta pek seçilmiyordu ya, turuncu pançosu kendi ışığını kendi yayar gibi parıldıyordu. Panço yüzünden upuzun, pelerinli ve hayaletimsi görünüyordu.</span></p>

      <p class="paragraf-2" xml:lang="tr-TR"><span xml:lang="en-US">“Kedimi arıyo’dum,” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">“Senin kedin değil o.”</span></p>

      <p class="paragraf-2" xml:lang="tr-TR"><span xml:lang="en-US">“Kus’ra bakmay’n ama benimkine benziyo’.”</span></p>

      <p class="paragraf-2" xml:lang="tr-TR"><span xml:lang="en-US">Maalesef, tekirin ayaküstü kıvrılan palavraya destek vermeye niyeti yoktu. Neville kucağına almak için eğilir eğilmez kaçtı. Christopher güldü.</span></p>

      <p class="paragraf-2" xml:lang="tr-TR"><span xml:lang="en-US">Neville, adamın gözaklarını görebiliyor ama burnunu veya ağzını göremiyordu. Christopher’ın, yerel kılavuzların güneş yanığından korunmak için taktıklarına benzer bir maske taşıdığını tahmin etti.</span></p>

      <p class="paragraf-2" xml:lang="tr-TR"><span xml:lang="en-US">“Pekala, kıyı zencisi… Adın ne bakalım?”</span></p>

      <p class="paragraf-2" xml:lang="tr-TR"><span xml:lang="en-US">“Neville Stafford.”</span></p>

      <p class="paragraf-2" xml:lang="tr-TR"><span xml:lang="en-US">“Nerelisin sen? Yaşın kaç?”</span></p>

      <p class="paragraf-2" xml:lang="tr-TR"><span xml:lang="en-US">“A’tmış dört.”</span></p>

      <p class="paragraf-2" xml:lang="tr-TR"><span xml:lang="en-US">“Yok yahu? Bir moruk için gayet sağlam görünüyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Ona bi’ şi’ diyemem.” Neville içinden, keşke atılıp tüfeği elinden kapabilecek denli genç olsaydım, dedi. Öyle yapabilse, namluları adamın alnına dayar ve yıkım makinelerini alıp Florida’ya dönmesini salık verirdi.</span></p>

      <p class="paragraf-2" xml:lang="tr-TR"><span xml:lang="en-US">Ama maalesef tek yapabileceği, canının bağışlanması için yakarmaktan ibaretti. İçinden bir dua okudu, ardından Christopher’dan gitmesine izin vermesini rica etti.</span></p>

      <p class="paragraf-2" xml:lang="tr-TR"><span xml:lang="en-US">“Ha, bir dahaki doğum gününü görmek istiyorsun yani?”</span></p>

      <p class="paragraf-2" xml:lang="tr-TR"><span xml:lang="en-US">“Evet,” dedi Neville.</span></p>

      <p class="paragraf-2" xml:lang="tr-TR"><span xml:lang="en-US">“Benim memlekette, altmış beşi gördüğün gün bedava sigorta kapsamına alınırsın. Hastalandığında, neredeyse tüm masraflarını hükümet karşılar. Bu adalarda var mı öylesi?”</span></p>

      <p class="paragraf-2" xml:lang="tr-TR"><span xml:lang="en-US">“Ona bi’ şi’ diyemem. Hastalanmadım hiç.”</span></p>

      <p class="paragraf-2" xml:lang="tr-TR"><span xml:lang="en-US">Christopher bir daha güldü. “Aferin lan, marsık!” Tüfeği bir daha doğrulttu. “Tavuk gibi koşarsın sen şimdi.”</span></p>

      <p class="paragraf-2" xml:lang="tr-TR"><span xml:lang="en-US">Neville’in kafasından bir metre yukarı ateş ederek gecede kocaman bir delik açtı. Neville ciğerleri çatlayana kadar koştu.</span></p>
    </div>
  </div>
</body>
</html>
