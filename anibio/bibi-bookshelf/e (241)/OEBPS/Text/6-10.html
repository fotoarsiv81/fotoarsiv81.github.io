<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-10.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-11" xml:lang="tr-TR">On Bir</p>

      <p class="paragraf-2" xml:lang="tr-TR"><span xml:lang="en-US">Yancy polis olmaya karar verdiği günü tamı tamına hatırlıyordu. Nenesinin toprağa verildiği gündü: Vefat ilanlarını taramada uzmanlaşmış bir hırsız çetesi, kadıncağızın evini cenaze töreni sırasında soyuvermişti. Ebeveyniyle eve girdiğinde, bu tür eylemlerde sıkça rastlanan dışkı bırakmayı da içeren dağınıklık karşısında afallamıştı. Annesi gözyaşları içinde yere çöküvermişti. Babası, içerde kimsenin bulunmadığını iyice anlayana kadar dışarı çıkarmıştı annesini. Nenesinin televizyonu, alyansı, belki iki bin dolar kadar edebilecek atadan kalma mücevherleri ve yatağının yanındaki oksijen tankı çalınmıştı.</span></p>

      <p class="paragraf-2" xml:lang="tr-TR"><span xml:lang="en-US">Polisler birkaç fotoğraf çekip, mucize beklememelerini söylemişlerdi. Babası hırsızların pisliğini temizlerken annesinin ağlayışını görmek, Yancy’nin içini muazzam bir öfkeyle doldurmuştu. Böylesi ufak çaplı, uyduruk bir suçun bu kadar can yakabilmesi gözlerinden adeta bir perdeyi kaldırmış, böyle olayların günde kaç defa yaşandığını düşünmüştü. Tıklım tıkış Florida hapishaneleri, suçluların önünde sonunda yakayı ele verdiğinin kanıtıydı. Daha sonraları ne safmışım diyecekti ya, Yancy o zaman suçlu enseleme sürecine katkı yapmanın ciddi tatmin getireceğini düşünmüştü.</span></p>

      <p class="paragraf-2" xml:lang="tr-TR"><span xml:lang="en-US">Dedektifliğinin üç veya dördüncü yılında bile, nenesinin cenazesi sırasında evini soyanları yakalama hayallerini bırakmamıştı. Hayallerinde hırsızlar tutuklamaya karşı koyuyor ve parmaklarının araba kapısında defalarca ezildiği, kafalarına pompalı tüfek dipçiklerinin yağdığı acı bir ders alıyorlardı.</span></p>

      <p class="paragraf-2" xml:lang="tr-TR"><span xml:lang="en-US">Gerçek hayattaysa, enseledikleri genelde tutuklu kalma sürelerinin uzun sürmeyeceğini ve cezalarına fayda edeceğini bildiklerinden hiç direnmezdi. İşi bilen hırsızlar, mahkemenin silahsızlara müsamaha gösterdiğini ve şiddete ancak salakların başvurduğunu kavramışlardı. Yancy arada sırada bir iki kovalamacaya girmiş, birkaç kişiyi elektrikli tabancayla cızırdatmıştı ama hiç saldırıya uğramamıştı. Kimi bar kavgasında yer almışlığı vardı ama kendini savunmaya yahut dövüş sanatlarına yönelik hiçbir bilgisi yoktu. Karate derslerini on iki yaşındayken, balık tutma vaktinden çaldıkları için terk etmişti.</span></p>

      <p class="paragraf-2" xml:lang="tr-TR"><span xml:lang="en-US">Gerçi hiç fark etmeyecekti çünkü bisikletli, Yancy’yi tamamen hazırlıksız yakaladı.</span></p>

      <p class="paragraf-2" xml:lang="tr-TR"><span xml:lang="en-US">Yancy çöp kutusunu tam kaldırıma bırakırken, havayı yaran tekerlek sesine döndü: Yüzü maskeli adamın turuncu pançosu, alacakaranlığın son dakikalarına aldırmadan parlıyordu. Bisikletin toslamasıyla yere devrildi ve kafasını kaldırdığında, yabancının tepesine dikildiğini gördü. Beynine ulaşan son görüntüyse kafasına doğru inen, bileği kocaman saatli bir yumruktu.</span></p>

      <p class="paragraf-2" xml:lang="tr-TR"><span xml:lang="en-US">Daha sonra, zonklamalar eşliğinde ayıldığında, kafasına eski moda bir sopa veya bozukluk doldurulmuş bir çorap indirildiğine karar verdi. Darbe, aynı gün kafasını vurduğu yerin tam aksi tarafa inmişti ve başının iki yanında, yeniyetme geyiklerin çıkmaya başlayan boynuzları misali iki iri yumru vardı.</span></p>

      <p class="paragraf-2" xml:lang="tr-TR"><span xml:lang="en-US">Pançolu adam Yancy’yi yakasından yakalamış, sürüklüyordu. Evan Shook’un satamadığı evi geçtiler. Sürtünme, Doktor Rosa Campesino’nun hassas dikişlerini patlatmıştı; Yancy’nin arka nahiyesi cayır cayır yanıyordu. Evan Shook’un mülkünün diğer ucu kanala bakıyordu; Yancy başına geleceği kestirebiliyordu şimdi. Ancak uzuvları pelteye dönmüştü ve beynin acil komutlarına kulak asmıyorlardı. Gözlerini kapadı, baygın numarasına karar verdi.</span></p>

      <p class="paragraf-2" xml:lang="tr-TR"><span xml:lang="en-US">Kanala vardıklarında maskeli adam nefes nefese kalmıştı. Oflaya puflaya Yancy’yi baş aşağı suya bırakmaya uğraştı ama ayağı kayalardan birine takılınca, dedektifin yarısı dışarda kaldı. Maskeli yabancı küfrederek çekiştirmeye girişti ve sonunda Yancy suya doğru kaydı.</span></p>

      <p class="paragraf-2" xml:lang="tr-TR"><span xml:lang="en-US">Yeterince dibe batarsa, canını almaya uğraşan adamın –Phinney’yi ve muhtemelen O’Peele’i öldüren adamın– kanalın bulanık suları sayesinde ne yaptığını göremeyeceğini biliyordu. Kol ve bacakları bir süre daha işlevsiz kaldılar ve nihayet harekete geçebildiklerinde, akciğerleri isyana başlamışlardı. Şansına, kanal dardı ve karşı kıyısı sık sazlarla kaplıydı. Yancy iyice zayıflamasının faydasını gördü: Karman çorman saz ve bitki kökleri arasından geçip, kafasını sudan çıkarmayı başardı. Karanlıkta kafası, suyun üzerinde herhangi bir hindistancevizi kabuğu ya da ipini koparmış bir ıstakoz şamandırasından farksızdı.</span></p>

      <p class="paragraf-2" xml:lang="tr-TR"><span xml:lang="en-US">Pançolu irikıyım gölge, karşı kıyıda dikiliyordu. Hava kabarcıklarını arıyor, kurbanının yüzeye çıkıp çıkmadığını kontrol ediyordu. Yancy hiçbir dalgalanma yaratmamaya çabalayarak, kımıldamadan bekledi. Şiş kafası iyiden iyiye zonkluyor, midesinden yükselen bulantı pek can sıkıcı bir kafa sarsıntısı ihtimalini haber veriyordu. Kulak ve gözlerine doluşan sinekleri, yerini belli etmemek için kovamıyordu. Saldırgan biraz daha bakındı ve hızla uzaklaştı.</span></p>

      <p class="paragraf-2" xml:lang="tr-TR"><span xml:lang="en-US">Beş dakika, Yancy’nin sineklere tahammül sınırıydı. Köklerin arasından dikkatle sıyrıldı ve köpekleme yüzerek karşı kıyıya ulaştı. Yoğun rutubetli gecenin havası, tuzlu su kadar ağır geldi. Evine doğru ilerlerken, oturma odası penceresinden süzülen ışığı ve ardından pançolu adamı gördü. Eline Yancy’nin çiftesini almış, dolu olup olmadığını kontrol ediyordu. Ki elbette doluydu.</span></p>

      <p class="paragraf-2" xml:lang="tr-TR"><span xml:lang="en-US">Yancy iyice eğilerek Evan Shook’un evine girdi ve gömme dolap varsaydığı bir şeyin içine süzüldü. Kapısı henüz takılmamıştı ama yine de saklanıp kuruyabileceği bir sığınak sayılırdı. Hatta belki azıcık kestirebilirdi bile. Dolap taze çam kokuyordu ve tabanı talaşla kaplıydı. Köklere yapışmış midyelerin çizdiği kolları ve dizleri sızlıyordu. Kafasına dokununca eline peltemsi bir ıslaklık geldi. Ardından ıslak giysilerini çıkarma arzusuna kapıldı ya, uğraşmaya nefesi yetmedi.</span></p>

      <p class="paragraf-2" xml:lang="tr-TR"><span xml:lang="en-US">Kendinden geçtiği sırada, zonklayan kafatasında John Hiatt’ın sert parçalarından “Master of Disaster” yankılanıyordu.</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Evan Shook, Turble çiftini Key West Havaalanı’nda karşılamakta ısrar etmişti ve Big Pine’a bizzat getirmişti. Çift sarmaş dolaş oturmak adına 4x4’ün arka koltuğunu seçmişti. Hassas Norveçlilerin anısı bu denli tazeyken, Evan Shook baş belası evi satmak için gerekirse şapkası ve takımıyla şoför kıyafeti bile giymeye hazırdı.</span></p>

      <p class="paragraf-2" xml:lang="tr-TR"><span xml:lang="en-US">Kendisine Kenny denmesini isteyen Ken Turble, perakende piyasasında öyle para kazanmıştı ki boşanmada parasının üçte ikisini kaybetmesine rağmen hâlâ feci zengindi. Yeni eşi Tanya, en ufak çocuğundan on bir yaş küçüktü. Kenny bu bilgiyi daha arabaya biner binmez gururla iletmişti Evan Shook’a. Tanya boş durmamış, neşeyle, “Açık öğretim mezunuyum!” demişti.</span></p>

      <p class="paragraf-2" xml:lang="tr-TR"><span xml:lang="en-US">Evan Shook onuncu kilometrede, evliliğin yürümeyeceğine karar vermişti bile. Çift arka koltukta öyle mırıldanıyor, öyle sırnaşıyordu ki herhangi bir ortak noktalarının bulunması mümkün değildi. Ama Evan Shook ihtiyarın şehvete kapılmasından memnundu; karısına, Florida Keys’te yarı tamamlanmış bir ev dahil, ne isterse almaya hazır görünüyordu. Reklam piyasasından bir arkadaşı Tiffany’s ve Porsche’nin sadece Viagra sayesinde ayakta kalabildiğini söylemişti ve Evan Shook, aynısının pahalı ev alımlarında da geçerli çıkmasını umuyordu. Dikiz aynasına göz attığında, Tanya’nın ellerinin ihtiyarı Evan Shook’un ikna konuşmalarına hazırlayacak türden yerlerde dolandığını gördü.</span></p>

      <p class="paragraf-2" xml:lang="tr-TR"><span xml:lang="en-US">“Gözler yoldan ayrılmasın!” deyiverdi Kenny Turble.</span></p>

      <p class="paragraf-2" xml:lang="tr-TR"><span xml:lang="en-US">“Baş üstüne!” dedi hemen Evan Shook.</span></p>

      <p class="paragraf-2" xml:lang="tr-TR"><span xml:lang="en-US">Kısa süre sonra Tanya arabada kağıt mendil bulunup bulunmadığını sordu. Evan Shook, baş harfleri işli mendilini uzattı. “Sizde kalsın.”</span></p>

      <p class="paragraf-2" xml:lang="tr-TR"><span xml:lang="en-US">Güldü Tanya. “E, yani.”</span></p>

      <p class="paragraf-2" xml:lang="tr-TR"><span xml:lang="en-US">“Bence eve vurulacaksınız.”</span></p>

      <p class="paragraf-2" xml:lang="tr-TR"><span xml:lang="en-US">“Marco Adası’nda şahane bir yer gördük, değil mi bebişim?”</span></p>

      <p class="paragraf-2" xml:lang="tr-TR"><span xml:lang="en-US">“Çok güzeldi,” dedi Kenny Turble. “Golf sevmemem hariç.”</span></p>

      <p class="paragraf-2" xml:lang="tr-TR"><span xml:lang="en-US">“Açıkçası,” dedi Evan Shook, “Marco size uygun değil. Yaş ortalaması seksen dört bir kere. Yanlış anlamayın sakın; anacığım orada oturuyor ve gayet mutlu. Ama siz ikiniz bana hiç briç kulübü tipi görünmüyorsunuz.”</span></p>

      <p class="paragraf-2" xml:lang="tr-TR"><span xml:lang="en-US">“Ya da golf,” dedi Kenny.</span></p>

      <p class="paragraf-2" xml:lang="tr-TR"><span xml:lang="en-US">Tanya pencereyi açıp yapış yapış mendili dışarı savurdu. “Güzel bir spor salonu vardı ama.”</span></p>

      <p class="paragraf-2" xml:lang="tr-TR"><span xml:lang="en-US">“Balık tutmayı sever misiniz? Bizim oralar inanılmazdır. Ton, kılıç, ne ararsanız…”</span></p>

      <p class="paragraf-2" xml:lang="tr-TR"><span xml:lang="en-US">“Kenny seviyor onları. Ben güneşlenme taraftarıyım.”</span></p>

      <p class="paragraf-2" xml:lang="tr-TR"><span xml:lang="en-US">“Güneşimiz boldur,” dedi Evan Shook. “Yılın üç yüz yirmi beş günü güneşlidir burada.” Ayaküstü uydurmuştu ya, doğru da çıkabilirdi. Öte yandan Marco Adası’ndaki anne tam palavraydı; kadıncağız Scottsdale’de oturuyordu.</span></p>

      <p class="paragraf-2" xml:lang="tr-TR"><span xml:lang="en-US">Bir dişiyle iki yavrusunun yanından geçerlerken, “İşte geyiklerimiz!” dedi.</span></p>

      <p class="paragraf-2" xml:lang="tr-TR"><span xml:lang="en-US">“Ne şeker! Çok da miniklermiş!”</span></p>

      <p class="paragraf-2" xml:lang="tr-TR"><span xml:lang="en-US">“Mevsimi ne zaman açılıyor?” dedi Kenny.</span></p>

      <p class="paragraf-2" xml:lang="tr-TR"><span xml:lang="en-US">“Kasım’da,” dedi Evan Shook. “Ocak sonuna kadar.” Bu da bir başka yalandı. Keys’te geyik vurmak demek, hapsi boylamak demekti ama avcılığa meraklı görünen Kenny’ye bu bilgiyi verip işi bozmaya hiç niyeti yoktu.</span></p>

      <p class="paragraf-2" xml:lang="tr-TR"><span xml:lang="en-US">Eve vardıklarında hiçbir terslik çarpmadı gözüne. Yancy uyuzu da etrafta görünmüyordu. Kenny fırtınalara karşı sigorta ve bahçede sebze yetiştirme izinleri hakkında sorular sorarken, Tanya eve koşturdu. Ayrıca bir iskele yaptırıp yaptıramayacağını, gelgitlerde suyun ne kadar yükseldiğini de öğrenmek istiyordu. Kanal kıyısına doğru yürümeye koyuldular. Bir adet boş içki şişesi, bir adet olta kamışı ve iki sahipsiz terlik görmek, Evan Shook’un içinde terslik kıpırtılarını uyandırmaya yetti.</span></p>

      <p class="paragraf-2" xml:lang="tr-TR"><span xml:lang="en-US">“Ne oldu?” dedi Kenny Turble.</span></p>

      <p class="paragraf-2" xml:lang="tr-TR"><span xml:lang="en-US">“Haydi, gelin,” dedi Evan Shook, “içeri girelim, size evi gezdireyim.”</span></p>

      <p class="paragraf-2" xml:lang="tr-TR"><span xml:lang="en-US">Lakin tur kısa sürdü. İçeri girer girmez müstakbel salonda, yerde çırılçıplak bir adamla karşılaştılar. Adam sırtüstü, çarmıha gerilmişçesine kollarını açmış yatıyordu. Kafasında kıpkırmızı iki şişlik, dizlerinde yeni kabuk bağlamış görünen yaralar ve kollarında berelerle çizikler vardı.</span></p>

      <p class="paragraf-2" xml:lang="tr-TR"><span xml:lang="en-US">Evan Shook, “Yancy!” dedi hayretle. “Ne bu be?”</span></p>

      <p class="paragraf-2" xml:lang="tr-TR"><span xml:lang="en-US">“Köpekler, kardeş,” dedi beriki. “Görmedin mi sen?”</span></p>

      <p class="paragraf-2" xml:lang="tr-TR"><span xml:lang="en-US">Tanya Turble kollarını kavuşturmuş, duvara yaslanmıştı. Kenny, tazecik karsının bakışlarını çıplak adamın alt bölgelerinden ayıramadığını fark etti.</span></p>

      <p class="paragraf-2" xml:lang="tr-TR"><span xml:lang="en-US">“Bu da kim?” dedi. “Uyuşturucu falan mı çekmiş?”</span></p>

      <p class="paragraf-2" xml:lang="tr-TR"><span xml:lang="en-US">Yancy kafasını kaldırarak öksürdü. “Gene azıttılar. Şansa kurtuldum resmen.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook yerdeki ıslak giysileri alelacele toplayıp Yancy’ye fırlatırken titriyordu.</span></p>

      <p class="paragraf-2" xml:lang="tr-TR"><span xml:lang="en-US">Yancy yavaşça doğrularak, “Komşuyum ben,” dedi. “Yandaki evde oturuyorum.”</span></p>

      <p class="paragraf-2" xml:lang="tr-TR"><span xml:lang="en-US">Tanya, “Ne tür köpekmiş bunlar?” dedi.</span></p>

      <p class="paragraf-2" xml:lang="tr-TR"><span xml:lang="en-US">Kenny, Evan Shook’a, “Şu ev mi?” dedi. “Aman ne iyi.”</span></p>

      <p class="paragraf-2" xml:lang="tr-TR"><span xml:lang="en-US">“Dün gece çöp dökmeye çıkmıştım,” dedi Yancy. “Sürü öyle çabuk çullandı ki üstüme, kanala zor bela kaçabildim.” Kalktı ve ıslak pantolonunu giydi. “Sudan çıktıktan sonra buraya saklandım.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, olası komşulukta güveni artırmak adına Yancy’nin polisliğinden dem vurdu. Hem kim, bir polisle komşuluğun güvenliğini reddedebilirdi? Aynı anda Tanya’nın gözleri bir daha parıldadı ve parıltılar bir kez daha yaşlı kocasının gözünden kaçmadı.</span></p>

      <p class="paragraf-2" xml:lang="tr-TR"><span xml:lang="en-US">“Ne cins polis?” dedi genç kadın.</span></p>

      <p class="paragraf-2" xml:lang="tr-TR"><span xml:lang="en-US">“Açıklama yetkim yok.” Yancy duvara dayanmıştı şimdi. Evan Shook’a bakarak, “Kan için kusura bakma,” dedi, “seninkiler nasılsa bir gün boyayacaklar duvarları, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Sen dün benim mülkümde balık mı tuttun?”</span></p>

      <p class="paragraf-2" xml:lang="tr-TR"><span xml:lang="en-US">İç çekti Yancy. “Balığa çıkmış halim var mı sence?” Tanya Turble’a döndü. “Yaban köpekleri… Geceleri çıkıyorlar hep.”</span></p>

      <p class="paragraf-2" xml:lang="tr-TR"><span xml:lang="en-US">“Kurt adamlar gibi mi?”</span></p>

      <p class="paragraf-2" xml:lang="tr-TR"><span xml:lang="en-US">Kenny karısının yanına gelerek, “Hayır, tatlım,” dedi. “Başıboş sokak köpekleri işte.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook, bitkin bir sesle, “Ben hiç rastlamadım o hayvanlara,” dedi. “Bir kere bile.”</span></p>

      <p class="paragraf-2" xml:lang="tr-TR"><span xml:lang="en-US">Genç Tanya, Yancy’ye bakarak, “Collie yerler mi acaba?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Dalga mı geçiyorsunuz? Buldok bile yer onlar.”</span></p>

      <p class="paragraf-2" xml:lang="tr-TR"><span xml:lang="en-US">Tanya dudak büzdü. “Eh, biz de Barney’yi kafesinde tutarız. Köpeğimizi yani.”</span></p>

      <p class="paragraf-2" xml:lang="tr-TR"><span xml:lang="en-US">Ken Turble, karısının ilgisini geri alabilmek adına, polisin bir an önce gömleğini giymesi için dua ediyordu. “Olmaz, tatlım. Barney’ye açık alan lazım. Bütün gün kapalı tutamayız.”</span></p>

      <p class="paragraf-2" xml:lang="tr-TR"><span xml:lang="en-US">Evan Shook son bir gayretle üst katı göstermeyi teklif etti. Kenny gerek kalmadığını söyledi. Tanya, yaralı memur bey için ambulans çağırmalarını önerdi.</span></p>

      <p class="paragraf-2" xml:lang="tr-TR"><span xml:lang="en-US">Yancy kapıya doğru topallarken, “Gerekmez,” dedi, “kız arkadaşım doktordur.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Öyle canı yanıyordu ki duşa girince çığlığı bastı. Rogelio Burton, kasabadaki eczanenin tüm stokunu kapsayan dokuz tüp Neosporin merhemiyle geldi. Yancy bir yandan merheme bulanırken diğer yandan, Eve Stripling’in kocasının kolunu istemeye geldiğinden bu yana olanları anlattı.</span></p>

      <p class="paragraf-2" xml:lang="tr-TR"><span xml:lang="en-US">“Derhal şerife haber vermelisin,” dedi Burton.</span></p>

      <p class="paragraf-2" xml:lang="tr-TR"><span xml:lang="en-US">“İşi kesinleştirmeden veremem.”</span></p>

      <p class="paragraf-2" xml:lang="tr-TR"><span xml:lang="en-US">“Saçmalama, Andrew. Hem kendini öldürtecek hem de davayı boka sardıracaksın. Hem nasıl buldu seni o puşt? Ha?”</span></p>

      <p class="paragraf-2" xml:lang="tr-TR"><span xml:lang="en-US">“Bir fikrim var,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Doktor O’Peele’in pek çok keşten daha sağlam hafızalı olduğu kanaatindeydi. Muhtemelen Yancy gider gitmez para koparma sevdasıyla Eve Stripling’i aramıştı. Bir polisin uğradığını söylemiş ve tahminen Süper Teker dümeni konusunda çenesini tutması karşılığında para istemişti. Eve, gene tahminen, doktora beklemesini, para getireceğini söylemiş ama para yerine .357’li pançolu elemanı yollamıştı. Pançoluysa Yancy’nin adını aldıktan sonra O’Peele’i öteki tarafa yollamıştı.</span></p>

      <p class="paragraf-2" xml:lang="tr-TR"><span xml:lang="en-US">Big Pine’da oturduğunu bilen Eve için Yancy’nin evini bulmak zor değildi. İnternetten yapılacak basit bir mülkiyet araştırması adresini bulmaya yeterdi. Google, eksiksiz bir yol haritasına ilaveten ikramiye babında Yancy’nin şerif bürosundaki görevinden şutlandığı bilgisini de sunardı. Eve’in bakış açısına göre, gözden düşmüş bir polis eskisini ortadan kaldırmak pek riskli sayılmayacaktı. Sevgilisiyle birlikte kocasının ölümüne kaza süsü vermişlerdi sonuçta; neden aynısını Yancy için yapamayacaklardı?</span></p>

      <p class="paragraf-2" xml:lang="tr-TR"><span xml:lang="en-US">Burton bir daha, “Sonny’yi ara sen,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Sonny istemiyor bu tür konuları.”</span></p>

      <p class="paragraf-2" xml:lang="tr-TR"><span xml:lang="en-US">“Beni çok sakata bindiriyorsun ama.”</span></p>

      <p class="paragraf-2" xml:lang="tr-TR"><span xml:lang="en-US">“Ne sakatı yahu? Bir bira içmeye uğradın işte. Önemsiz.” Yancy merhemden parıldamaya başlamıştı artık. Tecavüze uğramış dev bir jelibon gibi görünüyordu. “Herif dün gece benim çifteyi yürüttü. Ha, bir de akıllıca bir numara çekmiş: Kıyıya boş bir şişeyle oltalarımdan birini bırakmış. Balık tutarken kafayı bulup suya düşmüşüm hesabı.”</span></p>

      <p class="paragraf-2" xml:lang="tr-TR"><span xml:lang="en-US">“İyi.” Burton salonu arşınlamaya koyulmuştu. “Phinney’nin kız yok ortalıkta.”</span></p>

      <p class="paragraf-2" xml:lang="tr-TR"><span xml:lang="en-US">“Kasabadan ayrıldı o.”</span></p>

      <p class="paragraf-2" xml:lang="tr-TR"><span xml:lang="en-US">“Ya, bir şeyler giysene üzerine…”</span></p>

      <p class="paragraf-2" xml:lang="tr-TR"><span xml:lang="en-US">“Her yerim yapış yapış,” dedi Yancy. “Baksana, kuyruk numaralarını versem uçağı kiralayanı bulabilir misin? Çaktırmadan yani. Firmanın adını veririm sana.”</span></p>

      <p class="paragraf-2" xml:lang="tr-TR"><span xml:lang="en-US">“Valla kendi işimi düşünmem lazım, Andrew,” dedi Burton. “Bir karım ve günün birinde akılları başlarına gelip üniversite diye tutturabilecek iki çocuğum var. Niye bulaşayım bu pisliğe şimdi, ha? Kurbanlara bir bak ve kimin umurundalar, söyle. Bir tıbbi dolandırıcı, bir liman faresi ve bir de keş doktor… Stripling’in karısıyla pançolu eleman, sen sonuca ulaşamadan tüyerler. Bahamalar’da kaybolmak işten bile değildir, kardeş. Gayet iyi biliyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Aranırsa, herkesin bulunabileceğini de biliyorum.”</span></p>

      <p class="paragraf-2" xml:lang="tr-TR"><span xml:lang="en-US">“Otel masraflarıyla uçak biletleri kimden çıkacak peki? Sağlık bakanlığından mı? Başka ülkeden adam alma işi mi yapıyor artık bakanlık?” Pes dercesine ellerini kaldırdı. “Neye yarayacak?”</span></p>

      <p class="paragraf-2" xml:lang="tr-TR"><span xml:lang="en-US">“İki katili yakalamaya,” dedi Yancy. “Boş vaktimde halledeceğim zaten. Lokanta işinden gına geldi.” Uzanıp bir havlu aldı, beline doladı. “Eve Stripling müteveffa kocasının saatini sevgilisine vermiş. Dün beni tepelerken kolundaydı herifin.”</span></p>

      <p class="paragraf-2" xml:lang="tr-TR"><span xml:lang="en-US">“Ya Stripling, Miami’de öldürülmüşse?” dedi Burton. “Oradaki cinayetçiler vakayı çözmenin başarısını yedirirler mi sana? Hayatta yedirmezler! Mahkemeye çıkıp Özel Muhbir diye değiştirmediğin sürece, adın raporlarda geçmez bile.”</span></p>

      <p class="paragraf-2" xml:lang="tr-TR"><span xml:lang="en-US">“Sen var ya,” dedi Yancy, “bir dahaki ziyaretinde sadece tavuk suyu çorba getir bana.”</span></p>

      <p class="paragraf-2" xml:lang="tr-TR"><span xml:lang="en-US">“İyi, aman. Bakarım uçağına.”</span></p>

      <p class="paragraf-2" xml:lang="tr-TR"><span xml:lang="en-US">Burton gittikten sonra, Yancy arkadaşından ödünç tabanca istemeyi unuttuğunu fark etti. Eve,</span> <span class="char-style-override-2" xml:lang="en-US">Citizen</span><span xml:lang="en-US">’ın web sitesinde Yancy’nin trajik boğulma haberini arayacak, bulamayınca sevgilisini bir kez daha Big Pine’a yollayacaktı. Yancy, başına gelenleri anlatmak için Doktor Rosa Campesino’yu aradı ama sekreter, doktorun bir otopsiyle uğraştığını söyledi. Yancy bu sefer Caitlin Cox’ı aradı ve telesekreterine mesaj bıraktı.</span></p>

      <p class="paragraf-2" xml:lang="tr-TR"><span xml:lang="en-US">Kapının vurulması üzerine uzanıp pencereden bakınca, sivil polis görünümlü –öyleydi zaten– solgun, irikıyım bir adam gördü.</span></p>

      <p class="paragraf-2" xml:lang="tr-TR"><span xml:lang="en-US">Adam, içeri buyur edilince, “John Wesley Weiderman,” dedi. “Oklahoma Soruşturma Bürosu’ndan geliyorum.”</span></p>

      <p class="paragraf-2" xml:lang="tr-TR"><span xml:lang="en-US">“Hayda.”</span></p>

      <p class="paragraf-2" xml:lang="tr-TR"><span xml:lang="en-US">“Bir bardak soğuk su rica etsem?”</span></p>

      <p class="paragraf-2" xml:lang="tr-TR"><span xml:lang="en-US">“Miami Uluslararası Havaalanı üzerinden mi geldiniz?”</span></p>

      <p class="paragraf-2" xml:lang="tr-TR"><span xml:lang="en-US">“Evet, Beyefendi.”</span></p>

      <p class="paragraf-2" xml:lang="tr-TR"><span xml:lang="en-US">“Su kesmez o zaman. Sert bir şey…”</span></p>

      <p class="paragraf-2" xml:lang="tr-TR"><span xml:lang="en-US">“Su yeterli, teşekkürler.” John Wesley Weiderman evrak çantasını açıp, Bonnie Witt adıyla da tanınan Plover Chase’in karakol tipi çekilmiş eski bir fotoğrafını çıkardı. “Bu hanımı tanıyor musunuz acaba? Kocası burada bulabileceğimizi söyledi.”</span></p>

      <p class="paragraf-2" xml:lang="tr-TR"><span xml:lang="en-US">Yancy dedektifin karşısına oturdu. “Epeydir görmedim kendisini. Başı belada mı?” Clifford’ın sevgili Bonnie’sini niye ispiyonladığını merak ediyordu.</span></p>

      <p class="paragraf-2" xml:lang="tr-TR"><span xml:lang="en-US">“Bayan Chase hüküm giymiş bir seks suçlusudur. Yıllardır kaçak.”</span></p>

      <p class="paragraf-2" xml:lang="tr-TR"><span xml:lang="en-US">“Eh, bizim bir… Beraberliğimiz… İlişkimiz... Artık ne derseniz işte, vardı. Ama şahsen kurbanı falan değildim, John… Sana John dememin mahsuru var mı? Diyeceğim, rızam vardı… Hatta pervasızca hevesliydim. Ama Dr. Witt’in pek çok şey anlattığına eminim zaten. Keys’te Bonnie adını kullanıyordu. Plover adlı bir kadınla hayatta yatmazdım şahsen.”</span></p>

      <p class="paragraf-2" xml:lang="tr-TR"><span xml:lang="en-US">Dedektif, “Neyiniz var sizin?” dedi.</span></p>

      <p class="paragraf-2" xml:lang="tr-TR"><span xml:lang="en-US">“Genel anlamda mı? Nereden başlasam acaba?” Her yanında parıldayan kaygan merhem yüzünden rahat durmayan havluyu düzeltti.</span></p>

      <p class="paragraf-2" xml:lang="tr-TR"><span xml:lang="en-US">“Kavgaya mı karışmıştınız?”</span></p>

      <p class="paragraf-2" xml:lang="tr-TR"><span xml:lang="en-US">“Civarda yaban köpekleri var, maalesef.”</span></p>

      <p class="paragraf-2" xml:lang="tr-TR"><span xml:lang="en-US">“Bunlar köpek ısırığına benzemiyor.”</span></p>

      <p class="paragraf-2" xml:lang="tr-TR"><span xml:lang="en-US">Yancy kalktı, döndü ve havluyu kaldırarak Eve Stripling’in komşusunun hain kırmasının bıraktığı izleri gösterdi. Oklahoma’lı dedektif hafiften bir adım geri çekildi.</span></p>

      <p class="paragraf-2" xml:lang="tr-TR"><span xml:lang="en-US">“Kafanıza ne oldu peki?”</span></p>

      <p class="paragraf-2" xml:lang="tr-TR"><span xml:lang="en-US">“Düştüm,” dedi Yancy. “Can havliyle kaçarken.” John Wesley Weiderman’ın bardağına tekrar su koydu. “Bunca zaman sonra hâlâ peşinde misiniz cidden Bonnie’nin? Kefalet memuru yaşlanıp ölmüştür yahu!”</span></p>

      <p class="paragraf-2" xml:lang="tr-TR"><span xml:lang="en-US">“Dr. Witt sizin eskiden dedektif olduğunuzu söyledi.”</span></p>

      <p class="paragraf-2" xml:lang="tr-TR"><span xml:lang="en-US">“Ne diyeceğim; Clifford’la konuşurken boynunda hiç ip izi gördün mü? Kendini boğarak boşalmaya meraklıdır çünkü… Ayıpladığım falan yok ama size şikayette bulunan kişinin oksijen sıkıntısı çektiğini bilmeniz lazım bence.”</span></p>

      <p class="paragraf-2" xml:lang="tr-TR"><span xml:lang="en-US">“Valla ben işimi yapıyorum,” dedi John Wesley Weiderman.</span></p>

      <p class="paragraf-2" xml:lang="tr-TR"><span xml:lang="en-US">Tulsa’ya hiç gitmemişti ama oralarda çalışan bir kamu hizmetlisinin yazın göbeğinde dahi Florida seyahatine balıklama atlayacağını tahmin edebiliyordu. Dedektif, Yancy’ye kartvizitini verirken kendisine saldıran kişinin Plover/Bonnie olup olmadığını sormayı ihmal etmedi.</span></p>

      <p class="paragraf-2" xml:lang="tr-TR"><span xml:lang="en-US">“Saçmalama, John.”</span></p>

      <p class="paragraf-2" xml:lang="tr-TR"><span xml:lang="en-US">“Ama yaban köpekleri değildi, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Ne yapmış Clifford’ı kızdıracak? Yoksa</span> <span class="char-style-override-2" xml:lang="en-US">kimle ne yapmış</span> <span xml:lang="en-US">mı demeliyim?”</span></p>

      <p class="paragraf-2" xml:lang="tr-TR"><span xml:lang="en-US">“Lütfen, gelirse bana haber verin. Çok ciddiyiz.”</span></p>

      <p class="paragraf-2" xml:lang="tr-TR"><span xml:lang="en-US">Yancy masadaki açık merhem tüplerini taramaya girişti. “Valla bir enfeksiyon eksikti hayatımda,” diye söylenirken, boşalmamış bir tüp buldu. “İki dakika müsaade eder misin bana?”</span></p>

      <p class="paragraf-2" xml:lang="tr-TR"><span xml:lang="en-US">“Yok, Key West’te bir randevum var,” dedi dedektif. “Öğlen yemeği için önerebileceğiniz bir yer var mı? Araba kiralama bürosundaki eleman, Stoney’nin yeri harikadır demişti gerçi…”</span></p>

      <p class="paragraf-2" xml:lang="tr-TR"><span xml:lang="en-US">Gülümsedi Yancy. “Ben de öyle duymuştum.”</span></p>

      <p class="bos"></p>

      <p class="paragraf-2" xml:lang="tr-TR"><span xml:lang="en-US">Dul kalmak resmen belaydı.</span></p>

      <p class="paragraf-2" xml:lang="tr-TR"><span xml:lang="en-US">Eve Stripling kendini hazırladığını sanmıştı ama karşısına beklediğinden çok daha fazla kırtasiye işi çıkmıştı. Ayrıca başsağlığı dileyenlerin ardı arkası kesilmiyordu: arkadaşları, Nick’in arkadaşları, rahipler, varlıklarını hiç duymadığı akrabalar… Caitlin haricinde hepsi iyi niyetliydi ama Eve, evine bundan sonra elinde yiyecekle gelecek ilk kişiyi gırtlaklayacak hale gelmişti.</span></p>

      <p class="paragraf-2" xml:lang="tr-TR"><span xml:lang="en-US">Sorun, hayatında fazla yas tecrübesi yaşamamışlığıydı. Pek çok yerde ağlamasının beklendiğini hissetmişti ama gözyaşlarını çağırmasının yegane yolu, dokuz yaşındayken kaybettiği evcil kaplumbağasını hatırlamaktı. Ufacık bir şeydi ve adı Şimşek’ti. Hayvancağız günün birinde evden çıkıvermişti ve annesi geri viteste park edeyim derken zavallıyı ezivermişti. Bir hafta boyunca kendine gelememişti Eve. Annesini kasten Şimşek’i ezmekle suçlamıştı; sözde kaza, hayvan mağazalarından alınan evcil sürüngenlerin taşıdığı bakteriler üzerine çıkan bir aile içi kavgadan hemen sonra gerçekleşmişti çünkü. Cenaze, bahçelerindeki limon ağacının dibinde yapılmış, Eve minik hayvanı, kalanlarını yerden kazıdığı maşayla toprağa vermişti.</span></p>

      <p class="paragraf-2" xml:lang="tr-TR"><span xml:lang="en-US">Yıllar sonra Nick’in tabutunun başında hıçkırıklara boğulurken, ebeveyninin büyük hainlik göstererek yenisini almadıkları Şimşek’i düşünmüştü. Döktüğü her gözyaşı damlası, kocası değil, kaplumbağası içindi.</span></p>

      <p class="paragraf-2" xml:lang="tr-TR"><span xml:lang="en-US">Yas dışındaki en önemli işi, Miami yargıçlarından birini kocasının ölüm ilamını imzaya ikna etmekti. Kopuk kolun trajik ölüme yeterli delili sağlaması, herhangi bir sorun çıkmaması gerekiyordu. Sorun, herkese Eve’in babasını öldürüp kolunu keserek cinayetine kaza süsü verdiğini söylemeye başlayan Caitlin’di.</span></p>

      <p class="paragraf-2" xml:lang="tr-TR"><span xml:lang="en-US">Bir avukat tutup Caitlin’i iftira davasıyla tehdit etmek, saklayacak hiçbir şeyi bulunmayan masum bir dul için uygun bir strateji sayılabilirdi. Ama Eve Stripling için izlenecek en akıllıca yol, Caitlin’e barış teklifiyle yahut</span> <span class="char-style-override-2" xml:lang="en-US">başka</span> <span xml:lang="en-US">bir teklifle yanaşmaktı. Kızın düşmanlığının, saldırganlığının parayla halledilebileceğini geçmiş deneyimlerinden biliyordu. Başta eli bir türlü telefona gitmedi ama çok geçmeden başka seçeneğinin kalmadığını anladı. Kabuslarında Caitlin mahkeme salonuna dalıyor ve yargıca, alçak üvey annesinin, babasını tahtalıköye yolladığını haykırıyordu.</span></p>

      <p class="paragraf-2" xml:lang="tr-TR"><span xml:lang="en-US">Kaldı ki babasını yıllardır görmemişti; çünkü bencil, mızmız, açgözlü şıllığın...</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Şöyle derin bir nefes</span><span xml:lang="en-US">, dedi Eve, numaraları tuşlamadan önce.</span></p>

      <p class="paragraf-2" xml:lang="tr-TR"><span xml:lang="en-US">İş konuşabileceğimiz, birbirimize katlanıyor pozu yapmamıza gerek kalmayacak sakin bir yerde öğle yemeği en iyisi…</span></p>

      <p class="paragraf-2" xml:lang="tr-TR"><span class="char-style-override-2" xml:lang="en-US">Haydi, kızım</span><span xml:lang="en-US">, diye devam etti,</span> <span class="char-style-override-2" xml:lang="en-US">senden başkası beceremez bu işi</span><span xml:lang="en-US">.</span></p>

      <p class="paragraf-2" xml:lang="tr-TR"><span xml:lang="en-US">Becerdi de.</span></p>

      <p class="paragraf-2" xml:lang="tr-TR"><span xml:lang="en-US">Design District’te, ufak bir Brezilya lokantasında buluştular. Caitlin lafa bodoslama dalıp, Nick’i öldürüp öldürmediğini yahut birine öldürmesi için para verip vermediğini sordu. Eve yutkundu, başını öne eğdi ve Şimşek’e, annesinin tekerlekleri altında pelteye dönen çocukluk arkadaşına odaklandı. İşe yaradı; Eve gözyaşları arasında Nick’i nasıl herkesten, dünyadaki her şeyden daha çok sevdiğini söyledi. Nick, Eve’in dünyasıydı!</span></p>

      <p class="paragraf-2" xml:lang="tr-TR"><span xml:lang="en-US">Caitlin şaşalamıştı. “Peki, Bahamalar’daki sevgilin neydi?”</span></p>

      <p class="paragraf-2" xml:lang="tr-TR"><span xml:lang="en-US">Eve, gözyaşlarıyla bezeli yanaklarının kızardığını hissetti ama toparlanmayı başardı. Caitlin’i şimdilik yatıştırmış görünen, yaşlı amcasıyla ilgili şıpınişi bir hikaye uydurup, konuyu ustalıkla daha önemli konuya, paraya, özellikle Nick’in, yarısını üvey kızına vermeyi düşündüğü müthiş kabarık hayat sigortasına döndürdü. Ayrıca Nick –Caitlin’in heyecandan ağzının suları akmaya başlamıştı– gelecekte doğacak torunları için yurtdışında bir hesap da açtırmıştı!</span></p>

      <p class="paragraf-2" xml:lang="tr-TR"><span xml:lang="en-US">Birden duygusallaşan Caitlin, “Simon’la epeydir çocuk yapmaya uğraşıyorduk zaten!” deyiverdi.</span></p>

      <p class="paragraf-2" xml:lang="tr-TR"><span xml:lang="en-US">İş bağlanmıştı. Eve hemen şarap ısmarladı ve Caitlin şişeyi, yemekleri gelmeden tek başına bitirdi.</span></p>

      <p class="paragraf-2" xml:lang="tr-TR"><span xml:lang="en-US">Eve, tüm ciddiyetiyle uzanıp Caitlin’in eline dokunarak, “Babanı öldürmedim,” dedi. “Tıpkı dedikleri gibi, teknesi battığında öldü baban.”</span></p>

      <p class="paragraf-2" xml:lang="tr-TR"><span xml:lang="en-US">“Biliyorum… Ah, biliyorum.” Caitlin akla gelen her şeyin söylendiği, sırların döküldüğü alkol seviyesine ulaşmıştı.</span></p>

      <p class="paragraf-2" xml:lang="tr-TR"><span xml:lang="en-US">Eve Stripling üvey kızının Andrew Yancy’yle konuştuğunu o gün, o yemekte öğrendi.</span></p>
    </div>
  </div>
</body>
</html>
