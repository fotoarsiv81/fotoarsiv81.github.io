<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-30.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-30.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" id="toc_marker-31" xml:lang="tr-TR">Otuz Bir</p>

      <p class="paragraf-2" xml:lang="tr-TR"><span xml:lang="en-US">Andrew Yancy’yle bir arada görülmek istemeyen şerif, dışarda buluşmakta ısrar etmişti. En emin yer elbette Yancy’nin eviydi.</span></p>

      <p class="paragraf-2" xml:lang="tr-TR"><span xml:lang="en-US">“Uluslararası bir suç dehasına reva mı bu tavır?” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Sonny Summers alaycı güldü. “Anlat bakayım şunu,” dedi.</span></p>

      <p class="paragraf-2" xml:lang="tr-TR"><span xml:lang="en-US">Arka sundurmadaki plastik şezlonglardaydılar. Şerifin feci terlediği herkesçe bilindiğinden, Yancy gölgelik yer seçmişti.</span></p>

      <p class="paragraf-2" xml:lang="tr-TR"><span xml:lang="en-US">“Charles Phinney’nin katili sizlere ömür. Resmî hikayeyi ister misin önce?”</span></p>

      <p class="paragraf-2" xml:lang="tr-TR"><span xml:lang="en-US">“Hı-hı,” dedi Summers.</span></p>

      <p class="paragraf-2" xml:lang="tr-TR"><span xml:lang="en-US">“Nicholas Stripling ile eşi, Andros Adası açıklarında bir tekne kazasında can verdiler. Tanımadıkları sularda gezinen aptal Amerikalılar vesaire.”</span></p>

      <p class="paragraf-2" xml:lang="tr-TR"><span xml:lang="en-US">“Peki. İşin gerçeği?”</span></p>

      <p class="paragraf-2" xml:lang="tr-TR"><span xml:lang="en-US">Yancy bir bira açtı ve hikayeyi tamamına yakın aktardı.</span></p>

      <p class="paragraf-2" xml:lang="tr-TR"><span xml:lang="en-US">“Oy oy,” dedi şerif bir bira da kendine alarak.</span></p>

      <p class="paragraf-2" xml:lang="tr-TR"><span xml:lang="en-US">“İlahi adalet meselesini atlamamak gerek,” dedi Yancy. “Shakespeare’e layık diyemeyiz ama fena sayılmaz.”</span></p>

      <p class="paragraf-2" xml:lang="tr-TR"><span xml:lang="en-US">“Bunlar olurken Andros’ta mıydın sen? Bir şekilde, nasıl demeli, karıştın mı?”</span></p>

      <p class="paragraf-2" xml:lang="tr-TR"><span xml:lang="en-US">“Yok, Sonny. Buradaydım.”</span></p>

      <p class="paragraf-2" xml:lang="tr-TR"><span xml:lang="en-US">“Şükür.”</span></p>

      <p class="paragraf-2" xml:lang="tr-TR"><span xml:lang="en-US">Yancy tuzağını kuruyordu. “Stripling boğulmasaydı hapse girecekti. Ben söyleyene kadar yerini bilen yoktu. Yaşadığını bile bilen yoktu.”</span></p>

      <p class="paragraf-2" xml:lang="tr-TR"><span xml:lang="en-US">Şerif serin şişeyi ellerinde yuvarlayarak Yancy’nin eski sevgilisinin yaktığı komşu araziye bakıyordu.</span></p>

      <p class="paragraf-2" xml:lang="tr-TR"><span xml:lang="en-US">“Dinlemiyor musun beni? Adaya kendi cebimden harcayarak gidip buldum o şerefsizi! Az daha kafamı uçuruyordu yahu! Davayı çözmek için canımı tehlikeye attım ben!”</span></p>

      <p class="paragraf-2" xml:lang="tr-TR"><span xml:lang="en-US">“Rozetini geri istiyorsun. Anladık.”</span></p>

      <p class="paragraf-2" xml:lang="tr-TR"><span xml:lang="en-US">Bulanık yanıt Yancy’ye bir politikacıyla konuştuğunu hatırlattı. “Ama ardından kocaman bir ‘ancak’ geliyor, değil mi?”</span></p>

      <p class="paragraf-2" xml:lang="tr-TR"><span xml:lang="en-US">“Ancak,” dedi Sonny Summers, “durum o kadar basit değil. Tamam, birinci sınıf polislik yaptın, kabul. Cesaret ister. Ciddiyim. Ama bana anlattıklarını… Basın açıklamasına koyamam.”</span></p>

      <p class="paragraf-2" xml:lang="tr-TR"><span xml:lang="en-US">“E, yani! Nereden çıktı şimdi basın açıklaması?”</span></p>

      <p class="paragraf-2" xml:lang="tr-TR"><span xml:lang="en-US">“Seni yine işe aldığım gün,” dedi şerif, “iyi bir açıklama gerekecek. Medyanın tartışmalı kişilik dediklerindensin sen. Bir de ha unutuldu ha unutulacak derken Bonnie’nin</span> <span class="char-style-override-2" xml:lang="en-US">Citizien</span><span xml:lang="en-US">’a konuşması…”</span></p>

      <p class="paragraf-2" xml:lang="tr-TR"><span xml:lang="en-US">“Mallory Meydanı’nı diyorsun.”</span></p>

      <p class="paragraf-2" xml:lang="tr-TR"><span xml:lang="en-US">“Hepsi, tümü,” dedi şerif neşesizce. “Bir kaçakla birlikteliğin falan.”</span></p>

      <p class="paragraf-2" xml:lang="tr-TR"><span xml:lang="en-US">“Nereden bilecektim yahu?”</span></p>

      <p class="paragraf-2" xml:lang="tr-TR"><span xml:lang="en-US">“Kundaklama olayının kabahatini tamamen sende bulanlar var. Sarhoş muhabbeti ama… Şu evi,” dedi Sonny Summers başıyla işaret ederek, “sırf pek değerli günbatımı manzaranı bozuyor diye Bonnie’ye yaktırdığını söyleyenler var.”</span></p>

      <p class="paragraf-2" xml:lang="tr-TR"><span xml:lang="en-US">“Saçmalık.”</span></p>

      <p class="paragraf-2" xml:lang="tr-TR"><span xml:lang="en-US">“Şimdi… O manyağı Oklahoma’ya yolluyoruz, tamam mı? Bir iki sene manşetlerden uzak durabilirsen seni tekrar işe alabilirim.”</span></p>

      <p class="paragraf-2" xml:lang="tr-TR"><span xml:lang="en-US">“Sen işi bırakıp savcılığa oynamayacak mıydın?”</span></p>

      <p class="paragraf-2" xml:lang="tr-TR"><span xml:lang="en-US">Summers kımıldandı. “Öyle yaparsam yeni şerife seni işe alınacaklar listesinin başına koymasını söylerim. Eski rütbenle… Bu arada duyduğuma göre, böcek devriyesinde yakıp yıkıyormuşsun. Tommy Lombardo, dehşet saçtığını söyledi.”</span></p>

      <p class="paragraf-2" xml:lang="tr-TR"><span xml:lang="en-US">“Bak sen.”</span></p>

      <p class="paragraf-2" xml:lang="tr-TR"><span xml:lang="en-US">“Lokanta teftişlerine tabancayla gidiyormuşsun. Doğru mu?”</span></p>

      <p class="paragraf-2" xml:lang="tr-TR"><span xml:lang="en-US">“Ciddiyet katıyor.”</span></p>

      <p class="paragraf-2" xml:lang="tr-TR"><span xml:lang="en-US">“Ama daha kimseyi vurmadın, değil mi? Fare falan?”</span></p>

      <p class="paragraf-2" xml:lang="tr-TR"><span xml:lang="en-US">“Henüz vurmadım.”</span></p>

      <p class="paragraf-2" xml:lang="tr-TR"><span xml:lang="en-US">“Vurmamaya çalış.”</span></p>

      <p class="paragraf-2" xml:lang="tr-TR"><span xml:lang="en-US">“Sağ ol. Hep baba gibi öğüt veriyorsun.” Zor tutuyordu kendini Yancy.</span></p>

      <p class="paragraf-2" xml:lang="tr-TR"><span xml:lang="en-US">“Sormam lazım,” dedi Summers. “Stripling’in öteki kolunu nerede bulmuşlar? Yani ilkinin başına gelen onca rezillikten sonra…”</span></p>

      <p class="paragraf-2" xml:lang="tr-TR"><span xml:lang="en-US">“Hey,” dedi Yancy, “hatırlarsan senin gizli emrine uyarak taşıyordum o kolu ben! Her şey öyle başladı zaten!”</span></p>

      <p class="paragraf-2" xml:lang="tr-TR"><span xml:lang="en-US">Şerif göz devirdi.</span></p>

      <p class="paragraf-2" xml:lang="tr-TR"><span xml:lang="en-US">“Sağ kol,” dedi Yancy, “teknenin kaza yaptığı yerin yakınlarında, denizde bulundu.” Yancy’nin attığı yerdi orası; ayrıntılarla şerifi sıkmak istemiyordu şimdi.</span></p>

      <p class="paragraf-2" xml:lang="tr-TR"><span xml:lang="en-US">“Kalanını köpekbalıkları yemiş, öyle mi? Eminler mi?”</span></p>

      <p class="paragraf-2" xml:lang="tr-TR"><span xml:lang="en-US">“En büyüklerden var oralarda, Sonny. Stripling’den kalan bir şey varsa ancak en sık ağla toplayabilirsin bu saatten sonra.”</span></p>

      <p class="paragraf-2" xml:lang="tr-TR"><span xml:lang="en-US">“İyi. Key West cinayet büroyu ararım. Phinney dosyasının kapanmasına sevineceklerdir. Yarına ortak basın toplantısı yaparız; cinayet zanlımız öldü falan filan.”</span></p>

      <p class="paragraf-2" xml:lang="tr-TR"><span xml:lang="en-US">Zanlı, zanlımız oluvermişti. Yancy mucize kavlinden dilini tutmayı başararak, “Sağ kol,” dedi, “ötekinin yanına gömülmek üzere Miami’ye yollanıyor. Tabutta yer çok, malum.” Ayarlamaları Caitlin Cox hallediyordu. Babasının sigorta parası için kimi araması gerektiğini sorunca Yancy telefonu yüzüne kapamıştı.</span></p>

      <p class="paragraf-2" xml:lang="tr-TR"><span xml:lang="en-US">Şerif şişesini yere bıraktı. “Pekala. Başka bir şey var mı?”</span></p>

      <p class="paragraf-2" xml:lang="tr-TR"><span xml:lang="en-US">“Kariyerim var. Özsaygım ve akıl sağlığım.”</span></p>

      <p class="paragraf-2" xml:lang="tr-TR"><span xml:lang="en-US">“Sabır.”</span></p>

      <p class="paragraf-2" xml:lang="tr-TR"><span xml:lang="en-US">“Gününü fare kakası sayarak geçirdin mi hiç sen?”</span></p>

      <p class="paragraf-2" xml:lang="tr-TR"><span xml:lang="en-US">Şerif yüzünü ekşitti. “Yeter ama.”</span></p>

      <p class="paragraf-2" xml:lang="tr-TR"><span xml:lang="en-US">Yancy daha sonrasında kayığına atlayıp denize açıldı. Oltasını almayı unutmuştu ama dert etmedi. Ensesini ısıtan güneşle yanaklarını okşayan tuzlu meltem yeterliydi. Bir süre dalıp kıyıdaki sazların arasında avlanan kocaman lacivert balıkçılı seyretti.</span></p>

      <p class="paragraf-2" xml:lang="tr-TR"><span xml:lang="en-US">Geri döndüğünde evinin önünde bekleyen FBI ajanlarını gördü. Devletten beklenmeyecek şıklıkta siyah bir 4x4’le gelmişlerdi. Yancy babasının, park bekçilerinin standart aracı yeşil pikapla dolaştığını hatırladı.</span></p>

      <p class="paragraf-2" xml:lang="tr-TR"><span xml:lang="en-US">“Beyler,” dedi iki ajana.</span></p>

      <p class="paragraf-2" xml:lang="tr-TR"><span xml:lang="en-US">Yancy kayığını durulamaya girişirken ajanlar Andros gezisini sordular. Ajan Strumberg, İç Güvenlik’ten gelen gümrük giriş-çıkış listesinde adına rastladıklarını söyledi. Yancy, federallerin harekete geçmedeki yavaşlığı yüzünden Stripling’i kontrol etmeye gittiğini anlattı.</span></p>

      <p class="paragraf-2" xml:lang="tr-TR"><span xml:lang="en-US">Ajan Liske tedbirsiz davrandığını söyledi. “Davayı tümden tehlikeye atabilirdin,” dedi. “Hamlemizi yapmaya çok ama çok yaklaşmıştık.”</span></p>

      <p class="paragraf-2" xml:lang="tr-TR"><span xml:lang="en-US">Ajan Strumberg, bombayı patlatırcasına fısıldayarak, Stripling’in kiraladığı uçağı Kolombiya’da bulduklarını açıkladı.</span></p>

      <p class="paragraf-2" xml:lang="tr-TR"><span xml:lang="en-US">Yancy gülmeye başlayınca ajanlar kaskatı kesildiler.</span></p>

      <p class="paragraf-2" xml:lang="tr-TR"><span xml:lang="en-US">“Nesi komik şimdi bunun?” dedi Ajan Strumberg.</span></p>

      <p class="paragraf-2" xml:lang="tr-TR"><span xml:lang="en-US">“Yakalamakta geç kaldınız şerefsizi,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Gör, bak nasıl yakalıyoruz,” dedi Ajan Liske.</span></p>

      <p class="paragraf-2" xml:lang="tr-TR"><span xml:lang="en-US">“Adamı çatlatırsınız siz.” Yancy musluğu kapadı, ellerini şortuna sildi. “Aradığınız zanlı, yani Bay Stripling öldü.”</span></p>

      <p class="paragraf-2" xml:lang="tr-TR"><span xml:lang="en-US">FBI ajanları birbirlerine bakarak sövdüler.</span></p>

      <p class="paragraf-2" xml:lang="tr-TR"><span xml:lang="en-US">Yancy iki ajanı eve davet edip birer buzlu çay ikram etti. Kendisi için buzluktan bir buzlu çubuk çıkardı. Ajanlar Stripling’in ölümünü bir parça akla ziyan bulmuşlardı. Strumberg çıkıp telefon etmek üzere araçlarına gitti. Yancy müzik açtı. Springsteen konseriydi çalan.</span></p>

      <p class="paragraf-2" xml:lang="tr-TR"><span xml:lang="en-US">Ajan Liske, Bruce Springsteen’i iki defa izlediğini söyleyerek Yancy’yi şaşırttı. “Clarence yokken grup aynı olmuyor,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Gene de iyi konsermiş.”</span></p>

      <p class="paragraf-2" xml:lang="tr-TR"><span xml:lang="en-US">“Tabanca… Dolu mu?” Mutfak tezgahında yatan Glock’u işret ediyordu.</span></p>

      <p class="paragraf-2" xml:lang="tr-TR"><span xml:lang="en-US">“Ruhsatım var,” dedi Yancy. “Rus mafyası Key West’te epey faal.”</span></p>

      <p class="paragraf-2" xml:lang="tr-TR"><span xml:lang="en-US">“Marihuana mı o?”</span></p>

      <p class="paragraf-2" xml:lang="tr-TR"><span xml:lang="en-US">Yarısı içilmiş bir cigaralık, evyenin hemen yanında duruyordu.</span></p>

      <p class="paragraf-2" xml:lang="tr-TR"><span xml:lang="en-US">“Tedavi amaçlı,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">Ajan Strumberg geri döndü. Kazayla ilgili Yancy’nin anlattıklarını onaylatmıştı. Eve Stripling’in cesedinin kimlik tanımlaması teknede yapılmıştı ve bulunan kopuk koldan alınan parmak izleri, Nick Stripling’den kaza sigortası dümeninden tutuklandığı sırada alınanlarla uyuşuyordu.</span></p>

      <p class="paragraf-2" xml:lang="tr-TR"><span xml:lang="en-US">“İnanılır gibi değil,” dedi Ajan Liske. “Tam yakalamak üzereyken ölmüş şerefsiz. Hem de daha önce öldüğüne inanmamız için planladığı şekilde!”</span></p>

      <p class="paragraf-2" xml:lang="tr-TR"><span xml:lang="en-US">“Ya,” dedi Ajan Strumberg.</span></p>

      <p class="paragraf-2" xml:lang="tr-TR"><span xml:lang="en-US">Tutuklayacak kimsenin kalmayışı çökertmişti ajanları. Yancy sıkıntılarını anlıyordu; sonuçta dava pek çok açıdan kendi davasıydı aynı zamanda. Moral düzeltmek adına, “Ensesindeydiniz,” dedi. “Nasılsa halledecektiniz.”</span></p>

      <p class="paragraf-2" xml:lang="tr-TR"><span xml:lang="en-US">Ajan Strumberg, Bahamalar Kraliyet Savunma Güçleri’ne Stripling’le ilgili ihbarı yetkili bir FBI görevlisinin yapmadığını hoşnutsuz bir vurguyla ilave etti.</span></p>

      <p class="paragraf-2" xml:lang="tr-TR"><span xml:lang="en-US">“Valla ben değildim,” dedi Yancy. “İsterseniz Key West polisine sorun. Tayfa cinayeti konusunda epey sıkı çalışıyorlardı.”</span></p>

      <p class="paragraf-2" xml:lang="tr-TR"><span xml:lang="en-US">“Neyse… Anlaşılan adamımız baskıya dayanamamış. Karısıyla birlikte, yeni teknesiyle kaçmayı planlıyorlarmış. BKSG, kaza gecesi kaçış provası yaptıkları kanısındaymış.”</span></p>

      <p class="paragraf-2" xml:lang="tr-TR"><span xml:lang="en-US">Yancy ajanlara gerçeği açıklamak için herhangi bir neden görmedi. “E, şimdi ne yapacaksınız?” dedi. “Ya da bir şey yapacak mısınız?”</span></p>

      <p class="paragraf-2" xml:lang="tr-TR"><span xml:lang="en-US">“Malvarlığının izini süreceğiz elbette,” dedi Ajan Liske. “Nassau’daki banka hesaplarından başlayarak.”</span></p>

      <p class="paragraf-2" xml:lang="tr-TR"><span xml:lang="en-US">“Artı, Andros’ta yaptırdığı tatil köyü var,” dedi Ajan Strumberg.</span></p>

      <p class="paragraf-2" xml:lang="tr-TR"><span xml:lang="en-US">“O taraftan fazla umutlanmayın,” dedi Yancy. “Stripling’in o işte gizli bir ortağı vardı. Adını bilmiyorum ama duyduğum kadarıyla finans çakalı Bay Street, avukatlarındanmış. Ağabeyi senatörmüş bir de… El koymaya, hacze falan kalkışırsanız mahkemelerde süründürür sizi.”</span></p>

      <p class="paragraf-2" xml:lang="tr-TR"><span xml:lang="en-US">FBI ajanları Yancy’nin önlerine koyduğu sorunu vakarla karşıladılar. Uzun süreli bir saha araştırmasına kalkışmadıkları sürece, ortalıkta herhangi bir sessiz ortak, herhangi bir sosyete avukatı bulunmadığını keşfedemezlerdi.</span></p>

      <p class="paragraf-2" xml:lang="tr-TR"><span xml:lang="en-US">“Gerçi Stripling henüz bina falan dikememişti,” dedi Yancy. “Birkaç ağaç kestirmiş, hepsi o.”</span></p>

      <p class="paragraf-2" xml:lang="tr-TR"><span xml:lang="en-US">“Paranın peşinden gitmek daha kolay,” diye mırıldandı Ajan Liske. Ajan Strumberg gönülsüzce onayladı.</span></p>

      <p class="paragraf-2" xml:lang="tr-TR"><span xml:lang="en-US">Ajanlar gider gitmez Yancy, Rocky Town’daki balıkçı büfesini arayarak bir mesaj bıraktı. Neville Stafford’a Yeşil Kıyı’ya yeniden yerleşebileceği haberini vermek için sabırsızlanıyordu.</span></p>

      <p class="paragraf-2" xml:lang="tr-TR"><span xml:lang="en-US">Rosa yediye doğru döndü. “Vitaminsiz kalmış görünüyorsun,” dedi.</span></p>

      <p class="paragraf-2" xml:lang="tr-TR"><span xml:lang="en-US">“Kalbim sağlam ama.”</span></p>

      <p class="paragraf-2" xml:lang="tr-TR"><span xml:lang="en-US">“Çek elini. Karnım aç benim.”</span></p>

      <p class="paragraf-2" xml:lang="tr-TR"><span xml:lang="en-US">Yancy’nin, Madeline’in düğün öncesi partisi için yeniden açılma raporu verdiği Stoney’nin Yeri’ne gittiler. Madeline, Yancy’yi gördüğüne sevindi; Pestov, kuşkusuz vatandaşlık durumundaki gelişmeden memnun, bu sefer kaçmadı. Mutlu çifte bir meyve sıkacağı hediye ettiler ya, esas hediye Charles Phinney’nin katilinin Bahamalar’da boğulduğu haberiydi.</span></p>

      <p class="paragraf-2" xml:lang="tr-TR"><span xml:lang="en-US">Madeline gözü yaşlı gülümserken, Pestov’un sevincinin katledilen genç tayfanın adalete kavuşmasıyla ilgisi yoktu. Nick Stripling tutuklanamadan dünya değiştirdiği için, istemeden başına koyduğu beş bin dolarlık ödülü ödemek zorunda kalmayacaktı.</span></p>

      <p class="paragraf-2" xml:lang="tr-TR"><span xml:lang="en-US">Emekli Komiser Yardımcısı Johnny Mendez ise karısının çene ameliyatı için parayı başka yerden bulmak zorundaydı artık.</span></p>

      <p class="paragraf-2" xml:lang="tr-TR"><span xml:lang="en-US">Yancy ile Rosa mezeler bile gelmeden kalkınca, Brennan pek bozulmuş pozlar takındı.</span></p>

      <p class="paragraf-2" xml:lang="tr-TR"><span xml:lang="en-US">Teftişlerden daima yüzü ak çıkan pizzacıya uğrayıp eve döndüler ve Yancy’nin kıçına sarı not kağıtları misali yapışıp duran, Rosa’nın yoga şiltesinin üstünde seviştiler.</span></p>

      <p class="paragraf-2" xml:lang="tr-TR"><span xml:lang="en-US">Duştan sonra Rosa, “Şerif işin için ne dedi?” diye sordu.</span></p>

      <p class="paragraf-2" xml:lang="tr-TR"><span xml:lang="en-US">“Sabret, dedi. Bir, belki iki sene.”</span></p>

      <p class="paragraf-2" xml:lang="tr-TR"><span xml:lang="en-US">“Haydi ya? Üzüldüm, Andrew.”</span></p>

      <p class="paragraf-2" xml:lang="tr-TR"><span xml:lang="en-US">“Pazartesi Ramrod’daki İtalyan lokantasına gidiyorum,” dedi Yancy. “Emekli bir deniz subayı… Yediğinden ne çıktığını hiç söylemeyeyim.”</span></p>

      <p class="paragraf-2" xml:lang="tr-TR"><span xml:lang="en-US">Kurulandı Rosa. “Jackson’daki bir pediatri kliniğine başvuruyorum. Vakti gelmişti.”</span></p>

      <p class="paragraf-2" xml:lang="tr-TR"><span xml:lang="en-US">“Hayda… Ne oldu?”</span></p>

      <p class="paragraf-2" xml:lang="tr-TR"><span xml:lang="en-US">“Çekemiyorum artık,” dedi Rosa. “Konuşabilen hasta istiyorum.”</span></p>

      <p class="paragraf-2" xml:lang="tr-TR"><span xml:lang="en-US">“Gene çocuk mu geldi?”</span></p>

      <p class="paragraf-2" xml:lang="tr-TR"><span xml:lang="en-US">“Ya… Servisin önüne fırlayıvermiş. On bir yaşında.”</span></p>

      <p class="paragraf-2" xml:lang="tr-TR"><span xml:lang="en-US">“Oy oy.”</span></p>

      <p class="paragraf-2" xml:lang="tr-TR"><span xml:lang="en-US">“Neyse… Gel, ayı seyredelim.”</span></p>

      <p class="paragraf-2" xml:lang="tr-TR"><span xml:lang="en-US">Dışarı çıkıp birbirlerine sarıldılar. Rosa’nın saçları hâlâ ıslaktı; Yancy’nin kollarına serin damlalar süzüldü. Gökyüzü berrak, hava durgundu ama Karayipler’in ötesinde yeni bir kasırga toplanmaya başlamıştı. Miami’deki hava raporcusu şimdiden Gerardo vaveylasına başlamıştı.</span></p>

      <p class="paragraf-2" xml:lang="tr-TR"><span xml:lang="en-US">Rosa, kasırganın Florida’ya yönelmesi halinde gelip yanında kalmak istediğini söyledi. “Kasırgada seks gibisi yok,” diye fısıldadı. “Aynı fikirde olsan iyi edersin.”</span></p>

      <p class="paragraf-2" xml:lang="tr-TR"><span xml:lang="en-US">“Aynı fikirdeyim.”</span></p>

      <p class="paragraf-2" xml:lang="tr-TR"><span xml:lang="en-US">“Ha, filmi getirdim.”</span></p>

      <p class="paragraf-2" xml:lang="tr-TR"><span xml:lang="en-US">“Nihayet.”</span></p>

      <p class="paragraf-2" xml:lang="tr-TR"><span xml:lang="en-US">Mutfağında sırtında tişörtle yalınayak mısır patlatan kadın manzarası Yancy’nin kariyer endişelerini kozmik bir açıdan görebilmesini sağladı. Pencereden Meksika Körfezi’ni ışıldatan hilal görünüyordu. Hayat fena değildi. Dedektif rozetiyle arasında sadece birkaç milyon hamamböceği duruyordu.</span></p>

      <p class="paragraf-2" xml:lang="tr-TR"><span xml:lang="en-US">“DVD çantamda,” dedi Rosa.</span></p>

      <p class="paragraf-2" xml:lang="tr-TR"><span xml:lang="en-US">Johnny Depp’in ilk korsanlı filmini kiralamıştı. İkisi de daha önce seyretmişti filmi. Maymunun çıktığı ve yakından göründüğü hareketli sahnelerden birinde Yancy filmi durdurdu. Birlikte yakından bakmak için ekranın dibine gittiler.</span></p>

      <p class="paragraf-2" xml:lang="tr-TR"><span xml:lang="en-US">“Driggs değil bence bu,” dedi Yancy.</span></p>

      <p class="paragraf-2" xml:lang="tr-TR"><span xml:lang="en-US">“Gençti ama o zaman. Tüyleri dökülmemişti hem.”</span></p>

      <p class="paragraf-2" xml:lang="tr-TR"><span xml:lang="en-US">“Şu dişlere bak… Psikopat resmen.”</span></p>

      <p class="paragraf-2" xml:lang="tr-TR"><span xml:lang="en-US">“Sakın,” dedi Rosa, “kahramanıma laf etmeye kalkma!”</span></p>

      <p class="paragraf-2" xml:lang="tr-TR"><span xml:lang="en-US">Ertesi sabah Kaptan Keith Fitzpatrick, çifti</span> <span class="char-style-override-2" xml:lang="en-US">Anam Ağlar IV</span><span xml:lang="en-US">’le balığa çıkardı. Yancy’nin katili yakalaması şerefine para istemedi kaptan. Rosa, kolları iyice ağrıyana kadar bir sürü balık tuttu. Yancy ise abartılı fiyatına aldırmadan aldığı yeni oltasıyla kocaman bir ton yakaladı.</span></p>

      <p class="paragraf-2" xml:lang="tr-TR"><span xml:lang="en-US">Akşamüzeri, balıkları kızartıp makul miktarda tekila yuvarladılar ve ne olur ne olmaz diyerek Gerardo’ya karşı hazırlık yaptılar. Güneş sazlıkların arasında kaybolurken kadife boynuzlu, yetişkin bir Key geyiği ortaya çıktı. Sessizce Evan Shook’un arazisine girdi. Rosa hayvanın zarafetine hayran kalmıştı.</span></p>

      <p class="paragraf-2" xml:lang="tr-TR"><span xml:lang="en-US">Yancy ise cep telefonunu çıkardı ve Neville’e yollamak üzere fotoğrafını çekti.</span></p>
    </div>
  </div>
</body>
</html>
