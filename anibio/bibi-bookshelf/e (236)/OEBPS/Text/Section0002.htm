<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 class="Stil1">2</h1>

    <div>
      <br />
    </div>

    <p class="MsoNormal" style="text-align:justify"><span style="font-size:10.0pt; font-family:&quot;Verdana&quot;,&quot;sans-serif&quot;">İnsan çok acı çektiği zaman öyle bir an geliyor ki, artık hiçbir şey hissetmez oluyor. Havada uçtuğumu, düşerken ayağımı korkuluğa nasıl vurduğumu biliyordum. Dilim de adeta üzerine zımpara çalınmış gibi pürüz pürüzdü. Beni attıkları yerde korkunç bir presin altında eziliyormuşum gibi yere yapışmış bir halde kaldım. Istırabın yeniden gelip beni kucaklamasını, kollarının arasına almasını bekliyordum. Elimde olmadan inlediğimin, dudaklarımın arasından çıkan acayip hırıltılarla soluduğumun da farkındaydım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Midemin bütün adaleleri bir gerilip bir büzülüyordu, kusmak istiyordum. Fakat kusacak kadar derman bulamıyordum kendimde. Yattığım yerde, Renzo gibi devlet içinde devlet olan, kanunu hiçe sayıp canlarının dilediklerini yapan ve buna rağmen en ufak bir suçlarının bile cezasını çekmeyen gangsterlere lanetler yağdırıyordum. Ah, birazcık dermanım olsaydı. Ve bir silâh geçirebilseydim elime.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Birden simsiyah bir bulut çöktü her yere, sonra bir an o zifiri karanlık dağılır gibi oldu, arkasından her yeri tekrar bir gece kapladı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Korkunç bir ızdırabın şafağında kimbilir kaçıncı bayılıştan sonra nihayet ayıldığımda başucumda biri duruyordu. Yüzümdeki toz toprağı siliyor, elleriyle başımı kucaklıyordu. Yumuşacık bir kadının vücudundan dağılan lâtif bir çiçek kokusu bir an genzimi yaladı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Zarif bir kadın sesi, durmadan: «Zavallı delikanlı! Zavallı delikanlı!» deyip duruyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Gözlerimi aralayarak baktım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Rüya mı görüyordum acaba?</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Karşımdaki kadın insanın daima hayal ettiği, gördüğü zaman hayran hayran ağzını açıp baktığı, fakat hiçbir zaman malik olamayacağını da bildiği cinsten bir kadındı. Emsalsiz bir güzellikteydi. Boynundan aşağı dökülen sarı saçları bütün vücudunu aydınlatan bir meşaleden farksızdı. Adı da Helen Troy'du. Yani Truvalı Helen. Ama aslına bakarsanız, Truvalı Helen onu görmeydi hasedinden çatlardı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ona: «Merhaba, Helen» demek istedim, kelimeler boğazımda kaldı. Dilim şişmiş, koskocaman ağzımın içini doldurmuştu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen Troy'u tanıyordum. Tanımayan var mıydı onu? Helen, Renzo'ya ait Hideavay Barı'nın en meşhur varyete yıldızıydı. Kocaman fotoğrafları şehrin her tarafını süslüyordu Helen'in. Ama "hatırıma her şey gelirdi de, bir gün başımı onun ellerinin arasına alıp dizine yatıracağı, beni tedaviye çalışacağı dünyada gelmezdi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Birdenbire patikanın nihayetinde ayak sesleri duyduk.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">İkimiz de bekledik. Helen hafifçe doğruldu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Gelen, barın dış kapısında bekleyen kapıcılardan biriydi. Kelen, ona «Bana biraz yardım et,</span> <span style="font-size:10.0pt;font-family:&quot;Verdana&quot;,&quot;sans-serif&quot;">Finney,»</span> <span style="font-size:10.0pt;font-family:&quot;Verdana&quot;,&quot;sans-serif&quot;">dedi. «Bu delikanlının başına bir iş gelmiş.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in,</span> <span style="font-size:10.0pt;font-family:&quot;Verdana&quot;,&quot;sans-serif&quot;">Finney</span> <span style="font-size:10.0pt;font-family:&quot;Verdana&quot;,&quot;sans-serif&quot;">diye hitap ettiği adam yanımıza geldi. Tam "karşımızda ellerini kalçalarına dayayarak durdu, sonra, Olmaz, manasında baş salladı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen ona hayretle bakakalmıştı.</span> <span style="font-size:10.0pt;font-family:&quot;Verdana&quot;,&quot;sans-serif&quot;">Finney</span> <span style="font-size:10.0pt;font-family:&quot;Verdana&quot;,&quot;sans-serif&quot;">devam etti '.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ben senin yerinizde olsam o herifi şuracığa bırakır, kendi yoluma giderdim. Aksi takdirde olmayacak işler gelebilir senin de başına. Ben burada Şeften başkasından emir almam. Başımın derde girmesini ise hiç istemem.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen birden kaskatı kesildi, sivri tırnakları kendi farkında olmadan omuzlarıma gömüldü. Canım adamakıllı acımıştı ama umurumda bile değildi. Helen'in elinde' can versem gözümü bile kırpmazdım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Renzo’nun da Allah belâsını versin.» dedi. «Domuz herif.» Bütün kiniyle yere tükürmüştü bu hakareti savururken. Sonra ağır ağır başını çevirdi, gözlerimin içine baktı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Renzo’mu koydu seni bu hale?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bir baş işaretiyle müspet cevap verdim ona. Konuşacak halim yoktu .</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O zaman Helen tekrar kapıcıya döndü. «Finney, git, arabamı getir. Bu delikanlıyı bir doktora götüreceğim.» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Helen, sana tekrar ihtar ediyorum. Aklını başına toplayıp buradan gitmezsen..»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— Kapat çeneni! Yoksa polise gidip çok şeyler anlatmasın! bilirim. Hele, gider de, morfin iğnesi yaptırdığını Federal ajanlara, ihbar edersem kıyamete kadar kendini kurtaramazsın. Nasıl, hoşuna gider mi bu iş?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Finney,</span> <span style="font-size:10.0pt;font-family:&quot;Verdana&quot;,&quot;sans-serif&quot;">bir an, zemberek gibi boşanıp Helen'in üzerine atlayacak ve onu tokatlayacak sandım. Elinin tersiyle ona şimşek gibi bir tokat savurmak istedi, fakat tam zamanında kendine hakim olmayı bildi; elini tuttu. Helen ise kılı kıpırdamamış, meydan okur gibi delice bakışlarla bakıyordu onun gözlerinin içine.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Finney</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Gidip arabayı getireyim.» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Gidince Helen toparlandı, sonra kolunu belime dolayıp var kuvvetiyle çekerek beni ayağa kaldırdı. Ayakta duracak takatim yoktu. Tekrar oracığa yığılmamak için ona dayanmak zorunda, kaldım. Bacaklarım tutmuyordu. Helen de benim kadar iri yapılıydı. Hatta o an benden çok daha kuvvetliydi. Ama Helen'in benimki gibi param parça olmuş yüzler görmeye alışkın olduğu da belliydi. Bu gibi sahneleri muhakkak sık sık görüyordu. Onun için bana gülümsemeye çalıştı. Ben de acıyla yüzümü kırıştırarak ona bir tebessümle mukabeleye çalıştım. Sonra birlikte, tökezlenerek patikadan ileriye yürümeye başladık.</span></p>
  </div>
</body>
</html>
