<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 class="Stil1">3</h1>

    <div>
      <br />
    </div>

    <p class="MsoNormal" style="text-align:justify"><span style="font-size:10.0pt; font-family:&quot;Verdana&quot;,&quot;sans-serif&quot;">Doktorun önüne çıktığım zaman ben de, Helen de yüzümün bir kavgada o hale gelmiş olduğunu söyledik. Doktor yüzümdeki' yaraları bereleri elinden geldiği kadar yamamağa çalıştı. Onların üzerine bir sürü flaster yapıştırdıktan sonra bir hafta kadar dışarı çıkmayıp evde istirahat etmemi, hafta sonunda da tekrar kendisine gelmeme bildirdi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Doktorun muayenehanesindeki aynaya bakınca kendi kendimden korkmuştum doğrusu. Ürkerek yüzümü aynadan öbür tarafa çevirdim. Ne yapsam yapayım, ne kadar hafif hareket edersem edeyim, en ufak bir harekette her tarafıma ağrılar, sancılar giriyordu. Renzo'yu düşündükçe hep onu gebertecek birinin çıkıp ona ağzının payım vermesi için içimden dualar edip duruyordum. Ah, o kuduz köpeğin gözlerin önünde gebertildiğini seyretmeği ne kadar istiyordum, inşallah, kime nasip olacaksa, onu gebertecek olan şöyle telâşsız, ağır ağır, zevkini çıkarta çıkarta gebertmeliydi o hergeleyi. O köpeği bir anda öldürmek yazık olurdu. Öldürttüğü sayısız insanların ne şekilde, nasıl kıvrana kıvrana can verdiklerini ona tattıra tattıra gebertmek lâzımdı keratayı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen yine bana yardım edip doktorun muayenehanesinden çıkmamı sağladı, sonra beni otomobile bindirdi. Arkamdan kapıyı kapatıp arabayı dolandı, direksiyon başına geçti. Ona oturduğum evin adresini verdim. Helen hiç konuşmadan arabayı çalıştırdı. Sonra onu evimin semtine doğru hızla sürmeye başladı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Çok geçmeden bizim sokağa geldik. Bu sokağın manzarası bir felâketti. Kamyonların gelip almadığı çöp teneklerinin içindekiler yaya kaldırımına dağılmış, etraf müthiş pis kokuyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen tecessüsle bana baktı «Bu sokakta mı oturuyorsun?» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Evet,» dedim. «Benim için yaptıklarınızın ötürü size ne kadar minnettarım, bilemezsiniz.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen ayni anda birde evimin kapısının üzerindeki KİRALIK ODALAR levhasını gördü. «Ailen de burada seninle beraber mi oturuyor?» diye sordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ailem falan yok benim.» dedim. «Kimsem yok dünyada. Burası pansiyondur. Oda oda kiraya verirler.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bir an Helen'in dudakları gerildi. O biçimli, o dizi dizi inci gibi bembeyaz dişleri göründü. «Seni burada yalnız başına bırakamam, delikanlı. Birinin sana bakması lâzım.» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Teşekkür ederim,» dedim. «Müsaade ederseniz?... »</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «itiraz falan dinlemem, ismin neydi bakayım?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Joe.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Peki, Joe. Bırak ta ben de bildiğim gibi hareket edeyim. Hayatta kimseye bir hayrım dokunmaz, ama bazen yufka yürekliliğim tutar, birkaç sevap işlerim.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">—</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Ah,</span> <span style="font-size:10.0pt;font-family:&quot;Verdana&quot;,&quot;sans-serif&quot;">bilseniz ne kadar... »</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Helen de bana.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Siz hayatımda tanıdığım insanların en kibarısınız. En kibarı ve en sevimlisi...»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra ona çok güzel olduğunu söyledim. İnsanın nadiren gördüğü, o alımlı, hafif meşrep kadınlarda bulunan cinsten bir güzellikti Helen'inki. O cins bir güzellikti güzelliği... Helen dünyaca meşhur o milyonluk revülerde oynayan yetmiş iki düvelin dilberleri gibi uzun boylu ve mahmur bakışlıydı. İnsanın hayretle, ağzının sularını akıta akıta seyrettiği, fakat evlenmeye veya evine götürüp ailesine takdime katiyen cesaret edemeyeceği tipte bir kadın. Öyle bir güzellik vardı Helen'de.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra iki saniye kadar bir zaman, yüzünde, bambaşka, ilkinden tamamen farklı, çok daha hürmete lâyık bir güzelliğin belli gibi olduğunu gördüm. Yepyeni bir insan olmuştu adeta. İlk defa açan bir çiçeğin ilâhi manzarasından farkı yoktu yüzündeki güzelliğin. Ve bana o çehreyle gülümsedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Joe.» Sesi ılık ve boğuktu. «Yıllar var ki, kimse bana bu kadar güzel bir sözü, bu derece duyarak söylemedi.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ağzım hâlâ ağrıdığı için ona dudaklarımla gülümseyerek mukabele edemedim bakışlarımla gülümsedim sadece.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Birden Helen'in çehresindeki ifadeye bir şeyler oldu. Yüzünün hatlarında bana yabancı, tecessüs dolu, biraz da muammalı bir bakış belirdi. Bana doğru eğildi sonra.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Birden o lâtif çiçek kokularını tekrar duydum. Arkasından da imkânsız bir şey oldu. Helen dudaklarını hafifçe dudaklarıma dokundurarak beni öptü, sonra geri çekilerek beni süzdü. Gözleri heyecanlı pırıltılarla doluydu şimdi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Çok tuhaf bir gençsin sen, Joe,» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra kontağı çevirip arabayı çalıştırdı, direksiyonu kırarak arabayı yaya kaldırım kenarından uzaklaştırdı, onu ağır ağır sürmeye başladı. Kapının tokmağına tutunarak bin güçlükle yattığım yerden doğrulmaya çalıştım. «Beni dinleyin. İnip evime gitmem lâzım, Helen,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Seni bu halle buralarda sokak ortasında bırakamam.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Peki, ama nereye götürüyorsun beni?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Kendi evime. Beraberce oraya gideceğiz. Seni bu hale o sefil Renzo koydu. Bunda yarı yarıya da kendimi kabahatli buluyorum.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sizin bir kabahatiniz yok ki. Renzo ile bütün ilişiğiniz sadece onun gece kulübünde çalışmaktan ibaret,»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «O</span> <span style="font-size:10.0pt;font-family:&quot;Verdana&quot;,&quot;sans-serif&quot;">mühim</span> <span style="font-size:10.0pt;font-family:&quot;Verdana&quot;,&quot;sans-serif&quot;">değil.</span> <span style="font-size:10.0pt;font-family:&quot;Verdana&quot;,&quot;sans-serif&quot;">Seni burada kendi haline terkedemem.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">—</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Ama bu</span> <span style="font-size:10.0pt;font-family:&quot;Verdana&quot;,&quot;sans-serif&quot;">yüzden bağınız belâya girecek, Helen.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen döndü, bana tatlı bir tebessümle baygın baygın baktı, «Başımın belâdan kurtulduğu var mı ki?» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Renzo'nun barında çalışan bir kadının başına belâ gelmez.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ben onu idare ederim, sen orasını merak ötme.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O anda hafifçe ürperdiğimi Helen de herhalde farketmiş olmalıydı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «O göbekli ayıyı parmağımın ucunda fırıldak gibi nasıl döndürdüğümü bilsen şaşırır kalırdın Joe.» Sonra sesinin tonu değişerek ilâve etti.. «Her zaman mümkün olmuyor bu, tabii.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Önünde durduğumuz apartman tam Helen'e lâyık bir yerdi.. Helen de o bir apartmanda taşlık bir bahçede boy atmış' zarif bir çiçekten farksızdı. Dairesi bir otelin en üst katandaydı. Hani şu şehrin en lüks semtinde on ikinci katta çimenlik bahçeleri olan terasına çıktığımız zaman bütün şehrin göz kırpışan ışıklarının. kana kana seyredebildiği cinsten terası olan bir daireydi burası» Ve terasından bakınca da bütün şehir ayaklar altındaymış gibi görünüyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen sırtımdaki bütün elbiselerle çamaşırları bir bir çıkarttı, beni soydu. Sonra kolumdan tutup yardım ederek beni banyonun kapısına kadar götürdü. Köpük dolu küvette yaralarım acımasın diye ağır ağır yıkanırken de Helen bana bir takım elbise buldu. Elbise bana biraz büyüktü ama çoktandır o derece' temizini giymemiştim. Kendi iç çamaşırlarımla gömleğimin üzerine o elbiseyi giydim, oturma odasına döndüm. Dünyalar benim olmuş gibiydi şimdi. Helen çay tepsisini getirdiği sırada büyük koltuğa kurulmuş bulunuyordum.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen Troy</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Truvalı Helen yani. Vay canına! Truvalı Helen böylesine güzeldi demek. İnsanın malik olmak için. en azından bir milyon, lirasına, ve bir milyon senesine mal olacak bir kadın... Halbuki! bir metelik ve bir saniye kaybetmeden onun yanı başındaydım ben.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Biraz daha iyice misin, Joe?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">—</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Eh,</span> <span style="font-size:10.0pt;font-family:&quot;Verdana&quot;,&quot;sans-serif&quot;">birazcık,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Konuşabilecek halin var mı? İstemiyorsan seni zorlamam, bilesin.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Anlatılacak fazla bir şey yok zaten.. Renzo, adam akıllı dövdü beni.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Kaç yaşındasın, Joe?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Pek fazla yüksek göstermek istemiyordum yaşımı. Onun için «Yirmi beş,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in yüzünde birdenbire yine aynen deminki ifade belirdi. O garip o normal yüz ifadesinden tamamen farklı olan hal. Yüzümün o anda sargılar içinde olmasına memnundum. Bu halimle yalan söyleyip söylemediğimi anlamak istese bile bir şey anlayamazdı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra «Peki, sen kaç yaşındasın, Helen?» dedim. "Ve sırıtarak baktım ona.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Otuzuma girmek üzereyim, Joe. Epeyi yaşlı sayılırım, değil mi?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne münasebet.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen ikide bir fincanını dudaklarına götürüyor, çayından bir iki yudum alıyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Nasıl oldu da Renzo'yu o kadar kızdırdın?» diye sordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O bahsi düşünmek bile ıstırap veriyordu bana.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Bu gece,» dedim.</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Hava</span> <span style="font-size:10.0pt;font-family:&quot;Verdana&quot;,&quot;sans-serif&quot;">henüz kararmıştı. Tanımadığım biri gelip bana beş dolar verdi. Onun karşılığında da birine bir mektup göndermeyi kabul edip etmeyeceğimi sordu. Seve seve "kabul ettim. Mektubun</span> <span style="font-size:10.0pt;font-family:&quot;Verdana&quot;,&quot;sans-serif&quot;">Mr.</span><span style="font-size:10.0pt;font-family:&quot;Verdana&quot;,&quot;sans-serif&quot;">Renzo'ya verilmesini istedi. Mektubu veren adam onu hiç vakit kaybetmeden Hideway Barı'na götürmemi söyledi. Hemen bara geldim. Önce dış kapıdaki adam beni İçeri bırakmak istemedi. Sonra öteki adamı, o</span> <span style="font-size:10.0pt;font-family: &quot;Verdana&quot;,&quot;sans-serif&quot;">Johnny</span> <span style="font-size:10.0pt;font-family: &quot;Verdana&quot;,&quot;sans-serif&quot;">denilen adamı çağırdı.</span> <span style="font-size: 10.0pt;font-family:&quot;Verdana&quot;,&quot;sans-serif&quot;">Johnny</span> <span style="font-size:10.0pt;font-family:&quot;Verdana&quot;,&quot;sans-serif&quot;">de beni içeriye soktu.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sonra?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sonra da Renzo beni dövmeye başladı.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne yazılıydı mektupta, hatırlıyor musun?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Hatırlamak mı?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Onun metnini ömrümün sonuna kadar unutmama imkân yoktu. O mektubu yazanın Renzo'ya yapacağını söylediği şeyleri yapmasını ömrümün sonuna kadar dört gözle bekleyecektim. Ve o adamın Renzo'yu geberttiği gün de hayatımın en mesut günü olacaktı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen’e</span> <span style="font-size:10.0pt;font-family:&quot;Verdana&quot;,&quot;sans-serif&quot;">döndüm.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">—</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">adında biri Renzo'ya kendisini temizleyeceğini haber veriyordu,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in dudaklarında bir an dalgın, fakat sert bir tebessüm belirip kaybolur gibi oldu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Renzo'ya öyle bir mektup yollayacak adamın gözü ve yumruğu pek olmalı,» dedi. Sonra ikimizden başka kimsenin</span> <span style="font-size:10.0pt;font-family:&quot;Verdana&quot;,&quot;sans-serif&quot;">du</span><span style="font-size:10.0pt;font-family:&quot;Verdana&quot;,&quot;sans-serif&quot;">yamayacağı kadar hafif bir sesle fısıldadı:«Öyle bir erkeğin kölesi olabilirdim.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Gözlerini gecenin karanlığının içine dikmişti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne dediniz?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Hiç bir şey demedim, Joe. Unut onu.» Dudaklarındaki o sert ifade birdenbire kayboldu, yerini tatlı bir tebessüm aldı. «Başka ne oldu?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Kalbim göğüs boşluğunun içinde o kadar şiddetle çarpmaya, başlamıştı ki, kaburga kemiklerimi parçalayıp göğüs kafesimden dışarı fırlayacakmış gibiydi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Bir aralık... kendi aralarında konuştular Renzo ile</span> <span style="font-size:10.0pt; font-family:&quot;Verdana&quot;,&quot;sans-serif&quot;">Johnny...</span> <span style="font-size: 10.0pt;font-family:&quot;Verdana&quot;,&quot;sans-serif&quot;">Vetter'i öldürmek için beni yem olarak kullanmayı kararlaştırdılar.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Seni mi?.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Elimle çenemde ağrıyan yeri okşayarak müspet bir baş işareti yaptım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen ağır ağır ayağa kalktı. Tıpkı bir kedi gibi. Müthiş bir hiddet ve asabiyet içinde olduğu belliydi. Fakat sinirlerinin ne derece gergin olduğunu anlamak için gözlerinin derinliklerine dikkatle bakmak lâzımdı. Finney'e baş eğdiren bakıştı bu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Nihayet Helen</span><span style="font-size:10.0pt;font-family:&quot;Verdana&quot;,&quot;sans-serif&quot;">«Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">ha!» diye mırıldandı kendi kendine.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu ismi daha evvel de işitmiş gibiyim.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Mektupta Cooley adında daha evvel ölen birinden de bahsediliyordu,» dedim. O sırada Helen'in sırtı dönüktü bana. Fakat «Cooley» adı geçer geçmez parlak ışıklarının altında omuz adaleleri birdenbire geriliverdi. Omuz başında başlayan adalelerin gerginliği sırtı boyunca ta kuyruk sokumuna kadar indi. Bacakları bile kaskatı kesildi. Fakat iri, yuvarlak ve uçları sivri sivri memelerinden başka kımıldayan tek hücre yoktu vücudunda.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Şimdi ikinci defa</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">ha!» diye tekrarladı.</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Vetter,</span> <span style="font-size:10.0pt;font-family:&quot;Verdana&quot;,&quot;sans-serif&quot;">Cooley'in arkadaşıydı.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Cooley'i tanır mıydın sen?» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in omuzları gevşedi, bir kutudan bir sigara alarak yaktı. Sonra gülümseyerek bana döndü. Otomobilde gördüğüm o eşsiz güzellik ifadesi tekrar çehresine dönmüştü.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Baygın bir sesle«Evet,» dedi. «Tanırdım. Hem de çok iyi.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Vay canına!»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen artık mevhum bir şahsa hitaben konuşuyormuş gibiydi. Odada bulunmayan birine hitap ediyordu şimdi. Her kelimesi kendi kendini yaralayan birer bıçak darbesiydi adeta. Ve bıçak her darbede biraz daha derine gömülüyordu. Nihayet nemlenir gibi oldu gözleri.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Çok iyi tanırdım, Cooley'i» dedi. «Cooley...» Sonra anlatmaya başladı. «Ona benzer bir erkek tanımamıştım altın gibi ezebilecek kadar kocaman elleri vardı.» Bir an mola verdi, sigarasından ağır ağır nefes çekti. «Ve öyle manalı bir sesi de vardı ki... İsterse güldürür, isterse ağlatırdı insanı. Bazen da hem ağlatır, hem güldürürdü.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra aynı dalgın tonla devam etti</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Üstelikte çok zeki bir erkekti. Renzo'ya sezdirmeden' onun kumar masalarından para sızdırmanın usullerini keşfetmişti. Ve istifade etmeyi de bildi o keşfinden. Bu arada Renzo'nun suratına gülüyor ve onun rulet masalarından kafası çalışan bir adamın dilediği kadar para kazanabileceğini de söylüyordu.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in gözlerinin köşelerinde minicik yaş tanecikleri birik meye başlamıştı; fakat bu taneler aşağıya süzülmedi; belki de bir gurur hissiyle toplandıkları yerde kaldı. Sonra</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Cooley'le bir gece tesadüfen bir yerde tanıştım,» diye anlatmaya başladı. «Ona benzer bir erkek tanımamıştım onunla karşılaştığım güne kadar. Harikulade bir şey oldu dostluğumuz. Ne yazık ki birbirimiz için yaratılmış değildik. Sadece bir tesadüf karşı karşıya getirmişti bizi. Cooley o sıralarda tanınmış bir şahsiyetin kızıyla nişanlı bulunuyordu.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen'in parmakları arasındaki sigaranın dumanı kıvrılarak dağıldı havada. Sonra o güzel çehre bir an duman bulutlarının, ardında kaybolur gibi oldu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ama onun nişanlı olmasına aldırmadım,» diye devam etti Helen. «Ve onu sevmeye de devam ettim.» Sigarasını asabi bir parmak hareketiyle halının üzerine attı, sonra topuğuyla ezdi. «Dilerim Allahtan, o Renzo köpeğini</span> <span style="font-size:10.0pt; font-family:&quot;Verdana&quot;,&quot;sans-serif&quot;">de Vetter</span> <span style="font-size: 10.0pt;font-family:&quot;Verdana&quot;,&quot;sans-serif&quot;">gebertsin!» diye dişlerini gıcırdattı. «Ahhh!</span> <span style="font-size:10.0pt;font-family:&quot;Verdana&quot;,&quot;sans-serif&quot;">Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">onu geberttiği gün hayatımın, eh büyük günü olacak.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra gözlerini ağır ağır yerden kaldırdı. Bir an karşılaştı bakışlarımız. Bu gözler şimdi yine berrak, yine metin ve bir an yine tecessüsle dolup taştı. Sonra metin bir ifade yeniden onları, doldurdu. «Anlaşılan Renzo'yu pek sevmiyorsun, Helen,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sualime cevap vermedi, başka bir sual sordu bana.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «İnsanları iyi tanır mısın, Joe?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ben de o suali cevapsız bıraktım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sen de</span> <span style="font-size:10.0pt;font-family:&quot;Verdana&quot;,&quot;sans-serif&quot;">insanları</span> <span style="font-size:10.0pt;font-family:&quot;Verdana&quot;,&quot;sans-serif&quot;">iyi</span> <span style="font-size:10.0pt;font-family:&quot;Verdana&quot;,&quot;sans-serif&quot;">tanırsın, değil</span> <span style="font-size:10.0pt;font-family:&quot;Verdana&quot;,&quot;sans-serif&quot;">mi, Joe?</span> <span style="font-size:10.0pt;font-family:&quot;Verdana&quot;,&quot;sans-serif&quot;">Oturduğum semt ahım şahım bir yer değil. Hayatın kirli taraflarım ve insanların iç yüzlerinin ne kadar çirkef olduğunu bilirsin. Bir bakıma talihli sayılırsın. Hayatı ve insanları gençken yakından tanımak fırsatım bulmuşsun çünkü. Vakit kaybetmemişsin onlar' tanımak için. Yüzüme iyi bak benim, Joe. Daha evvel de benim gibi kadınlar gördün, değil mi? Ben sağlam bir ayakkabı değilim. Dışarıdan bakınca eşi menendi olmayan bir kadın gibi görünürüm. Aslına bakarsan ciğerim beş para etmez. Çok şeyler söylerler etrafta benim hakkımda. Hepsi de doğrudur. Ama bu hale kendim istediğim için düşmüş değilim. Beni o it düşürdü çamura. O Renzo iti. Onunla karşılaştığım güne kadar yolumu çizmiş, hayatta çok iyi bir yol üzerinde yürüyordum. Bazı gençler beni eşi olmayan bir yıldız zannederler ama işin iç yüzünü bilmezler. Bir hayal âlemi içinde yüzerler. Benim zorla nelere boyun eğmeye mecbur kaldığımı ve kimlerle düşüp kalkmaya mecbur bırakıldığımı bilmez hiçbiri. Namuslu insanlar da benimle tanışmak istemezler. Onun için namussuzlarla düşüp kalkmak zorundayım ben de. Beni tanıyanlar da hakkımda bildiklerini başkalarının bilmesini istemezler.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Böyle kötü şeyler söyleme, Helen.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Şu geçen on iki sene içinde altın kalpli sadece iki insanla tanıştım. Birincisi Cooley'di.» Helen gülümseyince gözlerinden taşan nefret hissi bir anda dağılıverdi. «İkincisi de sensin. Sen benim iç yüzümü bilsen de mühim değil. Öyle değil mi? Senin dünyaya metelik verdiğin yok; değil mi?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Hayatımda senin gibi bir kadına rastlamadım, Helen.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Biraz daha konuş bakayım.» Dudaklarındaki tebessüm yüzüne biraz daha yayılmıştı bunu söylerken.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne diyeyim, bilemiyorum ki. Çok güzelsin. Ama gerçek ten çok güzelsin. Sonra kibarsın. Fevkalâde biçimli bir vücudun...»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen «Bu kadar kâfi!» diye bir kahkaha attı. Gırtlaktan gelen, boğuk, mesut bir kahkahaydı bu. Tam ona yakışan bir kahkaha. «Çayını bitir bakayım.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Çayımı unutmuştum bile. Onu bir nefeste dikip içtim. Sıcak sıvı yanaklarımın iç tarafındaki yarıkları ve kesikleri kavurdu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Helen...» dedim. «Ben artık evime döneyim. Renzo, beni senin kurtardığını haber alırsa öfkesinden deliye döner. Senin de başına iş açmayayım durup dururken.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Benim</span> <span style="font-size:10.0pt;font-family:&quot;Verdana&quot;,&quot;sans-serif&quot;">kılıma</span> <span style="font-size:10.0pt;font-family:&quot;Verdana&quot;,&quot;sans-serif&quot;">bile dokunamaz, o, Joe.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Homurdandım. Helen devam etti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ve bundan sonra senin de kılına dokunamaz, Joe. İçeride bir yatak var. Git, yat o yatakta. Bu gece lüzumundan fazla konuştuk. Deliksiz bir uykuya ihtiyacın var.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ertesi sabah Helen'den evvel uyandım. Gözlerimi açtığımda arka üstü yatmaktan sırtıma ağrılar girmişti. Kafamda da öyle müthiş bir zonklama vardı ki, başımı yastığa zor değdirebiliyordum. Karyolanın başucundaki saate bir göz attım. Yediyi yirmi geçiyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bir tekmeyle yorganları bir kenara fırlatıp kalktım, çabuk çabuk giyindim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Telefon oturma odasındaydı. Kulaklığı çıt sesi bile çıkarmadan telefonun üzerinden aldım. Numarayı çevirdikten sonra bekledim. Mümkün olduğu kadar hafif bir sesle «Alo?» dedim, sonra öbür uçtan Nick'i istedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bir dakika sonra da telefon başına geldi</span> <span style="font-size:10.0pt;font-family:&quot;Verdana&quot;,&quot;sans-serif&quot;">Nick.</span> <span style="font-size:10.0pt;font-family:&quot;Verdana&quot;,&quot;sans-serif&quot;">Kabaca «Alo?» dedi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ben Joe, Nick,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Nick</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Hey, koca herif,» dedi. «Nerelerdesin? Seni bulacağım diye Allahın belâsı mahallede girmediğim delik kalmadı. Hemen buraya gelmezsen</span> <span style="font-size:10.0pt; font-family:&quot;Verdana&quot;,&quot;sans-serif&quot;">Gordon</span> <span style="font-size:10.0pt; font-family:&quot;Verdana&quot;,&quot;sans-serif&quot;">pasaportunu verecek eline. Zaten: adamlardan iki kişi daha gelmedi.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Çeneni kapat da beni dinle şimdi,» dedim. «Başım dertte.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Başının dertte olduğunu bilmeyecek ne var.</span> <span style="font-size:10.0pt;font-family: &quot;Verdana&quot;,&quot;sans-serif&quot;">Gordon</span> <span style="font-size:10.0pt;font-family: &quot;Verdana&quot;,&quot;sans-serif&quot;">dedi ki...»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Benim Gordon'u falan düşündüğüm yok şimdi. Patron kimin umurunda. Hiç bu sabah bizim evin civarında dikkatini çeken birini gördün mü?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Telefonun beri başından onun bu sualimin üzerinde kafa patlatarak düşündüğünü görür gibiydim. Nihayet</span> <span style="font-size:10.0pt;font-family:&quot;Verdana&quot;,&quot;sans-serif&quot;">Nick</span> <span style="font-size:10.0pt;font-family:&quot;Verdana&quot;,&quot;sans-serif&quot;">konuştu</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sabah caddenin tam arka tarafında bir otomobil duru yordu.» dedi. «içinde biri de vardı galiba.» Sonra ilâve etti: «Evet, evet. Tamam. Bir dakika bekle. Bir yabancı bu sabah bizim kocakarıya bir şeyler soruşturup duruyordu. Ben o sırada ayakta uyukluyordum. Bir ara senin ismin de çalındı kulağıma. Senden bahsediyorlardı galiba.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ciddî mi söylüyorsun?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Evet. Hem senin neyin var, Joe? Başına bir iş mi geldi?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">—</span> <span style="font-size:10.0pt;font-family:&quot;Verdana&quot;,&quot;sans-serif&quot;">«Şimdi</span> <span style="font-size:10.0pt;font-family:&quot;Verdana&quot;,&quot;sans-serif&quot;">sana he</span><span style="font-size:10.0pt;font-family:&quot;Verdana&quot;,&quot;sans-serif&quot;">r şeyi</span> <span style="font-size:10.0pt;font-family:&quot;Verdana&quot;,&quot;sans-serif&quot;">telefonda anlatamam. Gordon'a</span> <span style="font-size:10.0pt;font-family:&quot;Verdana&quot;,&quot;sans-serif&quot;">hasta</span> <span style="font-size:10.0pt;font-family:&quot;Verdana&quot;,&quot;sans-serif&quot;">olduğumu söyle, onu atlatıver. Olur mu?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Lâf! Herif yutar mı hastalık numarasını? Daha iyisi, polisin seni tıktığını söylerim, olur biter. O hastalık mazeretinden gına geldi herife artık. Bu işe gireli daha kaç gün oldu ki, hastalık numarası yapmaya kalkışıyorsun?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Neyse Joe, uzatma lâfı. Nasıl mümkünse öyle idare etmeye çalış vaziyeti. Yalnız bir şeyler söyle Patron'a muhakkak. Ben yine telefon ederim.» Kulaklığı hafifçe yerine koyarak geri döndüm. Herhalde zannettiğimden daha fazla gürültü yapmış olmalıydım. Çünkü Helen uyanıp kalkmış, yatak odası kapısının eşiğinde duruyordu. Çok, hoştu. Altından bir güzellik ilahesinin heykelini andırıyordu o haliyle... Her an açılmaya hazır, parlak renkli bir gül goncasından farkı yoktu Helen'in.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne oluyor, Joe? Bir şey mi var?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ondan gerçeği saklamaya kalkışmakta mana yoktu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Biri evimi gözetliyormuş. Bu sabah da gelmiş, pansiyoncu kadından beni sormuşlar.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Korkmaya mı başladın yoksa?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Tabii, korkuyorum. Korkmamak için insan budala olmalı. Boynum kırılmış bir halde, cesedimin bir bataklığın meçhul bir köşesine atılmasını istemem. Renzo denilen o herif delinin biri. Bir kere gözü döndü mü eline geçirdiği insana neler yapmaz.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen sakindi «Biliyorum,» dedi. Sonra farkında olmadan elini hafifçe dudaklarının üzerinde geçirdi. «Haydi, gel, birkaç lokma bir şeyler atıştıralım, Joe,» dedi.</span></p>
  </div>
</body>
</html>
