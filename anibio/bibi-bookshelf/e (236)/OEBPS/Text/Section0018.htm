<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 class="Stil1">12</h1>

    <div>
      <br />
    </div>

    <p class="MsoNormal" style="text-align:justify"><span style="font-size:10.0pt; font-family:&quot;Verdana&quot;,&quot;sans-serif&quot;">&nbsp; Ford'u münasip bir yere gizleyip inmiş, sonra bara doğru karanlıklar içinden sine sine yaklaşmıştım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Şimdi de ağaçların arasına gizlenmiş, bekliyordum.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Çok geçmeden Renzo'nun adamları sökün etmeye başladı bardan. Beş dakikalık bir zaman zarfında tam sekiz kişi saydım bardan çıkan. Hepsi de ayni arabaya doldular. Nihayet araba çalıştı, sonra otomobil hareket etti, az ilerden döndü, taşlık yolun üzerinden, ağır ağır uzaklaştı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Arabanın stop lâmbalarının ışıkları çok uzaklarda gözden kaybolana kadar sığındığım yerde kımıldamadan bekledim. Onun üzerine gizlendiğim yerden çıktım, barın kapısının önündeki basamaklardan çıktım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O saatte çok tuhaf bir manzarası vardı barın. İçerisi insanın tüylerini ürpertecek kadar ıssızdı. Hayaletlerle dolu harap bir konaktan farkı kalmamıştı şimdi</span> <span style="font-size:10.0pt;font-family:&quot;Verdana&quot;,&quot;sans-serif&quot;">Hideaway</span> <span style="font-size:10.0pt;font-family:&quot;Verdana&quot;,&quot;sans-serif&quot;">barının... İnsan hangi tarafa dönüp baksa biraz evvel orada içki içmiş olanların hayaletini görecekmiş gibi bir his duyuyordu, içinde...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Aralık kapıdan içeri girdim, loş vestiyerin önüne doğru birkaç adım attım, sonra durdum, bütün dikkatimle etrafa kulak kabarttım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Üst katta biri öksürdü. Sonra yine derin bir morg sessizliği çöktü etrafa.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Herşey oraya ilk gelişimdeki gibi cereyan ediyordu... Fakat ilk seferinde</span> <span style="font-size:10.0pt;font-family:&quot;Verdana&quot;,&quot;sans-serif&quot;">Johnny</span> <span style="font-size:10.0pt;font-family:&quot;Verdana&quot;,&quot;sans-serif&quot;">oraya zorla, ite kaka sokmuştu beni. Halbuki bu defa beni iteleyen kakalayan yoktu içeri girmem için...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra bir dakika daha durup</span> <span style="font-size:10.0pt;font-family:&quot;Verdana&quot;,&quot;sans-serif&quot;">Hideaway</span> <span style="font-size:10.0pt;font-family:&quot;Verdana&quot;,&quot;sans-serif&quot;">barının iç teşkilâtını hatırlamaya çalıştım. Merdiveni ve üst kattaki uzun, dapdaracık koridoru hatırladım. Sonra o koridorun nihayetindeki kalın meşe kapı hatırıma geldi. Evet, meşeden bir kapı olacaktı o koridorun nihayetinde. Gayet kaim, sağlam bir kapı...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Yürüdüm. Beş adımda üst kata çıkan merdivenin alt başına, geldim. Etraf yine karanlık, yine sessizdi. Çıt yoktu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Merdiveni çıkmaya başladım. Bir dakika sonra onun en üst başına gelmişti. Sonra koridordan tarafa döndüm. Koridorun nihayetindeki meşe kapının altından dışarıya ışık sızıyordu. İçimde en ufak bir korku olmadığı halde yine de koltuğunun altına sıkıştırdığım kutuyu farkında olmadan biraz daha sıkıştırdım. Sonra nihayetteki kapıya doğru daha ağır adımlarla yürümeye başladım. Yarım dakika sonra kapının önüne gelmiştim. Hiç duraklamadım, onu itip içeriye girdim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">İçerisi gün gibi aydınlıktı. Girince durdum, bir an parlak ışıklardan kamaşmış olan gözlerim oraya alışana kadar bekledim, sonra ileriye baktım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo, tam karşımda, masanın gerisindeki koltuğa kurulmuş, oturuyordu. Yüzünde pis bir sırıtış vardı. Dudaklarında da çok garip bir tebessüm oynuyordu. Beni kapana kıstırdığını zanneden, budala yerine koyup nihayet faka bastırdığım zanneden bir insanın tebessümüydü bu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bakışlarımı etrafta gezdirdim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen odanın bir köşesine yığılmış, eliyle bir yanağını oğuşturuyordu. Perişan vaziyetteydi. Üzerindeki elbise beline kadar yırtılmıştı. Öteki eliyle de dışarı fırlamış göğüslerini örtmeye çalışıyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu sırada da tirtir titriyordu. Gözlerinde inanılmaz bir dehşet ifadesi vardı. Benzeri olmayan bir dehşet ifadesiydi bu...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo'ya gelince...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O hâlâ pis pis sırıtmaya devam ediyordu. Ayı yapılı, pehlivan vücutlu, şişko Renzo!... Sefih Renzo!... Aşağılık Renzo!... Bayağının bayağısı Renzo!...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Koltuğunun altındaki kutuyu görünce dudaklarındaki tebessüm suratına biraz daha yayılmış, iğrenç bir gülüş halini almıştı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ne biçim bir it olduğunu çok iyi biliyordum karşımdaki herifin. Hayatı boyunca kimbilir kaç kişinin kanma girmiş ve buna rağmen bir gün bile hapis yatmadan her cinayetten yakasını kurtarmanın yollarını bulmuştu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Şimdi de beni ilk defa görüyormuş gibi tepeden tırnağa pis pis tebessüm ederek süzüyordu. Sonra konuştu:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Delikanlı, bakıyorum, uzun bir yolculuğa çıkacakmış gibi giyinmişsin,» dedi alaylı alaylı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Evet,» dedim. «Bu seferki yolculuğum biraz uzun sürecek.» .</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Halbuki artık böyle elbiselere hiç ihtiyacın olmayacak senin. Boşuna vakit harcamışsın iki dirhem bir çekirdek giyinmek için.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bunu söylerken dudaklarındaki sırıtış daha da gerilmişti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ama benim artık aldırış ettiğim yoktu onun söylediklerine. Başımı çevirmiş, gözlerinde garip bakışlarla bana bakmakta olan Helen'i süzüyordum.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ne o, Helen?» dedim. «Şaşırttı mı yoksa seni sözlerim? Bana başka bir gözle bakmaya, beni başka bir insan gibi mi görmeye başladın yoksa?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu sözlerim de bayağı arttırmıştı Helen'in şaşkınlığını... Ve hayretinden konuşacak halde değildi. Hiç konuşmadan, sadece başını «Evet» der gibi salladı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Helen,</span> <span style="font-size:10.0pt;font-family:&quot;Verdana&quot;,&quot;sans-serif&quot;">göründüğüm</span> <span style="font-size:10.0pt;font-family:&quot;Verdana&quot;,&quot;sans-serif&quot;">kadar</span> <span style="font-size:10.0pt;font-family:&quot;Verdana&quot;,&quot;sans-serif&quot;">genç</span> <span style="font-size:10.0pt;font-family:&quot;Verdana&quot;,&quot;sans-serif&quot;">olmadığımı</span> <span style="font-size:10.0pt;font-family:&quot;Verdana&quot;,&quot;sans-serif&quot;">sana</span> <span style="font-size:10.0pt;font-family:&quot;Verdana&quot;,&quot;sans-serif&quot;">söylememiş miydim?» dedim. «Benim sadece görünüşüm gençti. Demek beni gerçekten yirmi beş, yirmi altı yaşlarında bir genç zannediyordun? »</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bunu söyledikten sonra da kendimi tutamayıp bir kahkaha koyuverdim. Renzo o kahkahayı duyunca bir tuhaf oldu. Dudaklarındaki sırıtış birdenbire silinmişti. Ama oralı olmadım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Yine Helen'e hitaben konuştum:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «O yirmi beş yaşın üzerine bir on yaş daha koysan belki yine de yaşımı eksik tahmin etmiş olacaksın. Güzelim,» dedim. «Ziyanı yok. Sen yine halime bakarak beni delikanlı farzetmeye devam et. Çünkü sen bir delikanlıya âşık olmuşsun.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu sözlerimin üzerine Renzo yerinden kalktı. Ağır ağır... Tıpkı cüssesine kolayca hâkim olamayan dev yapılı bir canavar gibi... Kan dökmeye hazırlanan ellerini açmış, bir bana, bir Helen'e bakıyor, parmakları açılıp kapanıyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Arayan bulur,» diye homurdandı birdenbire. «Sizler de aradınız, belâlarınızı bulacaksınız. Elele verip beni mahvetmek istediniz. Enayi yerine koydunuz beni. Beni mahvetmenize ramak kaldı. Sizin yüzünüzden şöhretimden oldum, nüfuzumu kaybettim. Sizin yüzünüzden neredeyse beş parasız kalacak, mahvolacaktım.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ama şimdi ne olacak, biliyor musunuz?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo diliyle dudaklarım ıslattı. Gömleğinin altında adalelerinin oynamaya başladığını hissediyordum. Başımla hafif bir işaret yaptım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo kendinde olmadığı için işaretimi farketmemişti. Fakat Helen ne demek istediğimi gayet iyi anlamıştı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Dişlerimi sıkarak Renzo'ya baktım:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Şimdi çok şeyler olacak, Ayı,» dedim. «Hem de öyle şeyler olacak ki apışıp kalacaksın. Senin hatır ve hayalinden bile geçmeyen şeyler olacak.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Elimdeki kutuyu yere fırlattığım gibi bir tekmeyle top gibi uzağa yolladım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo o hareketimi görünce döndü masanın arkasından çıkarak bizden tarafa birkaç adım attı. Ne yaptığının kendi bile farkında değildi artık. Karşısında yalnız beni görüyordu. Herhalde o anda, kendi iktidarından, yıkılmaya yüz tutmuş çetesinden başka bir şeyi düşünemiyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Yerdeki kutu, daha doğrusu o kutunun içindeki zehir kendisine eski iktidarını iade edecekti. Ben ise ona bir tekme atmıştım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Ağır ol biraz, Renzo,» dedim. «Acele etme. Biraz dur da etrafa kulak kabart. Kulakların duyuyorsa belki bir şeyler işitirsin.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu sözlerim üzerine bir an duralar gibi oldu. Başını yana çevirdi. Sonra sanki çok uzaklardan gelen bir sesi dinliyormuş gibi kulak kabarttı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Uzaktan uzağa motosiklet ve otomobil sesleri geliyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu arada çok uzaklardan gittikçe kuvvetlenen devriye arabalarının alarm düdükleri de duyulmaya başlamıştı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra birdenbire silâh sesleri gelmeye başladı. Yağmurlu geceyi birdenbire cehenneme çeviren silâh sesleri...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra bir anda müthiş bir kâbus her şeyi birdenbire avuçlarının içine alıverdi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Motosiklet sesleri, alarm düdükleri, ölüm saçan Thompson’ların ve tabancaların sesleri... Bütün bu kan kusan sesler birbirlerine karışmış, dışarısını bir anda ana baba gününe döndürmüştü...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O zaman başımı çevirip Renzo'ya baktım. Halinde tuhaf bir değişiklik vardı. Onun içinde de ayni hercümerç baş göstermişti anlaşılan... Gözlerinde donuk bir parıltı, ölüm isteyen, kan isteyen kudurmuş bir insanın bakışlarında görülen cinsten bir parıltı belirmişti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ağzının iki köşesi de köpü</span><span style="font-size:10.0pt;font-family:&quot;Verdana&quot;,&quot;sans-serif&quot;">k</span><span style="font-size:10.0pt;font-family:&quot;Verdana&quot;,&quot;sans-serif&quot;">lenmişti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo'nun bütün vücudu gerilmiş ve bana doğru çevrilmişti. Artık bir tek gayesi vardı: Öldürmek. Vakit geçirmeden öldürmek...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Ve öldürmek, oracıkta yoketmek istediği tek insan da bendim. Hedefi olan ben... Daha doğrusu herkesin hedefi olan ben.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Halbuki ben hiç istifimi bozmuyordum. Helen'e baktım:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Kalk, yanıma gel, Helen,» dedim.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen doğrularak bana yaklaştı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">O zaman cebimden bir zarf çıkararak kendisine verdim. Sonra ceketimi sırtımdan çıkarıp eğildim, onun omuzlarını örttüm.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen ceketimin önünü iki yandan çekerek göğüslerinin üzerini örtünce bakışlarına biraz durgunluk geldi. Korkusu biraz olsun hafifledi.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Barın</span> <span style="font-size:10.0pt;font-family:&quot;Verdana&quot;,&quot;sans-serif&quot;">yan</span> <span style="font-size:10.0pt;font-family:&quot;Verdana&quot;,&quot;sans-serif&quot;">tarafında bir kapı olacak,» diye devam ettim. «Çoktandır kullanılmayan, eski yola açılan bir kapı Oradan dışarı çık. Onun önünde bir araba bekliyor. Arabada da uzun boylu, iri yapılı biri olacak. Adamımdır. Onu göreceksin, fakat yüzünü görmenle unutman bir olacak. Onu gördüğünü bile unutacaksın. Bu zarfı o adama ver. İçinde bir rapor var. Onu Şefe ulaştırsın. Bundan sonra yapılması gereken bir şey olursa ben kendisiyle temasa geçerim. Ona söyle. Ben kendisini aramadan katiyen o beni aramaya kalkışmasın. Sonra yan kapının önünde bekleyen arabaya bin Motoru çalıştır. Araba rölântide olsun, beni bekle. Buradan çıkarken biraz acele çıkacağım. Ona göre hazırlıklı ol. Anlaşıldı mı?»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Evet, Joe.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen hâlâ gördüklerine, duyduklarına inanamıyormuş gibiydi...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo ise ağır ağır, tekrar bize doğru ilerlemeye başlamıştı. Neler düşündüğünü anlamak için de yüzüne bir defacık olsun bakmak kâfiydi, Kollarını ve onların uçlarındaki iri güdük parmaklarım orangutan kolları ve elleri gibi açmıştı iki yanında.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Sonra bir hamlede fırladı, kaçmayayım diye kapıyla benim arama girdi, yolu kesti.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Yüzünde tamamen şeytani bir ifade belirmişti şimdi...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Dışarıda ise polis düdükleri ve silâh sesleri tempolarını her anı biraz daha arttırıyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo sırıtıyordu:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Bu sefer Vetter de seni kurtaramayacak,» diye dişlerini gıcırdattı. «Seni geberteceğim! Ve kimse de seni kurtaramayacak.. Ve bütün hayatım boyunca yapmış olduğum en zevkli iş olacak» Ondan sonra da sarışının işini bir saniyede görürüm. O kaltağın hesabını görmekte geç bile kaldım. Zaten adamım</span> <span style="font-size:10.0pt;font-family:&quot;Verdana&quot;,&quot;sans-serif&quot;">Weber</span> <span style="font-size:10.0pt;font-family:&quot;Verdana&quot;,&quot;sans-serif&quot;">bana Gulley'in Birahanesinin dışında erkete beklerken karanlıkta bir sarışının gezindiğini gördüğünü söylediği zaman bana oyun oynayanın kim olduğunu anlamıştım. Ama ikinizin de saati geçti artık. Burada imdadınıza yetişecek bir</span> <span style="font-size:10.0pt;font-family:&quot;Verdana&quot;,&quot;sans-serif&quot;">Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">de yok.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Hiç istifimi bozmuyordum. Ayakta, bacaklarımı iki yana açmış, gözlerinin içine sırıtarak baktım.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Baklayı çıkarmak zamanı gelmişti artık.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Sen bana iyi baksana, Renzo,» dedim. «</span><span style="font-size:10.0pt;font-family:&quot;Verdana&quot;,&quot;sans-serif&quot;">H</span><span style="font-size:10.0pt;font-family:&quot;Verdana&quot;,&quot;sans-serif&quot;">atırlı</span><span style="font-size:10.0pt;font-family:&quot;Verdana&quot;,&quot;sans-serif&quot;">y</span><span style="font-size:10.0pt;font-family:&quot;Verdana&quot;,&quot;sans-serif&quot;">ormusun? Buraya ilk gelişimde sana bir mektup getirmiştim. O mektupta neler yazılıydı? Sıranın sana da geleceği ve leşinin yere serileceği, değil mi? Herhalde unutmuş olamazsın o mektupta, yazılı satırları.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo,</span> <span style="font-size:10.0pt;font-family:&quot;Verdana&quot;,&quot;sans-serif&quot;">ayni tehditkâr tavırla homurdandı:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Unutur muyum hiç? Ama şu anda bana hiçbir zararın dokunamaz. Üzerinde silâh taşıdığını söyleyemezsin, çünkü silâhsız gezdiğini gayet iyi biliyorum. Silâh taşıyan adamın kokusunu da kırk yıllık yoldan alırım ben. Bu sefer yaş tahtaya bastın! Sıfırı tüketeceksin bu defa. Dedim ya, seni bu sefer kurtaracak bir</span> <span style="font-size:10.0pt;font-family:&quot;Verdana&quot;,&quot;sans-serif&quot;">Vetter</span> <span style="font-size:10.0pt;font-family:&quot;Verdana&quot;,&quot;sans-serif&quot;">de yok artık.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Zerre kadar heyecana kapılmıyordum. Onun söylediklerini hiç duymamış gibi konuştum:</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Hiç, kanına girdiğin, bu dünyadan ötekine yolladığın insanları bir kerecik olsun düşündüğün oldu mu, Renzo?» dedim«Eroine alıştırıp mahvettiğin insanlar bir kerecik olsun hatırına geldi mi? O zehire bir kere el sürenlerin hepsi de ağır ağır kahredici bir ölüme sürüklenirler. Sana ait eroini çalanların ömürleri ise daha kısa oluyor. Çok daha seri bir ölümle ölüyorlar. Ve iki şekilde ölümün arasında da fazla bir fark yok. Zira sonunda hepsi de senin elinle gidiyorlar ölümlerine.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Bu sözlerim üzerine meraklanmıştı. Sözlerimin arkasından ne geleceğini merak ediyordu bayağı. Ayakta hücuma hazırlanan bir goril gibi durmuş, burnundan soluyarak beni dinliyordu.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Eroine alıştırıp ta mahva sürüklediğin binlerce insanın ölümlerinin suçunu taşıyorsun omuzlarında, Renzo,» diye devam ettim. «Bizim memlekette katillere ne yaparlar, bilir misin? Gözlerinin yaşma hiç bakmaz, şıpınişi asarlar. Belki sence garip bir adalet bu ama tedavisi tesirlidir. Çok hayırlı sonuçlar verir. Sonra bazen kanun idamı hakkeden adamı sehpaya yollamak için de bambaşka, hiç alışılmadık, garip vasıtalar kullanır. Denenmemiş metotlar dener. Tıpkı Federal Büronun bu işte beni kullandığı gibi... Evet, her çareye baş vurur, çok garip usulleri de denerler, ve sonunda muhakkak hedeflerine ulaşırlar... Sana getirdiğim o ilk mektubu hatırlasana...»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo donakalmıştı olduğu yerde.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Şimdi onunla aramda beş adımlık bir mesafe ya var, ya yoktu. Sonra şaşkınlıktan gözleri faltaşı kadar açıldı. Kulaklarına inanamadığına kalıbımı basardım. Gözleri hayretten fincan kadar irileşmişti. Başımı çevirip Helen'e baktım. Onun gözleri de ayni irilikte açılmıştı şaşkınlıktan...</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">— «Helen, sen buralarda daha fazla oyalanma,» dedim.. «Çabuk çık, git buradan. Talimatımı da unutma.»</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Helen</span> <span style="font-size:10.0pt;font-family:&quot;Verdana&quot;,&quot;sans-serif&quot;">birden yerinden fırladı. Renzo’nun müdahalesine vakit bırakmadan, kaşla göz arasında odadan fırlamıştı. Kapı arkasından kapandı.</span></p>

    <p class="MsoNormal" style="text-align:justify;text-indent:7.1pt"><span style="font-size:10.0pt;font-family:&quot;Verdana&quot;,&quot;sans-serif&quot;">Renzo ise gözlerini gözlerimden ayırmıyordu. Bana hamle etmeden evvel vaziyet almak üzere iki adım geri çekildi. Vücudu bir yay gibi gerilmişti. Ondan atik davranmazsam işim tamamdı iki dakika sonra...</span></p>
  </div>
</body>
</html>
