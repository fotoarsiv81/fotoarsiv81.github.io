<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<meta content="text/html; charset=utf-8" http-equiv="Content-Type"/>
		<title>Mutlu Ölüm</title>
		<link href="main.css" rel="stylesheet" type="text/css"/>
	</head>
	<body id="biography">
		<div class="author html5_section">
				<p>ALBERT CAMUS, 1913 yılında Cezayir’de dünyaya geldi. Cezayir Üniversitesi’nde sürdürdüğü felsefe öğrenimini sağlık nedenleriyle yarıda bıraktı. 1938’de Paris’e gitti, ilk yapıtları <em>Tersi ve Yüzü</em> ve <em>Düğün </em>bu dönemde yayımlandı. Edebiyat dünyasına asıl girişini, 1942’de yayımlanan <em>Yabancı </em>adlı romanı ve <em>Sisifos Söyleni </em>başlıklı felsefi denemesi belirledi. Birbirini tamamlayan bu iki yapıtta, varoluşçu izler taşıyan “saçma” felsefesini geliştirdi. <em>Başkaldıran İnsan, Yaz</em>, <em>Sürgün ve Krallık </em>isimli eserleriyle hem edebiyat hem de düşünce alanlarında yetkinliğini kanıtladı. <em>Mutlu Ölüm </em>ve <em>İlk Adam </em>adlı romanları ölümünden sonra yayımlandı. 1957’de Nobel Edebiyat Ödülü’ne değer görülen ve bugün XX. yüzyıl edebiyat ve düşünce dünyasının en önemli adlarından biri kabul edilen Albert Camus, 1960 yılında bir araba kazasında yaşamını yitirdi.</p>
		</div>
		<div class="translator html5_section">
				<p>RAMİS DARA, 1953’te Manisa’da doğdu. Atatürk Üniversitesi Fransız Dili ve Edebiyatı Bölümü’nü bitirdi, Uludağ Üniversitesi’nde yüksek lisans yaptı. 1977-81 yıllarında Fransızca öğretmenliği, 1981-85 yılları arasında radyo metin yazarlığı yaptı. 1986-2000 yılları arasında Uludağ Üniversitesi Eğitim Fakültesi’nde öğretim görevlisi olarak çalıştı. 1993-99 yılları arasında Yeni Biçem dergisini çıkardı, 2000’den bu yana Akatalpa dergisini çıkarıyor. <em>İç Sızıları</em> (1985), <em>Şiir Çünkü Şiir</em> (1988), <em>Edebiyatçı Aydın Değildir</em> (1998) ve <em>Kırık Amfora </em>(1999) başlıklı deneme-eleştiri kitaplarıyla çeşitli alanlarda başka bazı kitapları da bulunan Dara, Camus’nün <em>Düğün</em>, <em>Yaz, Mutlu Ölüm</em> ve <em>Yolculuk Günlükleri</em>’ni çevirdi.</p>
		</div>
	</body>	
</html>