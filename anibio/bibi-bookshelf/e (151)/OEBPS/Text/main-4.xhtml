<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre2">‘Ben de ondan endişeleniyorum,’ dedi Peder Christopher gülümseyerek, ‘ama inanıyorum ki Tanrı bir şeyler ayarlayacaktır.’ Sırıtan rahip, ölmediği ve böğürtlenlerle dolu çalıların yanında, Eylül güneşinin altında ata bindiği için mutluydu. Şafak söktükten ve sığınmacılar Harfleur’dan zorla çıkarıldıktan sonra, Rouen yolunda, yeni boynuzlan çıkmış, göz kamaştıran bir geyik gördüler. Hook bunun iyiye işaret olduğunu düşünüyordu, kurumuş bir karaağacın kuru ve siyah dallarına bakan Peder Christopher ise ağacın kötü bir işaret olduğuna karar verdi. ‘Kırlangıçlar erken ayrılıyor.’ dedi.</p>

  <p class="calibre2">‘Bu kötü bir kış olacağını gösteriyor,’ dedi Hook.</p>

  <p class="calibre2">‘Hayır, Hook, bu yazın bittiğini gösteriyor. Beraberinde umutlarımızın da. Biz de bu kırlangıçlar gibi gideceğiz.’</p>

  <p class="calibre2">‘İngiltere’ye geri mi döneceğiz?’</p>

  <p class="calibre2">‘Hayır, hayal kırıklığına,’ diyen rahip üzüntülüydü. ‘Kralın çok borcu var ve ödeyemiyor. İngiltere’ye zafer kazanarak dön-seydi, sorun olmayacaktı.’</p>

  <p class="calibre2">‘Biz kazandık, peder,’ dedi Hook, ‘Harfleur’u aldık.’</p>

  <p class="calibre2">‘Bir geyiği öldürmek için bir av köpeği sürüsü harcadık,’ dedi Peder Christopher, ‘üstelik orada,’ derken doğu tarafım gösterdi, ‘çok daha fazla sayıda av köpeği var.’</p>

  <p class="calibre2">Av köpeği sürüsünün bir kısmı öğle sularında göründü. Önde yürüyen sığınmacılar nehrin yanındaki bir çayırlıkta durmuş, kalan sığınmacılar etraflarını sarmıştı. Sığınmacıların yürümesini engelleyen şey, karşılarına çıkan düşman atlıları idi, surlarla çevrili bir şehrin kapısına giden yolun önünü kapatmışlardı. Şehir halkı olan biteni surlardan izliyordu. Düşmanın tek bir sancağı vardı, beyaz bir bayrak üzerinde uzun pençelerini açmış kırmızı, çift başlı bir kartal. Fransız askerler savaşa gider gibi giyinmişlerdi, cilalanmış zırhları cüppelerinin altından parlıyordu, ancak pek azı miğfer takmış, takanlar da siperliklerini örtmüşlerdi, belli ki savaşmayacaklarını düşünüyorlardı. Hook, yüz kişiden fazla olduklarını düşündü, buraya imzaladıkları ateşkes mütarekesinin koşulları dahilinde, sığınmacıları almak için gelmişlerdi. Sığınmacılar Rouen’e götürülecekti. ‘Yüce Tanrım,’ dedi Peder Christopher, rüzgarın kaldırıp indirdiği bayraktaki kartalı görmüştü. ‘Bu mareşal,’ diye açıklayan Peder Christopher istavroz çıkardı.</p>

  <p class="calibre2">‘Mareşal mi?’</p>

  <p class="calibre2">‘Jean de Maingre, Boucicault Lordu, Fransız Mareşali,’ dedi Peder Christopher. İsim ve unvanları yavaşça söyleyen rahibin sesinden, adama duyduğu hayranlık belli oluyordu.</p>

  <p class="calibre2">‘Hiç duymadım, peder,’ dedi Hook gülerek.</p>

  <p class="calibre2">‘Fransa’yı deli bir adam yönetiyor,’ dedi rahip, ‘dükler ise genç ve dikkafalı, ama düşmanımız bir mareşale sahip ve mareşal çok korkulacak bir adamdır.’</p>

  <p class="calibre2">İngiliz birliğine önderlik eden Sir John Cornewaille’in silah arkadaşı Sir William Porter, mareşali karşılamak için atını döndürürken, mareşal de Sir William’a doğru atını mahmuzladı. Büyük bir savaş atma binen Fransız, uzun boylu bir adamdı, Sir John ile konuşurlarken İngiliz askere tepeden bakıyordu. Uzaktan onları izleyen Hook, birlikte gülüştüklerini duyar gibi oldu. Sonra, Sir William’in baş hareketiyle davet edilen Fransız Mareşali, İngiliz birliğine doğru atını sürdü. Fransız halkı görmezden gelen mareşal, yavaşça piyadelerden ve okçulardan oluşan birliğin yanma gitti.</p>

  <p class="calibre2">Mareşalin kafasında miğfer yoktu. Saçları koyu kahverengiydi, oldukça kısa kesilmişti. Yanlara doğru kırlaşan saçlarının çevrelediği vahşi yüzü, Hook’u ürküttü. Köşeli suratında duygusuz bir ifade vardı. Yüzünde yaralar ve kaynamış kemikler bulunan mareşal, savaşlarda darbeler almış, ancak yenilmemişti. bir savaşçıya, bir askere ait olan sert yüzündeki kahverengi gözleriyle atlara ve askerlere bakıyor, ne durumda olduklarını kestirmeye çalışıyordu. Ağzı kapalıydı, dudaklarının birleştiği yerdeki çizgi, yüzüne ciddi bir ifade veriyordu, ancak Peder Christopher’ı gördüğünde birden gülümsedi. Hook bu gülümseyişte, askerlerin sadakat ve zafere ilişkin örnek alabileceği bir adam gördü. ‘Savaş atına binen bir rahip!’ dedi mareşal muzipçe. ‘Biz rahiplerimize yaşlı kısrak veririz, savaş atı değil!’</p>

  <p class="calibre2">‘Biz İngilizlerin çok savaş atı vardır, majesteleri,’ diye yanıtladı Peder Christopher, ‘bir kısmım Tanrı’nın adamlarına da verebiliyoruz.’</p>

  <p class="calibre2">Mareşal beğenen gözlerle Lucifer’a baktı. ‘Güzel at,’ dedi, ‘kimin atı?’</p>

  <p class="calibre2">‘Sir John Cornewaille’in,’ diye cevap verdi rahip.</p>

  <p class="calibre2">‘Ya!’ diyen mareşal memnun olmuştu. ‘Sir John’a saygılarımı iletin lütfen! Onu Fransa’da görmekten ötürü memnun olduğumu ve İngiltere’ye güzel anılarla dönmesini umduğumu söyleyin. Yakında güzel anılarla dönecek.’ Mareşal, Peder Christopher’a gülümsedi, sonra dönüp ilgiyle Hook’a baktı, zırhını ve yayını gördü. Çelik eldivenli elini uzatan mareşal, ‘Yayınızı alma şerefini verir misiniz?’ dedi.</p>

  <p class="calibre2">Peder Christopher dediklerini anlamadığı belli olan Hook’a tercüme etti, ancak Hook yanıt vermedi, çünkü ne yapması gerektiğinden emin değildi. ‘Ona yayını ver, Hook,’ dedi Peder Christopher, ‘önce kirişini tak.’</p>

  <p class="calibre2">Hook büyük yayını kılıfından çıkardı, ucunu sol ayağının üzerine koydu, üst kertiğe düğüm attı. Bazen yayın kirişini takarken, silahı canlanıyormuş gibi gelirdi. Mareşal hâlâ elini uzatıyordu, Hook yayı mareşale verdi.</p>

  <p class="calibre2">‘Büyük bir yay,’ dedi Boucicault.</p>

  <p class="calibre2">‘Gördüğüm en büyük yaylardan biri,’ dedi Peder Christopher, ‘sahibi de güçlü bir okçu.’</p>

  <p class="calibre2">Mareşalin arkasında bir düzine Fransız askeri vardı, hepsi de birkaç metre öteden mareşalin yayı sol eline almasını ve sağ eliyle kirişini çekmesini izliyordu. Yayı çekmenin ne kadar güç olduğunu gören mareşal kaşlarını kaldırmış, takdir eden gözlerle Hook’a bakıyordu. Tekrar elindeki yaya baktı, tereddüt ediyordu, sonra kirişte olmayan bir ok varmış gibi yayı kaldırdı. Bir nefes alıp kirişi bıraktı.</p>

  <p class="calibre2">İngiliz okçular gülümseyerek olanları izliyordu, böyle bir yayı ancak eğitimli bir okçunun sonuna kadar çekebileceğini biliyorlardı. Mareşalin çektiği kiriş yarıya kadar gidip durdu, Boucicault kirişi tekrar kavrayıp dudağına değene kadar çekti. Hook, Fransız’ın yüzünde zorlandığını gösteren ifadeyi görüyordu, ancak Boucicault’un işi bitmemişti. Hafifçe yüzünü ekşitip kirişi tekrar çekti, kiriş sağ kulağına kadar gitmişti, sonra kirişi tam çekili bir şekilde tutup, tek kaşını kaldırarak Hook’a baktı.</p>

  <p class="calibre2">Hook kendini tutamadı, gülüyordu. Birden İngiliz okçular da Fransız mareşale tezahürat etmeye başladılar. Kirişi yavaşça bırakıp Hook’a yayını geri veren mareşalin yüzünde, aldığı hazzı belli eden bir ifade vardı. Hook tebessüm ederek yayı aldı ve eyerinin üzerinde hafifçe eğilerek mareşali selamladı. ‘İngiliz,’ dedi Boucicault, ‘al!’ deyip Hook’a bir para fırlattı, sonra da gülümsemeye devam ederek alkış tutan askerlerin yanından atıyla geçti.</p>

  <p class="calibre2">‘Söylemiştim,’ dedi Peder Christopher gülümseyerek, ‘gerçek bir askerdir.’</p>

  <p class="calibre2">‘Cömert bir asker,’ diyen Hook paraya bakıyordu. Bir şilin büyüklüğündeki para altındı, muhtemelen bir yıllık maaşına eşitti. Altını, içinde okçuları ve kirişlerin olduğu keseye koydu.</p>

  <p class="calibre2">‘İyi ve cömert bir asker,’ dedi Peder Christopher, ‘senin düşmanın olacak biri değil.’</p>

  <p class="calibre2">‘Ben de değilim,’ diyen bir ses araya girdi. Hook dönüp baktığında mareşalin arkasındaki askerlerden birinin Sire de Lanfe-relle olduğunu gördü, eyer başına yaslanmış, Hook’a bakıyordu. Hook’un serçe parmağı olmayan sağ eline baktı, yüzünde bir gülümseme belirdi. ‘Damadım oldun mu?’</p>

  <p class="calibre2">‘Hayır, efendim,’ diyen Hook, Lanferelle’i Peder Christopher’a tanıttı.</p>

  <p class="calibre2">Fransız askeri tehlikeli gözlerle rahibe baktı. ‘Hastalanmışsınız, peder.’</p>

  <p class="calibre2">‘Evet,’ dedi Peder Christopher.</p>

  <p class="calibre2">‘Yoksa bu Tanrı’nın takdiri mi? Kralınızın günahları karşılığında ordunuzu cezalandırmış olabilir mi?’</p>

  <p class="calibre2">‘Günah mı?’ diye sordu peder nazikçe.</p>

  <p class="calibre2">‘Evet, buraya gelmekle işlediği günah,’ diyen Lanferelle eyerinin üzerinde doğruldu. Saçları yağdan simsiyah olmuş, gümüş kaplamalı kılıç kemerini çevrelediği beline kadar iniyordu. Oldukça yakışıklı yüzü güneşten kapkara olmuştu, gözleri olduğundan daha parlak görünüyordu. ‘Gene de umarım Fransa’da kalırsınız, peder.’</p>

  <p class="calibre2">‘Bu bir davet mi?’</p>

  <p class="calibre2">‘Öyle!’ Lanferelle beyaz dişlerini göstererek gülümsedi. ‘Kaç askeriniz var şimdi?’</p>

  <p class="calibre2">‘Askerlerimiz kumsaldaki kum taneleri kadar çok sayıda, gökyüzündeki yıldızlar kadar sayısız ve Fransız bir kaltağı ısıran pireler kadar çok.’</p>

  <p class="calibre2">‘Ancak o kadar da tehlikeli,’ diyen Lanferelle, pederin sözlerinden etkilenmemişe benziyordu. ‘Kaç kişisiniz? On binden az mı? Duyduğuma göre kralınız hasta askerleri geri gönderiyormuş, doğru mu?’</p>

  <p class="calibre2">‘Askerleri gönderiyor,’ dedi rahip, ‘çünkü istediklerimizi yapabileceğimiz kadar askerimiz var.’</p>

  <p class="calibre2">Hook, Lanferelle’in nasıl olup da hasta askerlerin gönderildiğini bildiğini merak etti, sonra Fransız casusların Harfleur’u izlemiş olabileceklerine kadar verdi.</p>

  <p class="calibre2">‘Kralınız takviye de getiriyor,’ dedi Lanferelle, ‘ama kaç askerin yıkık surları koruması için Harfleur’da kalması gerekecek? Bin mi?’ Lanferelle tekrar gülümsedi. ‘Çok küçük bir ordu, peder.’</p>

  <p class="calibre2">‘En azından savaşabiliyor,’ dedi Peder Christopher, ‘sizin ordunuzsa Rouen’de pinekliyor.’</p>

  <p class="calibre2">‘Ama bizim askerlerimiz,’ dedi Lanferelle, sesi birden ciddileşmişti, ‘gerçekten de Parisli bir kaltağı ısıran pireler kadar çok.’ Atın yularını topladı. ‘Umarım burada kalırsınız, peder, ve bitlerin İngiliz kanıyla nasıl beslendiğini görürsünüz.’ Başıyla Hook’a işaret etti. ‘Melisande’ye saygılarımı ilet. Başka bir şey daha ilet.’ Arkasına döndü. ‘Jean! <span class="calibre4">Venez!’</span> Harfleur’daki ormanlıkta Melisande’ye boş gözlerle bakan donuk yüzlü uşak, Lanferelle’in emriyle cüppesini çıkardı. Sire de Lanferelle üzerinde güneş ve şahin olan giysiyi alıp katladı ve Hook’a attı. ‘Savaş olursa,’ dedi, ‘Melisande’ye bunu giymesini söyle. Onu koruyacaktır. Ölümü beni üzer. İkinize de iyi günler.’ Son sözlerini söyleyip mareşalin ardından gitti.</p>

  <p class="calibre2">Ertesi gün bulutlar toplanmaya başladı, denizi üzerinde yoğunlaşıp Harfleur’un üzerinde kasvetli bir örtü halini aldı. Okçular hasar görmüş surları onarmakla meşguldü, İngiltere’den duvarcılar gelene kadar idare etmesi için keresteden çitler yapıyorlardı. Askerler hastalanmaya devam ediyor, yıkık dökük sokaklar lağım kokuyordu. Şehrin lağım kanalı bir kez daha serbest kalan Lézarde nehrine dökülüyor, bütün liman pislik kokuyordu.</p>

  <p class="calibre2">Kral veliahdı düelloya davet etti, yüz yüze savaşacaklar, kazanan deli Kral Charles’tan Fransa tacını alacaktı. ‘Kabul etmez,’ dedi Sir John Cornewaille. Sir John, okçuların yeni çiti desteklemek için yere kazık yerleştiren okçuları izlemek için gelmişti. ‘Veliaht tembel şerefsizin tekidir, Henry’miz ise bir savaşçı. Kurdun domuz yavrusuyla dövüşmesi gibi bir şey olur bu.’</p>

  <p class="calibre2">‘Peki ya veliahd dövüşmeyi kabul etmezse, Sir John?’ diye sordu Thomaz Evelgold.</p>

  <p class="calibre2">‘İngiltere’ye döneriz herhalde,’ dedi Sir John mutsuz bir ifadeyle. Bütün ordu böyle düşünüyordu. Günler kısalıyor, hava soğuyordu, yakında güz yağmurları başlayacaktı, bu da savaşma döneminin bittiğini gösteriyordu. Henry savaşmaya devam etmek istese dahi, ordusu çok küçük, Fransız ordusu ise çok büyüktü. Deneyimli kimseler, bu koşullar altında savaşmanın aptallık olacağını söylüyordu. ‘Altı yedi bin askerimiz daha olsaydı,’ dedi Sir John, ‘onların lanet burunlarından kan getirebilirdik, ama öyle olmayacak. Bu pislik çukurunu koruması için garnizonu burada bırakıp yurda döneceğiz.’</p>

  <p class="calibre2">Destek birlikleri gelmeye devam ediyordu, ancak ölen ya da hastalanan askerlerin yerini alabilecek kadar çok değillerdi. Tekneler yeni gelenleri kokuşmuş limana bırakıyor, teknelerden inenler hayret içinde yıkılmış surlara bakıyorlardı. ‘Çoğumuz yakında eve dönecek,’ dedi Sir John adamlarına, ‘yeni gelen askerler Harfleur’u koruyabilirler.’ Tatsız konuşuyordu, öfkeli ve üzgündü. Harfleur’un teslim olması ne harcadıkları parayı ne de kaybettikleri askerleri telafi etmelerine yetiyordu. Sir John bundan fazlasını istiyordu, söylentilere göre kral da istiyordu, ancak diğer bütün dükler, piskoposlar, lordlar, kontlar ve yüzbaşılar, kralın İngiltere’ye dönmesi gerektiğini söylüyordu.</p>

  <p class="calibre2">‘Başka şansımız yok,’ dedi Thomas Evelgold bir akşam Hook’a. Lordlar savaş konseyine gitmiş, hırslı kralın kafasına gitmeleri gerektiğini sokmaya çalışıyorlardı, ordu da konseyden çıkacak kararı bekliyordu, güzel bir akşamdı, batmakta olan güneş limanda uzun gölgeler oluşturuyordu. Hook ve Evelgold <span class="calibre4">Le Paon’un</span> dışındaki bir masada oturuyorlar, İngiltere’den gelen birayı içiyorlardı, zira Harfleur’daki bütün bira fıçıları yok olmuştu. ‘Eve dönmemiz lazım,’ diyen Evelgold, belli ki Aziz Martin Kilisesi’nin yanındaki belediye binasında tartışmaya devam ettikleri hararetli konuyu düşünüyordu.</p>

  <p class="calibre2">‘Belki garnizonda kalırız?’ dedi Hook.</p>

  <p class="calibre2">‘Tanrım, hayır!’ diyen Evelgold haç çıkardı. ‘Fransızların o kocaman ordusuyla karşı karşıya kalmak mı? Bu şehri hiç uğraşmadan geri alırlar! Üç günde kazıklarımızı yıkar, sonra da buradaki herkesi öldürürler.’</p>

  <p class="calibre2">Hook yanıt vermedi. Limanın dar girişine yanaşmakta olan gemiyi seyrediyordu. Geminin sereninin ve yüksek kulelerinin üzerinde martılar uçuşuyordu. <span class="calibre4">‘Kutsal Ruh,’’</span> diyen Evelgold, gemiye işaret etti.</p>

  <p class="calibre2"><span class="calibre4">Kutsal Ruh</span> yeni bir gemiydi, orduyu işgal sırasında desteklemek için kralın parasıyla yapılmıştı, ancak şimdi tek görevi hasta askerleri İngiltere’ye geri götürmekti. Rıhtım gittikçe yaklaşıyordu. Hook güvertesindeki adamları görebiliyordu, ancak geminin bir önceki seferinde getirdiği askerler kadar çok değillerdi; bunların Harfleur’a gelen son destek ekibi olduğunu düşündü.</p>

  <p class="calibre2">‘Buraya bin beş yüz gemiyle geldik,’ dedi Evelgold, ‘ama geri dönmek için bu kadarına ihtiyacımız olmayacak.’ Acı bir kahkaha attı. ‘Ne kadar boşa harcanmış bir yaz oldu.’ Güneş <span class="calibre4">Kutsal Ruhlun</span> kulelerindeki yaldız kaplamalarına vuruyordu. Güvertedeki yolcular sahile bakıyordu. ‘Normandiya’ya hoş geldiniz,’ dedi Evelgold. ‘Kadının seninle İngiltere’ye dönecek mi?’</p>

  <p class="calibre2">‘Evet.’</p>

  <p class="calibre2">‘Evleneceksiniz sanıyordum.’</p>

  <p class="calibre2">‘Sanırım evet, evleneceğiz.’</p>

  <p class="calibre2">‘Bu işi İngiltere’de yapın, Hook.’</p>

  <p class="calibre2">‘Neden İngiltere?’</p>

  <p class="calibre2">‘Çünkü orası Tanrı’nın ülkesi, burası gibi lanet bir yer değil.’ Yüzbaşılar ve piyadeler yeni gelenlerden kendi birliklerine ait olanlar olup olmadığını görmek için rıhtıma gelmişlerdi. Lord Slayton’ın yüzbaşısı William Snoball da onlardan biriydi. Medeni bir şekilde Hook’a selam verdi. ‘Seni burada gördüğüme şaşırdım, Efendi Snoball,’ dedi Hook.</p>

  <p class="calibre2">‘Niçin?’</p>

  <p class="calibre2">‘Sen buradayken kim yardımcı oluyor?’</p>

  <p class="calibre2">‘John Willets. Bensiz her şeyi halledebilir. Üstelik Lord majesteleri de gelmemi istedi.’</p>

  <p class="calibre2">‘Deneyimli olduğun içindir,’ diye araya girdi Evelgold.</p>

  <p class="calibre2">‘Tabii o da var,’ dedi Snoball, ‘bir de göz kulak olmamı istedi, yani şeye,’ duraksadı, ‘biliyorsunuz.’</p>

  <p class="calibre2">‘Sir Martin mi?’ diye sordu Hook. ‘Tanrı aşkına, onu niye gönderdi buraya?’</p>

  <p class="calibre2">‘Neden sanıyorsun?’ diye sordu Snoball aksi bir tavırla.</p>

  <p class="calibre2">Hook boğazına bıçak saplanıyormuş gibi bir el hareketi yaptı. ‘Bunu mu umuyor?’</p>

  <p class="calibre2">‘Sir Martin’in ruhlarımıza hizmet etmesini umuyor,’ dedi Snoball mesafeli bir şekilde, derken, lorduna yeterince ihanet ettiğini düşünmüş olacak ki, yürüyüp uzaklaştı.</p>

  <p class="calibre2">Hook, <span class="calibre4">Kutsal Ruh</span> ün yaklaşmasını izliyordu. ‘Beklediğimiz yeni asker var mı?’ diye sordu.</p>

  <p class="calibre2">‘Bildiğim kadarıyla yok, Sir John da bir şey söylemedi.’</p>

  <p class="calibre2">‘Çok mutsuz,’ dedi Hook.</p>

  <p class="calibre2">‘Su katılmamış delinin teki de ondan.’ Thomas Evelgold bir an durdu. ‘Orduyla Fransa’ya gitmek istiyor! Adam tam kaçık! Hepimiz ölelim istiyor! Tabi, onun için bu sorun değil, öyle değil mi?’</p>

  <p class="calibre2">‘Sorun değil mi?’</p>

  <p class="calibre2">‘Sonuçta onu öldürmeyecekler, değil mi? Ya Fransa’ya gittiğimizde savaşmak zorunda kalırsak? Soyluları öldürmezler Hook, onları esir alırlar! Ama kimse senin ya da benim için fidye vermez. Bizi öldürürler, Hook, ama lordları alıp bir kuleye götürürler, orada yemek ve kadın verirler. Sir John’un umurunda bile değil. Sadece dövüşmek istiyor! Savaştan sağ çıkabileceğini biliyor. Bizi de düşünmesi gerekir.’ Evelgold birasını dikti. ‘Gene de, savaş olmayacak. Hepimiz Aziz Martin Yortusunda evimize dönmüş olacağız.’</p>

  <p class="calibre2">‘Kral orduyu yürütmek istiyor,’ dedi Hook.</p>

  <p class="calibre2">‘Kral da bizim kadar sayı saymasını biliyor,’ dedi Evelgold, ‘o yüzden hiçbir yere gitmeyecek.’</p>

  <p class="calibre2"><span class="calibre4">Kutsal Ruh</span>'tan halatlar atılıyor, sahildeki askerler atılan halatları yakalıyordu, yavaş ve zahmetli bir işti bu, büyük gemi hiza ediliyordu. Güverte iskelesi indirildi ve alışılmadık temizlikteki giysiler içindeki yeni gelenler sahile indi. Yaklaşık altmış okçu gelmişti, hepsinin yanında yayları ve ok torbaları vardı. Cüppelerinin üzerinde Aziz George arması pırıl pırıldı. Bir rahip güverte iskelesinden indi, dizlerinin üzerine çöküp istavroz çıkardı. Arkasında Lord Slayton’ın ay ve yıldızlarını taşıyan dört okçu vardı, okçulardan birinin miğferinden çıkan saçları sapsarıydı. Bir an Hook gözlerine inanamadı, sonra kalkıp bağırdı. ‘Michael! Michael!’</p>

  <p class="calibre2">Bu, kardeşi Michael’dı. Ağabeyini gören Michael gülümsedi. ‘Kardeşim,’ diye Evelgold’a açıklayan Hook, koşarak Michael’ı karşılamaya gitti. Kucaklaştılar. ‘Tanrım, gelmişsin,’ dedi Hook.</p>

  <p class="calibre2">William Snoball Michael’ı çağırdı, ancak Hook döndü ve ‘Hazır olduğunda gelir, Efendi Snoball, nereye yerleşeceksiniz?’ dedi.</p>

  <p class="calibre2">Snoball istemeyerek cevap verdi, Hook kardeşini getireceğine söz verip Michael’ı masalarına götürdü, bir bardak bira verdi. Thomas Evelgold kardeşleri yalnız bıraktı. ‘Tanrı aşkına, burada ne arıyordun?’ diye sordu Hook.</p>

  <p class="calibre2">‘Lord Slayton okçularını gönderiyordu,’ dedi Michael sırıtarak, ‘yardıma ihtiyacınız olduğunu düşündü. Burada olduğunu bile bilmiyordum!’</p>

  <p class="calibre2">Sonra birbirlerine neler olduğunu anlattılar. Hook kuşatma sırasında Robert PerrilPin öldüğünü söyledi, ancak nasıl olduğunu anlatmadı. Michael da büyükannelerinin öldüğünü söyledi, bu haber Hook’u hiç üzmemişti. ‘İhtiyar bunağın tekiydi,’ dedi.</p>

  <p class="calibre2">‘Ama bize baktı,’ dedi Michael.</p>

  <p class="calibre2">‘Sana baktı, bana değil.’</p>

  <p class="calibre2">Melisande meyhaneden çıktı ve Michael’la tanıştılar. Hook birden, hiç alışık olmadığı şekilde mutlu olmuştu. Dünyada en çok sevdiği iki insan yanındaydı, cebinde parası vardı, her şey yolunda görünüyordu. Fransa’daki savaşın bitmiş olabilirdi, hem de hiç zafer kazanmadıkları halde bitmiş olabilirdi, ama gene de çok mutluydu. ‘Sir John’a bize katılıp katılamayacağını soracağım,’ dedi Michael’a.</p>

  <p class="calibre2">‘Lord Slayton’ın buna izin vereceğini sanmam,’ dedi Michael.</p>

  <p class="calibre2">‘Ya evet, sadece sorarız.’</p>

  <p class="calibre2">‘Peki, burada ne yapacağız?’ diye sordu Michael.</p>

  <p class="calibre2">‘Sanırım şehri korumak için birkaç zavallı burada kalacak,’ dedi Hook, ‘kalanlar da eve gidecek.’</p>

  <p class="calibre2">‘Eve mi gidecek?’ Michael kaşlarını çattı. ‘Ama daha yeni geldik!’</p>

  <p class="calibre2">‘Herkes öyle söylüyorlar. Şu anda lordlar bir karara varmaya çalışıyor, ama içerilere yürümek için çok geç kaldık, üstelik Fransız ordusu çok büyük. İngiltere’ye döneceğiz.’</p>

  <p class="calibre2">‘Umarım dönmeyiz,’ dedi Michael. Sırıttı. ‘Buraya hemen dönmek için gelmedim. Savaşmak istiyorum.’</p>

  <p class="calibre2">‘Hayır, isteyeceğini sanmıyorum.’ dedi Hook, böyle konuştuğu için kendi kendine şaşırmıştı. Melisande de şaşırmış, Hook’a bakıyordu.</p>

  <p class="calibre2">‘İstemiyor muyum?’</p>

  <p class="calibre2">‘Kan,’ dedi Hook, ‘çığlık atan askerler, acı ve çelik zırhlı şerefsizler seni öldürmeye çalışıyorlar, işte savaş böyle bir şey.’</p>

  <p class="calibre2">Michael ürkmüştü. ‘Sadece ok atacağımızı söylediler,’ dedi tereddüt ederek.</p>

  <p class="calibre2">‘Evet, öyle, ama eninde sonunda, kardeşim, yakından dövüşmen gerekiyor. Gözlerinin içini görebilecek kadar yakma. Öldürebilecek kadar.’</p>

  <p class="calibre2">‘Nicholas da o işte çok iyidir,’ dedi Melisande.</p>

  <p class="calibre2">‘Herkes değil ama,’ dedi Hook. Cömert ve açıksözlü bir insan olduğu için Michael’ın yakından öldürebilecek kadar acımasız olabileceğinden şüpheliydi.</p>

  <p class="calibre2">‘Belki sadece küçük bir savaş olur,’ dedi Michael, ‘büyük bir şey değil.’</p>

  <p class="calibre2">Güneş batarken Hook, Michael’ı şehrin içine götürdü. Lord Slayton’ın askerleri Montivilliers Kapısı’nın yakınında birkaç ev bulmuşlardı. Hook ile Michael okçuların yerleştiği bir tüccara ait olan bu evin avlusuna gittiler. Hook kardeşler göründüğünde kimse ses çıkarmadı, eski arkadaşları konuşmuyordu. Sir Martin ortalarda değildi, ancak Tom Perrill bir duvara yaslanmış, yüzünde donuk bir ifadeyle Hook kardeşlere bakıyordu. William Snoball gerginliği hissedip ayağa kalktı.</p>

  <p class="calibre2">‘Michael size katılacak,’ dedi Hook yüksek bir sesle, ‘John Cornewaille kardeşimin onun koruması altında olduğunu bilmenizi istedi.’ Sir John böyle bir şey söylememişti, ancak Lord Slayton’ın adamları bundan haberdar değildi.</p>

  <p class="calibre2">Tom Perrill alay edercesine güldü, ancak hiçbir şey söylemedi. William Snoball Hook’un karşısına dikildi. ‘Sorun çıkmayacak!’ dedi.</p>

  <p class="calibre2">‘Ebet, sorun çıkmayacak!’ Hook döndüğünde konuşanın Sir Edward Derwent, yani Lord Slayton’ın yüzbaşısı olduğunu gördü. Harfleur’da çöken tünelde esir alman asker, şimdi avlu girişinde duruyordu. Şehir teslim olduğunda Sir Edward serbest bırakılmıştı, Hook Sir Edward’in savaş konseyine katıldığını anladı, zira en iyi kıyafetlerini giymişti. Sir Edward avlunun ortasına kadar yürüdü. ‘Sorun çıkmayacak!’ dedi tekrar. ‘Birbirinizle dövüşmeyeceksiniz, çünkü sizin göreviniz Fransızlarla dövüşmek!’</p>

  <p class="calibre2">‘İngiltere’ye döneceğimizi sanmıştım,’ dedi Snoball, kafası karışmıştı.</p>

  <p class="calibre2">‘Eh, dönmüyorsunuz,’ dedi Sir Edward. ‘Kral daha fazlasını yapmak istiyor, ve o ne isterse, yapar.’</p>

  <p class="calibre2">‘Burada mı kalacağız?’ diye sordu Hook. ‘Harfleur’da mı?’</p>

  <p class="calibre2">‘Hayır, Hook,’ dedi Sir Edward, ‘yürüyeceğiz.’ Sesi kasvetliydi, belli ki alman karardan hoşnut değildi. Ama Henry kraldı, ve kral ne isterse yapardı.</p>

  <p class="calibre2">Henry daha çok savaş istiyordu.</p>

  <p class="calibre2">Ordu, Fransa’ya gidecekti.</p>

  <p class="calibre2"><span class="calibre3">3. BÖLÜM Kılıç Nehrine Yolculuk</span></p>

  <div class="calibre1"></div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Yolculuk sırasında yanlarına ağır yüklerle dolu at arabaları almayacaklar; yüklerin hepsi askerler, atlar ve hafif el arabaları tarafından taşınacaktı. ‘Hızlı hareket etmemiz gerekiyor,’ diye açıkladı Sir John.</p>

  <p class="calibre2">‘Bu,’ demişti Peder Christopher Hook’a, ‘kibirden başka bir şey değil.’</p>

  <p class="calibre2">‘Kral elinde sadece Harfleur zaferi varken İngiltere’ye dönemez! Fransız köpeklerini tekmelemesi yetmedi, kuyruklarını da çekmesi gerektiğini düşünüyor.’</p>

  <p class="calibre2">Fransız köpekleri belli ki uyuyordu. Düşman ordusunun gittikçe büyüdüğü söyleniyor, ancak, Rouen dolaylarında harekete geçen bir tek düşman askeri dahi görünmüyordu. İngiltere Kralı, Hıristiyan alemine Harfleur’dan Calais’e kadar yürüyebileceğini göstermeye karar vermişti. ‘O kadar uzak değil,’ dedi Sir John adamlarına, ‘belki bir hafta sürer.’</p>

  <p class="calibre2">‘Peki bir hafta yürüyüp Calais’e ulaşınca elimize ne geçecek?’ diye sordu Hook Peder Christopher’a.</p>

  <p class="calibre2">‘Hiçbir şey,’ dedi rahip.</p>

  <p class="calibre2">‘O zaman neden böyle bir şey yapıyoruz?’</p>

  <p class="calibre2">‘Yapabileceğimizi göstermek için. Fransızların beceriksiz olduklarını ispatlayacağız.’</p>

  <p class="calibre2">‘Neden büyük arabalarımızı almadan gidiyoruz?’</p>

  <p class="calibre2">Peder Christopher sırıttı. ‘Beceriksiz Fransızların gelip bizi yakalamasını istemeyiz, değil mi? Bu tam bir felaket olurdu,</p>

  <p class="calibre2">genç Hook! Yanımıza iki yüz arabanın hepsini alamayız, bu bizi çok yavaşlatır. O yüzden atları mahmuzlamaya bakacağız.’</p>

  <p class="calibre2">‘Bu çok önemli!’ demişti Sir John adamlarına. <span class="calibre4">Paon</span>’a girmiş, kılıcının kabzasıyla bira fıçılarından birine vurmuştu. ‘Gözünüz açık mı? Dinliyor musunuz? Sekiz günlük yemek alacaksınız! Ve taşıyabileceğiniz kadar ok! Silah, zırh, ok ve yemek alacaksınız, o kadar! Bunlardan başka bir şey taşıdığınızı görürsem, o bir halta yaramaz arabayı alır, boğazınızdan sokar, arkanızdan çıkarırım! Hızlı olmamız gerekiyor!’</p>

  <p class="calibre2">‘Hepsini daha önce de yaşadık,’ dedi Peder Christopher ertesi gün Hook’a.</p>

  <p class="calibre2">‘Önce mi?’</p>

  <p class="calibre2">‘Geçmişini hiç bilmiyorsun, değil mi Hook?’</p>

  <p class="calibre2">‘Büyükbabamın öldürüldüğünü biliyorum, babamın da.’</p>

  <p class="calibre2">‘Bayılırım mutlu ailelere,’ dedi rahip, ‘büyük-büyükbabanın yaşadığı zamanı düşün, Kral Edward zamanını. Üçüncü Edward. O da Normandiya’ya gelmiş, hızlı bir şekilde Calais’e yürümeye karar vermişti. Ancak yarı yolda kapana kıstırdılar.’</p>

  <p class="calibre2">‘Öldürdüler mi?’</p>

  <p class="calibre2">‘Yüce Tanrım, hayır. Edward Fransızları yendi! Crécy’yi duy-muşsundur herhalde?’</p>

  <p class="calibre2">‘Ah, evet Crécy’yi biliyorum!’ dedi Hook. Her okçu Crécy’yi bilirdi, İngiliz okçularının Fransız kanını akıttığı yerdi.</p>

  <p class="calibre2">‘O halde orada muhteşem bir savaş olduğunu da biliyorsundur, Hook. O zaman Tanrı İngiltere’nin yanındaydı. Ama Tanrı’nın kimin yanında olacağı her zaman belli olmaz.’</p>

  <p class="calibre2">‘Yani bizim yanımızda değil mi?’</p>

  <p class="calibre2">‘Tanrı, kim kazanırsa onun yanındadır, Hook.’</p>

  <p class="calibre2">Hook, bir süre rahibin söylediklerini düşündü. Savaş uçlarını ve geniş kanatlı ok uçlarını taşa sürterek sivriltiyordu. Çocukken dinlediği hikayeleri düşünüyordu, yaşlılar hep Crecy ve Poitiers’de nasıl ok yağdırdıklarını anlatırdı. Peder Christopher’a geniş ok uçlarından birini uzattı. ‘Fransızlarla karşı karşıya gelirsek,’ dedi, ‘onları yeneceğiz. Bu oklarlar zırhlarını deleceğiz, peder.’</p>

  <p class="calibre2">‘Kralın seninle aynı fikirde olduğuna dair şüphelerim var,’ dedi rahip kibarca. ‘Tanrı’nın yanımızda olduğunu inanıyor, ama kardeşi kesinlikle öyle düşünmüyor.’</p>

  <p class="calibre2">‘Hangi kardeşi?’ diye sordu Hook. Clarence Dükü de, Gloucester Dükü de ordu ile birlikteydi.</p>

  <p class="calibre2">‘Clarence,’ dedi rahip. ‘Eve dönüyor.’</p>

  <p class="calibre2">Hook bu habere sinirlenmişti, kaşlarını çattı. Bazı askerlere göre dük, ağabeyinden bile daha iyi bir savaşçıydı. Hook ok uçlarına baktı. Uzun ve dar ucun hemen her tarafı pastan kararmıştı, ama ucu sivrildikçe parlamış, son derece keskin olmuştu. Eline sürterek ok ucunun keskinliğini ölçtü, sonra tüylerini düzeltmeye koyuldu. ‘Neden gidiyor?’</p>

  <p class="calibre2">‘Sanırım ağabeyinin aldığı kararı onaylamıyor,’ dedi Peder Christopher. ‘Resmi olarak hasta, ama hasta birine göre oldukça iyi gözüküyordu. Tabii, Tanrı korusun ama, Henry ölürse, Clarence de Kral Thomas olacak.’</p>

  <p class="calibre2">‘Harry ölmeyecek,’ dedi Hook sert bir sesle.</p>

  <p class="calibre2">‘Fransızlar bizi yakalarsa ölebilir,’ dedi rahip, ‘ama Henry’miz bile tavsiyemizi dinledi. İngiltere’ye dönmesini söylediler, o ise Paris’e kadar ilerlemek istiyordu. Nihayetinde yalnızca Calais’e kadar yürümeye karar verdi. Tanrı’nın yardımıyla, Hook, Fran-sızlar bize yetişmeden Calais’e yürüyeceğiz.’</p>

  <p class="calibre2">‘Sanki kaçıyormuşuz gibi konuşuyorsunuz.’</p>

  <p class="calibre2">‘Tam olarak değil,’ dedi rahip, ‘ama ona yakın bir şey Melisande’yi düşün.’</p>

  <p class="calibre2">Hook kaşlarını çattı, kafası karışmıştı. ‘Melisande mi?’ ‘Fransızlar Melisande’nin göbek deliğinde toplanmış, Hook, biz de Melisande’nin sağ memesindeyiz. Yapacağımız şey Melisande’nin sol memesine gitmek ve Fransızların bizden önce iki memenin arasına ulaşmaması için Tanrı’ya dua etmek.’</p>

  <p class="calibre2">‘Ya ulaşırlarsa?’</p>

  <p class="calibre2">‘O zaman iki memenin arası, ölümün kol gezdiği bir yer haline gelir,’ dedi Peder Christopher, ‘o yüzden dua et ki hızlı yürüyelim ve Fransızlar uyumaya devam etsin.’</p>

  <p class="calibre2">‘Titiz olmanıza lüzum yok!’ demişti Sir John okçularına. ‘Okları varillere koyamazsınız, varil taşıyacak arabamız yok! Hepsini istifleyeceksiniz, sıkıca istifleyin!’</p>

  <p class="calibre2">Oklar istiflendiğinde tüyleri bozulur, bu da okların havada uçarken yön değiştirmesine neden olurdu, ama okları yığınlar halinde istifleyip atların arkasından sarkıtmaktan başka seçenekleri yoktu. Okları istiflemek tam iki günlerini aldı, zira kral ellerindeki bütün okları taşımalarını buyurmuştu; bu da yüz binlerce ok taşıyacakları anlamına geliyordu. Alabildikleri kadar oku küçük arabalara yığdılar, ancak arabalar çok sayıda olmadığından, piyadeler bile okları eyerlerinin arkasına asmak zorunda kaldı. Yalnızca beş bin asker Calais’e ilerliyordu, bu okçular dakikada altmış-yetmiş ok atabilirdi, ancak hiçbir savaş bir dakikada kazanılamazdı. ‘Bütün oklarımızı götürsek dahi yetmeyecektir,’ diye homurdanıyordu Thomas Evelgold, ‘oklar bitince de şerefsizlere taş atmaya başlarız.’</p>

  <p class="calibre2">Harfleur’daki garnizonu arkalarında bırakmışlardı. Üç yüz piyade ve neredeyse bin okçudan oluşan büyük bir birlik Harfleur’da kalmıştı, ancak yeterince atları yoktu, çünkü kral, savaş atları dışındaki bütün atlarını bırakmaları emrini vermişti. Atlar ok taşımada kullanılacaktı. Harfleur’un yeni koruyucularının da yeterince oku yoktu, ama yeni oklar her an İngiltere’den gelebilirdi.</p>

  <p class="calibre2">‘Hızla ilerleyeceğiz!’ diye bağırıyordu rahiplerden biri. Uzun yolculuğa çıkmadan önceki son günleriydi. Rahip elinde parşömen kağıdıyla Harfleur’u sokak sokak gezmiş, kralın emirlerini herkesin anlamasını sağlamıştı. ‘Kimse doğru yoldan sapmayacak! Kilise mülkü kutsaldır! Kilisenin mülkünü yağmalayanlar asılacaktır! Tanrı bizimle birlikte ve O’nun inayetiyle Fransa’nın sahibi olduğumuzu göstermeye gidiyoruz!’</p>

  <p class="calibre2">‘Onu duydunuz! ’ diye bağırdı Sir John, rahip yürürken. ‘Uzun ellerinizi kiliseden uzak tutun! Rahibelere tecavüz etmeyin! Bu ne Tanrı’nın hoşuna gider, ne de benim!’</p>

  <p class="calibre2">O gece Aziz Martin kilisesinde, Peder Christopher Melisande ile Hook’u karı koca yaptı. Melisande ağlıyordu. Hook mihrabın önünde diz çöküp yanan mumlara bakarak Aziz Crispinian’m konuşmasını bekledi, ancak aziz konuşmadı. Keşke kardeşimi de kiliseye getirseydim, diye düşündü Hook, ama böyle bir fırsatı olmamıştı. Peder Christopher, artık Melisande ile Hook’u evlendirmenin vakti geldiğini söyleyip, ikisini çan kulesi yıkılan kiliseye götürmüştü. ‘Tanrı sizinle olsun,’ dedi rahip ve basit töreni bitirdi.</p>

  <p class="calibre2">‘Bugüne kadar bizimleydi,’ dedi Melisande.</p>

  <p class="calibre2">‘O zaman bundan sonra da yanında kalması için dua et, çünkü Tanrı’nın yardımına ihtiyacımız var.’ Rahip mihraba dönüp başını eğdi. ‘Tanrı biliyor ya,’ dedi rahip, ‘Burgonyaiıların gelmesi gerekiyor.’</p>

  <p class="calibre2">‘Bize yardım etmeleri için mi?’ diye sordu Hook. Burgonya’nın kızıl haçını giyip Fransızların şehri yağmalamasını izlemesinin üzerinden çok uzun zaman geçmiş gibiydi.</p>

  <p class="calibre2">‘Hayır,’ dedi Peder Christopher, ‘Fransa’ya yardım etmeleri için.’</p>

  <p class="calibre2">‘Ama...’ diye konuşmaya başladı Hook, ancak sonra sesi kayboldu.</p>

  <p class="calibre2">‘Aile kavgalarını çözmüşler,’ dedi Peder Christopher, ‘şimdi yüzlerini bize döndüler, artık bize düşmanlar.’</p>

  <p class="calibre2">‘Gene de Calais’e gidecek miyiz?’ diye sordu Hook.</p>

  <p class="calibre2">‘Kral bu konuda ısrar ediyor,’ dedi Peder Christopher sevimsizce. ‘Büyük toprakların kıyısında duran küçük bir orduyuz. En azından siz ikiniz birleştiniz. Artık sizi ölüm bile ayıramaz.’</p>

  <p class="calibre2">‘Tanrı’ya şükürler oslun,’ diyen Melisande istavroz çıkardı.</p>

  <p class="calibre2">Ertesi gün, Ekimin sekizi, bir Salı günü, Aziz Benedicta Yortusu’nda, açık gökyüzünün altında, ordu yürüyüşe başladı.</p>

  <p class="calibre2">Sahili takip ederek kuzeye doğru ilerliyorlardı. Hook, ölüm ve pislik kokusundan uzaklaştıkça askerlerin neşesinin yerine geldiğini fark etti. Askerler hiç neden yokken gülümsüyorlar, birbirle-riyle şakalaşıyorlardı, bazıları da tekrar açık bir alanda olmanın verdiği mutlulukla atını mahmuzlayıp dörtnala gidiyordu.</p>

  <p class="calibre2">Sir John Cornewaille ordunun öncü kuvvetine liderlik ediyordu, kendi askerleri ise bu birliğin öncülüğünü yapıyor, ordunun en önünde gidiyorlardı. Sir John’un flaması Aziz George bayrağı ile Kutsal Teslis sancağının arasında dalgalanıyordu, bu üç bayrağı Sir John’un askerleri koruyor, yanlarındaki atlı borazancılar ise durmadan çalıyordu. Okçular önden gidip yolu gözlüyor ve olası düşman saldırısına karşı dikkatle at sürüyorlardı. Düşman pusu kurmuştu, ancak, Sir John’un adamları görmemişti. En önde giden silahlı öncü birliğin uzaklaşmasını bekleyen Fransız-lar, Montivilliers’de dışarıya fırlayıp hücuma geçmişlerdi. Monti-villiers, askerlerin yürüdükleri yola yakın, surlarla çevrili şehrin adıydı. Arbaletçiler ağaçlıkların arasından ok atıyordu, İngiliz askerleri arbaletçilere saldırdı, kısa süren kargaşanın ardından, en fazla elli kişilik bir gruptan oluşan düşman askerleri geri püs-kürtülmüştü, ancak yarım düzine askeri esir almışlar, iki İngiliz’i ise öldürmeyi başarmışlardı.</p>

  <p class="calibre2">Bu çatışma ilk gün meydana geldi, sonra Fransızlar yeniden uykuya dalar gibi oldular. İngiliz askerleri zırhsız ilerliyor, plaka zırhlarını atlar taşıyordu. Atlıların giydikleri değişik renkli yelekler, ilerleyen kalabalığa bir bayram havası veriyor, her birliğin üzerinde sallanan flamalar bu renk cümbüşünü zenginleştiriyordu. Kadınlar, uşaklar ve ulaklar askerlerin arkasından gidiyor, onların arkasında da zırh, yemek ve ok istiflerini taşıyan atlar yürüyordu. Sir John’un birliğinin iki küçük arabası vardı, biri yemek ve zırh taşıyordu, diğerine ise ok istifleri yığılmıştı. Hook arkasına dönüp baktığında, alçak tepelerden gelen toz bulutunu gördü. Bu toz bulutu, İngilizlerin geçtiği yolu işaret ediyor, küçük vadilerin arasından kıvrılıp Somme nehrine doğru uzanıyordu. Hook’a göre büyük bir orduydu, fakat gerçekte on binden daha az askeri olan bir orduydu bu, yirmi binden fazla atla hareket ettikleri için kalabalıkmış gibi görünüyorlardı.</p>

  <p class="calibre2">Pazar günü, küçük ve sıkışık tepelerden inip daha açıklık bir alana ulaştılar. Sir John, Somme nehrine ulaşmış olmaları gerektiğini söylüyordu. Somme, yolculuklarındaki tek büyük engeldi. Nehri geçtikten sonra, Calais’e üç günlük bir yol kalıyordu. ‘Peki savaş olmayacak mı?’ diye sordu Michael Hook ağabeyine. Lord Slayton’ın adamları da öncü birliğin içindeydi, ancak Sir Martin ve Thomas Perrill, Sir John ve adamlarından olabildiğince uzak durmaya çalışıyordu.</p>

  <p class="calibre2">‘Öyle diyorlar,’ dedi Hook, ‘ama kim bilir?’</p>

  <p class="calibre2">‘Fransızlar bizi durdurmayacak mı?’</p>

  <p class="calibre2">‘Durdurmaya çalışıyorlarmış gibi görünmüyorlar, değil mi?’ diyen Hook önlerindeki boş alanı işaret etti. O ve Sir John’un okçuları, ordunun yarım kilometre önünden gidiyorlardı. ‘Belki de Fransızlar gittiğimizi gördükleri için sevinmişlerdir?’ dedi Hook. ‘Bizi kendi halimize bırakmışlardır, olamaz mı?’</p>

  <p class="calibre2">‘Sen Calais’e gitmiştin,’ dedi Michael. Son görüşmelerinden bu yana ağabeyinin bu kadar uzağa gidip bu kadar çok şey görmüş olmasından etkilenmişti.</p>

  <p class="calibre2">‘Garip bir kasaba, kesinlikle öyle,’ dedi Hook, ‘büyük surları, kocaman bir kulesi ve bir sürü evleri var. Ama bu bizim dönüş yolumuz, Michael, dönüş yolu!’</p>

  <p class="calibre2">‘Ben İngiltere’den yeni geldim,’ dedi Michael üzülerek.</p>

  <p class="calibre2">‘Belki gelecek yıl gene geliriz,’ dedi Hook, ‘ve işimizi bitiririz. Bak!’ Sarı, yeşil ve kahverengi yaprakların ardından görünen parıltıyı işaret etti. ‘Orası nehir olabilir.’</p>

  <p class="calibre2">‘Ya da göl,’ dedi Michael.</p>

  <p class="calibre2">‘Blanchetaque diye bir yeri arıyoruz,’ dedi Hook.</p>

  <p class="calibre2">‘Ne kadar garip adları var,’ dedi Michael sırıtarak. ‘Blanchetaque’te nehrin sığlaştığı bir yer var,’ dedi Hook, ‘orayı geçtik mi eve vardık sayılır.’</p>

  <p class="calibre2">Hook arkadan gelen nal seslerini duyup arkasına baktı ve Sir John ile yarım düzine askerin kendisine doğru geldiğini gördü. Üzerinde zırhı ya da miğferi olmayan Sir John, Lucifer’ı yavaşlattı. Küçük bir çıkıntının arkasından görünen denize bakıyordu. ‘Şurayı görüyor musun, Hook?’</p>

  <p class="calibre2">‘Sir John?’</p>

  <p class="calibre2">Sir John denizin ötesinde görünen küçük beyaz yeri gösterdi. ‘Griz-Nez! Gri Burun, Hook.’</p>

  <p class="calibre2">‘O nedir, Sir John?’</p>

  <p class="calibre2">‘Karanın denizle birleştiği yer, Hook, Calais’ten sadece yarım günlük mesafede! Ne kadar yaklaştığımızı anladın mı?’</p>

  <p class="calibre2">‘Üç günlük yolumuz mu var?’</p>

  <p class="calibre2">‘Lucifer gibi bir atla iki gün,’ diyen Sir John atının burnunu okşadı. Dönüp yakınlarındaki kırlık alana baktı. ‘Nehir şurası mı?’</p>

  <p class="calibre2">‘Sanırım öyle, Sir John.’</p>

  <p class="calibre2">‘O halde Blanchetaque uzakta olamaz! Üçüncü Edward, Crecy’ye giderken işte buradan geçmişti! Belki de büyük-büyükbaban onunla birlikteydi, Hook.’</p>

  <p class="calibre2">‘Büyük-büyükbabam çobandı, Sir John, hayatında yaya dokunmadı bile.’</p>

  <p class="calibre2">‘Sapan kullanırdı,’ dedi Michael, Sir John’la konuştuğu için heyecanlıydı.</p>

  <p class="calibre2">‘Davut ile Calut gibi, öyle mi?’ dedi Sir John, hâlâ uzakta görünen burna bakıyordu. ‘Duyduğuma göre kilisede evlenmişsiniz, Hook!’</p>

  <p class="calibre2">‘Evet, Sir John.’</p>

  <p class="calibre2">‘Kadınlar bunu gerçekten seviyor,’ dedi Sir John, ‘biz de kadınları seviyoruz!’ Neşelenmişti. ‘Melisande iyi bir kız, Hook.’ İleriye baktı. ‘Görünürde hiç Fransız yok.’</p>

  <p class="calibre2">‘Şurada bir atlı var,’ dedi Michael çekinerek.</p>

  <p class="calibre2">‘Ne var?’ diye tersledi Sir John.</p>

  <p class="calibre2">‘Şurada,’ dedi Michael bir kilometre ötedeki ağaçlık alanı göstererek, ‘bir atlı var, efendim.’</p>

  <p class="calibre2">Sir John baktı, bir şey söylemedi. Hook sık yapraklı ağaçların arasındaki gölgelerin içinde kıpırdamadan duran atlıyı görebiliyordu. ‘Orada, Sir John,’ diye kardeşini onayladı Hook.</p>

  <p class="calibre2">‘Şerefsiz bizi gözetliyor. Onu saklandığı yerden çıkarabilir misin, Hook? Lanet Fransızların nehrin girişinde bekleyip beklemediklerini biliyor olabilir. Adamı elinden kaçırma, yakalayıp getir.’</p>

  <p class="calibre2">Hook etrafına bakındı, sağ taraftan ilerleyip adamın arkasından dolaşabileceği bir yer aradı.</p>

  <p class="calibre2">‘Sanırım yapabilirim, Sir John,’ dedi.</p>

  <p class="calibre2">‘Yap o zaman, haydi!’</p>

  <p class="calibre2">Hook, kardeşini, Londralı Scoyle’u ve Tom Scarlet’i alıp, gizlenen adamdan uzaklaştı, ordunun arkasına doğru ilerleyip hafif bir eğimden aşağı inerek adamın kendilerini göremeyeceği bir alana ulaştı. Yolun soluna geçti, Raker’i mahmuzlayıp geniş bir çayırlığa geldi. Birazdan tuzağa düşürecekleri adam, Hook ve yanındakileri hâlâ görmüyordu. Dört atlının ilerisinde ağaçlıklar ve fundalıklar vardı. Yerde engel oluşturacak çalılıklar yoktu, sadece hendekler vardı, atlar bu çukurların üzerinden rahatlıkla geçebiliyordu. Bulundukları alan düzdü, ama arada sırada yükselip alçalıyor, bu da dört atlının gizlenmesine yardımcı oluyordu. Hook tekrar kuzeye döndü. Sağında tarla süren bir adam vardı, iki öküz, derine girmiş sabanı sürüklemeye çalışıyordu, kışın buğdaylar derinden biçilirdi. ‘Biraz yağmura ihtiyacı var!’ diye bağırdı Michael.</p>

  <p class="calibre2">‘Evet, bu iyi olurdu,’ diye yanıtladı Hook.</p>

  <p class="calibre2">Atlar belli belirsiz bir tepeyi aştı, Hook’un varmayı düşündüğü alana gelmişlerdi. Atlının gizlendiği yere dönmeyip, kuzeye doğru devam ettiler, böylelikle Somme’a gelmeden adamın yolunu keseceklerdi. Belki de çoktan uzaklaşmıştı? Büyük ihtimalle sadece düşmanı izlemek isteyen bir soyluydu, ama soylular etrafta olan biteni köylülerden daha iyi bilirdi, o nedenle Sir John adamın mutlaka getirilmesini istemişti.</p>

  <p class="calibre2">Raker yorulmuştu, hızlı hızlı soluyordu, Hook atı okşadı. ‘Yaylar,’ dedi ve kendi yayını kılıfından çıkardı.</p>

  <p class="calibre2">‘Onu öldürmememiz gerektiğini sanıyordum,’ dedi Tom Scarlet.</p>

  <p class="calibre2">‘Eğer şerefsiz herif bir soyluysa,’ dedi Hook, çünkü adam ata binmişti, ‘kılıç kullanmasını biliyordur, adama kılıçla yaklaşırsak kafamızı kesebilir. Ama oklarla karşı karşıya gelmek istemez, değil mi?’ Sol başparmağıyla oku kirişe sabitledi.</p>

  <p class="calibre2">Raker’ın boynuna hafifçe vurdu ve atı tekrar mahmuzladı. Ordunun ilerlediği yolu görebiliyordu. Sir John hafif eğimli tepede durmuştu, adamın gizlendiği yerden çıkıp kaçmasını istemiyordu. Ancak Fransız, tehlikenin kokusunu almış olmalıydı, veya İngilizleri yeterince izlemiş olacak ki, birden gizlendiği yerden çıkıp atını mahmuzladı. Kuzeye, nehre doğru gidiyordu. ‘Lanet olsun,’ dedi Hook.</p>

  <p class="calibre2">Sir John adamın uzaklaştığını gördü ve hemen askerleriyle birlikte dörtnala gitmeye başladı, ancak atları yorgundu, Fransız’ın atı ise iyice dinlenmişti. ‘Hiç şansları yok,’ dedi Scoyle.</p>

  <p class="calibre2">Hook bu sözü duymazdan geldi. Raker’i döndürüp hayvanı mahmuzladı. Fransız, sağa kıvrılan yolu takip ediyordu, Hook bu kıvrımın başına yetişebilirdi. Adamı geçemeyeceğini biliyordu, ancak yeterince yakınına gidebilirse, ok atabilirdi. Adam dönüp baktı ve Hook ile adamlarını gördü, atını mahmuzladı. Hook da hızlandı, Raker’ın toynakları yeri dövüyordu. Hook bir an kaçan adamın çalılıkların içine saklanmış olabileceğini düşündü, Raker’ın yularını bırakıp eyerinden atladı. Tek dizinin üzerine düştü, yayını kaldırdı, oku yerleştirip kirişi çekti.</p>

  <p class="calibre2">‘Çok uzak,’ dedi Scoyle, ‘iyi bir ok, boşa harcama.’</p>

  <p class="calibre2">‘Çok uzak gerçekten de,’ dedi Michael.</p>

  <p class="calibre2">Ama Hook’un yayı çok büyüktü, kirişi bırakırken hedefe bakmadı bile. Sadece uzaktaki atlıya bakıp, okun nereye gitmesini istediğini düşündü ve kirişi bıraktı.</p>

  <p class="calibre2">‘Tuppence, adamı yirmi adımla kaçıracağını söylüyor,’ dedi Tom Scarlet.</p>

  <p class="calibre2">Ok havada kavis çizdi, beyaz tüyleri ışıkta parlıyordu. Fransız dört nala uzaklaşıyordu, kendisine doğru aşağı inmeye başlamış olan oktan habersizdi. Ok çok hızlı gidiyordu, adama doğru alçaldı, ivme kaybetti ve keskin ucu atın sağrısına girip hayvanın etini parçaladı. At duyduğu ani acıyla döndü, Hook adamın dengesini kaybedip eyerinden düştüğünü gördü.</p>

  <p class="calibre2">‘Yüce İsa adına!’ diyen Michael hayranlık içinde Hook’a bakıyordu.</p>

  <p class="calibre2">‘Haydi!’ Hook Raker’in yularını eline aldı, birden düşer gibi oldu ama sağ ayağını üzengiye geçirmeyi başardı, Fransız ise yerden kalkmış, tekrar atma biniyordu. Hook atı yaralamış ama öldürmemişti, gene de hayvandan kanlar fışkırıyordu, çünkü geniş ok ucu ete girip delmek üzere yapılmıştı. Fransız atını zorladıkça, hayvandan daha fazla kan akıyordu.</p>

  <p class="calibre2">Fransız atlı, atını mahmuzlayıp ağaçların arasında kayboldu, bir süre sonra Hook aynı ağaçların yüz adım ilerisinde adamı gördü. Atı arkasında kan izleri bırakarak sendeliyor, yürümeye çalışıyordu. Adam peşinden gelen İngilizleri görünce aşağı atladı, çünkü atı daha fazla gidemezdi. Ormana girip koşmaya başladı. Hook arkasından bağırıyordu. ‘<span class="calibre4">Non!'</span></p>

  <p class="calibre2">Raker’ı yavaşlatıp durdurdu. Hook’un yayı çekiliydi ve kirişte bir ok daha vardı, atlıyı nişan aldı. Adamın kılıcı vardı, ama zırh giymemişti. Hook adama yaklaştıkça, kaliteli ve pahalı giysiler giydiğini gördü; kalın, yünlü bir elbise, keten gömlek ve pahalı çizmeleri vardı. Yakışıklı bir adamdı, aşağı yukarı otuz yaşında, geniş yüzlü, ince sakallıydı ve Hook’un okuna bakakalmış donuk, yeşil gözleri vardı. ‘Olduğun yerde kal,’ dedi Hook. Adam büyük olasılıkla İngilizce bilmiyordu, ama okun kendisine doğru yöneltiliş biçiminden ne söylendiğini anladı ve denileni yaptı. Ölmekte olan atının burnunu okşadı. Hayvan acıklı bir biçimde inledi, ön bacaklarını kıvırıp yere düştü. Adam çömelmiş atını okşuyor, ölmekte olan hayvanla konuşuyordu.</p>

  <p class="calibre2">‘Neredeyse kaçırıyordun, Hook!’ diye bağıran Sir John, Hook’un yanına gelmişti.</p>

  <p class="calibre2">‘Neredeyse, Sir John.’</p>

  <p class="calibre2">‘Bakalım bu şerefsiz neler biliyormuş,’ dedi Sir John ve atından indi. ‘Biri şu atı öldürsün!’ diye emretti. ‘Hayvanın acısına son verin!’</p>

  <p class="calibre2">Atın alnına saplanan bir baltayla acısı dindirildi, sonra Sir John esiriyle konuşmaya başladı. Sir John son derece kibar davranıyordu, Fransız da bunun karşılığında bildiklerini anlattı, fakat Sir John’un duydukları canını sıkmışa benziyordu. ‘Sir Jules için bir at getirin,’ Sir John okçularına dönüp emretti. ‘Kralla görüşecek.’</p>

  <p class="calibre2">Sir Jules’u krala götürdüler ve ordunun yürüyüşü durdu.</p>

  <p class="calibre2">Öncü birlik, Blanchetaque’te bulunan nehirden sadece dokuz kilometre uzaktaydı, Calais ise buradan üç günlük yürüme me-safesindeydi. Üç gün içinde, Harfleur’dan yola çıkalı sekiz gün geçtikten sonra, ordu Calais kapısına varmış olmalıydı. Böylelikle Henry, bir zafer elde edemese de Fransızları küçük düşürecekti. Ama bunu yapabilmeleri için önce Blanchetaque’teki büyük nehir ağzını geçmeleri gerekiyordu.</p>

  <p class="calibre2">Fransızlar oraya gelmişlerdi bile. Charles d’Albret, Fransa Valisi, Somme’un kuzey kıyısında bekliyordu. Valinin hizmetinde çalışan Fransız esirin anlattığına göre, nehrin sığlık tarafına kazıklar dikilmişti, üstelik altı bin asker İngilizlerin geçmesini engellemek için bekliyordu.</p>

  <p class="calibre2">‘Geçemeyiz,’ dedi Sir John, ‘şerefsiz herifler orada.’</p>

  <p class="calibre2">Şerefsiz herifler nehrin önünü kapamışlardı. Gece olduğunda, Blanchetaque’teki nehrin ağzını koruyan Fransız askerlerinin yaktığı ateşler görünebiliyordu. ‘Ancak gelgit olmadığı zaman geçebiliriz,’ diye açıkladı Sir John, ‘o zaman bile yan yana sadece yirmi asker geçebilir. Yirmi kişi de altı bin askeri yenemez.’</p>

  <p class="calibre2">Bir müddet kimse konuşmadı, sonra Peder Christopher, Sir John’un adamlarının sormak istediği soruyu sordu. ‘Peki ne yapacağız, Sir John?’</p>

  <p class="calibre2">‘Nehrin başka bir yerinden geçeceğiz elbette.’</p>

  <p class="calibre2">‘Nereye gideceğiz?’</p>

  <p class="calibre2">‘İçeriye,’ diyen Sir John düşünceliydi.</p>

  <p class="calibre2">‘Göbek deliğine yürüyeceğiz,’ dedi Peder Christopher.</p>

  <p class="calibre2">‘Ne yapacağız?’ diye soran Sir John, rahibin delirdiğini düşünmüştü.</p>

  <p class="calibre2">‘Hiçbir şey Sir John, hiçbir şey!’ dedi Peder Christopher.</p>

  <p class="calibre2">Şimdi, yanında yalnızca üç gün daha yetecek kadar yemek olan İngiliz ordusu, nehirden geçebilmek için Fransa’nın iç taraflarına hareket etmek zorundaydı. Nehri geçemezlerse öleceklerdi. Ancak, nehri geçmeyi başarabilseler dahi, gene ölebilirlerdi, çünkü bu sefer de Fransa’nın iç kısımlarına yürümek vakit alacak, Fransız ordusuna uykusundan uyanıp onlara yetişme fırsatı tanımış olacaklardı. Hamleleri başarısız olmuştu, Henry ve küçük ordusu Fransa’ya dalmak zorundaydı.</p>

  <p class="calibre2">Ertesi sabah, gri ve puslu bir havada, doğuya doğru yol almaya başladılar.</p>

  <p class="calibre2">Orduyu ayakta tutan şey umutlarıydı, ancak şimdi bütün askerler ümitsizlik içindeydiler. Salgın geri gelmişti. Devamlı atlarından inip yere çömeliyorlardı, arkadan gelen artçı birlikler de yollarına pislik kokusunun içinden geçerek devam etmek zorunda kalıyordu. Yavaş ve sessizce ilerliyorlardı. Okyanustan gelen bulutlar yağmur getiriyor, ordu sırılsıklam olmuş bir vaziyette at koşuyordu.</p>

  <p class="calibre2">Somme boyunca bütün sığlıkların etrafına kazık çakılmıştı. Köprüler de yıkılmıştı, Fransız ordusu gizlice İngilizleri takip ediyordu. Bu, asıl ordu değildi. Esas büyük orduları Rouen’de toplanmıştı, ancak bu ordu da nehrin sığlık tarafını geçmeye çalışacak herhangi bir kuvveti engelleyebilecek kadar kalabalıktı. İngilizlere her gün görünüyorlardı, atlı askerler ve arbaletçiler atlarına binmiş, güneydeki îngilizlerin hızına yetişebilmek için nehrin kuzey kıyısından ilerliyordu. Sir John ve okçuları birkaç kere Fransızlar varmadan nehri geçmeye çalıştılar, ancak Fran-sızlar hep bekliyor oluyordu. Geçilebilecek her yere muhafızlarını yerleştirmişlerdi.</p>

  <p class="calibre2">Yemekleri azalmıştı, gene de küçük köylerden gönülsüzce de olsa ekmek, peynir ve tütsülenmiş balık veriyorlardı. Her geçen gün ordu daha da acıkıyor, ancak düşman ülkenin içlerine doğru yürümeye devam ediyorlardı.</p>

  <p class="calibre2">‘Neden Harfleur’a geri dönmüyoruz?’ diye homurdandı Thomas Evelgold.</p>

  <p class="calibre2">‘Çünkü geri dönersek kaçmış oluruz,’ dedi Hook.</p>

  <p class="calibre2">‘Ölmekten iyidir,’ diye cevap verdi Evelgold.</p>

  <p class="calibre2">îngilizlerin ilerlediği nehir kıyısında da düşman askerleri bulunuyordu. Fransız askerleri, alçak tepelerden İngiliz ordusunu izliyordu. Genelde altı ya da yedi kişiden oluşan küçük birliklerdi bunlar, üstelik İngiliz şövalyelerden biri onlara doğru gelince kaçıyorlardı. Gene de, arada sırada bir düşman askeri teke tek dövüşmek istediğini belirtmek için mızrağını havaya kaldırıyordu. Sonra, İngiliz askerlerinden birisi bu meydan okumaya karşılık veriyor, iki adam dövüşüyordu. Zırhlara çarpan mızrak ve kılıç sesleri duyuluyor, askerlerden biri atından devrilip yere düşüyordu. Bir keresinde birbiriyle dövüşen askerlerden ikisi de ölüp, düşman mızrağı karnına saplanmış vaziyette kaldılar. Bazen de kırk-elli Fransız askeri birleşip, ilerleyen ordunun en zayıf noktasına saldırıyor, birkaç İngiliz’i öldürüp dörtnala gidiyorlardı.</p>

  <p class="calibre2">Diğer Fransızlar ise, İngilizlerin önünden gidip ekinleri toplamakla meşgullerdi, böylelikle düşmanlarına hiç yiyecek bırakmıyorlardı. Ambarlardan topladıkları yiyecekleri Amiens adındaki şehre götürüyorlardı. İngiliz ordusu, Calais’e varmış olması gerektiği gün bu şehrin etrafından geçmişti. Askerlerin yiyecek torbaları bomboştu. Çiseleyen yağmurun altında at süren Hook, şehrin üzerinde bir kale gibi yükselen Amiens Katedrali’ni görmüş, duvarların içinde duran yemeklerin hayalini kurmuştu. Acıkmıştı. Bütün ordu açtı.</p>

  <p class="calibre2">Ertesi gün, beyaz kireçtaşından bir kayalığın tepesinde duran kalenin yakınına kamp kurdular. Sir John’un askerleri, öncü birliklere fazla yaklaşan iki düşman askerini yakalamıştı. Esir alınan Fransız askerleri, Fransızların Henry’nin küçük ordusunu nasıl yeneceğini anlatıp böbürleniyorlardı. Henry’ye dahi bö-bürlenmişlerdi. Sir John, Henry’nin emirlerini okçularına iletti. Kamp ateşlerinin önünde duruyordu. ‘Yarın sabah,’ dedi, ‘her asker ağaç kesip, odunlarından yay uzunluğunda kazıklar yapacak. Daha uzun kesebiliyorsanız, kesin! Kazıklar kol kalınlığında olacak ve her iki ucu sivriltilecek.’</p>

  <p class="calibre2">Yağmur çiselemeye devam ediyordu. Hook’un okçuları, Tom Scarlet’in avlayıp Melisande’nin pişirdiği geyik etini yemişlerdi, ancak bu yiyecek çok azdı, hiçbiri yeterince doymamıştı. Ayrıca Melisande etrafını yassı taşlarla çevrelediği ateşte yulaf ve palamut kapçığından yaptığı keki pişirmişti. Biraz fındıkları ve birkaç sert, yeşil elmaları vardı. Hiç biraları kalmamıştı, şarap da yoktu, o nedenle nehirden su alıyorlardı. Melisande Hook’un devasa plaka zırhını giymiş, yanında oturuyordu.</p>

  <p class="calibre2">‘Kazık mı?’ diye sordu Thomas Evelgold.</p>

  <p class="calibre2">‘Fransızlar, cehennemde yanası pislikler,’ diyen Sir John kamp ateşlerinden en büyüğüne yaklaştı, ‘sizi yenmeye karar vermişler. Siz! Okçular! Sizden korkuyorlar! Hepiniz beni dinliyor musunuz?’</p>

  <p class="calibre2">Okçular sessizce Sir John’u dinliyorlardı. Deri bir şapka takmış, kalın, deri bir ceket giymişti. Şapkasının ve elbisesinin kenarlarından yağmur suyu damlıyordu. At üstündeyken değil de yerdeyken kullanabilmesi için kısaltılmış bir mızrak taşıyordu. ‘Dinliyoruz, Sir John,’ diye homurdandı Evelgold.</p>

  <p class="calibre2">‘Emirler Rouen’den gönderildi!’ diye duyurdu Sir John. ‘Fransız Mareşali’nin bir planı var! Planı sizi öldürmek, önce siz okçuları, sonra hepimizi.’</p>

  <p class="calibre2">‘Soyluyu esir tut, adi herif,’ dedi Evelgold, ancak Sir John’un duyamayacağı kadar alçak sesle konuşmuştu.</p>

  <p class="calibre2">‘Şövalyeleri topluyorlar ve onlara zırhla kuşatılmış atlar veriyorlar,’ diyordu Sir John, ‘şövalyelere de ellerindeki en iyi zırhları veriyorlar! Milano zırhı! Hepiniz Milano zırhını bilirsiniz.’</p>

  <p class="calibre2">Hook neresi olduğunu bilmese de, Milano’da yapıldığını biliyordu ve bu zırh Hıristiyan alemindeki en iyi zırh olma unvanına sahipti. Milano zırhının en ağır savaş oklarına bile dayanacağı söylenirdi, ney^e ki bu zırhlar çok pahalı oldukları için nadir bulunuyordu. Bir arkadaşı Hook’a Milano zırhının yaklaşık yüz sterlin olduğunu söylemişti. Bu, bir okçunun on yılda kazandığı paraya eşitti, zengin olduklarını düşünen ve yılda kırk sterlin kazanan piyadeler için bile pahalı bir giysiydi.</p>

  <p class="calibre2">‘Evet, atlarını zırhla kuşatacaklar, Milano zırhlarını giyecekler,’ diye devam etti Sir John, ‘ve size saldıracaklar, okçular! Gürz ve kılıçlarıyla aranıza girip sizi bozguna uğratmak istiyorlar!’ Okçular pür dikkat Sir John’u dinliyor, çelik yüzlü atlıların etraflarında dönüp dolaştığını hayal ediyorlardı. ‘Bin süvari gönderdiklerinde, yüz tanesini durdurabilirseniz kendinizi şanslı sayın! Kalan doksanı da sizi öldürmek isteyecek, ancak böyle bir şey yapamayacaklar, çünkü kazıklarınız var!’ Ne demek istediğini göstermek için elindeki kısa mızrağı kaldırdı, arka ucunu bir yaprak yığınına batırıp gövdesini eğdi, çelik ucu göğüs hizasına geliyordu. ‘İşte kazıkları böyle yere saplayacaksınız,’ dedi okçularına. ‘Atlar üzerinize gelirse, kazıklar onlara saplanacak! İşte Milano zırhlı askerleri de böyle durduracaksınız! Bir asker, bir kazık, iki ucunu da sivriltin.’</p>

  <p class="calibre2">‘Yarın mı, Sir John?’ diye sordu Evelgold. Sesinden şüphe duyduğu belli oluyordu. ‘O kadar yakınlar mı?’</p>

  <p class="calibre2">‘Her yerde olabilirler,’ dedi Sir John. ‘Yarın şafaktan itibaren zırh ve derilerinizi kuşanın, miğferlerinizi takın, kirişlerinizi kuru tutun ve herkeste bir tane kazık olsun.’</p>

  <p class="calibre2">Ertesi sabah Hook meşe ağacından bir kazık yapıp uçlarını baltasıyla sivriltti. ‘İngiltere’den ayrıldığımızda,’ dedi Dale’li Will üzülerek, ‘o güne kadar toplanmış en iyi ordu olduğumuzu söylemişlerdi! Islak kirişlere, palamut keklerine ve kazıklara kadar düştük! Lanet kazıklar!’</p>

  <p class="calibre2">Atların arkasında taşınan meşe kazıklar garip bir görüntü oluşturuyordu. Atlar yorulmuştu, ıslanmış ve açlardı. Sonra yağmur tekrar geldi, daha da hızlı yağıyor, askerlerin arkasından vuruyordu. Fransızlar nehrin ötesindeki kıyıdalardı. Her zaman uzaktaki kıyıda oluyorlardı.</p>

  <p class="calibre2">Derken, kralın yeni emirleri geldi, öncü birlik nehre arkasını dönüp, uzun ve ıslak bir bayır tırmandılar ve ucu bucağı olmayan, nemli bir düzlüğe geldiler. ‘Şimdi nereye gidiyoruz?’ diye sordu Hook, artık nehir görünmüyordu.</p>

  <p class="calibre2">‘Tanrı bilir,’ dedi Peder Christopher.</p>

  <p class="calibre2">‘Size söylemiyor mu, peder?’</p>

  <p class="calibre2">‘Azizin sana bir şey söylüyor mu?’</p>

  <p class="calibre2">‘Tek kelime etmiyor.’</p>

  <p class="calibre2">‘O zaman yalnız Tanrı nerede olduğumuzu bilir,’ dedi rahip, ‘sadece Tanrı.’ Düzlüğü oluşturan killi toprağın üzerine yağmur yağar yağmaz her taraf çamur olmuştu. Hava soğuyordu, yüksek düzlükte çok az ağaç vardı, bu da yakacak odunun çok yetersiz olduğu anlamına geliyordu. Diğer birliklerdeki okçulardan bazıları ısınmak için kazıklarım yakmışlardı. Ordunun geri kalanı bu askerlerin kırbaçlanışını izledi. Yüzbaşıları ise okçuların kulaklarını kestirdi.</p>

  <p class="calibre2">Fransız atlılar Henry’nin ordusunda kol gezen ümitsizliği hissetmişti. Orduyu takip ederek güneye doğru ilerliyorlardı, İngiliz askerleri çok yorgundu, atları ise kendilerine doğru kalkacak mızraklarla mücadele edemeyecek kadar açtı. Fransızların cesareti gittikçe artıyor, İngilizlere daha da çok yaklaşıyorlardı. ‘Oklarınızı boş yere harcamayın!’ dedi Sir John okçularına.</p>

  <p class="calibre2">‘Savaşta öldürmemiz gereken Fransızlardan bir tanesi eksilmiş olur,’ dedi Hook.</p>

  <p class="calibre2">Sir John yorgun bir ifadeyle gülümsedi. ‘Bu, şeref meselesi, Hook.’</p>

  <p class="calibre2">Bir kilometreden daha az bir mesafeden ilerleyen bir Fransız askerine başıyla selam verdi. Askerin çevresinde kimse yoktu, elindeki mızrağı ise, İngilizlerden biriyle dövüşmek istediğini göstermek amacıyla havaya kaldırmıştı. ‘Kahramanca bir hareket yapmak için yemin etmiş,’ diye açıkladı Sir John, ‘beni ya da başka bir şövalyeyi öldürmek mesela, bu da soylu bir istek.’</p>

  <p class="calibre2">‘Bu onu oktan kurtarıyor mu?’ diye yanıtladı Hook sevimsizce.</p>

  <p class="calibre2">‘Evet, Hook, kurtarıyor. Bırak yaşasın. O cesur bir asker.’</p>

  <p class="calibre2">Cesur askerlerin çoğu o akşamüstü orduya yaklaştı, ancak İngilizlerden hiçbiri yanıt vermedi. Fransızlar ise daha da küstahlaşmış, müsabakalarda dövüştükleri İngilizleri tanıyabilecek kadar yakınlarından at sürmeye başlamışlardı. Sohbet dahi ediyorlardı. Bazen bir düzine Fransız şövalye yakınlarında beliriyordu. İçlerinden biri, iri ve simsiyah bir ata binmiş olanı, atını mahmuzlayıp öncü birliğin önüne kadar ilerledi. ‘Sir John!’ diye seslendi atlı. Bu, Sire de Lanferelle’di, uzun saçları ıslak ve cansızdı.</p>

  <p class="calibre2">‘Lanferelle!’</p>

  <p class="calibre2">‘Atın için yulaf versem, mızrağımla karşı karşıya gelir misin?’</p>

  <p class="calibre2">‘Bana yulaf verirsen,’ diye yanıtladı Sir John, ‘okçularım yer!’</p>

  <p class="calibre2">Lanferelle güldü. Sir John yön değiştirerek Fransız atlının yanma gitti ve iki asker dostane bir şekilde konuşmaya başladı. ‘Arkadaş gibiler,’ dedi Melisande.</p>

  <p class="calibre2">‘Belki de öylelerdir,’ dedi Hook.</p>

  <p class="calibre2">‘Ama savaşta birbirlerini öldürecekler öyle mi?’</p>

  <p class="calibre2">‘İngiltereli!’ Lanferelle Hook’a sesleniyordu, okçuların yanına gitti. ‘Sir John kızımla evlendiğini söylüyor!’</p>

  <p class="calibre2">‘Evet, evlendim,’ dedi Hook.</p>

  <p class="calibre2">‘Hem de benim onayımı almadan,’ dedi Lanferelle eğleniyor gibiydi. Melisande’ye baktı. ‘Sana verdiğim cüppe yanında mı?’</p>

  <p class="calibre2"><span class="calibre4">’’Oui, ’</span> dedi.</p>

  <p class="calibre2">‘Giy onu,’ dedi babası sertçe, ‘savaş olursa, giy.’</p>

  <p class="calibre2">‘Beni kurtarsın diye mi?’ diye sordu Melisande ters ters. ‘Soissons’da rahibenin cüppesi korumamıştı ama.’</p>

  <p class="calibre2">‘Soissons’u boş ver kızım,’ dedi Lanferelle, ‘orada her ne olduysa bu adamlara da olacak. Onlar ölmeye mahkumlar!’ Kolunu kaldırıp çamur içinde kalmış orduyu gösterdi. ‘Lanet heriflerin hepsi ölecek! Seni ölümden kurtarmak benim için bir zevktir.’</p>

  <p class="calibre2">‘Ne için?’</p>

  <p class="calibre2">‘Senin için ne düşünüyorsam, onun için,’ dedi Lanferelle. ‘Özgürlüğün ne olduğunu gördün, bak seni ne hale getirdi!’ Gülümsedi, dişleri olağanüstü derecede beyazdı. ‘Şimdi de benimle gelebilirsin. Bu orduyu öldürmeden önce seni götürebilirim.’ ‘Nicholas ile kalacağım,’ dedi Melisande.</p>

  <p class="calibre2">‘Kal o zaman bu lanet heriflerle,’ dedi Lanferelle, ‘Nicholas’ın öldüğünde götürürüm seni.’ Atını döndürdü, Sir John ile biraz daha laflayıp güneye doğru gitti.</p>

  <p class="calibre2">‘Lanet herifler mi?’</p>

  <p class="calibre2">‘Fransızlar size öyle diyor,’ diyen Melisande Sir John’a baktı. ‘Ölmeye mahkum muyuz?’ diye sordu.</p>

  <p class="calibre2">Sir John acı acı gülümsedi. ‘Ordularının bizi yakalayıp yakalamamasına bağlı, bizi yakalarsa da, yenip yenmemelerine. Hâlâ hayattayız! ’</p>

  <p class="calibre2">‘Bizi yakalarlar mı?’ diye sordu Melisande.</p>

  <p class="calibre2">Sir John kuzeyi işaret etti. ‘Nehrin kuzey kıyısında küçük bir Fransız ordusu vardı,’ diye açıkladı, ‘bize yetişiyorlardı. Nehirden geçmemizi engellemek için her şeyi yapıyorlardı. Bizi büyük orduya yönlendirmeye çalışıyorlardı. Ama burada, tatlım, nehir kuzeye doğru kıvrılır, ve onlar bunu düşünmemiş. Şimdi ülkenin bir ucundan diğer ucuna geçiyoruz, ama o küçük ordunun bütün yolu baştan kat etmesi gerekecek, bu da üç-dört günlerini alacak. Ama biz yarın nehre ulaşmış olacağız, üstelik nehrin öbür tarafında bizi bekleyen bir ordu da olmayacak. Olur da bir köprü veya sığlık bulursak, Somme’a geçip Calais’in meyhanelerine gideceğiz! Evimize döneceğiz!’</p>

  <p class="calibre2">Fakat, her geçen gün daha az yol katediyorlardı. Atların otlanabileceği çimlik bir yer yoktu, yulafları da bitmişti. Her gün atlarını dinlendirmek için eyerlerinden inen askerlerin sayısı artıyordu. Yolculuğun ilk haftasında, geçtikleri yerlerin civarındaki kasabalar orduya yiyecek veriyordu, ancak şimdi, zaten az sayıda olan kasabalar da kapılarını kapatıyor, yardım etmeyi kabul etmiyorlardı. İngilizlerin, surlarına saldıracak kadar zamanları olmadığını biliyorlardı, üstelik düşman askerleri yorgunlardı. Bu nedenle halk, umutsuz ve kederli ordunun yürüyüşünü izliyor, Tanrı’nın bu zayıf düşmüş işgalcileri yok etmesi için dualar ediyordu.</p>

  <p class="calibre2">Henry’nin yapmak isteyeceği son şey Tanrı’yı gücendirmekti. O nedenle, Somme vadisine inmeden önceki son günlerinde, bir rahip gelip askerlerden birinin kutsal ekmek kutusunu çaldığını söylediğinde, kral bütün ordunun derhal durmasını söyledi. Yüzbaşı ile onbaşılara askerlerini aramalarını emretti. Kayıp kutu, kutsal ekmeğin saklandığı bakır kaplı bir kutuydu, maddi değeri çok azdı elbette, ancak kral kutuyu bulmaya kararlıydı. ‘Şerefsizin teki, herhalde ekmekleri yemek için kutuyu çalmıştır,’ diye düşüncesini söyledi Tom Scarlet, ‘ekmekleri yiyip kutuyu da atmıştır kesin.’</p>

  <p class="calibre2">‘Evet, Hook?’ diye sordu Sir John.</p>

  <p class="calibre2">‘Bizim birlikten kimsede değil, Sir John.’</p>

  <p class="calibre2">‘Lanet kutunun teki,’ diye kükredi Sir John, ‘sadece bir kutu, peder!’</p>

  <p class="calibre2">‘Öyle diyorsanız, Sir John,’ dedi Peder Christopher.</p>

  <p class="calibre2">‘Lanet bir kutu yüzünden Fransızların bizi yakalamasına izin verelim, öyle mi?’</p>

  <p class="calibre2">‘Çalınan eşyayı bulursak Tanrı bizi ödüllendirecektir,’ diyordu Peder Christopher, ‘bakın, yağmuru dindirdi bile!’ Bu doğruydu. Aramayı başlattıklarından beri yağmur yağmıyordu. Güneş gökyüzünü bulutlardan temizlemek için uğraşıyor, suyun altında kalan arazinin üzerinde parıldıyordu.</p>

  <p class="calibre2">Derken, kutu bulundu.</p>

  <p class="calibre2">Bir okçuya ait kısa yeleğin kollarından birine gizlenmişti, belli ki kullanılmayan bir yelekti ve katlanıp atın eyerinin başına asılmıştı. Fakat okçu ne yeleği ne de kutuyu daha önce gördüğünü söylüyordu. ‘Hepsi masum olduklarını söyler,’ diyordu kilise papazlarından biri krala, ‘asın onu, Majesteleri.’</p>

  <p class="calibre2">‘Onu asacağız,’ dedi kral acımasızca, ‘bütün askerler de asılmasını izleyecek! İşte Tanrı’ya karşı gelenlerin başına gelecek şey budur! Asın!’</p>

  <p class="calibre2">‘Hayır!’ diye itiraz etti Hook.</p>

  <p class="calibre2">Çünkü kral ve askerlerinin yanında beklediği dar ağacına sürüklenerek götürülen adam, Michael’dı.</p>

  <p class="calibre2">Halat onu bekliyordu.</p>

  <p class="calibre2">Kralın adamları, Michael’ı bir karaağacın dibine sürüklediler, ağacın yanında Henry ve askerleri ile şikayeti ilk yapan kasaba papazı duruyordu. Ağacın etrafında toplanmaları emredilen askerler geniş bir çember oluşturmuşlardı, gerçi sadece önlerde bulunanlar olup biteni görebiliyordu. Zırh giymiş iki asker Michael’in ellerini ve kollarını bağlamış, yarı sürükleyerek yarı iterek kralın huzuruna götürüyordu. Michael’ı götürmek için pek güç kullanmalarına gerek kalmamıştı, çünkü genç okçu zaten yeterince isteyerek gidiyordu. Ancak kafası karışmış görünüyordu.</p>

  <p class="calibre2">‘Hayır!’ diye bağırdı Hook.</p>

  <p class="calibre2">‘Kapa çeneni,’ diye homurdandı Thomas Evelgold. ,</p>

  <p class="calibre2">Kral, Hook’un itirazını duyduysa bile, bunu belli eden bir hareket yapmamıştı.</p>

  <p class="calibre2">‘O...’ diye söz girdi Hook, kardeşinin kutuyu çalmadığını, böyle bir şeyi asla yapmayacağını söylemeye niyetlenmişti, ancak Evelgold hızla dönüp Hook’un midesine bir yumruk attı ve okçuyu susturdu.</p>

  <p class="calibre2">‘Bir dahaki sefere çeneni kırarım,’ dedi Evelgold.</p>

  <p class="calibre2">‘Kardeşim,’ dedi Hook, birden nefesi kesilmişti.</p>

  <p class="calibre2">‘Sessiz olun!’ Sir John birliğin önünden okçularına kükredi.</p>

  <p class="calibre2">‘Tanrı’yı gücendirdin, bütün birliğini tehlikeye attın!’ dedi kral Michael’a, sesi boğuktu. ‘Tanrı’yı gücendirirsek yanımızda olmasını nasıl bekleyebiliriz? Bütün İngiltere’yi tehlikeye attın.’</p>

  <p class="calibre2">‘Ben çalmadım!’ Michael kendini savunmak istedi.</p>

  <p class="calibre2">‘Kimin birliğinden?’ diye sordu kral.</p>

  <p class="calibre2">Sir Edward Derwent bir adım öne attı. ‘Lord Slayton’ın okçularından, Majesteleri,’ dedi, gri kafasını eğik tutuyordu, ‘şüpheliyim, Majesteleri, kutuyu çalan o.’</p>

  <p class="calibre2">‘Kutu eşyalarının arasında mı bulundu?’</p>

  <p class="calibre2">‘Evet, kendi eşyalarının arasında bulundu, Majesteleri,’ dedi Sir Edward sözlerine dikkat ederek.</p>

  <p class="calibre2">‘Yelek benim değildi, Lordum!’ dedi Michael.</p>

  <p class="calibre2">‘Kutunun eşyaları arasında olduğundan emin misin?’ diye sordu kral Sir Edward’a. Dizlerinin üzerine çöken sarı saçlı genç okçuyu görmezden geliyordu.</p>

  <p class="calibre2">‘Evet, Majesteleri, ama oraya nasıl geldiğini bilmiyorum.’</p>

  <p class="calibre2">‘Kutuyu kim buldu?’</p>

  <p class="calibre2">‘Majesteleri, ben buldum, Majesteleri,’ diyen Sir Martin’in cüppesi kireçten ağarmıştı, bir adım öne attı. ‘Ben buldum, Majesteleri,’ dedi diz çökerek. ‘İyi bir çocuktur, Majesteleri, gerçek bir Hıristiyan’dır, Majesteleri.’</p>

  <p class="calibre2">Sir Edward bütün gün Michael’ın masum olduğunu söylese, Henry’yi ikna edebilirdi, ama bir rahibin sözleri, onunkilerden çok daha etkiliydi. Henry yularlarını topladı ve eyerinin üzerinde öne doğru eğildi. ‘Kutuyu almadığını mı söylüyorsun?’</p>

  <p class="calibre2">‘O...’ diye söze girdi Hook, ancak Evelgold öyle sert vurdu ki, Hook iki büklüm oldu.</p>

  <p class="calibre2">‘Kutu eşyaları arasında bulundu, Majesteleri,’ dedi Sir Martin.</p>

  <p class="calibre2">‘Öyleyse?’ Kral bağırdı, sonra sustu. Kafası karışmış gibi görünüyordu. Rahip bir masum olduğunu, bir suçlu olduğunu söylüyordu.</p>

  <p class="calibre2">‘Bu yadsınamaz, Majesteleri,’ dedi Sir Martin, üzülüyormuş gibi konuşuyordu, ‘kutu eşyalarının arasındaydı. Bu beni çok üzüyor, Majesteleri, yüreğimi dağlıyor.’</p>

  <p class="calibre2">‘Beni ise öfkelendiriyor,’ diyen kral bağırıyordu, ‘Tanrı’yı da öfkelendiriyor! Bir bakır kutu için onun gazabını ve öfkesini üzerimize çektik! Asın!’</p>

  <p class="calibre2">‘Majesteleri!’ dedi Michael, ancak hiç umut yoktu. Halat çoktan dallardan birine bağlanmıştı, ilmek boynundan geçirildi ve iki adam okçuyu havaya kaldırmak üzere ipin ucuna asıldı.</p>

  <p class="calibre2">Hook’un kardeşi boğuluyordu, vücudu sarsılıyor, bacakları titriyordu. Yavaşça, çok yavaşça, sarsılan bedeni kasılmaya başladı, boğulma sesleri kısa hırıltılara dönüştü ve sonunda ses kesildi. Ölmesi yirmi dakika sürmüştü, kral her hareketini gözlerini kırpmadan izledi, ta ki öldüğünden emin olana kadar. Ancak hırsız öldüğünde tatmin oldu ve gözlerini ölü bedenden ayırdı. Atından indi ve askerlerinin önünde, hayret içindeki kilise papazına doğru diz çöktü. ‘Bizi affedin,’ dedi yüksek sesle, İngilizce konuşuyordu, bu nedenle papaz dediklerinden bir şey anlamıyordu, ‘Yüce Tanrı da bizi affetsin.’ İki eliyle tuttuğu kutsal ekmek kutusunu papaza uzattı, gördüklerinden ötürü korkmuş olan papaz tereddüt ederek kutuyu aldı, kutu her zamankinden çok ağırdı. Şaşıran papaz kutuyu açtı. İngiltere Kralı kutuyu altınla doldurmuştu.</p>

  <p class="calibre2">‘Cesedi orada bırakın!’ diye emreden Henry ayağa kalktı. ‘Ve yürüyün! Yolumuza devam edelim!’ Atının yularını aldı, ayağını üzengiden geçirdi ve eyere oturdu. Arkasından gelenlerle birlikte uzaklaştı. Hook, kardeşinin bedenin sallandığı ağacın yanına gitti.</p>

  <p class="calibre2">‘Hangi cehenneme gidiyorsun?’ diye sordu Sir John sertçe.</p>

  <p class="calibre2">‘Onu gömeceğim,’ diye yanıt verdi Hook.</p>

  <p class="calibre2">‘Tanrı’nın cezası! Tam bir salaksın, Hook,’ diyen Sir John, zırhlı eliyle Hook’un yüzüne vurdu, ‘ne yaptığını sanıyorsun?’</p>

  <p class="calibre2">‘O çalmadı!’ dedi Hook.</p>

  <p class="calibre2">Sir John tekrar vurdu, daha da sert vurmuştu, Hook’un yanağından kanlar damlıyordu. ‘O yaptı, ya da yapmadı, bunun bir önemi yok,’ diye kükredi. ‘Tanrı’nın bir kurbana ihtiyacı vardı, ve kurbanını aldı. Şimdi yaşıyorsak, belki de bu kardeşinin sayesindedir.’</p>

  <p class="calibre2">‘O yapmadı, hiçbir şeyi çalmamıştır, o dürüsttür!’ dedi Hook.</p>

  <p class="calibre2">Sir John’un zırh eldivenli eli, Hook’un diğer yanağına indi. ‘Kralımızın kararlarına karşı gelmeyeceksin,’ dedi Sir John, ‘ve onu gömmeyeceksin, çünkü kral gömülmesini istemiyor! Şanslısın Hook, çünkü kardeşinin yanında bacağından sidiğin akarak sallanıyor olabilirdin. Şimdi atma bin ve uzaklaş.’</p>

  <p class="calibre2">‘Rahip yalan söyledi!’</p>

  <p class="calibre2">‘Bu seni ilgilendirmez,’ dedi Sir John, ‘beni de ilgilendirmez, kralı ise hiç ilgilendirmez. Atma bin yoksa lanet kulaklarını keseceğim.’</p>

  <p class="calibre2">Hook atma bindi. Diğer okçular onu görmezden geldi, öfkeli ve tehlikeli olduğunu hissetmişlerdi. Sadece Melisande yanındaydı.</p>

  <p class="calibre2">Sir John’un askerleri yolda en önde gidiyordu. Hook, kızgın ve açılıydı, Melisande işaret edene kadar Lord Slayton’ın adamlarını geçtiği fark etmedi. O anda, bir zamanlar birlikte olduğu okçuları fark etti. Thomas Perrill zafer edasıyla gülümsüyor, Hook’a gözünü işaret ediyordu, kardeşinin şüpheli ölümünden onu sorumlu tuttuğu içindi bu hareket. Sir Martin ise Melisande’ye baktı, sonra başını Hook’a çevirdi, okçunun gözündeki yaşları görünce kendini gülmekten alamadı.</p>

  <p class="calibre2">‘Merak etme, hepsini öldüreceksin,’ diye söz verdi Melisan-</p>

  <p class="calibre2">de.</p>

  <p class="calibre2">Fransızlar benden önce davranmazsa, diye düşündü Hook. Tepeden aşağı indiler, Somme’a doğru ilerliyorlardı. Ordunun tek umudu, Fransızların korumadığı bir sığlık bulabilmekti.</p>

  <p class="calibre2">Yağmur tekrar yağmaya başlamıştı.</p>

  <p class="calibre2">Somme’dan karşıya geçmek için kullanabilecekleri bir değil, iki sığlık vardı ve daha da iyisi, ikisi de korunmuyordu. İngilizleri bir gölge gibi takip eden Fransız ordusu henüz nehrin kıvrıldığı yere ulaşmamıştı. Somme nehrinin sınırını oluşturan geniş bataklığın kenarına varan İngilizler, nehrin karşı tarafında boş kırlık alandan başka hiçbir şey olmadığını görebiliyorlardı.</p>

  <p class="calibre2">Nehirdeki sığlıkları keşfe giden öncü birlikler, yağmurdan dolayı nehir sularının yüksek olduğunu bildirdiler, ancak nehir suları geçit vermeyecek kadar yüksek değildi, gene de büyük bataklık boyunca dizilmiş iki seti aşmak zorundaydılar. Uzunluğu iki kilometreden fazla olan bu toprak setler, bataklığın üzerinde yükselen iki yol halindeydi. Fransızlar setleri bozup yıkmışlar, her ikisinin de ortasını dağıtmışlardı, bu nedenle iki yolun ortasında etrafındakileri içine çeken tehlikeli delikler vardı. Öncü birlikler, bataklık zeminden geçmeyi başarmışlar, ancak atlarının dizlerine kadar battıklarını ve ordunun arabalarından hiçbirinin bu zeminden geçemeyeceğini bildirmişlerdi. ‘O zaman setleri yeniden inşa edeceğiz,’ diye emretti kral.</p>

  <p class="calibre2">Günün en güzel vaktinde çalışmaya koyuldular. Askerlerin çoğuna, yakınlardaki evlerin sökülüp parçalanması emri verilmişti. Söktükleri kirişleri, kalasları ve balarları setin tamiri için kullanacaklardı. İstiflenmiş sazlar, çalı çırpı demetleri ve toprak yığınları kerestelerin üzerine atılacak ve yeni setler oluşturulacaktı. Yeni dolgu set yapılırken, öncü birlik askerleri de seti güneyden gelecek herhangi bir saldırıya karşı korumak için müdafaa hattı oluşturmuşlardı. Ancak kimse saldırmadı. Birkaç Fransız askeri olan biteni uzaktan izliyor, az sayıdaki düşman, İngilizlere engel olmaya teşebbüs etmiyordu.</p>

  <p class="calibre2">Hook, setin yapımında görev almamıştı, çünkü set tamir edilmeden önce öncü birliğin nehri geçmesi emredilmişti. Atlarını arkalarında bırakıp setin ortasındaki bataklık zemine doğru yürüdüler, boşluğu aşmak ve toprağın içine girmemek için çaba sarfettikten sonra, nehir kıyısına giden ikinci seti aştılar. Yaylarını ve ok torbalarını kafalarının üzerinde tutan okçular, çamurun içinde güçlükle ilerliyorlardı. Hook, nehrin içinde ilerlerken titriyordu, çünkü yüzme bilmiyordu. Su belinden yukarı çıkıp göğsüne kadar geldikçe, korku bütün benliğini kapladı. Ancak, sudaki akıntının oluşturduğu tazyike karşı koyup ilerlediğinde, nehir yatağının tekrar yükseldiğini gördü. Ayağını bastığı zemin yeterince sertti, buna rağmen okçulardan birinin ayağı kaydı. Akıntıyla sürüklenen okçu, plaka zırhı yüzünden suya battı, çığlık çığlığa feryat eden okçunun sesi hızla azaldı ve sonunda duyulmaz oldu. Hook akıma karşı güçlükle ilerliyordu, küçük, çamurlu bir boşluğu geçip, nehrin kuzey kıyısına vardı. Öncü birlik Somme’u geçmişti.</p>

  <p class="calibre2">Sir John, okçularının yarım kilometre kuzeye gitmelerini ve iki büyük çayır arasında dolanan çit ve hendeklere ulaşmalarını emretti. ‘Lanet Fransızlar gelirse,’ dedi Sir John, ‘öldürün.’</p>

  <p class="calibre2">‘Buraya gelmelerini bekliyor musunuz, Sir John?’ diye sordu Thomas Evelgold.</p>

  <p class="calibre2">‘Nehir boyunca bizi takip edenler mi?’ diye sordu Sir John, ‘o şerefsizler buraya gelecekler. Ama ya büyük orduları? Tanrı bilir. Umalım ki hâlâ güneyde olduğumuzu sansınlar.’</p>

  <p class="calibre2">Gelecek olan ordu küçük olsa bile, diye düşünüyordu Hook, öncü birlikteki okçuların onları durdurabileceklerini sanmıyordu. Su dolu bir hendeğin yanına, kızılağacın altına oturdu, kuzeye doğru bakıyor, düşünüyordu. İyi bir ağabey olamamıştı, biliyordu. Miehael’a gerektiği gibi göz kulak olamamıştı. Kardeşinin bitmek bilmeyen iyi niyetinin onu her zaman sinirlendirdiğini kendine itiraf etti. Yanma gelip oturan Thomas Scarlet’e başını eğerek selam verdi, o da ikiz kardeşini Lanferelle’in kılıcına kurban etmişti. ‘Michael için üzüldüm,’ dedi Scarlet beceriksizce, ‘iyi bir delikanlıydı.’</p>

  <p class="calibre2">‘Öyleydi,’ dedi Hook.</p>

  <p class="calibre2">‘Matt de öyleydi.’</p>

  <p class="calibre2">‘Ah, evet öyleydi. İyi okçuydu.’</p>

  <p class="calibre2">‘Öyleydi,’ dedi Scarlet, ‘öyleydi.’</p>

  <p class="calibre2">Konuşmadan kuzeye doğru bakıyorlardı. Sir John, Fransızların geldiğini ilk önce atlı keşif birliklerinin gelişinden anlayabileceklerini söylemişti, ancak görünürde hiç atlı yoktu.</p>

  <p class="calibre2">‘Michael hep kirişi kapmaya çalışırdı,’ dedi Hook. ‘Ona öğretmeye çalıştım, ama kendini alamıyordu. Hep tutuyordu. Hedefini bozardı, hep öyle olurdu.’</p>

  <p class="calibre2">‘Bozar,’ dedi Scarlet.</p>

  <p class="calibre2">‘Hiç öğrenemedi,’ dedi Hook, ‘o lanet kutuyu da çalmadı.’</p>

  <p class="calibre2">‘Hırsıza benzemiyordu.’</p>

  <p class="calibre2">‘Değildi! Ama ben kimin çaldığını biliyorum ve onun boğazını keseceğim.’</p>

  <p class="calibre2">‘Boş ver, Nick.’</p>

  <p class="calibre2">Hook suratını astı. ‘Fransızlar bizi yakalarsa hiçbir şey fark etmez, değil mi? Ya asacaklar, ya da kesecekler.’ Hook birden Soissons’daki kilisenin önünde öldürülen okçuları, işkenceden geçirilmelerini hatırladı. Ürperdi.</p>

  <p class="calibre2">‘Ama nehri geçtik,’ dedi Scarlet, ‘bu da iyi bir şey. Ne kadar kaldı?’</p>

  <p class="calibre2">‘Peder Christopher buradan sonra bir haftalık bir yol kaldığını söylüyor, belki bir iki gün daha fazla olabilirmiş.’</p>

  <p class="calibre2">‘Birkaç hafta önce de aynı şeyi söylüyorlardı,’ dedi Scarlet yakınarak, ‘ama bunun bir önemi yok. Bir hafta daha aç devam edebiliriz.’</p>

  <p class="calibre2">Geoffrey Horrocks, okçulardan en genç olanı, fındıkla dolu bir miğferle geldi. ‘Çitlerin orada buldum,’ dedi, ‘bölüştürmek ister misiniz, onbaşım?’</p>

  <p class="calibre2">‘Sen yap. Öğlen yemeği olduğunu söyle.’</p>

  <p class="calibre2">‘Yarının da kahvaltısı,’ dedi Scarlet.</p>

  <p class="calibre2">‘Ağımız olsaydı serçe avlayabilirdik,’ dedi Hook.</p>

  <p class="calibre2">‘Serçe turtası,’ dedi Scarlet efkarlı bir ses tonuyla.</p>

  <p class="calibre2">Hepsi sustu. Yağmur dinmişti, ancak esen rüzgar, ıslak okçuların kemiklerini sızlatıyordu. Siyah bir bulut gibi görünen bir sığırcık sürüsü ilerde alçalıp yükseliyordu. Hook’un arkasında, nehrin karşısında, askerler seti tekrar inşa etmek için çalışıyorlardı.</p>

  <p class="calibre2">‘O yetişkin bir adamdı, biliyorsun.’</p>

  <p class="calibre2">‘Ne dedin Tom?’ diye sordu Hook, birden düşüncelerinden sıyrılmıştı.</p>

  <p class="calibre2">‘Hiçbir şey,’ dedi Scarlet, ‘tam uyuyordum ki uyandırdın.’</p>

  <p class="calibre2">‘İyi bir adamdı,’ dedi ses, ‘ve şimdi cennette.’</p>

  <p class="calibre2">Aziz Crispinian, diye düşündü Hook, gözlerine dolan yaşlardan etrafını buğulu görüyordu. Hâlâ benimlesin, demek istedi Aziz Crispinian’a.</p>

  <p class="calibre2">‘Cennette göz yaşı yoktur,’ diye devam etti aziz, ‘hastalık da yoktur. Ölüm ya da efendi de yoktur. Açlık yoktur. Michael artık mutlu.’</p>

  <p class="calibre2">‘İyi misin, Nick?’ diye sordu Tom Scarlet.</p>

  <p class="calibre2">‘İyiyim,’ diye cevap verdi Hook. Crispinian’ın kardeşlik hakkında her şeyi bildiğini düşünüyordu. O da kendi kardeşi Crispin ile acı çekmiş ve ölmüştü. Şimdi ikisi de Michael’ın yanındaydı, birden her şey gözüne iyi göründü.</p>

  <p class="calibre2">Askerler günün en güzel vaktinde hasar görmüş iki seti tamir etmek için uğraştılar, ardından atlar, arabalar, okçular, hizmetçiler ve kadınlardan oluşan sıralar halinde karşıya geçmeye başladılar. Zırh ve tacını giymiş olan kral, dörtnala Hook’un yanından geçip gitti. Arkasından atını mahmuzlayan bir grup soylu geliyordu, onlar da Hook gibi kuzeye bakıyorlardı. Ancak İngilizleri nehrin kuzey kıyısından takip eden Fransız ordusu çok geride kalmıştı, ortalıkta hiç düşman askeri yoktu. İngilizler nehri geçmişler, Burgonya Dükü’nün hak iddia ettiği topraklara ayak basmışlardı, oysaki bu topraklar hâlâ Fransız toprağıydı. Ancak, Fransız ordusu araya girmediği sürece, ordu ile İngiltere arasında hiçbir büyük engel yoktu.</p>

  <p class="calibre2">‘Yürümeye devam ediyoruz,’ dedi Henry komutanlarına.</p>

  <p class="calibre2">Kuzeye doğru ilerlemeye devam edeceklerdi, kuzeye ve batıya. Calais’e doğru yürüyeceklerdi, İngiltere’ye ve emniyete doğru. Yürüdüler.</p>

  <p class="calibre2">Büyük Somme nehrini arkalarında bırakmışlardı, ancak ertesi gün, ordunun yorgun, bitkin, hasta ve aç olması nedeniyle, kral durmalarını emretti. Yağmur dinmişti, toz şeklindeki bulutların arasından güneş parıldıyordu. Ordu, geniş ve sık ağaçların bulunduğu ülkeye varmıştı, artık ateş yakmak için odunları vardı. Askerler bayram havasında kamp kuruyor, sonradan atmak üzere yaptıkları eğreti çitlerin üzerinde ıslak kıyafetlerini kurutuyorlardı. Muhafızlar gönderilmişti, ancak görünen o ki, İngiliz ordusu ucu bucağı olmayan, geniş Fransız topraklarında yalnız başınaydı. Tek bir Fransız askeri bile yoktu. Askerler ormandan fındık, mantar ve böğürtlen topluyordu. Hook, geyik ya da domuz bulmayı umuyordu, ancak düşmanlar gibi, hayvanlar da ortalıkta görünmüyordu.</p>

  <p class="calibre2">‘Kurtulmuş olabiliriz,’ diyen Peder Christopher, başarısız avından dönen Hook’u selamladı.</p>

  <p class="calibre2">‘Kral öyle düşünüyor olmalı,’ dedi Hook.</p>

  <p class="calibre2">‘Neden?’</p>

  <p class="calibre2">‘Bütün gün burada kaldığımıza göre?’</p>

  <p class="calibre2">‘Yüce kralımız,’ dedi rahip, ‘o kadar deli ki, Fransızların bizi yakalamasını umuyor olabilir.’</p>

  <p class="calibre2">‘Deli mi? Fransa kralı gibi mi?’</p>

  <p class="calibre2">‘Fransa kralı gerçek bir deli,’ dedi Peder Christopher, ‘hayır, bizim kralımız sadece Tanrı’nın lütfuna sahip olduğuna inanıyor.’</p>

  <p class="calibre2">‘Bu delilik mi?’</p>

  <p class="calibre2">Melisande yanlarına geldiğinde Peder Christopher duraksadı. Kız eğilip Hook’a bir şeyler söyledi. Her zamankinden daha zayıftı; ancak bütün ordu zayıftı, zayıf, aç ve hasta. Hook ve karısı her nasılsa bağırsakları boşaltan bu hastalığa yakalanmamışlardı, ama diğerleri hastalığı kapmış ve kampı kesif bir koku sarmıştı. Hook kolunu Melisande’ye doladı, onun dünyadaki en değerli şey olduğunu düşündü birden. ‘Umarım kurtulmuşuzdur,’ dedi Hook.</p>

  <p class="calibre2">‘Kralımız biraz bunu umuyor,’ dedi Peder Christopher, ‘biraz da Tanrı’mn lütfunu ispatlamayı umuyor.’</p>

  <p class="calibre2">‘Yani bu onun deliliği mi?’</p>

  <p class="calibre2">‘Kesinlikten sakınmalısın, Hook. Fransız ordusunda, Tanrı’nın kendi yanlarında olduğuna en az Henry kadar inanan askerler var. Aynı zamanda iyi insanlar. Dua ederler, sadaka verirler, günah çıkartırlar ve bir daha asla günah işlemeyeceklerine yemin ederler. Çok iyi insanlardır. Peki, inandıkları şeyde yanılıyor olabilirler mi?’</p>

  <p class="calibre2">‘Siz söyleyin, peder,’ dedi Hook.</p>

  <p class="calibre2">Peder Christopher iç çekti. ‘Anlasaydım, Hook, her şeyi anlamış olurdum, çünkü Tanrı her şeydir. O yıldızlar ve kum taneleridir, fırtına ve dinginliktir, serçe ve atmacadır. O her şeyi bilir, benim kaderimi ve senin kaderini de bilir. Ben bunların hepsini anlayabilseydim, ne olurdum?’</p>

  <p class="calibre2">‘Tanrı olurdunuz,’ dedi Melisande.</p>

  <p class="calibre2">‘Ama olamam,’ dedi Peder Christopher, ‘çünkü bizler her şeyi anlayamayız. Sadece Tanrı anlayabilir. O yüzden Tanrı’nın isteklerini anladığını söyleyen birinden sakınacaksın. Öyle bir kimse, binicisini kontrol ettiğini söyleyen ata benzer.’</p>

  <p class="calibre2">‘Kralımız buna mı inanıyor?’</p>

  <p class="calibre2">‘O Tanrı’nın en sevgili kulu olduğuna inanıyor,’ dedi Peder Christopher, ‘belki de öyledir. Ne de olsa, kutsanmış ve vaftiz edilmiş bir kral o.’</p>

  <p class="calibre2">‘Tanrı onu kral yaptı,’ dedi Melisande.</p>

  <p class="calibre2">‘Babasının kılıcı onu bir kral yaptı,’ dedi Peder Christopher sevimsizce, ‘ama tabii ki o kılıcı Tanrı yönlendirmiş olabilir.’ İstavroz çıkardı. ‘Ama gene de,’ yumuşak bir sesle konuşmaya başlamıştı, ‘tahtta babasının hakkı olmadığını söyleyenler var. Ve babaların günahlarının oğullarına geçtiğini söyleyenler de.’ ‘Yani...’ diye konuşmaya başlayan Hook, duraksadı, ağzından çıkanlara dikkat etmek zorundaydı çünkü konuşma, vatan hainliğine doğru gidiyordu.</p>

  <p class="calibre2">‘Yani,’ dedi Peder Christopher kısaca, ‘Fransızlar bizi yakalamadan İngiltere’ye dönmemiz için dua ediyorum.’</p>

  <p class="calibre2">‘Bizi yakalayamadılar, peder,’ dedi Hook, haklı olmayı umut ediyordu.</p>

  <p class="calibre2">Peder Christopher kibarca gülümsedi. ‘Nerede olduğumuzu bilmeyebilirler, Hook, ama nereye gittiğimizi biliyorlar. Bu durumda bizi yakalamalarına gerek yok, değil mi? Tek yapmaları gereken önümüze geçip onlara ulaşmamızı beklemek.’</p>

  <p class="calibre2">‘Bir de bütün gün dinleniyoruz,’ dedi Hook.</p>

  <p class="calibre2">‘Öyle,’ dedi rahip, ‘yani düşmanla aramızda en az iki günlük mesafe olması için dua etmeliyiz.’</p>

  <p class="calibre2">Ertesi gün yola devam ettiler. Hook, öncü birliğin üç kilometre önünden gidip düşmanı gözleyen askerlerden biriydi. Gözcü olmayı seviyordu. Böylelikle kazığını bir arabaya koyup istediği gibi at sürebiliyordu. Bulutlar çoğalmaya başlamıştı, soğuk bir rüzgar esiyordu. Kamp hareket ettiğinde, gece üzerilerine kırağı yağmış çimler bembeyaz olmuş, ama hızla kendi renklerine dönmüşlerdi. Kayın yaprakları soluk kırmızı-sarı bir renge bürünmüştü, meşe ağaçları ise bronz rengiydi, ancak bazı ağaçlar yapraklarını çoktan dökmüştü. Aşağıdaki çayırlıklar yağmurdan ötürü ıslanmış, bazı kısımları su altında kalmıştı, sabanla sürülmüş tarlalarda, uzun, gümüş renginde çizgiler görülüyordu, sürülmüş toprakların arasına sular dolmuştu. Hook’un adamları kasabaya giden bir çoban yolunu takip ediyordu, ancak ağılların hepsi boştu. Birileri îngilizlerin yolda olduğunu biliyor, diye düşündü Hook, o nedenle bütün ağıllar boşaltılmış, ama bunu yaptıranlar her kimse ortadan kaybolmuştu. Ortalıkta düşmandan eser yoktu.</p>

  <p class="calibre2">Öğlen tekrar yağmur yağmaya başladı. Sadece çiseliyordu, gene de yağmur damlaları Hook’un zırhındaki her delikten içeri giriyordu. Atı Raker yavaş yavaş yürüyordu. Bütün ordu yavaş ilerliyordu, hızlanmaya halleri yoktu. Bir kasabanın yanından geçtiler, Hook gördüğü şeylerden o kadar duygusuzlaşmıştı ki, surlarda kendilerini savunacaklarını gösteren flamalara sadece şöyle bir baktı. Sadece ilerlemeye devam etti, şehri ve kale burçlarını ardında bırakarak yolu takip ediyordu. Birden, lanetlendiklerinin farkına vardı.</p>

  <p class="calibre2">Hook ve adamları hafif bir yokuş çıktılar, karşılarına yemyeşil çimleri olan bir vadi çıktı. Vadinin ucunda, bir kilise kulesi ile ağaçlıklar görünüyordu. Vadi bir otlak olarak kullanılan bir araziydi, ancak şimdi hayattan eser yoktu ve yerdeki izler lanetlendiklerini kanıtlıyordu.</p>

  <p class="calibre2">Hook Raker’ı sevdi ve baktı.</p>

  <p class="calibre2">Çünkü, sağda ileride, doğudan batıya doğru uzanan bir çamur lekesi vardı, toprak delik deşik olmuş, bu kısımdaki çimle kaybolmuştu. Atların ayak izlerinin oluşturduğu çukurlara su dolmuştu. Yerler dağılmış, delik deşik olmuş ve bozulmuştu; buradan bir ordu geçmişti.</p>

  <p class="calibre2">Çok büyük bir ordu olmalıydı. Binlerce at, geçtikleri yerlerde izler bırakmışlardı. İzlerin bulunduğu yere yaklaşıp iyice baktı, nal izleri o kadar barizdi ki, nala vurulan çivilerin çamurlu toprakta bıraktığı izler bile görülüyordu. Batıya doğru baktı, ordu burada gözden kaybolmuştu, ancak hiçbir şey göremedi, yalnızca binlerce askerin üzerinden geçtiği delik deşik toprak vardı. Bu yol, vadinin sonuna ulaşıyor, oradan kuzeye kıvrılıyordu.</p>

  <p class="calibre2">‘Yüce İsa,’ dedi Tom Scarlet hayretle, ‘binlerce şerefsiz olmalı.’</p>

  <p class="calibre2">‘Geri dön,’ dedi Hook Peter Scoyle’e, ‘Sir John’u bul ve bunu anlat.’</p>

  <p class="calibre2">‘Neyi anlatayım?’ diye sordu Scoyle.</p>

  <p class="calibre2">Hook, Scoyle’un Londralı olduğunu hatırladı. ‘Sence bu ne olabilir?’ diye sorup, dağılmış toprağı gösterdi.</p>

  <p class="calibre2">‘Çamur,’ dedi Scoyle.</p>

  <p class="calibre2">‘Sir John’a, düşmanın biz gelmeden önce burada olduğunu söyle.’</p>

  <p class="calibre2">‘Buradalar mıydı?’</p>

  <p class="calibre2">‘Git!’ dedi Hook sabırsızca, sonra dönüp çok sayıdaki ayak izine baktı. Binlerce ayak izi vardı, o kadar çoktu ki, vadiyi bataklık haline getirmişti. Çocukken, kesilmek üzere Londra’ya götürülen sürüleri görmüş, büyüklüklerinden çok etkilenmişti, ama bu izler, diğer herhangi bir hayvanın bıraktığı izlerden çok daha büyüktü. Fransa’daki her asker, diye düşünüyordu, belki de Burgonya’dakiler de bu vadiden geçmişlerdi, üstelik çok yakın zamanda geçmişlerdi. Yani, ya batıda ya da kuzeyde, vadiyle Calais arasında bir yerlerde düşman bekliyordu.</p>

  <p class="calibre2">‘Bizi izliyor olmalılar,’ dedi.</p>

  <p class="calibre2">‘Yüce İsa,’ diyen Tom Scarlet tekrar haç çıkardı. İki okçu da ağaçlıklara doğru baktı, ancak düşmanın orada olduğunu gösteren hiçbir parıltı yoktu. Gene de Hook, İngiltere’nin yorgun ordusunu gözleyen birkaç düşmatın onları takip ettiğinden emindi.</p>

  <p class="calibre2">Sir John, biz düzine askeri ile birlikte geldi. İzlere bakarken hiçbir şey demedi, sonra Hook’un yaptığı gibi batıya ve kuzeye doğru baktı, ‘buradalar,’ dedi sonunda, sesi uysaldı, yorulmuştu.</p>

  <p class="calibre2">‘Bunlar nehir boyunca bizi takip eden askerler değil,’ dedi Hook.</p>

  <p class="calibre2">‘Tabii ki değil,’ dedi Sir Johr, yerdeki çamurlu izlere bakıyordu. ‘Bu Fransa’nın gücü, Hook,’ dedi alay eden bir sesle.</p>

  <p class="calibre2">‘Bizi izliyor olmalılar, Sir John,’ dedi Hook.</p>

  <p class="calibre2">‘Tıraş olman lazım, Hook,’ dedi Sir John sertçe. ‘Lanet bir serseri gibi görünüyorsun.’</p>

  <p class="calibre2">‘Evet, Sir John.’</p>

  <p class="calibre2">‘Ve tabii ki o namussuz serseriler bizi izliyor. Flamaları dalgalandırın! Lanet olsun onlara! Lanet, lanet, lanet olsun!’ Atı Luci-fer, Sir John’un bağrışlarından korkmuş, kulaklarını geriye doğru çekmişti. ‘Lanet olsun onlara! Devam ediyoruz!’ dedi Sir John.</p>

  <p class="calibre2">Başka seçenekleri yoktu. Ertesi gün, düşmandan hiç eser olmadığı halde, Fransızların îngilizlerin nerede olduğunu tam olarak bildikleri ortaya çıktı. Yolda elçiler bekliyordu. Parlak üniformalarını giymişler, beyaz asalarım almışlardı. Hook elçileri kibarca selamlayıp Sir John’a yönlendirdi, Sir John da elçileri krala götürdü. ‘Ne istiyor bu havalı namussuzlar?’ diye sordu Dale’li Will. ‘Bizi kahvaltıya çağırmak istiyorlarmış,’ dedi Hook. ‘Pastırma, ekmek, kızarmış kaz ciğeri, bezelyeli puding ve iyi bir bira.’ Will sırıttı. ‘Sırf bezelye için annemi boğazlardım şimdi, sadece bir kap bezelye için.’</p>

  <p class="calibre2">‘Fasulye, ekmek, pastırma,’ dedi Hook.</p>

  <p class="calibre2">‘Dana rosto,’ dedi Will, ‘şöyle kanlı kanlı.’</p>

  <p class="calibre2">‘Bir somun ekmek de yeterdi,’ dedi Hook. Bu üç Fransız’ın, yaptıkları ziyaretle çok şey öğreneceklerini biliyordu. Elçilerin sadece gözlemci ve ulak olduklarını biliyordu, ama elbette aceleyle ilerleyen İngilizleri, dizliklerini indirip bağırsaklarını boşaltan askerleri, sendeleyen atları ve çamur içinde, sükunetle kuzey ve batıya ilerleyen orduyu Fransız komutanlara anlatacaklardı.</p>

  <p class="calibre2">‘Bizi savaşmaya davet ettiler,’ dedi Peder Christopher elçiler gittikten sonra. Üç elçi kralla görüştüğünde neler olduğunu biliyordu. ‘Çok kibarlardı,’ dedi Hook ile okçularına, ‘birbirlerine selam verdiler, saygılarını ilettiler, havanın kötülediğinden bahsettiler ve konuklarımız neden geldiklerini söyledi.’</p>

  <p class="calibre2">‘Ne kadar kibarlar,’ dedi Hook alaycı bir şekilde.</p>

  <p class="calibre2">‘Kibarlık önemlidir,’ dedi rahip, ‘kibar bir toplumda yaşıyorsan, bir bayanla dans etmeden önce isteyip istemediğini sorarsın. Onlar da aynı şeyi yapıyor. Fransız Valisi, Bourbon Dükü ve Or-leans Dükü bizi dansa davet ediyor.’</p>

  <p class="calibre2">‘Onlar kim?’ diye sordu Tom Scarlet.</p>

  <p class="calibre2">‘Fransız Valisi Charles d’Albret, dua et ki seninle yüz yüze dans etmesin ve Tom, dükler de harika askerler. Bourbon Dükü senin eski bir arkadaşın, Hook.’</p>

  <p class="calibre2">‘Benim mi?’</p>

  <p class="calibre2">‘Soissons’u yağmalayan ordunun başındaydı.’</p>

  <p class="calibre2">‘Yüce Tanrım,’ dedi Hook, gene aklına gözleri oyulup ölüme terk edilen okçular geldi.</p>

  <p class="calibre2">‘Ve düklerden her biri,’ diye devam etti Peder Christopher, ‘muhtemelen bizim ordumuzun hepsinden daha büyük birer birliği yönetiyor.’</p>

  <p class="calibre2">‘Peki kral davetlerini kabul etti mi?’ diye sordu Hook.</p>

  <p class="calibre2">‘Ah tabii, seve seve!’ dedi Peder Christopher. ‘Dans etmeyi sever, sadece dans edilecek yeri seçmeyi reddetti. Fransızların yer bulmada sıkıntı yaşamayacaklarını söyledi.’</p>

  <p class="calibre2">Ve şimdi, Fransızların böyle bir sıkıntısı olmadığını ve ordusunun her an savaşmak zorunda kalabileceğini bilen kral, tüm askerlerinin tam takım zırhlarını giymelerini emretti. Plaka zırhlarını ve cüppelerini giyeceklerdi, ancak çoğu zırh ve giysi o kadar pis, paslı ve yıpranmıştı ki, görenleri etkilemek şöyle dursun, doğru düzgün bir düşman görüntüsü vermeleri bile çok zordu. Üstelik görünürde hiç düşman yoktu.</p>

  <p class="calibre2">Aziz Cordula Yortusu’nda düşman görünmedi, bu aziz paganlar tarafından öldürülen İngiliz bir bakireydi. Ertesi gün, Aziz Felix gününde de görünmediler. Aziz Felix ise, kutsal kitaplarını vermeyi reddettiği için kafasından olmuştu. Ordu iki haftadan daha uzun bir süredir ilerliyordu, ertesi gün ise, Peder Christopher’ın, Tanrı’nın tahtının yanında duran yedi koruyucu melekten biri olduğunu söylediği Aziz Raphael günüydü. ‘Yarın ne biliyor musun?’ diye sordu Peder Christopher Hook’a.</p>

  <p class="calibre2">Hook’un düşünmesi gerekti, cevabı bulmuştu ama emin değildi. ‘Çarşamba mı?’</p>

  <div class="calibre1">
    <p class="calibre2">■</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">‘Hayır,’ dedi Peder Christopher gülümseyerek, ‘yarın Cuma.’ ‘Yarının Cuma olduğunu bildiğime göre,’ dedi Hook sırıtarak, ‘hepimize balık yapacaksınız, peder. Belki şöyle yağlı bir alabalık? Veya yılanbalığı?’</p>

  <p class="calibre2">‘Yarın,’ dedi Peder Christopher kibarca, ‘Aziz Crispin ve Cris-pinian günü.’</p>

  <p class="calibre2">‘Ah, Yüce Tanrım,’ dedi Hook. Birden kalbini buz gibi sular doldurmuştu, korkudan mı yoksa böyle bir günün mutlaka gerçek ve yararlı bir olaya işaret edeceğinden emin olması mıydu onu ürperten, bilmiyordu.</p>

  <p class="calibre2">‘Dua etmen için güzel bir gün olabilir,’ diye öneride bulundu Peder Christopher.</p>

  <p class="calibre2">‘Edeceğim, peder,’ diye söz veren Hook tam o anda dua etmeye başladı. Bu günü, diye dua ediyordu Crispinian’a, Fransızları görmeden bitirelim, o zaman güvende olacağız biliyorum. Bize kaçma fırsatı ver, diye dua etti, ve evimize dönelim. Fransızların gözlerini kapat, diye yakarıp bu duaya körlerin koruyucu azizi olan Aziz Raphael’i de ekledi. Bizi selametle evimize götür, diye yakarıp, İngiltere’ye sağ salim dönerlerse Calais’e kadar yürüyüp, uzun zaman önce John Wilkinson’in yırttığı mihrap örtüsünün yenisinin alınması için kavanoza yeterli miktarda para koyacağı konusunda Aziz Crispinian’a yemin etti. Sadece bizi evimize götür, diye yalvardı, bizi sağ salim evimize götür.</p>

  <p class="calibre2">Ve o gün, Aziz Raphael günü, Ekim ayının yirmi dördünde, bir Perşembe, Hook’un duaları kabul olundu.</p>

  <p class="calibre2">Küçük, sarp tepelerle hızla akan nehirlerin arasından geçiyorlardı, önlerinde kasabalı bir kumaşçı vardı, kasabanın karmaşık yollarını bilen adam, orduya yol gösteriyordu. Hook ve diğer gözcüleri ağaçların arasından kıvrılan bir araba yoluna götürdü. Calais’e giden yol, batıda biraz ileride kalıyordu, ancak bu yolu takip edemezlerdi çünkü yol Hesdin’e gidiyordu. Hesdin, nehir kıyısına kurulmuş, surlarla çevrili bir şehirdi ve nehirdeki köprüyü koruyan bir gözetleme kulesi vardı. O nedenle başka bir yoldan gidiyorlardı. ‘Nehri geçtikten sonra kuzeye gidin,’ dedi adam, ‘kuzeye doğru ilerleyince yolu tekrar göreceksin. Anladın mı?’ Okçulardan korkuyordu, arkalarından gelen üniformalı piyadelerden ise daha da çok korkuyordu.</p>

  <p class="calibre2">‘Anladım,’ dedi Hook.</p>

  <p class="calibre2">‘Sadece kuzeye gideceksiniz,’ diye üsteledi adam. Yol, nehrin kuzey kıyısında bulunan bir kasabaya giden vadiye açılıyordu.</p>

  <p class="calibre2"><span class="calibre4">‘La Rivière Terrıoise,’</span> diyen adam, dik tepelerin bulunduğu nehir kıyısına işaret etti. ‘Oraya çıkın,’ dedi, ‘Aziz Ömer’e giden yolu bulacaksınız.’</p>

  <p class="calibre2">‘Aziz Omer mi?’</p>

  <p class="calibre2"><span class="calibre4">‘Oui!’</span> dedi rehberleri. Hook, Melisande ile Aziz Ömer’e gidişlerini hatırladı, Calais uzakta değildi. Çok yakın, diye düşündü. Tedirgin kumaşçı bir şeyler daha dedi, ancak Hook tam olarak duymadığı için tekrar etmesini söyledi. ‘Oranın halkı,’ dedi kumaşçı, ‘Ternoise’e Kılıç nehri der.’</p>

  <p class="calibre2">Bu isim Hook’u ürpertti. ‘Neden?’</p>

  <p class="calibre2">Adam omuz silkti. ‘Hepsi deli de ondan,’ dedi, ‘sadece bir nehir işte.’</p>

  <p class="calibre2">Nehir, yağan yağmurlara rağmen sığdı, askerlere emir veren şövalye, Hook’a okçularını nehirden geçirip karşıdaki bayıra çıkarmasını söyledi. ‘Tepede bekle,’ dedi Hook’a, Hook da bu emre uyarak Raker’ı Kılıç nehrine doğru mahmuzladı. Okçuları ise, atlarının ancak karınlarına gelen suyu sıçratarak Hook’un arkasından geldi. Nehrin öbür ucundaki tepe çok dikti, Hook ve adamları yorgun atlarını yavaşça tepeye çıkarıyordu. Yağmur durmuştu, ancak iyice kararan gökyüzünden arada bir ufak yağmur damlaları iniyordu. İyice alçalan bulutlar neredeyse simsiyahtı, ufkun doğu tarafı kurum rengindeydi. ‘Sağanak yağacak,’ dedi Hook Dale’li Will’e.</p>

  <p class="calibre2">‘Öyle görünüyor,’ diye yanıtladı Daleli Will. Hava basıktı, gökyüzü yoğun ve siyahtı, garip bir tehlike vardı.</p>

  <p class="calibre2">Hook tepeye giden yolu yarılamıştı. Bütün askerler de suyu sıçratarak nehri geçmiş, okçunun arkasından tepeyi tırmanıyorlardı. Dönüp arkasına bakan Hook, birden sanki bir şey olmuş gibi, ordunun kalanının hızla nehri geçtiğini gördü. Sir John, yanında bayraktarı ile Hook’un yanından dörtnala geçti. Bir süre sonra kral da gece kadar siyah atıyla tepeyi aştı. ‘Neler oluyor?’ diye sordu Tom Scarlet.</p>

  <p class="calibre2">‘Tanrı bilir,’ dedi Hook. Kral, yanındaki askerleri ve diğer piyadeler ile birlikte atlarını mahmuzlayıp tepeye çıkmış, kuzeye doğru bakıyorlardı.</p>

  <p class="calibre2">Hook da tepeye çıktı ve bakakaldı.</p>

  <p class="calibre2">Önlerinde alçalan arazide, küçük, yeşil bir vadiye kurulmuş bir kasaba vardı. Kasabadan çıkan bir yol, karanlık gökyüzünün altında çorak topraklardan oluşan geniş bir araziye gidiyordu. Bu çorak plato sabanla sürülmüştü, her iki yanında da kalın ormanlar vardı. Batıda, ormanların ilerisinde küçük bir kalenin siperleri görünüyordu. Kulesinden bir flama sallanıyordu, ancak kimin nişanı olduğunu görülmüyordu, çünkü çok uzaktı.</p>

  <p class="calibre2">Arazinin görünüşü Hook’a tanıdık gelmişti, birden nereden tanıdığını hatırladı. ‘Buraya gelmiştim,’ dedi. ‘Melisande’yle birlikte gelmiştik buraya.’</p>

  <p class="calibre2">‘Öyle mi?’ diye sordu Tom Scarlet, öylesine sormuş gibiydi.</p>

  <p class="calibre2">‘Burada bir atlıyla karşılaşmıştık,’ dedi Hook, sonra kuzeyi işaret etti, buranın adını söylemişti ama hatırlamıyorum.’</p>

  <p class="calibre2">‘Bir adı vardır herhalde,’ dedi Scarlet.</p>

  <p class="calibre2">Diğer İngiliz askerleri de tepeye ulaştı ve durup baktılar. Kimse konuşmuyor, herkes istavroz çıkarıyordu.</p>

  <p class="calibre2">Çünkü önlerinde, sahildeki kumlar ya da gökyüzündeki yıldızlar kadar çok düşman askeri vardı. Fransa ve Burgonya’nın orduları sabanla sürülmüş arazinin uzaktaki ucunda duruyordu, çok kişilerdi. Dalgalanan flamaları sayılamayacak kadar çoktu.</p>

  <p class="calibre2">Fransa’nın gücü, Calais’e giden yolu kapamıştı, İngilizler tuzağa düşürülmüştü.</p>

  <p class="calibre2">Chester Kontu, Aquitaine Dükü, İrlanda Lordu ve İngiltere Kralı Henry, düşmanı gördüğünde vahşi ve yeni bir enerjiyle doldu. ‘Savaş hattı oluşturun!’ diye bağırdı. ‘Savaş hattı oluşturun!’ Atını mahmuzlayıp toplanan askerlerinin karşısına doğru ilerledi. ‘Önderlerinizin emirlerine uyun! Nerede olmanız gerektiğini biliyorlar, söyledikleri şekilde hat oluşturun! Tanrı’nın inayetiyle bugün savaşacağız! Savaş hattı oluşturun!’</p>

  <p class="calibre2">Güneş, alçak bulutların arkasında iniyordu, Fransızlar bir orman kadar sık flamalarının altında toplanmaya devam ediyorlardı. ‘Her flamaya karşılık bir lord varsa,’ dedi Thomas Evelgold, ‘ve her lordun on askeri varsa, kaç kişi var orada?’</p>

  <p class="calibre2">‘Binlerce,’ dedi Hook.</p>

  <p class="calibre2">‘Üstelik on az bir sayı,’ dedi yüzbaşı, ‘çok az. Her flamaya</p>

  <p class="calibre2">yüz kişi var gibi duruyor, belki iki yüz!’</p>

  <p class="calibre2">‘Yüce İsa,’ diyen Hook düşman bayraklarını saymaya çalıştı, ancak çok fazla sayıdalardı. Tek bildiği, düşman ordusunun çok büyük, İngiliz ordusununsa çok küçük olduğuydu. ‘Tanrı yardımcımız olsun,’ dedi kendini tutamayarak, tekrar Soissons’daki kan ve çığlıkları anımsadı.</p>

  <p class="calibre2">‘Birinin bize yardım etmesi lazım,’ diyen Evelgold okçularına döndü. ‘Sağda toplanıyoruz! Atlarınızdan inin! Kazıklar ve yayları alın! Çocuklar atları alsın! Canlı görünün! Haydi, aylaklık etmeyin! Lanet kemiklerinizi kıpırdatın! Daha savaşacağız!’</p>

  <p class="calibre2">Atlar kasabanın yanındaki çayırlık alana bırakılırken, ordu platoya giden bayırı tırmanıyorlardı. Düşman askerleri küçük vadiden görülmüyordu, ancak Hook sürülmüş araziye doğru çıktığında Fransızları tekrar gördü, korkuları geri gelmişti. Karşılarında düzgün bir ordu vardı. Hasta ve zavallı kaçaklardan oluşan bir ordu değil, Frnsa’yı işgal etme cüretini gösteren askerlerin cezasını vermek için gelen büyük, gururlu bir orduydu bu.</p>

  <p class="calibre2">İngiliz öncü birliği sağa geçmişti, okçular ise sağ tarafın en ucunda yer alıyor, ordunun merkezinin oluşturan okçuların yarısı ile birleşiyordu. Diğer yarısı ise artçı birliği oluşturuyor ve solda yer alıyorlardı. Ordunun kanatları okçulardan oluşuyor, ortalarındaki askerler ise ordunun merkez hattını meydana getiriyordu.</p>

  <p class="calibre2">‘Yüce İsa aşkına,’ dedi Tom Scarlet, ‘at pazarı bile daha kalabalıktı.’</p>

  <p class="calibre2">İngiliz piyadelerini gösteriyordu. Bin kişiden daha az piyade vardı, savaş hattının ortasında acınacak kadar küçük bir hat oluşturuyorlardı. Okçular ise daha çok sayıdaydı. İki binden fazla okçu her iki yanda toplanmıştı. ‘Kazıklar!’ Yeşil bir cüppe giymiş bir şövalye, atıyla okçuların arasında ilerliyordu, ‘kazıklarınızı dikin, çocuklar!’</p>

  <p class="calibre2">Piyadeleriyle birlikte hattın ortasını oluşturan Sir John, kazıklarını hazır eden okçuların yanına gitti. ‘Saldırmalarını bekleyeceğiz,’ diye açıkladı, kaldırmazlarsa, onlarla sabah dövüşeceğiz!’</p>

  <p class="calibre2">‘Niye karanlık olunca kaçıp kurtulmuyoruz?’ diye sordu askerlerden biri.</p>

  <p class="calibre2">‘Bu soruyu duymamış olayım!’ diye bağırdı Sir John, sonra adamlarının yanma gidip, Fransız saldırısına karşı hazırlıklı olmalarını söyledi.</p>

  <p class="calibre2">Okçular, omuz omuza veren piyadeler gibi sıkışık dizilme-mişlerdi, aksine aralarında geniş aralıklar vardı, çünkü yaylarını çekerken alana ihtiyaçları olacaktı, bu nedenle emirlere uyarak piyadelerin birkaç adım önüne yayıldılar. Her okçu kendine bir yer bulmaya çalışıyordu. Hook, Sir John’un diğer adamlarıyla birlikte en önde duruyordu. Yaklaşık iki yüz okçu yanındaydı, kalanları ise arkalarında bir düzine aralıklı hat oluşturmuş, kazıklarını toprağa çakıyorlardı. Kazıkların sivri yüzleri Fransız-lara doğru çevrilmişti. Kazıkları çaktıktan sonra uçlarını tekrar sivriltmek gerekiyordu, çünkü çekiçten ötürü uçları yassılaşıyordu. ‘Kazıklarınızın önünde durun!’ diye bağırdı yeşil cüppeli asker. ‘Düşmanın görmesine izin vermeyin!’</p>

  <p class="calibre2">‘Şerefsizler kör değil ya,’ diye homurdandı Daleli Will, ‘ne yaptığımızı görmüşlerdir herhalde.’</p>

  <p class="calibre2">Fransızlar izliyordu. Yarım kilometre ötedeydiler, ilerlemeye devam ediyorlardı. Gökyüzünden daha parlak flamalarının altında, atlılardan oluşan renkli bir yığın geliyordu, yaklaştıkça daha da koyu bir renk alıyor, bir bulut gibi kümeleniyorlardı. Fransızların çoğu, çadırların kurulduğu yerde dolanıyorlardı, ancak</p>

  <p class="calibre2">bazıları da İngiliz ordusuna bakmak için yaklaşmıştı.</p>

  <p class="calibre2">‘Eminim şerefsizler bize bakıp bakıp gülüyorlardır,’ dedi Tom Scarlet, ‘gülmekten altlarına işiyorlardır.’</p>

  <p class="calibre2">En yakınlarındaki düşman atlıları ile aralarında sadece üç yüz kilometre vardı, sürülmüş toprağın üzerinde ayakta duruyor ya da atlarının üzerinde dolanıyorlar, karşılarındaki küçük orduya bakıyorlardı. Sağda ve soldaki orman, azalan akşam ışığıyla simsiyah gözüküyordu. Kazıklarını diken bazı okçular bu ağaçlıklara gidip bağırsaklarını boşaltıyorlardı, ancak çoğu okçu dönmüş düşmana bakıyordu. Hook, Tom Scarlet’in haklı olduğunu düşündü. Fransızlar gülüyor olmalıydılar. Her İngiliz askeri için dört ya da beş askerleri vardı, üstelik arazinin kuzey ucundan askerler gelmeye devam ediyordu. Hook, ıslak zeminde dizlerinin üzerine çöküp haç çıkardı ve Aziz Crispinian’a dua etti. Dua eden tek okçu Hook değildi. Düzinelerce asker ve piyade diz çökmüştü. Rahipler, lanetlenmiş askerlerin aralarından yürüyerek günahlarını dinliyor, Fransızlar ise atlarıyla dolaşıyorlardı. Hook gözlerini açtı, kahkahalarla güldüklerini hayal etti. Onları kuşatan, sonra kaçmaya çalışan ve en nihayetinde kıskıvrak yakalanan zavallı orduya bakarak gülüyorlardı. ‘Kurtar bizi,’ diye dua etti Aziz Crispinian’a, ancak aziz yanıt vermedi. Hook, dualarının büyük siyah boşlukta kaybolduğunu düşündü.</p>

  <p class="calibre2">Yağmur yağmaya başlamıştı. Soğuk ve büyük damlalar hızlı hızlı iniyor, okçular alelacele yaylarının kirişlerini çıkarıp sarıyor, yağmurdan korumak için şapkalarının ve miğferlerinin içine yerleştiriyorlardı. İngiliz elçileri Fransız meslektaşlarıyla buluşmak üzere ordunun önünden ilerlemişlerdi, Hook adamların birbirlerine selam verdiklerini gördü. Bir süre sonra İngiliz elçiler geri döndü, gri atları toynaklarından karınlarına kadar çamur olmuştu.</p>

  <p class="calibre2">‘Bu akşam savaş yok, çocuklar!’ dedi Sir John okçularına. ‘Olduğumuz yerde kalıyoruz! Ateş yakmayın! Sessiz durmanız gerekiyor! Düşmanımız yarın sabah savaşma onurunu bize veriyor, o yüzden uyumaya çalışın! Bu akşam savaş yok!’ Atıyla okçuların hattına ilerledi, ağır yağmurun altında sesi gittikçe azalıyordu.</p>

  <p class="calibre2">Hook hâlâ dizlerinin üzerindeydi. ‘Senin gününde savaşacağım,’ dedi Crispinian’a, ‘senin yortunda. Bize göz kulak ol. Melisande’yi koru. Hepimizi koru. Sana yalvarıyorum. Tanrı aşkına, yalvarıyorum. Bizi sağ salim İngiltere’ye götür.’</p>

  <p class="calibre2">Cevap gelmedi, yalnızca yere düşen damlaların sesi ve uzaktan gelen bir gök gürültüsü.</p>

  <p class="calibre2">‘Dizlerinin üzerindesin, öyle mi Hook?’ Bu Tom Perrill’di.</p>

  <p class="calibre2">Hook ayağa kalkıp düşmanın karşısında dikildi, ancak Tom Evelgold çoktan iki okçunun arasına girmişti. ‘Hook’la konuşmak mı istiyorsun?’ dedi yüzbaşı Perrill’e.</p>

  <p class="calibre2">‘Umarım yarın canlı çıkarsın, Hook,’ dedi Perrill, Evelgold’u görmezden gelerek.</p>

  <p class="calibre2">‘Umarım hepimiz canlı çıkarız,’ dedi Hook. Perrill’den nefret ediyordu, ancak dövüşmeye hali kalmamıştı.</p>

  <p class="calibre2">‘Çünkü seninle işimiz bitmedi,’ dedi Perrill.</p>

  <p class="calibre2">‘Bizim de bitmedi,’ dedi Hook.</p>

  <p class="calibre2">‘Kardeşimi öldürdün,’ dedi Perrill, gözlerini Hook’a dikmişti. ‘Öldürmedim dedin, ama öldürdün. Kardeşinin ölümü bunun yerini tutmaz. Ben anneme bir söz verdim ve sen ne olduğunu çok iyi biliyorsun.’ Miğferinin kenarından yağmur damlaları damlıyordu.</p>

  <p class="calibre2">‘Birbirinizi affetmeniz gerekiyor,’ dedi Evelgold. ‘Yarın savaşacaksak aramızın iyi olması lazım. Yeterince düşmanımız var.’</p>

  <p class="calibre2">‘Benim de tutmam gereken bir sözüm var,’ dedi Perrill inatla.</p>

  <p class="calibre2">‘Annene mi?’ diye sordu Hook. ‘Kaltaklara verdiğin söz ge, , - „ ^ . çerli oluyor mu?’ Perrill’e cevap vermeden duramamıştı.</p>

  <p class="calibre2">Perrill’in yüzü değişti, ancak öfkesini kontrol etti. ‘Ailenden nefret ediyor ve yok olmasını istiyor. Sen ailenin son ferdisin.’ ‘Fransızlar da seve seve anneni mutlu edecektir,’ dedi Evel-gold.</p>

  <p class="calibre2">‘Birimiz bunu yapacak,’ dedi Perrill, ‘ya ben, ya da onlar,’ başıyla düşmanı işaret etti, ama gözleri hâlâ Hook’un üzerindeydi, ‘onlarla savaşana kadar seni öldürmeyeceğim. Sana bunu söylemek için geldim. Arkanı kollamana gerek kalmasa da,’ alay ederek konuşuyordu, ‘yeterince korkmuşsun zaten.’</p>

  <p class="calibre2">‘Diyeceğini dedin,’ dedi Evelgold, ‘git şimdi.’</p>

  <p class="calibre2">‘O halde savaş bitene kadar,’ dedi Perrill, yüzbaşıyı duymazdan geliyordu, ‘ateşkes yapalım.’</p>

  <p class="calibre2">‘Savaşırken seni öldürmeyeceğim,’ dedi Hook.</p>

  <p class="calibre2">‘Bu akşam da,’ dedi Perrill.</p>

  <p class="calibre2">‘Bu akşam da,’ dedi Hook.</p>

  <p class="calibre2">‘İyi uyu, Hook. Bu dünyadaki son günün olabilir,’ diyen Perrill uzaklaştı.</p>

  <p class="calibre2">‘Neden senden bu kadar nefret ediyor?’ diye sordu Evelgold.</p>

  <p class="calibre2">‘Büyükbabamdan kalma bir şey. Birbirimizden nefret ediyoruz. Hook ve Perrill ailesi, birbirimizden nefret ediyoruz.’</p>

  <p class="calibre2">‘Eh, ikiniz de yarın bu zamanlarda ölmüş olacaksınız zaten,’ dedi Evelgold, ‘hepimiz ölmüş olacağız. O yüzen çarpışmadan önce günah çıkart ve duanı et. Adamların bu akşam gözcülük yapacak. Önce Walter’ın adamları nöbet tutacak, sonra nöbeti sen devralacaksın. Arazinin yarısına kadar inmen gerekiyor,’ sürülmüş toprakları gösterdi, ‘ses çıkarmayacaksın. Kimse çıkarmayacak. Bağırmak yok, şarkı söylemek yok, müzik yok.’</p>

  <p class="calibre2">‘Neden?’</p>

  <p class="calibre2">‘Ben nereden bileyim? Soylulardan biri gürültü yaparsa, kral atını ve koşumlarını alacak, okçulardan biri bağırırsa kulağını kesecek. Kral öyle emretti. O yüzden sessizce durup etrafı gözleyeceksin, dua et Fransızlar gelmesin.’</p>

  <p class="calibre2">‘Gelmezler, değil mi? Gece gelmezler?’</p>

  <p class="calibre2">‘Sir John öyle söylüyor. Ama gene de gözcülerin beklemesini istiyor.’ Evelgold, gözcülerin bir işe yaramayacağını düşünürmüşçesine omuz silkti, diyecek bir şeyi kalmamıştı, uzaklaştı.</p>

  <p class="calibre2">Gece, karanlık inmeden önce, Fransızlar düşmanlarını görmek için gelmeye devam ettiler. Yağmur araziyi yıkıyor, düşmanın kahkahalarını bastırıyordu. Ertesi gün, Aziz Crispin ve Aziz Crispinian günüydü, Hook, bu günü son kez göreceğini düşünüyordu.</p>

  <p class="calibre2">Bütün gece yağmur yağdı. Soğuk, şiddetli bir yağmur. Sir John, bu yağmurun altında koşarak kralın karargahının bulunduğu Maisoncelles’teki küçük eve gitti. Ancak, kralın kardeşlerinden en küçüğü olan Gloucester Dükü Humphrey ve York Dükü Thomas, dumanla dolu küçük odada oturuyor ve kralın nerede olduğunu bilmiyorlardı.</p>

  <p class="calibre2">‘Muhtemelen dua ediyordur, Sir John,’ dedi York Dükü.</p>

  <p class="calibre2">‘Bu akşam Tanrı’nın kulakları bayağı meşgul, majesteleri,’ dedi Sir John.</p>

  <p class="calibre2">‘Siz de gürültüye dahil olun,’ dedi Dük. Üçüncü Edvvard’ın torunu ve kralın babası tarafından tahtına el koyulan İkinci</p>

  <p class="calibre2">Richard’ın kuzeniydi, fakat Kral Henry’ye sadakatini ispat etmişti, çünkü Henry gibi o da kendini Tanrı’ya adamıştı, Henry York Dükü’ne çok güveniyordu. ‘Sanırım majesteleri askerlerin sabrını ölçüyor,’ dedi Dük.</p>

  <p class="calibre2">‘Sabredeceklerdir,’ dedi Sir John. ‘Üşüyorlar,’ diye devam etti, ‘hırçınlar, sırılsıklam oldular, acıktılar, hastalar, ama yarın kuduz köpekler gibi savaşacaklar. Onlara karşı savaşmak istemezdim.’</p>

  <p class="calibre2">‘Yani kralımızın,’ dedi Gloucester Dükü Humphrey, ancak tereddüt edip daha fazla konuşmamaya karar verdi. Sir John, dükün ne soracağını biliyordu. Kralın gece kaçmasını tavsiye eder miydi? Hayır, etmezdi, ancak bunu dile getirmedi. Kral kaçmayacaktı, şimdi değil. Kral, Tanrı’nın yanında olduğuna inanıyordu ve sabah, Tanrı’nın bunu bir mucizeyle kanıtlaması gerekecekti.</p>

  <p class="calibre2">‘Dualarınızı orduma ileteceğim,’ dedi Sir John.</p>

  <p class="calibre2">‘Majestelerine bir mesajınız var mı?’ diye sordu York Dükü.</p>

  <p class="calibre2">‘Tanrı’nın lütfü majesteleri ile olsun,’ dedi Sir John. Aslında, her ne kadar Henry’nin pes etmeyeceğinden emin olsa da, kralın nasıl bir ruh hali içinde olduğunu görmek için gitmişti. Veda etti ve kendi barınağının bulunduğu inek ahırına gitti. Kesif kokulu derme çatma bir kulübeydi burası, ancak Sir John, askerlerinin hemen hepsinin yağmur, gök gürültüsü, rüzgar ve soğuğa maruz kaldığı böyle bir gecede, burayı bulmaktan ötürü son derece memnundu.</p>

  <p class="calibre2">Eğreti çatıdan yağmur suyu sızıyor, sazların arasından geçip, alevden çok duman çıkaran ateşin üzerine akıyordu. Sir John’un silahtarı, Richard Cartwright, bekliyordu. Herhangi bir rahipten daha çok rahibe benziyordu, vakur bir yüzü ve mütevazi tavırları vardı. ‘Şimdi mi, Sir John?’ diye sordu.</p>

  <p class="calibre2">‘Şimdi,’ dedi Sir John.</p>

  <p class="calibre2">Gün boyu taktığı zırhını çıkarmıştı, Cartwright zırhını kurutmuş, paslarının çıkması için ovmuş ve cilalamıştı. Şimdi de, atının yanındaki çantadan çıkardığı kumaş parçaları ile Sir John’un giydiği deri yeleği ve dizlikleri silip kurutuyordu. Deri geyik sağrısından alınmış, iki pahalı giysi de Londra’daki bir terzi tarafından dikilmişti, Sir John’a ikinci derisi gibi uyuyordu. Cartwright konuşmadan lanolinle geyik derisini siliyordu.</p>

  <p class="calibre2">Sir John düşüncelere dalmıştı. Bunu çok sık yapıyordu, Cartwright zırh üzerinden kolayca geçsin diye deri kıyafetleri iyice yağlarken, elleri açık oturuyor ve düşünüyordu. Katıldığı savaşları ve turnuvaları, dövüşecek olmanın verdiği heyecanı anımsıyordu, ancak bu gece, hiç heyecan duymuyordu. Şiddetli yağmur yağmaya devam ediyor, damlalar gürültüyle yere iniyordu. Soğuk rüzgarla birlikte damlalar ağılın kapısından içeri giriyordu. Sir John, zırhları hazırlanan binlerce Fransız askerini düşündü. Çoklardı.</p>

  <p class="calibre2">‘Bir şey mi dediniz, Sir John?’ dedi Cartwright.</p>

  <p class="calibre2">ft</p>

  <p class="calibre2">‘Dedim mi?’</p>

  <p class="calibre2">‘Yanlış duydum herhalde, Sir John. Kollarınızı kaldırın lütfen.’ Cartwright Sir John’un kafasından kısa, kolsuz zırhını geçirdi. Zrhın zincirlerinin arasında az aralık vardı ve çok sıkıydı, kolların geçeceği delikler ise genişti, böylelikle Sir John’un hareketini kısıtlamıyordu. ‘İzninizle, Sir John,’ diye mırıldandı Cartwright, ne zaman efendisinin önünde eğilip zırhın ön ve arka kenarlarım birbirine tutturacak olsa, böyle mırıldanırdı. Sir John bir şey demedi.</p>

  <p class="calibre2">Cartwright, Sir John’un kalçasını koruyacak zırhı tuttururken de sessiz kaldı. Öndeki tokalar, hafifçe arkadakilerin üstüne biniyordu, Sir John bacaklarını uzatarak zırh plakaların rahatça hareket ettiğinden emin oldu. Cartwright’tan herhangi bir değişiklik yapmasını istemedi, çünkü silahtarı ne yaptığını çok iyi biliyordu. Sıra, Sir John’un baldırlarını koruyacak zırhı takmaya gelmişti. Dizlerini koruyacak diz zırhları, ve baldır zırhlarına tutturulan zırhla kaplı çizmeler.</p>

  <p class="calibre2">Cartwright ayağa kalkıp efendisinin gömleğini yerleştirdi. Deri gömlek, zırhla kaplıydı ve üzerinden çelik şeritler geçiyor, böylelikle Sir John’un kasıklarını koruyordu. Sir John ise, sağanak yağmurun altında uyumaya çalışan okçularını düşünmekteydi. Güneş doğduğunda, yorgun, ıslak ve üşümüş olacaklardı, ancak savaşacaklarına dair hiçbir şüphesi yoktu. Çelikle taşların birbirine sürtündüğünü duydu. Ok uçları, baltalar ve kılıçlar bileniyordu.</p>

  <p class="calibre2">Sırada göğüs zırhı ve sırt zırhı vardı, bunlar Bordeaux çeliğinden yapılan, en ağır parçalardı. Cartwright tokaları sağlama aldı, Sir John’un kollarının üst kısmını kaplayan zırhlara bağladı, kollarının ön kısmına zırhları yerleştirdi, dirseklere gelecek çelik zırhları koydu, sonra başını eğerek, Sir John’un zırhla kaplı eldivenlerini uzattı. Eldivenlerin avuç içine gelen kısımları kesilerek çıkarılmıştı, bu sayede Sir John silahının kabzasını hissedebiliyordu. Espalier denilen omuz zırhları ile göğüs ve sırt zırhlarının birleştiği yerleri sağlamlaştırdı, sonra mafsallı boyun zırhını yerleştirdi. Bu parça, miğfer ile göğüs zırhı arasındaki boşluğu korumak için takılıyordu. Bazı askerler bunun için tepelik denilen ve boyundan gelip başın üzerine doğru uzanan bir zırh parçası kullanırdı, ancak iyi biçim verilmiş mafsallı zırh, diğer zırhlardan çok daha iyiydi. Gene de Sir John, başını çevirmeye çalışırken rahatsız olmuş gibi kaşlarını çattı.</p>

  <p class="calibre2">‘Kayışları gevşeteyim mi, Sir John?’</p>

  <p class="calibre2">‘Hayır, Hayır,’ diye yanıtladı Sir John.</p>

  <p class="calibre2">‘Peki kollarınız, Sir John?’ Cartwright kibarca sordu, sonra</p>

  <p class="calibre2">cüppeyi kibarca efendisinin kafasından geçirdi. Sir John’un kollarını geçirmesine yardım etti ve Aziz George nişanı ve kafasında taç olan aslanla süslenmiş kumaşı düzeltti. Cartwright, kılıcını yerine yerleştirdi ve Sir John’un en sevdiği kılıcı Yaren’i astı. ‘Sabahleyin kılıcınızın kınını bana emanet edecek misiniz, Sir John?’ diye sordu.</p>

  <p class="calibre2">‘Elbette,’ dedi Sir John. Dövüşten önce her zaman kınını emanet ederdi, çünkü ayaklarına dolaşabilirdi. Savaş yaklaştığında Yaren deri kılıfının içinde duruyor olurdu.</p>

  <p class="calibre2">Sir John’un kafasına deri bir başlık geçirildi ve hepsi tamamdı. Bu başlık, miğferi alttan destekleyecekti. Sir John miğferi Cartwright’a uzattı ve ‘siperliği çıkar,’ diye emretti.</p>

  <p class="calibre2">‘Ama...’</p>

  <p class="calibre2">‘Çıkar dedim!’</p>

  <p class="calibre2">Bir defasında, Lyons’da, Sir John dövüştüğü adamın kapalı siperliğini kılıcıyla kesmeyi başarmıştı, adamın yarı kör hali, müsabakayı Sir John’un kazanmasını kolaylaştırmıştı. Yarın, diye düşünüyordu Sir John, İngiliz askerleri ellerine geçecek her fırsatı kullanmaya ihtiyaç duyacak.</p>

  <p class="calibre2">‘Düşmanın arbaletleri var, sanırım,’ dedi Cartwright müteva</p>

  <p class="calibre2">zı bir şekilde.</p>

  <p class="calibre2">‘Çıkar şunu.’</p>

  <p class="calibre2">Siperliği çıkaran Cartwright, gene başını hafifçe eğerek, miğferi Sir John’a uzattı. Sir John miğferini daha sonra takacak, Cartwright miğferi omuz zırhına tutturacaktı, ama şimdilik Sir John hazırdı.</p>

  <p class="calibre2">Yağmur yağıyordu. Karanlıkta bir at kişniyor, gök gürlüyordu. Sir John, karısının nişan hediyesi olan mor ve beyaz ipekten yapılma kuşağı aldı, öpüp göğüs zırhı ile mafsallı zırhın birleştiği</p>

  <p class="calibre2">dar boşluğa sıkıştırdı. Bazı askerler, kadınlarının verdiği nişanları boyunlarına takardı. Sir John, katıldığı bir savaşta, düşmanın boynuna bağladığı nişanı çekip, adamın dengesini kaybetmesini sağlayarak atından düşürmüş ve öldürmüştü. Ertesi gün, düşman nişanını çekerse, takılmadan hemen çıkacak ve Sir John’un dengesi bozulmayacaktı. Her küçük fırsat. Sir John kollarını uzatıp baktı, her şey yerinde görünüyordu. Gülümsedi. ‘Teşekkür ederim, Cartwright,’ dedi.</p>

  <p class="calibre2">Cartwright başını eğdi ve her zaman söylediği sözleri söyledi. ‘Sir John, siz öldürmek için yaratılmışsınız.’</p>

  <p class="calibre2">Tıpkı otuz bin Fransız askerinin olduğu gibi.</p>

  <p class="calibre2">‘Yapman gereken şey,’ dedi Hook Melisande’ye, ‘buradan kaçıp gitmek. Bu akşam gideceksin. Bütün paralarını al, taşıyabileceğin ne varsa yanında götür.’</p>

  <p class="calibre2">‘Nereye gideyim?’ diye sordu Melisande.</p>

  <p class="calibre2">‘Babanı bul,’ dedi Hook. İngiliz askerlerinin kamp yerinde konuşuyorlardı, uzun, sürülmüş arazinin güneyindelerdi. Kasabadaki küçük kulübeleri lordlar almıştı, Hook, pahalı, çelik zırhları son kez düzelten silahtarların çekiçlerinin çıkardığı sesleri duyabiliyordu. Tiz ve yüksek sesleri, dinmeyen yağmur sesi boğuklaştırıyordu. Kasabanın doğusunda ordunun arabaları bırakılmıştı, yağmura direnmeye çalışan ateşler, tekerleklerini aydınlatıyordu. Fransız ordusu aşağıdan görünmüyordu, ancak yaktıkları ateşlerin bulutların altlarına yansıyan ışıkları, varlıklarını ele veriyordu. Bulutlar, birden çakan şimşekle aydınlandı ve kısa bir süre sonra, gök gürültüsünün topa benzer sesi her tarafı doldurdu.</p>

  <p class="calibre2">‘Ben seninle olmayı seçtim,’ dedi Melisande.</p>

  <p class="calibre2">‘Öleceğiz,’ dedi Hook.</p>

  <p class="calibre2">‘Hayır,’ diye karşı çıktı kız, ama o da bundan emin değildi.</p>

  <p class="calibre2">‘Peder Christopher’la konuştun,’ dedi Hook, ‘o da elçilerle konuştu. En az otuz bin Fransız olduğunu tahmin ediyor. Biz ise altı bin kişiyiz.’</p>

  <p class="calibre2">Melisande Hook’a sokuldu, aynı pelerinin altında yağmurdan korunmaya çalışıyorlardı. Sırtlarını bir meşe ağacına yaslamış-lardı, ancak bu da sağanak yağmurdan pek korumuyordu. ‘Melisande Kudüs’teki bir kralla evliydi,’ dedi. Hook bir şey demedi, neyi anlatmaya ihtiyaç duyuyorsa anlatsın istiyordu. ‘Bir gün kral öldü,’ diye devam etti, ‘herkes manastıra gidip dua etmesi gerektiğini söyledi, ama o gitmedi! Kraliçe oldu, hem de harika bir kraliçe!’</p>

  <p class="calibre2">‘Sen benim kraliçemsin,’ dedi Hook.</p>

  <p class="calibre2">Melisande beceriksizce söylenen bu iltifatı duymazdan geldi. ‘Ben manastırdayken, bir tane arkadaşım vardı. Benden çok yaşlıydı, adı Rahibe Beatrice’ti. Bana gitmemi söylemişti, gidip kendi hayatımı yaşamamı. Bunu yapabileceğimi sanmıyordum, ama sonra sen geldin. Şimdi Kraliçe Melisande’nin yaptığını yapmalıyım. Ne istiyorsam onu yapacağım.’ Titriyordu. ‘Seninle kalacağım.’</p>

  <p class="calibre2">‘Ben bir okçuyum,’ dedi Hook, ‘sadece bir okçu.’</p>

  <p class="calibre2">‘Hayır, sen onbaşısın! Yarın, belki de yüzbaşı olursun, kim bilir? Belki de bir gün toprakların olur. Bizim topraklarımız.’</p>

  <p class="calibre2">‘Yarın Aziz Crispinian günü,’ dedi Hook, bir araziye sahip olduğunu tahayyül edemiyordu.</p>

  <p class="calibre2">‘Ve O seni unutmadı! Yarın seninle olacak!’ dedi Melisande.</p>

  <p class="calibre2">Hook bunun doğru olmasını ümit ediyordu. ‘Benim için tek bir şey yap,’ dedi, ‘babanın verdiği cüppeyi giy.’</p>

  <p class="calibre2">Melisande duraksadı, sonra başını salladı. ‘Tamam,’ diye söz verdi.</p>

  <p class="calibre2">‘Hook!’ Thomas Evelgold’un sesi karanlığın içinden kükredi. ‘Askerlerini ön cepheye götürmenin vakti geldi!’ Tom Evelgold durdu, bir yanıt bekliyordu. Melisande Hook’u dürttü. ‘Hook!’ Evelgold tekrar bağırdı.</p>

  <p class="calibre2">‘Geliyorum!’</p>

  <p class="calibre2">‘Tekrar göreceğim seni,’ dedi Melisande, ‘şeyden önce...’ sesi titriyordu.</p>

  <p class="calibre2">‘Tekrar göreceksin,’ dedi Hook ve pelerini kıza bırakırken tutkuyla öptü. ‘Geliyorum!’ diye tekrar bağırdı.</p>

  <p class="calibre2">Okçulardan hiçbiri uyumuyordu, çünkü hiçbirisi gök gürültüsü ve yağmurun altında uyuyamamıştı. Dik olmayan bayırı çıkan Hook’u takip ederken homurdanıyorlardı. Uzun bir süre boyunca, yerlerini alacakları gözcüleri aradılar. Nihayet Hook, kazıkların durduğu yerin yüz metre ötesinde Walter Magot ve adamlarını buldu. ‘Bana büyük bir ateş ve bir bardak dolusu çorba bıraktığını söyle,’ diyen Magot Hook’u selamladı.</p>

  <p class="calibre2">‘Yoğun bir çorba hem de, Walter, arpa, havuç ve etli. İçinde birkaç şalgam da var.’</p>

  <p class="calibre2">‘Fransızların sesini duyacaksınız,’ dedi Magot, ‘atlarını yürütüyorlar. Şarkı söylemeye başlarsanız gidiyorlar.’</p>

  <p class="calibre2">Hook kuzeye doğru baktı. Fransız kampında yanan ateşler yağmura rağmen parıl parıldı, saban izlerinde sulara çarpıp yansıyor, arazide atlarını yürüten askerlerin gölgeleri yere vuruyordu. ‘Sabah için atlarını ısıtıyorlar,’ dedi Hook.</p>

  <p class="calibre2">‘Şerefsizler bize saldırmak istiyor, değil mi?’ dedi Magot. ‘Sabah gelecekler, lanet atlarının üzerinde bir sürü lanet kocaman asker.’</p>

  <p class="calibre2">‘Dua et de yağmur dinsin,’ dedi Hook.</p>

  <p class="calibre2">‘Yüce İsa, umarım diner,’ dedi Magot hevesle. Böyle bir yağmurda yaylar ıslanıp bozulur, etkilerini azaltırdı. ‘Kendini sıcak tut, Nick,’ dedi Magot, sonra adamlarını kampa götürdü.</p>

  <p class="calibre2">Hook, rüzgar ve yağmurun altında çömeldi. Gökyüzünde bir şimşek çakıp, Fransız kampının arkasındaki bir kasabaya düştü, ani ışıkla çadırlar ve flamalar aydınlanmıştı. Çok fazla çadır, çok fazla flama, öldürmeye gelen çok fazla asker vardı. Bir at kişnedi. Sürülmüş arazide çok sayıda at yürüyordu. Hook, yaklaştıkları zaman, nallarının ıslak toprağa batarken çıkardığı sesleri duyuyordu. Askerlerden birkaçı çok yakınına geldiler, ancak Hook bağırdığında geri gittiler. Zaman zaman yağmurun hızı kesiliyor, sesi azalıyordu; Hook düşman kampındaki askerlerin attığı kahkahaları ve söyledikleri şarkıları işitiyordu. İngiliz kampı ise sessizdi. Hook her iki tarafın da askerlerinin uyuduğundan şüpheliydi. Onları ayakta tutacak şey sadece yağmur değildi, sabah olduğunda dövüşeceklerini bilmek askerleri uyutmuyordu. Silahtarlar kılıç ve baltaları bileyliyordu, Hook şafakla birlikte neler olacağını düşünürken ürperdi. ‘Yanımızda ol,’ diye dua etti Aziz Crispinian’a, sonra Soissons Katedrali’ndeki rahibin nasihatini hatırladı. Başkaları için dua ettiğinde, dualarının daha çabuk kabul edileceğini söylemişti. Hook da, Melisande ve Peder Christopher için, ertesi günkü kargaşada ölmemeleri için dua etti.</p>

  <p class="calibre2">Bulutların ardından çakan şimşekle birlikte, yağmur tekrar şiddetli bir biçimde yağmaya başladı. O kadar hızlı yağıyordu ki, Fransız kampındaki ateşler söndü. ‘Kim var orada?’ diye bağırdı Tom Scarlet.</p>

  <p class="calibre2">‘Dostum!’ diye cevap verdi bir ses.</p>

  <p class="calibre2">Başka bir şimşek çaktı ve ışıkta İngiliz kampına doğru ilerleyen asker göründü. Zırh gömlek ve çelik tozluklar giymişti, çakan şimşeğin ışığında Hook, adamın üzerinde cüppe olmadığını, miğfer yerine geniş kenarlı bir şapka taktığını gördü. ‘Kimsin?’ diye sordu Hook.</p>

  <p class="calibre2">‘Swan,’ dedi adam, ‘John Swan. Kimin askerisiniz?’</p>

  <p class="calibre2">‘Sir John Cornewaille’in,’ diye yanıtladı Hook.</p>

  <p class="calibre2">‘Ordudaki herkes Sir John gibi olsaydı,’ dedi Swan, ‘Fransız-lar kaçmakla akıllılık ederdi!’ Yağan yağmurun altında sesini duyurmak için bağırması gerekiyordu. Okçulardan hiçbiri yanıt vermedi. ‘Kirişlerinizi taktınız mı?’ diye sordu Swan.</p>

  <p class="calibre2">‘Bu havada mı? Hayır!’ diye cevapladı Hook.</p>

  <p class="calibre2">‘Ya sabah da böyle yağmur yağarsa?’</p>

  <p class="calibre2">Hook omuz silkti. ‘Kirişleri kısaltırız, efendim, öyle ok atarız, ama kirişler esneyecektir.’</p>

  <p class="calibre2">‘Ve sonunda da kopacaktır,’ diye ekledi Daleli Will.</p>

  <p class="calibre2">‘Çözüleceklerdir,’ diye açıkladı Tom Scarlet.</p>

  <p class="calibre2">‘Peki sabah ne olacak?’ diye sordu Swan. Yanlarına gelen yabancıdan rahatsız oldukları belli olan okçuların yanma çömel-mişti.</p>

  <p class="calibre2">‘Siz söyleyin,’ dedi Hook.</p>

  <p class="calibre2">‘Ben sizin ne düşündüğünüzü öğrenmek istedim,’ dedi Swan. Okçular korktuklarını ifade etmek istemiyorlardı, utanarak sustular. Fransız kampından neşeli askerlerin kahkahaları geliyordu. ‘Sabah olunca,’ dedi Swan, ‘Fransızların çoğu sarhoş olacak. Biz ise ayık.’</p>

  <p class="calibre2">‘Evet, biramız olmadığı için ayığız,’ dedi Tom Scarlet.</p>

  <p class="calibre2">‘Peki ne düşünüyorsunuz? Ne olacak?’ diyen soran Swan ısrarcıydı.</p>

  <p class="calibre2">Bir sessizlik daha oldu. ‘Lanet sarhoş köpekler bize saldıracak,’ dedi Hook sonunda.</p>

  <p class="calibre2">‘Ya sonra?’</p>

  <p class="calibre2">‘Sonra lanet sarhoş köpekleri öldüreceğiz,’ dedi Tom Scarlet.</p>

  <p class="calibre2">‘Ve savaşı kazanacağız, öyle mi?’ diye sordu Swan.</p>

  <p class="calibre2">Gene cevap yoktu. Hook, Swan’in bu konuşmayı yapmaya neden bu kadar zorladığını merak ediyordu. Sonunda, kimse konuşmadığı için, Hook cevap verdi. ‘Bu Tanrı’ya kalmış, efendim,’ dedi.</p>

  <p class="calibre2">‘Tanrı bizim tarafımızda,’ dedi Swan.</p>

  <p class="calibre2">‘Biz de öyle umuyoruz, efendim,’ dedi Tom Scarlet şüpheci bir ses tonuyla.</p>

  <p class="calibre2">‘Amen,’ diye araya girdi Daleli Will.</p>

  <p class="calibre2">‘Tanrı bizim tarafımızda,’ dedi Swan, sesindeki ısrarcılık artmıştı, ‘çünkü kralımızın sebebi adil. Yarın sökecek şafakla cehennemin kapıları açılsa ve Şeytan’ın birlikleri gelip bize saldır-sa bile, gene de biz kazanırız. Tanrı bizimle.’</p>

  <p class="calibre2">Hook, birden, Southampton Denizi’nde gördükleri kuğuları hatırladı. Kuğunun, Kral Henry’nin nişanlarından biri olduğunu da anımsadı.</p>

  <p class="calibre2">‘Buna inanıyor musunuz?’ diye sordu Swan, ‘kralımızın sebebinin adil olduğuna?’</p>

  <p class="calibre2">Okçulardan hiçbiri yanıt vermedi, ancak Hook sesi tanımıştı. ‘Kralın sebebinin adil olup olmadığından emin değilim,’ dedi sertçe.</p>

  <p class="calibre2">Bir anlığına sessizlik oldu, Hook kendisini Swan diye tanıtan adamın öfkelendiğini hissetti. ‘Neden olmasın?’ diye sordu Swan, sesi tehlikeli ölçüde soğuk geliyordu.</p>

  <p class="calibre2">‘Çünkü, Somme nehrini geçmeden bir gün önce,’ dedi Hook, ‘kral askerlerden birini hırsızlık nedeniyle astı.’</p>

  <p class="calibre2">‘Adam kiliseden eşya çalmıştı,’ dedi Swan, ‘elbette ölmesi gerekiyordu.’</p>

  <p class="calibre2">‘Ama kutuyu o çalmadı,’ dedi Hook.</p>

  <p class="calibre2">‘Evet, o çalmadı,’ diye ekledi Tom Scarlet.</p>

  <p class="calibre2">‘Kutuyu o çalmadı,’ dedi Hook sertçe, ‘ama gene de kral onu astı. Masum bir adamı asmak günahtır. Neden Tanrı bir günahkarın yanında olsun? Söyleyin bana. Tanrı’nın neden masum bir adamı asan bir günahkarın yanında olması gerektiğini söyleyin efendim.’</p>

  <p class="calibre2">Bir sessizlik daha oldu. Yağmur bir nebze azalmıştı, Fransız kampından gelen kahkahalar duyuluyordu, şarkı söylüyorlardı. Düşmanın çadırlarında lambalar olmalıydı, çünkü çadırların kumaşları sarı bir ışıkla aydınlanmıştı. Swan adındaki adam hızla yer değiştirdi, çelik çamurlukları gıcırdıyordu. ‘Adam masum-duysa,’ dedi Swan alçak bir sesle, ‘o halde kral hata yapmış.’</p>
</body>
</html>
