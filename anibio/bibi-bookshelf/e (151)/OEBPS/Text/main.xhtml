<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <div class="calibre1"></div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2"><span class="calibre3">KORİDOR YAYINCILIK - 106</span></p>

  <p class="calibre2">ISBN: 978-605-4188-09-3</p>

  <p class="calibre2"><span class="calibre3">AZINCOURT</span></p>

  <p class="calibre2"><span class="calibre4">Bernard Cornwell</span></p>

  <p class="calibre2">Özgün Adı: <span class="calibre4">Azincourt</span></p>

  <p class="calibre2">Copyright © Bernard Cornwell, 2008</p>

  <p class="calibre2">© Bu kitabın yayın hakları, Akçalı Ajans aracılığıyla Koridor Yayıncılık'a aittir.</p>

  <p class="calibre2"><span class="calibre4">Yayın yönetmeni:</span> Erdem Boz <span class="calibre4">Editör:</span> Zübeyde Abat <span class="calibre4">Çeviren</span>: İpek İbik</p>

  <p class="calibre2"><span class="calibre4">Kapak uygulama:</span> Yunus Karaaslan <span class="calibre4">Sayfa tasarımı:</span> İlknur Muştu</p>

  <p class="calibre2"><span class="calibre4">Baskı&amp;Cilt:</span> Umut Matbaacılık, (0212 544 11 82) İstanbul 1. baskı: Koridor Yayıncılık, İstanbul, 2009</p>

  <p class="calibre2"><a class="calibre5" id="bookmark0"></a><span class="calibre3">KORİDOR YAYINCILIK</span></p>

  <p class="calibre2">Telsiz Mah. 85. Sok. No.100 Dikilitaş-Zeytinburnu / İSTANBUL</p>

  <p class="calibre2">Tel. &nbsp;&nbsp;&nbsp;: 0212-546 86 32/39-46-47</p>

  <p class="calibre2">Faks. &nbsp;&nbsp;&nbsp;: 0212-546 86 64/65</p>

  <p class="calibre2">E-posta &nbsp;&nbsp;&nbsp;: <a class="calibre6" href="mailto:info@koridoryayincilik.com.tr">info@koridoryayincilik.com.tr</a></p>

  <p class="calibre2">Genel Dağıtım: <span class="calibre3">YELPAZE DAĞITIM</span></p>

  <p class="calibre2">Tel. &nbsp;&nbsp;&nbsp;: 0212 546 86 57 Faks: 0212 546 86 64</p>

  <p class="calibre2">E-posta &nbsp;&nbsp;&nbsp;: <a class="calibre6" href="mailto:info@yelpaze.com.tr">¡nfo@yelpaze.com.tr</a></p>

  <p class="calibre2">BERNARD CORNWELL</p>

  <p class="calibre2"><a class="calibre5" id="bookmark1"></a>AZINCOURT</p>

  <div class="calibre1">
    <p class="calibre2">Çeviren: İpek İbik</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <div class="calibre1">
    <p class="calibre2"><span class="calibre7">Korİdor</span></p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Londra</p>

  <p class="calibre2"><span class="calibre4">m.</span></p>

  <p class="calibre2">• &nbsp;&nbsp;&nbsp;JifcW<sup class="calibre8">1</sup>.</p>

  <p class="calibre2">-‘-i</p>

  <div class="calibre1">
    <p class="calibre2">-&gt;o</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Canterbury • V</p>

  <p class="calibre2">INGİLTERE</p>

  <p class="calibre2">Southampton</p>

  <div class="calibre1">
    <p class="calibre2">O<sup class="calibre8">0</sup>" <sub class="calibre9">f</sub> . *</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <div class="calibre1">
    <p class="calibre2">Calais</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2"><span class="calibre4">r&gt;</span> ■••</p>

  <div class="calibre1"></div>

  <p class="calibre1" style="margin:0pt; border:0pt; height:1em">&nbsp;</p>

  <div class="calibre1">
    <p class="calibre2">j mil</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">I*' km</p>

  <p class="calibre2"><span class="calibre3">Giriş</span></p>

  <div class="calibre1"></div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">1413 yılının bir kış günü, Noel’e günler kala, Nicholas Hook cinayet işlemeye karar verdi.</p>

  <p class="calibre2">Soğuk bir gündü. Gece ağır don olmuş, öğle güneşi çimlerin üzerindeki beyazlığı hâlâ eritememişti. Hiç rüzgar esmiyordu; Hook tepedeki ormandan değirmen çayırına inen çökük patikada Tom Perrill’i gördüğünde, sanki bütün dünya cansız, donuk ve kıpırtısızdı.</p>

  <p class="calibre2">On dokuz yaşındaki Nick Hook bir hayalet gibi hareket ediyordu. Hook ormancıydı, bu nedenle en ufak bir adımın dahi çatlayan bir buz parçası gibi ses çıkaracağı bir günde, o, sessizce ilerliyordu. Çökük patikada rüzgarın aksi istikamette yürüdü. Perrill, Lord Slayton’ın yük beygirlerinden birini yoldaki devrilmiş bir karaağacın gövdesine koşmuş, su çarkına yeni kanatlar yapmak üzere ağacı değirmene doğru sürüklüyordu. Yalnızdı, ancak bu alışılmadık bir şeydi, zira Tom Perrill yanında kardeşi veya başka biri olmadan evinden çok nadir uzaklaşırdı. Üstelik Hook, Tom Perrill’i omzunda yayı olmadan köyden bu kadar uzakta hiç görmemişti.</p>

  <p class="calibre2">Nick Hook ağaçların bittiği yerde durdu, çobanpüsküllerinin arkasına gizlenmişti. Perrill ile arasında otuz adım vardı, adam küfrediyordu. Patikadaki tekerlek izleri tamamen donmuştu; koca karaağaç gövdesi habire yoldaki girinti ve çıkıntılara takılıyor, at yürümemekte direniyordu. Perrill hayvanı acımasızca dövmüştü, ancak inen kamçıların bir faydası dokunmuyordu. Perrill artık bir elinde sopası ayakta durmuş, mutsuz beygire küfrediyordu.</p>

  <p class="calibre2">Hook sırtındaki torbasından bir ok alarak istediği ok olup olmadığına baktı. Bu, geniş uçlu, sapı derin, bıçağı bir geyiğin vücudunu delip geçecek şekilde tasarlanmış bir oktu. Kalbini isabet ettiremezse hayvanın atardamarını parçalayarak kan kaybından ölmesi için yapılmıştı - ki Hook çok nadiren ıskalardı. On sekiz yaşındayken, İngiltere’nin yarısına nam salmış yaşça büyük okçuları yenerek üç eyalet müsabakasını kazanmış, yüz adım geriden attığı oklarla ıskaladığı hedef olmamıştı.</p>

  <p class="calibre2">Oku yayına geçirdi. Bir yandan Perrill’i izliyor, oka veya yaya bakmaya ihtiyaç duymuyordu. Oku sol başparmağı ile kavradı, kirişi sağ eliyle hafifçe gererek okun tüylü ucundaki boynuzla kuvvetlendirilmiş küçük kertiğe oturttu. Yayı kaldırdı, gözleri hâlâ değirmencinin en büyük oğlunun üzerindeydi.</p>

  <p class="calibre2">Görünürde hiç çaba sarf etmeden kirişi çekti; oysa okçu olmayan birisi, oku yarıya kadar dahi çekemezdi. Kirişi tamamen çekerek sağ kulağına kadar gerdi.</p>

  <p class="calibre2">Perrill dönmüş, kışın çıplak bıraktığı söğütlerin altında nehrin gümüş bir çizgi halinde dolandığı değirmen çayırına bakıyordu. Çizme, dizlik, kısa bir yelek ve geyik derisinden yapılmış bir palto giyen Perrill, ölümün birkaç nefes uzağında olduğundan habersizdi.</p>

  <p class="calibre2">Hook oku bıraktı. Kendir kiriş yumuşak bir şekilde serbest kalmış, başparmağı ile diğer iki parmağını titretmemişti bile.</p>

  <p class="calibre2">Ok havada dosdoğru gitti. Hook, okun gri tüylerini, alıçtan yapılma çelik uçlu şaftın Perrill’in kalbine doğru hızla gidişini izledi. Ok ucunun kama şeklindeki kanadını bilediğinden, okun geyik derisini örümcek ağıymışçasına delip geçeceğini biliyordu.</p>

  <p class="calibre2">Nick Hook, Perrill ailesinden nefret ediyordu; tıpkı Perrill’lerin de Hook’lardan nefret ettiği gibi. Bu düşmanlık, Tom Perrill’in büyükbabasının Hook’un büyükbabasının gözüne ocak demiri saplayıp adamı öldürdüğü günden beri, yani iki nesildir devam ediyordu. O zamanki Lord Slayton bunun adil bir dövüş olduğunu ilan etmiş ve değirmenciye ceza verilmesini uygun görmemişti, bu yüzden o tarihten bu yana Hook’lar öçlerini almaya çalışıyorlardı.</p>

  <p class="calibre2">Bir keresinde az daha başarılı oluyorlardı. Hook’un babası her yıl düzenlenen futbol müsabakası sırasında ölümüne tekmelenmiş, onu kimin öldürdüğünü bulamamışlardı; ancak, herkes bu işi Perrill ailesinden birisinin yaptığından emindi. Derebeylik malikanesinin ötesindeki sazlığa yuvarlanan topun peşinden bir düzine adam gitmiş, sadece on biri geri gelmişti. Yeni Lord Slayton bu olaya cinayet denilmesi fikrine gülüp geçmiş, ‘Futbol oynarken adam öldürdü diye birini asarsak,’ demişti, ‘İngiltere’nin yarısını asmamız gerekir!’</p>

  <p class="calibre2">Hook’un babası ölmeden önce çobanlık yapıyordu. Hamile eşini iki oğlu ile birlikte dul bırakmıştı. Dul kalan kadın kocasının ölümünden iki ay sonra ölü doğan kızını doğururken can vermişti. Kadın, Aziz Nicholas Yortusunda yani Nick Hook’un on üçüncü yaş gününde ölmüştü, Hook’un büyükannesine göre bu tesadüf Nick’in lanetli olduğunu gösteriyordu. Nick’in üzerindeki laneti kendi büyüsüyle kaldırmaya çalıştı. Çocuğa bir ok saplayıp kasığına doğru iyice itmiş, sonra da bu okla bir geyiği öldürmesini söylemişti. Böylelikle üzerindeki lanet kalkacaktı. Hook Lord Slayton’ın dişi geyiklerinden birini gizlice avlamış ve üzerinde kan izleri bulunan okla öldürmüştü, ama lanet kalkmamıştı. Perrill ailesi yaşıyor, aralarındaki kan davası sürüyordu. Hook’un büyükannesinin bahçesindeki güzel elma ağacı kurumuştu; bu olayın üzerine büyükanne, Perrill’lerin yaşlı annelerinin meyveleri kuruttuğunda diretiyordu. ‘O Perrill ailesinin hepsi kokuşmuş soysuzlar sürüsü,’ diyordu büyükannesi. Tom Per-ıill ile kardeşi Robert’a büyü yapmıştı, ama anneleri karşı büyü yapmış olacak ki, ikisi de hastalanmamıştı. Hook’un baktığı iki keçi ortadan kaybolduğunda, köylüler kurtların saldırmış olabileceğini düşünmüşlerdi. Ancak Hook, bu işin altında Perrill’lerin olduğunu biliyordu. O da öcünü almak için ineklerini öldürmüş, ama bu Perrill’leri öldürmenin yerini tutmamıştı. ‘Onları öldürmek senin görevin,’ diye ısrar ediyordu büyükannesi, fakat Nick bu fırsatı hiç bulamamıştı. ‘Şeytan sana pislik kustursun’ diye beddua etti kadın, ‘seni de beraberinde cehenneme götürsün.’ Hook on altı yaşına geldiğinde büyükannesi onu evden attı. ‘Git ve açlıktan geber, köpek seni,’ diye bağırdı. O sıralarda aklını iyice yitiren büyükanne ile konuşmak mümkün değildi, bu nedenle Nick Hook evden ayrıldı. O yıl altı köyün katılımcılarıyla yapılan müsabakada uzaktaki hedeflere ok üstüne ok isabet ettirmeseydi, gerçekten de açlıktan ölebilirdi.</p>

  <p class="calibre2">Lord Slayton Nick’i ormancı olarak görevlendirmişti, bu da Nick’in, Majesteleri Lord’un masasını geyik eti ile dolu tutması gerektiği anlamına geliyordu. ‘Kaçak avlanıp asılacağına,’ diye açıklamıştı Lord Slayton, ‘onları yasalara uygun biçimde öldür, daha iyi.’</p>

  <p class="calibre2">Şimdi, Aziz Winebald Yortusu’nda, Noel’den hemen önce Nick Hook, Tom Perrill’e doğru giden oku izliyordu.</p>

  <p class="calibre2">Bu ok Perrill’i öldürecekti, biliyordu.</p>

  <p class="calibre2">Ok dosdoğru gitti, buzdan parlayan yüksek çalıların arasından geçip yavaşça alçaldı. Tom Perrill kendisine doğru yaklaşan şeyden bihaberdi. Nick Hook gülümsedi.</p>

  <p class="calibre2">Sonra ok titredi.</p>

  <p class="calibre2">Tüylerden biri gevşemişti; zamkı çıkmış, bağlantı yeri kopmuş olmalıydı. Yönünü değiştirip sola dönen ok atın böğrünü delip omzuna saplandı. At kişneyerek şaha kalktı, öne atılarak koca karaağaç gövdesini donmuş tekerlek izlerinden silkip attı.</p>

  <p class="calibre2">Tom Perrill dönüp tepedeki ormana baktı, ilkinin ardından ikinci okun da gelebileceğini düşünüp atın arkasından koşmaya başladı.</p>

  <p class="calibre2">Nick Hook bir kez daha başarısız olmuştu. Lanetlenmişti.</p>

  <p class="calibre2">Lord Slayton sandalyesine yığılmıştı. Kırklı yaşlarında sert bir adamdı, Shrewsbury’de omuruna saplanan bir kılıçla sakat kalmıştı; bir daha asla savaşamayacaktı. Nick Hook’a ters ters baktı. ‘Aziz Winebald Yortusu’nda neredeydin?’</p>

  <p class="calibre2">‘O hangi gündü, Lordum?’ diye sordu Hook, masum rolü yaparak.</p>

  <p class="calibre2">‘Soysuz,’ diye bağıran Lord Slayton ağzından tükürükler saçıyordu, kahya elindeki kırbacın kemik sapını Hook’un sırtına indirdi.</p>

  <p class="calibre2">‘Hangi gün olduğunu bilmiyorum, Lordum,’ diye ısrar etti Hook.</p>

  <p class="calibre2">‘İki gün önceydi,’ dedi Sir Martin. Lord Slayton’ın kayınbiraderi olan bu adam, derebeylik malikanesinin ve köyün rahibiydi. Hook ne kadar şövalye ise o da o kadar şövalyeydi, ancak Lord Slayton, damarlarında asil kanın olması nedeniyle kayınbiraderine ‘Sir’ Martin denilmesinde ısrar ediyordu.</p>

  <p class="calibre2">‘Hah!’ Hook birden aklına gelmiş gibi yaptı. ‘BeggarTepesi’nin aşağısında odun baltalıyordum, Lordum.’</p>

  <p class="calibre2">‘Riyakar,’ dedi Lord Slayton sert bir ifadeyle. William Snoball, Lord majestelerinin kahyası ve baş okçusu, Hook’a tekrar vurdu; bu sefer kırbacın dibini ormancının kafasının arkasına sert bir darbeyle indirdi. Hook’un kafasından kanlar damlıyordu.</p>

  <p class="calibre2">‘Şerefim üzerine yemin ederim, Lordum,’ dedi ısrarla yalan söyleyen Hook.</p>

  <p class="calibre2">‘Hook ailesinin şerefi üzerine,’ dedi Lord Slayton sert bir tavırla ve Hook’un on yedi yaşındaki kardeşi Michael’a baktı. ‘Sen neredeydin?’</p>

  <p class="calibre2">‘Kilisenin verandasını sazla kaplıyordum, Lordum,’ dedi Michael.</p>

  <p class="calibre2">‘Evet, öyle,’ diye onayladı Sir Martin. Lekeli siyah cübbesinin içindeki uzun boylu, zayıf, leyleği andıran rahip, Nick Hook’un kardeşine sözüm ona gülümseyerek ama yüzünü ekşiterek baktı. Michael’ı herkes severdi. Perrill’ler bile Hook ailesinin geri kalanı için besledikleri düşmanlıktan onu hariç tutuyor gibi görünüyorlardı. Ağabeyi esmerken, Michael sarışındı; Nick Hook’un suratı hep asıktı, ama o güleryüzlüydü.</p>

  <p class="calibre2">Perrill kardeşler Hook’ların yanında ayakta duruyorlardı. Thomas ve Robert uzun, ince ve esnek yapılıydı; gözleri çukurda, burunları uzun ve çeneleri çıkıktı. Rahip Sir Martin’e bariz bir biçimde benziyorlardı, ancak köy halkı soylu rahibe duydukları hürmetten ötürü onların değirmencinin oğullan oldukları yalanını kabul etmişler, gene de Perrill kardeşlere saygı ile yaklaşırlardı. Perrill ailesinin herkes tarafından bilinen ancak bahsi açılmayan bir imtiyazları vardı; tehdit edildiklerini hissettiklerinde Sir Martin’in yardımını isteyeceklerini herkes biliyordu.</p>

  <p class="calibre2">Tom Perrill yalnızca tehdit edilmemişti, neredeyse öldürülüyordu. Kıl payı kurtulduğu gri tüylü ok, şimdi malikane salonunda bir masanın üzerinde duruyordu. Lord Slayton oku gösterip, masanın öbür ucuna geçen kahyasına bir baş işareti yaptı. ‘Bu bizim oklarımızdan değil, Lordum,’ dedi William Snoball oku inceledikten sonra.</p>

  <p class="calibre2">‘Gri tüyleri mi kastediyorsun?’ diye sordu Lord Slayton.</p>

  <p class="calibre2">‘Burada kimse gri kaz kullanmaz,’ dedi Snoball isteksizce, sonra aksi bir ifadeyle Nick Hook’a bakarak, ‘ne avlanmak için, ne de başka şey için!’ diye ekledi.</p>

  <p class="calibre2">Lord Slayton, Nick Hook’a bir bakış attı. İşin aslını biliyordu. Salondaki herkes de biliyordu; yalnızca Michael, belki de herkese güvendiğinden, gerçekleri bilmiyordu. ‘Bence kırbaçlayın,’ tavsiyesinde bulundu Sir Martin.</p>

  <p class="calibre2">Hook salonun koridorundan sarkan duvar halısına baktı. Halıda yabandomuzunun bağırsaklarına mızrağını saplayan bir avcı tasvir edilmekteydi. Belli belirsiz şeffaf bir kumaş parçası dışında hiçbir şey giymeyen bir kadın ise, belinde peştamalı ve kafasında miğferi olan avcıyı izliyordu. Salonu destekleyen meşe kiriş, asırların dumanı ile siyaha çalmıştı.</p>

  <p class="calibre2">‘Kırbaçlayın,’ dedi rahip tekrar, ‘ya da kulaklarını kesin.’</p>

  <p class="calibre2">Hook gözlerini kısıp Lord Slayton’a baktı ve bininci defa baktığı kişinin öz babası olup olmadığını merak etti. Hook’un yüzü aynı Slayton’ın kemikli yüzüydü; alnı aynı geniş alın, ağzı aynı geniş ağız, saçları aynı koyu renkte saçlar, gözleri aynı kahverengi gözler idi. Boyu Slayton ile aynı uzunluktaydı, vücudu ise majestelerinin sırtına saplanan zorba bir kılıç yüzünden deri altlıklı kol değneklerini kullanmaya mecbur kalmasından önceki hali kadar güçlü idi. Majesteleri Lord, hiçbir şey belli etmeyen bir bakışla yanıt verdi. ‘Bu kan davası sona erecek,’ dedi sonunda Hook’a bakarak. ‘Anladın mı? Başka kimse ölmeyecek.’ Hook’a işaret etti. ‘Perrill ailesinden bir kişi ölürse, ben de kardeşinle seni öldürürüm. Beni anladın mı?’</p>

  <p class="calibre2">‘Evet, Lordum.’</p>

  <p class="calibre2">‘Ve eğer Hook’lardan biri ölürse,’ Lord bakışlarını Tom Perrill’e çevirdi, ‘sen ve kardeşin darağacında sallanırsınız.’</p>

  <p class="calibre2">‘Evet, Lordum,’ dedi Perrill.</p>

  <p class="calibre2">‘Cinayeti ispatlayan bir delil gerekir,’ diye müdahale etti Sir Martin. Birden konuşmuştu, sesinden içerlemiş olduğu belli oluyordu. Leyleğe benzeyen rahip hep başka bir dünyada yaşıyormuş da düşünceleri çok uzaktaymış gibi görünürdü, sonra silkinip ilgisini olduğu yere verir, sanki kaybettiği zamanı yakalamak istiyormuşçasına kelimeler birden ağzından dökülüverirdi. ‘Delil,’ dedi bir kez daha, ‘delil.’</p>

  <p class="calibre2">‘Hayır!’ Lord Slayton kayınbiraderine karşı çıktı, bunu vurgulamak için sandalyesinin tahta koluna vurdu. ‘Dördünüzden biri ölürse, kalanların hepsini asarım! Umurumda değil! İçinizden birinin ayağı kayıp değirmenin suyuna düşse bile bunu cinayet olarak bilirim. Beni anladınız mı? Bu düşmanlığın daha fazla sürmesine izin vermeyeceğim!’</p>

  <p class="calibre2">‘Kimse ölmeyecek, Lordum,’ dedi Tom Perrill hürmetkar bir şekilde.</p>

  <p class="calibre2">Lord Slayton aynı yanıtı almayı bekleyerek dönüp Hook’a baktı, ancak Nick Hook hiçbir şey demedi. ‘Kırbaç ona itaat etmeyi öğretecektir, Lordum,’ diye öneride bulundu Snoball.</p>

  <p class="calibre2">‘Zaten kırbaçlandı!’ dedi Lord Slayton. ‘En son ne zaman kırbaç yedin, Hook?’</p>

  <p class="calibre2">‘Geçen Aziz Michael Yortusu’nda, Lordum.’</p>

  <p class="calibre2">‘Peki, bundan ne ders çıkardın?’</p>

  <p class="calibre2">‘Efendimiz Snoball’un güçten düştüğünü, Lordum,’ dedi Hook.</p>

  <p class="calibre2">Bastırılmakta olan bir gülme sesi işiten Hook yukarıya baktığında salonun karanlıkları arasından gizlice onları izleyen Majesteleri Lady’yi gördü. Hiç çocuğu olmamıştı. Ağabeyi rahip efendi gayrı meşru çocukları art arda peydahlarken, o umutsuzdu; çünkü kısırdı. Hook, Majesteleri Lady’nin bir çare bulmak ümidiyle gizlice büyükannesine gittiğini biliyordu, ancak yaşlı kadının yaptığı büyüler çocuk sahibi olmasına yardım edememişti.</p>

  <p class="calibre2">Snoball Hook’un küstahlığına kızarak gürledi, fakat yüzünde aniden beliren tebessümden Lord Slayton’ın keyif duyduğu belli oluyordu. ‘Dışarı!’ diye emretti, ‘hepiniz! Dışarı çıkın! Hook, sen kalıyorsun.’</p>

  <p class="calibre2">Lady Slayton adamların salondan çıkışım izledikten sonra, az ileride bulunan odaya girip bir daha çıkmadı. Kocası konuşmadan Nick Hook’a bakıyordu, nihayet meşeden yapılma masanın üzerinde bulunan gri tüylü oku işaret etti. ‘Bu oku nereden aldın, Hook?’</p>

  <p class="calibre2">‘Bu oku daha önce hiç görmedim, Lordum.’</p>

  <p class="calibre2">‘Sen bir yalancısın, Hook. Yalancı, hırsız, düzenbaz ve alçak bir herifsin. Bir katil olduğundan da hiç şüphem yok. Snoball haklı. Seni derinle kemiklerin birbirinden ayrılana dek kırbaçlamam gerekir. Ya da aşmalıyım. Böylelikle dünya daha iyi bir yer haline gelecektir, Hook’suz bir dünya.’</p>

  <p class="calibre2">Hook tek kelime etmedi. Yalnızca Lord Slayton’a bakıyordu. Ateşte yanan bir kütük kıvılcımlar saçarak çıtırdadı.</p>

  <p class="calibre2">‘Ama aynı zamanda bugüne dek gördüğüm en iyi okçusun,’ dedi Lord Slayton istemeyerek. ‘Oku bana ver.’</p>

  <p class="calibre2">Hook gri tüylü oku kapıp majestelerine verdi. ‘Havada giderken tüyü çıktı, öyle mi?’ diye sordu Lord Slayton.</p>

  <p class="calibre2">‘Öyle görünüyor, Lordum.’</p>

  <p class="calibre2">‘Sen ok ustası değilsin, değil mi Hook?’</p>

  <p class="calibre2">‘Aslında ok yapıyorum Lordum, ancak olması gerektiği kadar iyi değilim. Kanatları düzgün inceltemiyorum.’</p>

  <p class="calibre2">‘Bunun için iyi bir bıçağa ihtiyacın var,’ dedi Lord Slayton, tüyleri çekiştirerek. ‘Peki, oku nereden buldun,’ diye sordu, ‘kaçak avlanan bir avcıdan mı?’</p>

  <p class="calibre2">‘Geçen hafta kaçak bir avcı öldürdüm, Lordum,’ dedi Hook kelimelerine dikkat ederek.</p>

  <p class="calibre2">‘Senin vazifen onları öldürmek değil Hook, malikaneye getirmek, ki ben öldürebileyim.’</p>

  <p class="calibre2">‘Alçak herif Thrush Ormanı’nda dişi bir geyik vurmuştu,’ diye açıkladı Hook, ‘kaçtı, ben de geniş uçlu bir okla sırtından vurup Cassell Tepesi’ne gömdüm.’</p>

  <p class="calibre2">‘Kimdi bu adam?’</p>

  <p class="calibre2">‘Serserinin teki, Lordum. Zannediyorum ki tek amacı dolaşmaktı, üzerinde de yayından başka bir şey yoktu.’</p>

  <p class="calibre2">‘Yay ve gri tüylü oklarla dolu bir torba,’ dedi Majesteleri Lord. ‘At ölmediği için şanslısın. Yoksa seni asardım.’</p>

  <p class="calibre2">‘Sezar hafif bir sıyrık aldı, Lordum,’ dedi Hook düşünmeden, ‘sadece derisi sıyrıldı.’</p>

  <p class="calibre2">‘Orada olmadığını söylüyorsun, peki bunları nereden biliyorsun?’</p>

  <p class="calibre2">‘Köyde konuşulanları duyuyorum, Lordum,’ dedi Hook.</p>

  <p class="calibre2">‘Benim de duyduğum bazı şeyler var, Hook,’ dedi Lord Slayton ‘ve sana Perrill ailesini rahat bırakmanı söylüyorum! Duyuyor musun? Onları rahat bırak!’</p>

  <p class="calibre2">Hook pek inançlı biri değildi, fakat hayatını karartan bu lanetin ancak Perrill ailesini öldürürse kalkacağına kendini inandırmıştı. Lanetin ne olduğundan pek emin değildi, fakat hayatta derebeylik malikanesinin verdiklerinden daha fazlasının olduğuna dair o rahatsız edici şüphe içini kemiriyordu. Yine de, Lord Slayton’ın hizmetinden kaçmayı düşündüğünde, görülemeyen ve anlaşılamayan bir felaketin başına geleceği hissi yüreğine çörekleniyordu. Bu his, lanetin belli belirsiz biçimiydi, öldürmekten başka bu laneti nasıl kaldırabileceğini bilmiyordu, ancak gene de sadakatini gösterircesine başını salladı. ‘Sizi duyuyorum, Lordum.’</p>

  <p class="calibre2">‘Duyduğuna göre itaat edeceksin,’ dedi Majesteleri Lord. Oku ateşe attı, bir müddet oracıkta kalan ok, kısa bir süre sonra parlak alevlerin içinde kayboldu. Güzel bir oktu, yazık oldu, diye dü-şiindü Hook. ‘Sir Martin senden hoşlanmıyor, Hook,’ dedi Lord Slayton sesini alçaltarak. Gözlerini yukarıya dikti; Hook, Ma-icsteleri Lord’un, eşinin hâlâ salonda olup olmadığını sorduğunu ¡miadı. Hook, belli belirsiz başını salladı. ‘Neden senden nefret ettiğini biliyor musun?’ diye sordu Majesteleri Lord.</p>

  <p class="calibre2">‘Pek kimseyi sevdiğinden emin değilim, Lordum,’ diye kaçamak bir cevap Hook.</p>

  <p class="calibre2">Lord Slayton kara kara düşünerek Hook’a baktı. ‘Will Snoball konusunda haklısın,’ dedi sonunda, ‘güçsüzleşiyor. Hepimiz yaşlanıyoruz, Hook, bu durumda yeni bir okçubaşına ihtiyacım olacak. Beni anlıyor musun?’</p>

  <p class="calibre2">Okçubaşı okçuları yönetmekten sorumluydu ve Hook kendini bildi bileli bu görev William Snoball’undu. Snoball aynı zamanda malikanenin kahyasıydı, bu iki görev onu Lord Slayton’ın en zengin adamı yapmıştı. Hook başını salladı. ‘Anlıyorum, Lordum,’ diye mırıldandı.</p>

  <p class="calibre2">‘Sir Martin, bir sonraki okçubaşının Tom Perrill olması gerektiğini düşünüyor. Ve bu göreve seni getireceğimden endişe ediyor, Hook. Niye böyle düşündüğünü bilmiyorum, sen biliyor musun?’</p>

  <p class="calibre2">Hook, Majesteleri Lord’un yüzüne baktı. Annesi hakkında soru sormayı, annesini ne kadar tanıdığını sormak istedi, ancak bu isteğini bastırdı. ‘Hayır, Lordum,’ dedi saygılı bir ifadeyle.</p>

  <p class="calibre2">‘Londra’ya gittiğinde, Hook, attığın adımlara dikkat et. Sir Martin sana eşlik edecek.’</p>

  <p class="calibre2">‘Londra!’</p>

  <p class="calibre2">‘Bir celpname geldi,’ diye açıkladı Lord Slayton. ‘Okçularımı Londra’ya göndermem isteniyor. Londra’ya daha evvel gittin mi?’</p>

  <p class="calibre2">‘Hayır, Lordum.’</p>

  <p class="calibre2">‘İyi o zaman, şimdi gidiyorsun. Nedenini bilmiyorum, celp kağıdında yazmıyor. Ancak okçularım kralın emri üzerine gidiyor. Belki de savaş içindir? Bilmiyorum. Ama eğer savaş içinse, Hook, adamlarımın birbirlerini öldürmelerini istemiyorum. Tanrı aşkına Hook, seni asmak zorunda bırakma beni.’</p>

  <p class="calibre2">‘Elimden geleni yapacağım, Lordum.’</p>

  <p class="calibre2">‘Şimdi çık. Snoball’a içeri girmesini söyle. Git.’</p>

  <p class="calibre2">Hook gitti.</p>

  <p class="calibre2">Bir Ocak günüydü. Hava buz gibiydi. Gökyüzü basık, hava alacakaranlıktı, halbuki kuşluk vakti olmuştu. Şafak sökerken yağan kar henüz tutmamıştı. Sazla kaplı çatıların üstü buzlanmış, henüz üzerinde yürünmemiş, çamura karışmamış su birikintilerinin üzeri kırağı ile kaplanmıştı. Uzun bacaklı, geniş göğüslü, kahverengi saçlı ve sert bakışlı Nick Hook meyhanenin dışındaydı; yanında kardeşi Michael ve Perrill kardeşlerden ikisi olmak üzere yedi kişi ile birlikte oturuyordu. Hook dizine kadar gelen çizmelerinin üzerine mahmuz, dizlerine soğuktan korunmak için bir çift dizlik takmıştı; yün bir gömlek, kısa bir deri yelek ve kısa keten bir ceket giyiyordu. Ceket, Lord Slayton’ın altın hilal ay ve üç yıldızlı arması ile süslenmişti. Sekiz adamın hepsi de yanlarından keseleri sallanan deri kemerlerini takmış, uzun kamalarıyla kılıçlarını taşıyor, aynı üniformayı giyiyordu. Ancak yabancı birisinin ay ve yıldızları seçmek için dikkatle bakması gerekirdi, çünkü üniformaların renkleri solmuş, kir içindeydi.</p>

  <p class="calibre2">Kimse bu adamlara dikkatle bakmıyordu, çünkü üniforma giyen silahlı adamlar insanın başına bela açardı. Üstelik bu sekiz adam okçuydu. Ne yayları nc de ok torbaları yanlarındaydı, ancak göğüslerinin genişliğinden bir savaş okunun kirişini tam bir metre geriye çekebilecekleri, hem de bunu zorlanmadan yapabilecekleri belli oluyordu. Onlar okçulardı, Londra’nın sokaklarında kol gezen korkunun nedenlerinden biri de bu adamlardı. Bu korku, lağımdan yükselen pis koku kadar keskin, yanan odunların dumanı kadar yaygındı. Evlerin kapıları kapalıydı. Dilenciler bile ortadan kaybolmuştu. Şehirde dolaşan birkaç kişi de bu korkuya neden olan kişilerin arasında yer alıyor, fakat onlar dahi sokakta bu sekiz okçunun uzağından yürümeyi tercih ediyordu.</p>

  <p class="calibre2">‘Tanrı aşkına,’ diye sessizliği bozdu Nick Hook.</p>

  <p class="calibre2">‘Dua etmek istiyorsan kiliseye git, alçak herif,’ dedi Tom Perrill.</p>

  <p class="calibre2">‘Kiliseye gideceğime ananın suratına tükürürüm,’ diye burnundan soluyarak yanıt verdi Hook.</p>

  <p class="calibre2">William Snoball araya girerek ‘Siz ikiniz, sesinizi kesin,’ diye bağırdı.</p>

  <p class="calibre2">‘Burada olmamamız lazım,’ diye söylendi Hook. ‘Londra bize göre bir yer değil!’</p>

  <p class="calibre2">‘Ama buradasın,’ dedi Snoball, ‘o yüzden sızlanmayı kes.’</p>

  <p class="calibre2">Meyhane, dar bir sokağın geniş pazar alanına açılan köşesin-deydi. Meyhanenin tabelasındaki oymalı ve boyalı bir boğa figürü, meyhanenin yan duvarına demirle tutturulmuş devasa bir kirişe asılmış, oradan da pazaryerindeki güçlü bir direğe uzanıyordu. Meydanda başka okçular da göze çarpıyordu; kimsenin tanımadığı lordları, farklı üniformalar içindeki bu adamları buraya yollamışlardı. Kağıt tomarları taşıyan iki rahip sokağın uzak bir köşesinde aceleyle yürüyordu. Şehrin derinliklerinde çalmaya başlayan bir çanın sesi işitildi. Rahiplerden biri ay ve yıldızlı armalarını takmış okçulara kısa bir bakış attı, Tom Perrill yere tükürürken rahip az daha tökezleyip düşüyordu.</p>

  <p class="calibre2">‘İsa aşkına, burada ne işimiz var?’ diye sordu Robert Perrill.</p>

  <p class="calibre2">‘İsa bu soruna cevap vermez,’ diye yanıtladı Snoball ters bir şekilde, ‘ama burada bulunarak O’na hizmet ettiğimizden eminim.’</p>

  <p class="calibre2">İsa için verdikleri hizmet, sokağın pazaryeri ile birleştiği köşede nöbet tutmalarından ibaretti. Okçulara hiç bir erkeğin veya kadının, pazar meydanına girsin ya da meydandan çıksın, yanlarından geçmesine izin vermemeleri emredilmişti. Ne rahipler ne de ata binmiş soylular için geçerli olan bu emir, yalnızca avam kitleye uygulanıyordu ve avam kitle evde kalma dirayetine sahipti. Hırpani kılıklı adamlar, odun, varil, taş ve uzun kereste ile dolu yedi el arabasını çekerek sokaktan geçiyordu, ancak, arabalara kraliyet üniforması giyen süvariler eşlik ettiği için okçular ses çıkarmadı.</p>

  <p class="calibre2">Yüzünde yara izleri olan etli butlu bir kız, meyhaneden bir bardak bira getirdi. Okçuların kadehlerini doldurdu, Snoball onu lahanayı andıran eteğinin altından okşarken kızın yüzünde hiçbir ifade yoktu. Adam işini bitirene kadar bekledi, sonra elini havaya kaldırdı.</p>

  <p class="calibre2">‘Hayır güzelim, hayır,’ dedi Snoball, ‘Sana iyilik ettim, o yüzden beni mükafatlandırman gerekir.’ Kız arkasını dönüp hışımla içeri girdi. Hook’un kardeşi Michael gözlerini masaya dikmişti. Tom Perrill genç adamın mahcubiyetine dudak büktü ama bir şey söylemedi. Michael’ı kışkırtmak pek zevkli olmayacaktı, zira bu genç adam hiçbir söze alınmayacak kadar iyi kalpliydi.</p>

  <p class="calibre2">Hook, el arabalarını pazaryerinin ortasında durduran kraliyet askerlerini seyretti, meydanın ortasına bırakılan büyük varillerin içinde iki uzun kazık dik biçimde duruyordu. Kazıklar, varillerin içine taş ve mucur konarak sağlamlaştırılıyordu. Askerlerden biri, kazıklardan birini yana yatırıp yerinden çıkarmaya çalışarak sağlamlığını test etti, ancak görünen o ki iyi çalışmışlardı, zira uzun kalası oynatamadı. Asker aşağı atladı, işçiler ise iki</p>

  <p class="calibre2">varilin etrafına odun balyaları yığmaya koyuldular.</p>

  <p class="calibre2">‘Kraliyet of'unu,’ dedi Snoball, ‘daha parlak yanar.’</p>

  <p class="calibre2">‘Gerçekten iri?’ diye sordu Michael Hook. Kendisine söylenen her şeyin doğ<sup class="calibre8">r</sup>u olduğuna inanmaya meyilli olan genç adam hevesle bir yanıt duymayı bekledi, ancak diğer okçular onun bu sorusunu duymazdan geldiler.</p>

  <p class="calibre2">‘Nihayet,’ dedi Tom Perrill cevap vermek yerine. Hook pa-zaryerinin uzağındaki bir kilisenin önünde bekleşen kalabalığı gördü. Kalabalık, alelade görünümlü halktan oluşuyordu; etrafları ise askerler, keşişler ve rahiplerle çevriliydi. Rahiplerden biri şimdi Boğa adlı meyhaneye doğru yürümeye başlamıştı.</p>

  <p class="calibre2">‘İşte Sir Martin,’ dedi Snoball, sanki yanındakiler yaklaştıkça sırıtan rahibi tanımayacaklarmış gibi. Hook, yılan gibi ince, uzun adımlarla yürüyen, orantısız bir çehreye sahip ve kimilerine göre bu dünyanın ötesinden öbür dünyayı görebilen garip, keskin bakışları olan, kimilerine göre cennete, kimilerine göre cehenneme baktığı düşünülen Sir Martin’i gördüğünde, bir nefret dalgası ile ürperdi. Hook’un büyükannesinin hiç şüphesi yoktu. ‘O adam deccalın köpeği ile aynı yerden geliyor,’ derdi, ‘damarlarında asil kanı olmasaydı, şimdiye kadar darağacmı boylamıştı.’</p>

  <p class="calibre2">Rahip yanlarına geldiğinde okçular isteksizce ayağa kalktılar. ‘Tanrı’nın işleri sizi bekler, çocuklar,’ diyen Sir Martın okçulara selam verdi. Koyu renkli saçları yanlara doğru ağarmış, tepeleri seyrelmişti. Birkaç gündür tıraş olmamıştı; uzun çenesini kaplayan kısa beyaz sakalları, Hook’a buz kütlelerini anımsattı. ‘Bir merdivene ihtiyacımız var,’ dedi Sir Martin, ‘Sir Edward da halatları getirecek. Soyluların çalıştığını görmek güzel, değil mi? Uzun bir merdivene ihtiyacımız var. Buralarda bir yerlerde olmalı.’</p>

  <p class="calibre2">‘Merdiven,’ dedi Will Snoball, sanki böyle bir şeyi ömründe ilk defa işitiyormuş gibi.</p>

  <p class="calibre2">‘Uzun bir merdiven,’ dedi Sir Martin, ‘şu kirişe yetişecek kadar uzun.’ Başıyla işaret ederek tepelerinde duran boğayı gösterdi. ‘Uzun, uzun.’ Yapmak üzere olduğu işi unutuyormuş gibi, son kelimelerini telaşlı bir şekilde sarf etmişti.</p>

  <p class="calibre2">‘Bir merdiven bulun,’ dedi Will Snoball iki okçuya, ‘uzun bir merdiven.’</p>

  <p class="calibre2">‘Kısa merdiven Tanrı’nın işini yapmak için uygun düşmez,’ dedi Sir Martin, dikkatini tekrar okçulara vererek. İnce ellerini ovuşturdu ve yüzünü ekşiterek Hook’a baktı. ‘Hasta görünüyorsun, Hook,’ dedi hoşnut bir şekilde, Nick Hook’un ölmesini ister gibi bir hali vardı.</p>

  <p class="calibre2">‘Biranın tadı bir tuhaf,’ dedi Hook.</p>

  <p class="calibre2">‘Çünkü bugün Cuma,’ dedi rahip, ‘Çarşamba ile Cuma günleri biradan kaçınmalısın. Adını aldığın mübarek Aziz Nicholas, Çarşamba ve Cumaları annesinin memesini emmeyi reddetmişse, bundan alınacak bir ders vardır! Senin için Çarşamba ve Cumaları keyif olamaz, Hook. Bira yok, zevk yok ve meme yok, işte bu senin kaderin, sonsuza dek! Peki neden, biliyor musun Hook, neden?’ Sir Martin durdu, uzun yüzünde hain bir gülümseme belirdi, ‘Çünkü sen şeytanın verdiği memeyi emmişsin! Onun çocuklarına merhametim yoktur, der kitapta, çünkü anneleri kahpelik etmiştir!’</p>

  <p class="calibre2">Tom Perrill müstehzi bir ifadeyle güldü. ‘Ne yapacağız, peder?’ Will Snoball yorgun bir ifadeyle sordu.</p>

  <p class="calibre2">‘Tanrı’nın işini, Snoball Efendi, Tanrı’nın kutsal işini yapacağız. İşe koyulun.’</p>

  <p class="calibre2">Sir Edward Derwent geniş omuzlarına doladığı dört halat ile pazar meydanında karşıya geçerken bir merdiven buldular. Sir Edward bir askerdi ve okçularla aynı üniformayı giyiyordu, ancak zırhının üzerine giydiği elbise daha temiz, renkleri daha parlaktı.</p>

  <p class="calibre2">K ısa boylu, belirgin göğüs kaslarına sahip bir adamdı, Shrewsbury •.a vaşında yüzünün biçimi bozulmuş, kafasına isabet eden bir balta darbesi miğferini parçalayarak elmacık kemiğini dağıtmış ve bir kulağını koparmıştı. ‘Çan halatları’ diye açıkladı, ağır halat rulola-ı mı yere atarken. ‘Bunların kirişe bağlanması gerekiyor, ancak ben merdivene falan çıkmam.’ Sir Edward Lord Slayton’ın askerlerine buyurdu, kendisinden çekinildiği kadar saygı da görürdü. ‘Hook, İm işi sen yapıyorsun.’ Sir Edward emretti.</p>

  <p class="calibre2">Hook, merdivene tırmanıp çan halatlarını kirişe bağladı. Kentin- kirişi yayın kertiğine ilmeklemek için kullandığı düğümü kullandı, ancak, halatlar nispeten kalın olduğundan, bükülmeleri daha güçtü. İşi bittiğinde halatların tehlike oluşturmayacak şekilde bağlandıklarını göstermek için son halattan kayarak aşağı ıııdi.</p>

  <p class="calibre2">‘Haydi yapalım ve bitsin şu iş,’ dedi Sir Edward aksi aksi, ‘sonra belki bu lanet olası yerden gidebiliriz. Bu bira kimin?’</p>

  <p class="calibre2">‘Benim, Sir Edward,’ dedi Robert Perrill.</p>

  <p class="calibre2">‘Artık benim,’ diye yanıtladı Sir Edward ve kadehi bitirdi. Kısa, deri bir yeleğin üzerine zırh gömlek giymişti, zırhın tamamı yaldızlı bir elbise ile kaplıydı. Belinde bir kılıç sallanıyordu. Silahın hiçbir gösterişi yoktu. Hook’un iyi bildiği bu kılıç süs-süzdü, kabzası saf çelikten yapılmıştı ve sapı, silahın sapa giren kuyruğuna tutturulmuş ceviz ağacından yapılma iki tutamaçtan oluşuyordu. Kılıç Sir Edward’in meslek aracıydı; o kılıcı kullanarak yüzünün yarısını alan isyancıyı alt etmişti.</p>

  <p class="calibre2">Pazaryerinin ortasına ilerleyen küçük kalabalığa askerler ve rahipler eşlik ediyor, kalabalıktaki insanların çoğu diz çökmüş, dua ediyordu. Bu kalabalık; kadın erkek, genç yaşlı, hemen hemen altmış kişiden oluşmaktaydı. ‘Hepsini yakamayız,’ dedi Sir Martin hayıflanarak, ‘çoğunu halatın ucunda cehenneme yollayacağız.’</p>

  <p class="calibre2">‘Bunlar kafirse,’ diye homurdandı Sir Edward, ‘hepsinin yakılması gerekir.’</p>

  <p class="calibre2">‘Öyle olmasını isteseydi,’ dedi Sir Martin haşin bir ifadeyle, ‘Tanrı, yeterli odunu sağlardı.’</p>

  <p class="calibre2">Daha çok insan ortaya çıkmaya başlamıştı. Korku hâlâ şehirde kol geziyordu; ancak, halk bir şekilde tehlikenin en yoğun olarak hissedildiği anların geçtiğini hissetmiş, pazaryerine gelmeye başlamıştı. Sir Martin okçulara insanların geçmelerine izin vermelerini emretti. ‘Kendi gözleriyle görmeleri lazım,’ diye açıkladı rahip. Toplanan kalabalık öfkeliydi, okçulara değil tu-tuklulara sevgi besledikleri açıktı, halbuki sağda solda rahipler ve keşişler, o günkü vakayı haklı çıkaracak vaazlar vermekteydi. Vaizlerin izah ettiğine göre, bu mahkumlar İsa’nın düşmanlarıydı. Onlar erdemli buğdayın arasındaki yabani otlardı. Tövbe etme imkanları sunulmuş, ancak kendilerine sunulan merhameti geri çevirmişlerdi. Bu nedenle şimdi kaderleri ile yüzleşmek zorundaydılar.</p>

  <p class="calibre2">‘Bunlar da kim?’ diye sordu Hook.</p>

  <p class="calibre2">‘Lollardlar,’ diye yanıtladı Sir Edward.</p>

  <p class="calibre2">‘Lollard ne demek?’</p>

  <p class="calibre2">‘Kafir demek, seni pislik,’ dedi Snoball hoşnut bir şekilde, ‘bu şerefsizler az kalsın burada toplanıp yüce kralımıza karşı isyan çıkaracaklardı, şimdi onun yerine cehennemi boylayacaklar.’</p>

  <p class="calibre2">‘İsyancıya benzemiyorlar,’ diye yanıt verdi Hook. Mahkumların çoğu orta yaşlı, bazıları ihtiyardı, bir avuç dolusu insan ise gençti. Aralarında kadınlar ve kızlar da vardı.</p>

  <p class="calibre2">‘Neye benzediklerinin bir önemi yok,’ dedi Snoball, ‘kafirler ve ölmeleri gerekiyor.’</p>

  <p class="calibre2">‘Bu Tanrı’nın iradesi,’ diye söylendi Sir Martin.</p>

  <p class="calibre2">‘Peki ama onları kafir yapan ne?’ diye sordu Hook.</p>

  <p class="calibre2">‘Ah, bugün pek meraklıyız,’ dedi Sir Martin tersleyerek. ‘Bunu ben de öğrenmek isterim,’ dedi Michael.</p>

  <p class="calibre2">‘Onlar kafir, çünkü kilise kafir olduklarını söylüyor.’ Kelimeler Sir Martin’in ağzından birden çıkıvermişti, pişmanmış gibi görünmek için ses tonunu değiştirdi. ‘Sen, Michael Hook, kutsal ekmeği verdiğimde, Yüce Lordumuz İsa Hazretleri’nin kutsal ve aziz etine dönüştüğüne inanıyor musun?’</p>

  <p class="calibre2">‘Evet peder, elbette!’</p>

  <p class="calibre2">‘Eh, onlar buna inanmıyorlar,’ dedi rahip, başıyla çamurda diz çöken Lollardları işaret ederek, ‘ekmeğin ekmek olarak kaldığına inanıyorlar, işte bu yüzden onlar beyinsiz pisliklerden başka bir şey değiller. Peki aziz pederimiz Papa’nın Tanrı’nın dünya üzerindeki vekili olduğuna inanıyor musun?’</p>

  <p class="calibre2">‘Evet, peder,’ dedi Michael.</p>

  <p class="calibre2">‘Yüce İsa’ya şükürler olsun ki inanıyorsun, yoksa seni de yakmaya mecbur kalacaktım.’</p>

  <p class="calibre2">‘Ben bir değil iki Papa var sanıyordum?’ Snoball araya karıştı. Sir Martin bu lafı duymazdan geldi. ‘Hiç bir günahkarı yanarken izledin mi, Michael Hook?’</p>

  <p class="calibre2">‘Hayır, Peder.’</p>

  <p class="calibre2">Sir Martin şehvetle sırıttı. ‘Çığlık atıyorlar, genç Hook, tıpkı iğdiş edilen yaban domuzları gibi. Öyle de bağırıyorlar ki! Birden döndü ve uzun, kemikli parmağını Nick Hook’un göğsüne bastırdı. ‘Sen, Nicholas Hook, bu çığlıkları dinlemelisin, çünkü bu çığlıklar cehennem ayinleri. Ve sen,’ Tekrar Hook’un göğsünü dürttü, ‘sen cehennemliksin.’ Rahip dönüverdi, birden kolları açıldı, bu haliyle siyah kanatlı bir kuşu anımsatıyordu. ‘Cehennemden sakının, çocuklar!’ diye çağrıda bulundu şevkle, ‘sakının! Çarşamba ve Cumaları meme yok; Tanrı’nın işini her gün sebatla yapacaksınız!’</p>

  <p class="calibre2">Pazaryerindeki tabelaya daha fazla halat asılmıştı, askerler mahkumları kabaca gruplara ayırıyor ve eğreti yapılmış direklere doğru itiyorlardı. Bir adam arkadaşlarına bağırmaya başladı, Tanrı’ya inanmalarını ve gün bitmeden cennette buluşacaklarını söylüyordu. Kraliyet üniforması giymiş bir asker, zırhlı eldiveni ile yumruk atıp çenesini kırana kadar bağırmaya devam etti. Çenesi kırılan adam, ateşe gönderilmek üzere seçilen iki kişiden biriydi. Hook beraber geldiği insanlardan ayrı durmuş, adamın taş ve mucur dolu varilin üzerinde yukarı çekilmesini ve direğe bağlanmasını izliyordu. Adamın ayaklarının altına çok sayıda odun yığıldı.</p>

  <p class="calibre2">‘Haydi Hook, uyuma,’ diye gürledi Snoball.</p>

  <p class="calibre2">Büyüyen kalabalık hâlâ öfkeliydi. Birkaç kişi hoşnut görünse de, çoğu kimse olanları kınayarak seyrediyor, vaaz veren rahipleri duymazdan geliyor ve kahverengi cübbeleri içinde günün mutlu olaylarına hamt eden ilahiler söyleyerek dolaşan keşişlere sırtlarını dönüyordu.</p>

  <p class="calibre2">‘Yaşlı adamı yukarı kaldırın,’ dedi Snoball Hook’a. ‘Daha öldüreceğimiz on kişi var, o yüzden işe koyulalım!’</p>

  <p class="calibre2">Odun taşıdıkları boş el arabalarından biri kirişin altına bırakılmıştı, Hook’un, adamı el arabasının üzerine kaldırması gerekiyordu. Dört erkek ve iki kadından oluşan diğer altı tutuklu ise bekliyordu. Kadınlardan biri kocasına yapışmıştı, diğeri sırtını dönerek diz çökmüş, dua ediyordu. Arabadaki dört mahkumun hepsi erkekti, içlerinden biri Hook’un büyükbabası yaşındaydı. Hook kalın halatı adamın boynuna dolarken, ‘Seni affediyorum, evlat,’ dedi yaşlı adam. ‘Okçusun, değil mi?’ diye soran Lollard’a Hook yanıt vermedi. Hook halatını sıkarken, kurbanı ‘Homildon’da tepedeydim,’ dedi, ‘orada kralımız için çok ok attım. Okları art arda İskoçların üzerine gönderdim, evlat. Yayımı iyice çektim ve keskin oklar attım, Tanrı beni affetsin, ama o gün iyiydim.’ Adam Hook’un gözlerinin içine baktı. ‘Ben okçuydum.’</p>

  <p class="calibre2">Hook, kardeşi ve hangi kızı kollarına aldı ise onun için hissettiği sevgiden başka çok az şeye kıymet verirdi, ancak okçuların özel bir yeri vardı. Okçular Hook’un kahramanlarıydı. Hook’a göre İngiltere’yi koruyanlar, parlak zırhlar içinde, süslü takımlar koşulmuş atlara binen adamlar değil, okçulardı. İnşa eden, toprak süren, üreten sıradan insanlar; porsukağacından yapılmış savaş okunu çekebilen ve iki yüz metre mesafeden bir adamın eli büyüklüğündeki hedefe okunu isabet ettirebilen adamlar. O nedenle Hook, yaşlı adamın gözlerinin içine baktığında bir kafiri değil, bir okçunun gururunu ve kudretini görüyordu. Kendini görüyordu. Birden bu adamı seveceğini idrak etti, ellerini halata götüremedi.</p>

  <p class="calibre2">‘Bunun için yapabileceğin bir şey yok, evlat,’ dedi adam yavaşça. ‘Ben yaşlı kral için savaştım, ama oğlu ölmemi istiyor, o yüzden ipi iyice sık evlat, iyice sık. Ancak ben gittiğimde, evlat, benim için bir şey yapmanı istiyorum.’</p>

  <p class="calibre2">Hook düğümlerin en sertini attı. Hook’un bu hareketi ya yaşlı adamın isteğini duyduğunu, ya da adamın yapmasını istediği iyilik her neyse, onu yapmayı kabul ettiğini gösteriyordu.</p>

  <p class="calibre2">‘Şurada dua eden kızı görüyor musun?’ diye sordu yaşlı adam. ‘O benim torunum. Sarah, adı Sarah. Onu benim için buradan götür. Henüz cennete gitmeyi hak etmiyor, o yüzden götür onu. Sen gençsin evlat, güçlüsün, benim için torunumu buradan uzaklaştırabilirsin.’</p>

  <p class="calibre2">Peki ama nasıl? Hook düşündü ve halatın ucunu vahşice çekti, ilmik yaşlı adamın boynunun altında sıkıştı. Sonra arabadan atladı, neredeyse çamurda kayıyordu. Snoball ve Perrill ise diğer ilmikleri atmış, arabadan atlamışlardı bile.</p>

  <p class="calibre2">‘Basit insanlar,’ diyordu Sir Martin, ‘bunlar yalnızca basit insanlar, ama Yüce Kilisemizden daha iyi bildiklerini zannediyorlar, o yüzden bunlara derslerinin verilmesi lazım ki diğer basit insanlar da onların girdiği yanlış yolu takip etmesin. Onlara acıma yok, çünkü biz Tanrı’nın merhametini dağıtıyoruz! Tanrı’nın sınırsız merhametini!’</p>

  <p class="calibre2">Tanrı’nın sınırsız merhameti, dört adamın ayaklarının altından arabayı hızla çekip ölmelerini izleyerek dağıtılıyordu. Yavaşça düştüler, sonra titreyip kıvrıldılar. Hook yaşlı adamı izliyor, ancak bir okçunun sahip olabileceği büyük ve geniş göğse bakıyordu. Adam boğulurken bacakları çekiliyor, sonra titreyip düzleşiyor ve tekrar çekiliyordu, ama ölürken ve can çekişirken dahi, sanki Hook’un biricik Sarah’sını pazaryerinden kaçırmasını bekliyormuş gibi dışarı fırlamış gözleriyle genç adama bakıyordu. ‘Ölmelerini bekleyecek miyiz,’ diye sordu Will Snoball Sir Edward’a, ‘yoksa bileklerinden tutup çekelim mi?’ Sir Edward soruyu duymamış gibi yaptı. Dikkati tekrar dağılmıştı, bakışları bir noktaya odaklanamıyordu, oysa en yakınındaki direğe bağlanmış adama bakıyor gibi gözüküyordu. Bir rahip çenesi kırık Lollard’a söylev veriyor, diğer yandan, miğferinin yüzünü tamamen gölgelediği askerlerden biri yanan bir meşaleyi hazır tutuyordu. Snoball, ‘O halde sallanmalarına izin vereceğim, efendim,’ dedi, ama gene bir yanıt alamadı.</p>

  <p class="calibre2">‘Aman Tanrım!’ Sir Martin birden uyanmış gibi görünüyordu, sesi tıpkı bölge kilisesinde cemaate, ‘Aman Tanrım, Aman Tanrım, Aman Tanrım, şu minik güzelliğe bakın,’ derken olduğu gibi hürmetliydi. Rahip Sarah’ya bakıyordu, kız diz çöktüğü yerden doğrulmuş, korku dolu gözlerle büyükbabasının can havliyle debelenmesini izliyordu. ‘Ah Yüce Tanrım,’ dedi rahip saygıyla.</p>

  <p class="calibre2">Nicholas Hook, hep meleklerin neye benzediğini merak ederdi. Köyün kilisesindeki duvarlardan birinde melekleri tasvir eden bir resim vardı, ancak bu beceriksizce yapılmış bir resimdi, zira meleklerin yüzleri kocamandı, elbiseleri ve kanatları ise sarıya çalmış, kilisenin sıvasından sızan nem yüzünden pul pul soyulmuş, buna rağmen Hook meleklerin olağanüstü güzellikte yaratıklar olduğunu anlamıştı. Kanatları balıkçıl kanatları gibidir herhalde, ama daha büyüktür; tüyleri de güneşin sabah sisinin arasından parladığı gibi parlar, diye düşünüyordu. Meleklerin saçlarının altından, uzun, tertemiz elbiselerinin ise ketenden yapıldığını farz ediyordu. Çok özel yaratıklar, kutsal varlıklar olduklarını biliyordu, ancak bir oğlanın rüyalarını süsleyen güzel kızlardı aynı zamanda. Onlar ışık saçan kanatların üzerindeki güzellikti, onlar melekti.</p>

  <p class="calibre2">Ve bu Lollard kız, tıpkı Hook’un hayalini kurduğu melekler kadar güzeldi. Elbette kanatları yoktu ve gömleği çamurluydu; yüzü değişik bir şekil almış, izlediklerinin verdiği korkuyla ağzı kocaman açılmıştı, çünkü kendisinin de asılacağını biliyordu, gene de güzeldi. Mavi gözlü, sarı saçlıydı, elmacık kemikleri çıkıktı ve çiçek hastalığı cildine uğramamıştı. Bir oğlanın hayallerini süsleyecek bir kızdı, bu durumda, bir rahibin düşüncelerine girecek bir kız. ‘Şu kapıyı görüyor musun, Michael Hook?’ Sir Martin donuk bir şekilde sordu. Rahip, emrini yerine getirmeleri için Perrill kardeşlere bakınmıştı, ancak işitebilecek kadar yakında olmadıkları için en yakınındaki okçuyu seçti. ‘Kızı al, kapıdan içeri sok ve ahırdan çıkmamasını sağla.’</p>

  <p class="calibre2">Nick Hook’un kardeşi kafası karışmış görünüyordu. ‘Alayım mı?’ diye sordu.</p>

  <p class="calibre2">‘Sen alma! Sen değil, sünger beyinli geri zekalı! Sadece kızı meyhanenin ahırına götür! Onunla dua etmek istiyorum.’</p>

  <p class="calibre2">‘Ha, dua etmek istiyorsunuz!’ dedi Michael gülümseyerek. ‘Onunla dua etmek mi istiyorsunuz, peder?’ diye soran Snoball iğneleyici bir tavırla güldü.</p>

  <p class="calibre2">‘Tövbe ederse,’ dedi Sir Martin göstermelik bir dindarlıkla, ‘yaşayabilir.’ Rahip titriyordu, Hook bu titremenin soğuktan olduğunu sanmıyordu.</p>

  <p class="calibre2">‘Yüce İsa’nın merhameti buna izin verir,’ dedi Sir Martin, bakışlarını kızdan Snoball’a çevirdi, ‘bakalım ona tövbe ettirebilecek miyiz? Sir Edward?’</p>

  <p class="calibre2">‘Peder?’</p>

  <p class="calibre2">‘Kızla dua edeceğim!’ dedi Sir Martin, ancak Sir Edward yanıt vermedi. Yakında duran yanmamış odun yığınına bakıyordu, Lollard lideri odunların üzerinde durup gri gökyüzünü izliyor, vaaz veren rahibin sözlerini dinlemiyordu.</p>

  <p class="calibre2">‘Götür onu, genç Hook,’ diye emir verdi Sir Martin.</p>

  <p class="calibre2">Nick Hook, kardeşinin kızın dirseğinden tutup götürmesini izledi. Michael neredeyse Nick kadar güçlüydü, ancak kibardı da; içtenliği kızın duyduğu bütün korkuyu unutturdu. ‘Haydi, küçük hanım,’ dedi yumuşak bir sesle, ‘iyi kalpli peder seninle dua etmek istiyor. O yüzden bırak da seni ahıra götüreyim. Kimse canını yakmayacak.’</p>

  <p class="calibre2">Michael direnmeyen kızı ağıl kapısına, oradan da okçuların atlarının bağlandığı ahıra götürürken Snoball kıs kıs güldü. Kapının açıldığı soğuk, tozlu alan, saman ve gübre kokuyordu. Nick Hook ikilinin peşinden gitti. Kendi kendine, kardeşini korumak için oraya gittiğini tekrar ediyordu, ama aslında okçunun ölmek üzereyken söylediği sözler Hook’u oraya gitmeye sevk etmişti. Ahır kapısına vardığında, kafasını kaldırıp ahırın uzaktaki duvarında bir pencere gördü ve birdenbire kafasında bir ses çınladı. ‘Onu buradan götür,’ diyordu ses. Bu bir erkek sesiydi, Nick Hook’un tanımadığı bir adamın sesi. ‘Onu buradan götür,’ dedi ses tekrar, ‘cennet senin olsun.’</p>

  <p class="calibre2">‘Cennet mi?’ diye sordu Nick Hook yüksek sesle.</p>

  <p class="calibre2">Nick?’ Bir yandan kızın dirseğini tutan Michael, dönüp ağa-lit-yine baktı, fakat Nick Hook ona değil, parlak güneş ışığının cinliği yüksek pencereye bakıyordu.</p>

  <p class="calibre2">‘Yalnızca kızı kurtar,’ dedi ses, fakat ahırda Sarah ve Hook Lırdeşler haricinde kimse yoktu, ancak ses gerçekti; Hook’u bir in reme aldı. Kızı kurtarabilse. Onu bir kaçırabilse. Daha önce hiç Imylc bir hisse kapılmamıştı. Hep lanetli olduğunu, adını aldı-f’.ı azizin dahi onu sevmediğini düşünürdü, ancak şimdi, aniden, k ı/ı kurtarabilirse Tanrı’mn onu seveceği ve Aziz Nicholas’ı kentimden nefret ettirecek her ne yaptıysa, Tanrı’nın yaptığı şey için diiu affedeceği fikrine kapılmıştı. Hook’a kurtuluş sunulmuştu. ()rada, pencerenin ardındaydı ve genç adama yeni bir hayat vaat ediyordu. Artık lanetli Nick Hook’tan eser kalmayacaktı. Bundan emindi, ancak nasıl yapacağını bilmiyordu.</p>

  <p class="calibre2">‘Tanrı aşkına, burada ne yapıyorsun?’ diye kükredi Sir Martin.</p>

  <p class="calibre2">Hook yanıt v rmedi. Pencerenin ardındaki bulutlara bakıyordu. Rahip gülümsedi. ‘Merhaba, küçük hanım,’ dedi kısık sesiyle, sonra Michael’a döndü. ‘Soy onu,’ diye emir verdi sert bir şekilde.</p>

  <p class="calibre2">‘Soyayım mı?’ diye sordu Michael kaşlarını çatarak.</p>

  <p class="calibre2">‘Tanrı’nın huzuruna çıplak çıkmalı,’ diye açıkladı rahip, ‘böy-lece Yüce Mesih ve Tanrı’mız onu hakikatte olduğu gibi yargılayabilir. Hakikat, çıplaklıkta bulunur. Kitapta böyle yazar, hakikat, çıplaklıkta gizlidir.’ Kitapta böyle bir şey yazmıyordu, ancak Sir Martin bu lafı sık sık kullanırdı.</p>

  <p class="calibre2">‘Ama...’ Michael hâlâ kaşlarını çatıyordu. Nick’in kardeşinin anlayışının kıt olduğunu herkes bilirdi, ama o bile ahırda bir şeylerin döndüğünü fark etmişti.</p>

  <p class="calibre2">‘Yap şunu!’ rahip genç Hook’a kükredi.</p>

  <p class="calibre2">‘Bu doğru değil,’ dedi Michael inatçı bir tavırla.</p>

  <p class="calibre2">‘Ah, İsa aşkına,’ dedi Sir Martin kızarak, Michael’ı itti ve kızı yakasından yakaladı. Kesik ve umutsuz bir sesle ciyaklayan kız, adamdan kurtulmaya çalıştı. Michael dehşete kapılmış olanları izliyordu, Nick Hook ise hâlâ cenneti düşlüyor, gizemli ses kafasında yankılanıyordu. Hook hızla öne atıldı ve rahibin karnına sert bir yumruk attı; rahip yarı acı, yarı şaşkınlıkla iki büklüm olmuştu.</p>

  <p class="calibre2">‘Nick!’ diyen Michael, ağabeyinin yaptığı karşısında dehşete düşmüştü.</p>

  <p class="calibre2">Hook kızı dirseğinden tutmuş, uzaktaki pencereye doğru dönmüştü. ‘İmdat!’ diye bağırdı Sir Martin, sesi acıdan ve nefessiz kalmaktan dolayı kesik kesikti, ‘imdat!’ Hook adamı susturmak için geri döndü, ama Michael rahiple ağabeyinin arasına girdi.</p>

  <p class="calibre2">‘Nick!’ dedi Michael tekrar. Perrill kardeşlerin ikisi de ahıra geldi.</p>

  <p class="calibre2">‘Bana vurdu!’ dedi Peder Martin, hayret içinde. Tom Perrill sırıttı, kardeşi Robert ise Michael kadar şaşkındı. ‘Tutun onu!’ diye emretti rahip, yüzünde acı çektiğini gösteren bir ifadeyle doğruldu ve ‘Tutun şu piçi!’ dedi. Nefes almaya çabalayan adamın sesi boğulmuş bir kurbağa gibi çıkıyordu. ‘Dışarı çıkarın!’ dedi nefes nefese, ‘ve tutun onu.’</p>

  <p class="calibre2">Hook, kendini ahırın bahçesine götürmelerine karşı koymadı. Peşinden gelen kardeşi ayakta durmuş, açık kapının arkasından görünen asılmış adamlara mutsuz bir ifadeyle bakıyordu; serin yağmur damlaları gökyüzünden ince ince inmeye başlamıştı. Nick Hook birden tükendiğini hissetti. Bir rahibe vurmuştu, asil bir rahip, soylular sınıfına mensup, Lord Slayton’un hısımı olan bir rahip. Perrill kardeşler onunla kafa buluyorlardı, ancak Hook, onların dediklerini değil, Sarah’nın gömleğinin yırtıldığını işitiyordu; kızın çığlık attığını ve çığlıklarının boğulduğunu, hışırdayan samanları, tıpkı bir domuz gibi homurdanan Sir Martin’i ve inleyen Sarah’yı duyuyordu. Hook alçaktaki bulutlara ve şehrin üzerini kaplayan dumana bakıp, Tanrı’yı hayal kırıklığına uğrattığını düşündü. Tüm yaşamı boyunca Nick Hook’a lanetli olduğu söylenmiş, sonra bir ölüm mekanında, Tanrı sadece bir şeyi yapmasını istemiş, ama o yapamamıştı. Pazaryerinde derin bir ah çekildiğini duydu, kafirlerden birini cehennemin daha da büyük ateşlerine yollamak üzere bir ateşin daha yakıldığını düşündü. Kendisinin de cehenneme gideceğinden korkuyordu, çünkü mavi gözlü bir meleği kara ruhlu rahipten korumak için hiçbir şey yapmamıştı, fakat sonra, kendi kendine kızın bir kafir olduğunu söyledi ve kafasının içinde konuşan sesin şeytan olup olmadığını merak etti. Kız şimdi güçlükle soluyordu, nefes alıp verişi hıçkırıklara dönüştü, Hook yüzünü rüzgara ve atıştıran yağmura çevirdi.</p>

  <p class="calibre2">Sir Martin, yemini yemiş bir hayvan gibi gerinerek ahırdan çıktı. Genelde beli hizasında sıktığı cübbesini serbest bırakmıştı. ‘İşte,’ dedi, ‘çok uzun sürmedi. Onu istiyor musun, Tom?’ dedi Perrill kardeşlerden büyük olanına, ‘kızı istiyorsan şenindir. Küçük şey pek de ağız sulandırıcı! İşin bittiğinde boğazını kes, yeter.’</p>

  <p class="calibre2">‘Onu asmayacak mıyız, Peder?’ diye sordu Tom Perrill.</p>

  <p class="calibre2">‘Öldür kancığı, o kadar,’ dedi rahip. ‘Kendim de yapardım, ama kilise insanları öldürmez. Onları müritlerimizin iradesine veririz, o kişi de sensin, Tom. O yüzden gidip kafir kancığı götür, sonra da boğazını kes. Sen Robert, sen de Hook’u tut. Michael, sen git! Bu işle bir alakan yok, uzaklaş!’</p>

  <p class="calibre2">Michael tereddüt etti. ‘Git,’ dedi Nick Hook, bitkindi, ‘hadi git-’</p>

  <p class="calibre2">Robert Perrill Hook’un kollarını arkaya götürüp tuttu. Hook kolaylıkla elinden kaçabilirdi, ancak hâlâ kafasında duyduğu sesten ve Sir Martin’e vurma ahmaklığım göstermesinden ötürü sarsılmış bir vaziyetteydi. Bu hareketi yüzünden asılacaktı, ancak, Sir Martin ona ölümden daha acı verecek şeyler yapmak istiyordu, bu nedenle Robert Perrill Hook’u tutarken, Sir Martin genç adama vurmaya başladı. Rahip ne kuvvetli bir adamdı, ne de bir okçunun müthiş kaslarına sahipti ama yoğun bir kini ve Hook’un yüzüne acımasızca geçirdiği kemikli parmakları vardı. ‘Fahişenin pisliği.’ Sir Martin tükürdü ve tekrar vurdu, Hook’un gözlerini çıkarmaya çalışıyordu. ‘Kendini ölmüş bil, Hook,’ diye bağırdı rahip. ‘Seni işte buna benzeteceğim!’ Sir Martin en yakındaki ateşi işaret etti. Direğin etrafında yoğun bir duman vardı, ancak odun yığınının altındaki alevler parlaktı ve gri dumanın arasından bükülmüş bir oka benzeyen bir şekil seçiliyordu. ‘Soysuz seni!’ dedi Sir Martin, Hook’a tekrar vururken, ‘anan bacakları hiç kapanmayan bir fahişeydi, seni de aynı kendi gibi çıkartmış, bir fahişe gibi.’ Hook’a tekrar vurdu, odun yığını üzerindeki dumanın içinde bir alev parladı, pazaryerinde bir domuzun iğdiş ediliyorken çıkardığı seslere benzer çığlıklar duyuldu.</p>

  <p class="calibre2">‘Tanrı aşkına, neler oluyor?’ Sir Edward, rahibin sinirlendiğini duymuş ve nedenini öğrenmek için ahıra gelmişti.</p>

  <p class="calibre2">Rahip titriyordu. Parmakları kan içinde kalmıştı. Hook’un dudaklarını patlatabilmiş, burnundan kan gelmesini sağlayabilmişti, ancak daha fazlasını başaramamıştı. Öfke dolu gözleri fal taşı gibi açılmıştı; Hook ise, o gözlerin içindeki şeytani deliliği görebildiğini düşünüyordu. ‘Hook bana vurdu,’ diye açıkladı Sir Martin, ‘ölmesi gerekiyor.’</p>

  <p class="calibre2">Sir Edward bakışlarını köpek gibi hırlayan rahipten kanlar içinde kalmış okçuya çevirdi. ‘Buna Lord Slayton karar verir,’ dedi Sir Edward.</p>

  <p class="calibre2">‘Bu durumda asılmasını uygun görecektir, değil mi?’ Sir Martin kızgın bir şekilde sordu.</p>

  <p class="calibre2">‘Sir Martin’e vurdun mu?’ Sir Edward Hook’a sordu.</p>

  <p class="calibre2">Hook yalnızca başını salladı. Ahırda kendisiyle konuşan Tanrı mıydı, diye düşündü, yoksa şeytan mı?</p>

  <p class="calibre2">‘Bana vurdu,’ dedi Sir Martin ve birden, ani bir heyecanla I look’un ceketini ortasından yırtıp, üzerindeki ay işaretini kollardı. ‘Bu nişanı hak etmiyor,’ diyen rahip yırtık ceketi çamurun içine fırlattı. ‘Biraz halat getirin,’ diye emretti Robert Perrill, ‘halat veya yay kirişi olur, getirin ve ellerini bağlayın! Kılıcını da alın!’</p>

  <p class="calibre2">‘Ben alırım,’ dedi Sir Edward. Lord Slayton’ın malı olan kılıcı Hook’un kınından çekip aldı. ‘Ona bana ver, Perrill,’ diye buyruk verdi, sonra Hook’u alıp ahır kapısına götürdü. ‘Ne oldu?’</p>

  <p class="calibre2">‘Kızın ırzına geçecekti, Sir Edward,’ dedi Hook, ‘geçti de!’</p>

  <p class="calibre2">‘Tabii ki ırzına geçecekti,’ dedi Sir Edward sabırsızlanarak, ‘saygıdeğer Sir Martin bunu sıklıkla yapar.’</p>

  <p class="calibre2">‘Tanrı benimle konuştu,’ kelimeler Hook’un ağzından dökü-lüverdi.</p>

  <p class="calibre2">‘Ne yaptı?’ Sir Edward okçunun yüzüne sanki havada bulutlar olduğunu söylemiş gibi bakıyordu.</p>

  <p class="calibre2">‘Tanrı benimle konuştu,’ dedi Hook sefil bir halde. Hiç ikna edici değildi.</p>

  <p class="calibre2">Sir Edward hiçbir şey demedi. Hook’un yüzüne kısa bir süre daha baktı, sonra başını çevirip pazaryerine bir bakış fırlattı; yanan adam artık çığlık atmıyordu. Direkten sallanıyordu, saçları birden bire ateş alarak parlak alevler içinde yandı. Adamı tutan halatlar yandı, vücudu ateşin içine düştü. İki asker ellerindeki tırmıklarla cızırdayan bedeni tekrar ateşin ortasına attı.</p>

  <p class="calibre2">‘Bir ses duydum,’ dedi Hook inatçı bir tavırla.</p>

  <p class="calibre2">Sir Edward düşünmeden kafasını salladı, Hook’un sözlerini duyduğunu ama daha fazlasını duymak istemediğini anlatmak ister gibiydi. ‘Yayın nerede?’ diye sordu birden, hâlâ dumanın içinden görünen yanmış figüre bakıyordu.</p>

  <p class="calibre2">‘Diğer yaylarla birlikte meyhanedeki fıçı odasında, Sir Edward.’</p>

  <p class="calibre2">Sir Edward ahır kapısına döndü, Tom Perrill bir eli kanlar içinde sırıtarak çıktı. ‘Seni fıçı odasına gönderiyorum,’ dedi Sir Edward sessizce, ‘orada bekleyeceksin. Orada bekleyeceksin ki bileklerini bağlayalım, seni geri götürüp malikanede mahkemeye çıkaralım ve demirhanenin önündeki meşe ağacında asalım.’</p>

  <p class="calibre2">‘Evet, Sir Edward,’ dedi Hook sessizce itaat ederek.</p>

  <p class="calibre2">‘Ama şunu yapmayacaksın,’ dedi Sir Edward, yumuşak ama kuvvetli bir sesle, ‘meyhanenin ön kapısından çıkmayacak ve şehir merkezine gitmeyeceksin, Hook. Cheapside sokağını ya da Turnalar adındaki meyhaneyi aramayacaksın. Sonra Turnalar meyhanesine girip Calais’li Henry’yi bulmayacaksın. Beni dinliyor musun, Hook?’</p>

  <p class="calibre2">‘Evet, Sir Edward.’</p>

  <p class="calibre2">‘Calais’li Henry okçuları işe alıyor,’ dedi Sir Edward. Kraliyet üniforması içinde bir asker, başka bir Lollard liderinin bağlandığı uzun direğin dibindeki odun yığınına yanan kütükleri taşıyordu. ‘Picardy’de okçulara ihtiyaçları var,’ dedi Sir Edward, ‘üstelik iyi para veriyorlar.’</p>

  <p class="calibre2">‘Picardy,’ diye tekrar etti Hook kuru bir sesle. İngiltere’de bir yerlerde başka bir kasabanın adı olmalıydı.</p>

  <p class="calibre2">‘Picardy’de para kazanmaya bak, Hook,’ dedi Sir Edward, ‘çünkü Tanrı biliyor ya, paraya ihtiyacın olacak.’</p>

  <p class="calibre2">Hook duraksadı. ‘Artık bir kaçak mıyım?’ diye soran Hook endişelenmişti.</p>

  <p class="calibre2">‘Sen ölü bir adamsın, Hook,’ dedi Sir Edward, ‘ve ölü adamlar kanunlara tabi değildir. Ölü bir adamsın, çünkü benim emirleri-me uyup meyhanede bekleyecek, sonra da malikanede yargılanacaksın, bu durumda Lord Slayton’ın seni asmaktan başka bir seçeneği olmayacak. O yüzden git ve dediğimi yap.’</p>

  <p class="calibre2">Ancak Hook aldığı emre tam uyacaktı ki, köşeden gelen bir bağırış duyuldu. ‘Şapkaları çıkarın!’ dedi birilerin ansızın, ‘şapkaları çıkarın!’ Bağırışlar ve nal sesleri bir grup süvarinin gelişini ilan ediyordu, atlar geniş meydana vardıklarında birkaç kola ayrılıp yerlerinde sıçradılar, daha sonra aldıkları nefesle burun deliklerinden dumanlar çıkaran atlar çamuru eşeleyerek durdular. Kadınlar ve erkekler şapkalarını çıkarmış, çamurun içinde diz çökmüşlerdi.</p>

  <p class="calibre2">‘Eğil, evlat,’ dedi Sir Edward Hook’a.</p>

  <p class="calibre2">En öndeki atlı gençti, Hook’tan çok büyük değildi, ancak soğuk bakışlarını pazaryerinde gezdirirken uzun burunlu yüzünde açık bir kararlılık ifadesi okunuyordu. Yüzü inceydi, gözleri koyu renkli, ince dudaklarının çevrelediği ağzı çirkindi. Tıraşı sinekkaydı yapılmıştı, usturanın aşındırdığı yüzünün derisi yer yer soyulmuş gibiydi. Siyah bir ata biniyordu, hayvana cilalanmış deri ve parlak gümüşten yapılma süslü bir gem vurulmuştu. Siyah çizme, siyah dizlikler, siyah bir gömlek ve koyu mor kumaştan, kenarları kuzu postundan yapılmış bir pelerin giyiyordu. Kafasında koyu renkli, gösterişli bir tüyü olan siyah kadife şapkası vardı, belinden siyah kınlı bir kılıç sallanıyordu. Bütün pazaryerini gözden geçirdi ve Boğa meyhanesinin kirişinden sarkan çan halatlarından sallanarak dönen üç erkekle bir kadını izlemek üzere atını ileri sürdü. Birdenbire, kıvılcım yüklü muazzam bir rüzgar aygıra doğru esti, ürken at kişnedi. Atın sahibi, siyah eldivenli eliyle hayvanın boynuna hafifçe vurarak sakinleştirirken, Hook, adamın eldivenlerinin üzerine mücevher taktığını gördü. ‘Tövbe etmelerine fırsat verildi mi?’ diye sordu atlı.</p>

  <p class="calibre2">‘Pek çok defa, Majesteleri,’ diye cevap verdi Sir Martin yumuşak bir ses tonuyla. Rahip meyhanenin bahçesinden aceleyle gelmişti, dizlerinin üzerinde duruyordu. İstavroz çıkardı, kırışıklarla dolu yüzü sanki Yüce Tanrı için acı çeken bir azizinki gibi görünüyordu. Rahip istediği zaman böyle görünebilir, şeytan gibi gözlerine birden acı, şefkat ve merhamet dolardı.</p>

  <p class="calibre2">‘O halde ölmeleri,’ dedi genç adam sertçe, ‘Tanrı’yı memnun ediyor, beni de memnun ediyor. İngiltere kafirlerden temizlenecektir!’ Zeka fışkıran kahverengi gözleri kısa bir süre Nick Hook’a döndü, okçu hemen bakışlarını indirip gözlerini çamura dikti ve siyahlar içindeki atlı az önce yakılmış ikinci ateşe gidene kadar gözlerini çamurdan ayırmadı. Ancak Hook bakışlarını kaçırmadan hemen önce, adamın yüzündeki yara izini görmüştü. Bu bir savaş yarasıydı, bir ok burnu ile gözü arasındaki köşeyi derinden kesmişti. Okun öldürmüş olması gerekirdi, ama Tanrı genç adamın yaşamasına karar vermişti belli ki.</p>

  <p class="calibre2">‘Kim olduğunu biliyor musun, Hook?’ siye sordu Sir Edward sessizce.</p>

  <p class="calibre2">Hook emin değildi, ancak hayatında ilk kez gördüğü kişinin Chester Kontu, Aquitaine Dükü veya İrlanda Lordu olduğunu tahmin etmek zor olmasa gerekti. Gördüğü kişi Henry idi, Tanrı’nın lütfü üzerinde olan İngiltere Kralı Henry.</p>

  <p class="calibre2">Ve kraliyet soyunun karmaşık ilişkilerini anladığını söyleyen kimselere göre, aynı zamanda Fransa Kralı.</p>

  <p class="calibre2">Alevler ikinci adama ulaştı, kafir bağırıyordu. Beşinci İngiltere Kralı adını taşıyan Henry, Lollard’ın ruhunun cehenneme gidişini sükunetle izledi.</p>

  <p class="calibre2">‘Git, Hook,’ dedi Sir Edward alçak bir sesle.</p>

  <p class="calibre2">‘Neden, Sir Edward?’ diye sordu Hook.</p>

  <p class="calibre2">‘Çünkü Lord Slayton senin ölmeni istemiyor,’ dedi Sir Edward, ‘belki gerçekten de Tanrı ile konuştun, çünkü hepimizin ( &gt;&nbsp;nun inayetine ihtiyacı var. Özellikle bugün. O yüzden git.’</p>

  <p class="calibre2">Ve Nicholas Hook, okçu ve kaçak, gitti.</p>

  <p class="calibre2"><span class="calibre3">1.BÖLÜM Aziz Crispin ve Aziz Crispinian</span></p>

  <div class="calibre1"></div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Aisne nehri alçak ağaçlı tepelerin çevrelediği geniş bir vadi boyunca yavaşça kıvrılıyordu. Mevsimlerden bahardı ve yeni çıkan yapraklar insanı şaşırtacak kadar yeşildi. Soissons şehrinin etra-li nı saran nehrin kenarlarında uzun otlar büyüyordu.</p>

  <p class="calibre2">Şehrin surları, bir katedrali ve kalesi vardı. Bu kale, Paris’ten kuzeye giden ve şimdilerde Fransa’nın düşmanları tarafından tutulan Flanders yolunu koruyan hisardı. Garnizon binasının dışında Burgonya’ya ait çentikli kızıl haç vardı, kalenin önünde ise Ikırgonya Dükü’nün gösterişli bayrağı dalgalanıyordu, bayrağın üzerindeki mavi ve sarı çizgiler Fransa’nın kraliyet ordusunu dörde ayırıyor, her bir bölümde şahlanmış bir aslan motifi bulunuyordu.</p>

  <p class="calibre2">Şahlanmış aslanlar ile Fransız zambakları savaş halindeydi ve Nicholas Hook bu savaştan hiçbir şey anlamıyordu. ‘Anlaman gerekmez,’ demişti Calais’li Henry Londra’da, ‘zira bu seni hiç mi hiç ilgilendirmez. Bu lanet Fransızların kendi aralarındaki kavgası, bilmen gereken tek şey bu, bir taraf savaşmamız için bize para ödüyor, ben de okçuları alıyorum ve kimi öldürmeleri gerekiyorsa, onları öldürmeleri için yolluyorum. Hedef vurabilir misin?’</p>

  <p class="calibre2">‘Evet.’</p>

  <p class="calibre2">‘Göreceğiz bakalım.’</p>

  <p class="calibre2">Nicholas Hook vurabilirdi ve işte Soisson’a gelmişti, üzerinde çizgiler, aslanlar ve zambakların olduğu bayrağın altındaydı şim-</p>

  <p class="calibre2"><span class="calibre4">k</span> 3</p>

  <p class="calibre2">di. Burgonya’nın nerede olduğu hakkında en ufak bir fikri bile yoktu, yalnızca düklerine Korkusuz John denildiğini ve dükün Fransa Kralı’nın birinci dereceden kuzeni olduğunu biliyordu.</p>

  <p class="calibre2">‘Adam deli, Fransa Kralı yani,’ demişti Calais’li Henry Hook’a. ‘Ayağı şişmiş bir kokarca gibi kudurdu, aptal herif camdan yapıldığını sanıyor. Birisinin ona dokunup tuz buz etmesinden korkuyor. İşin doğrusu, kafasında beyin yerine ot var, gerçekten de, şimdi de hiç de deli olmayan düke karşı savaşıyor. Onun kafasında beyin var.’</p>

  <p class="calibre2">‘Neden savaşıyorlar?’ diye sormuştu Hook.</p>

  <p class="calibre2">‘Ben nereden bileyim Tanrı aşkına? Umurumda mı? Benim umurumda olan tek şey, evlat, dükün parasının bankacılardan geldiğidir. İşte.’ Meyhanedeki masaya birkaç gümüş para atmıştı. Hook o gün erken saatlerde Piskopos Geçidi’nin arkasındaki Spital kırlığına gitmiş, yüz elli adım uzaklıktaki ölü bir ağaçtan sallandırdığı saman dolu bir çuvala on altı ok atmıştı. Okları çok hızlı atmıştı, öyle ki, attığı her ok arasında beşe kadar ancak sayılabilirdi, üstelik on altı oktan on ikisi çuvala girerken, dördü çuvalı sıyırıp geçmişti. Calais’li Henry Hook’un yetenekli olduğunu söylerken, ‘İşe yarayacaksın,’ demişti gönülsüzce.</p>

  <p class="calibre2">Londra’ya varmadan Hook’un parası bitti. Hiç bu kadar yalnız ve köyünden uzakta olmamıştı. Paralan biraya, meyhanedeki fahişelere ve Soissons’a gelmeden çok önce parçalanan bir çift uzun çizmeye gitmişti. Yolculuğu sırasında ömründe ilk kez deniz görmüş, gözlerine inanamamıştı, hâlâ nasıl bir şeye benzediğini hatırlamaya çalışıyordu. Hayalinde bir göl canlandırıyordu, ancak bu gölün ucu bucağı yoktu ve suları, daha önce gördüğü bütün sulardan daha hırçındı. On iki okçuyla yolculuk yapmışlar, Calais’te Burgonya üniformalı bir düzine asker tarafından karşılanmışlardı. Hook, askerlerin İngiliz olması gerektiğini düşündüğünü anımsadı, zira ceketlerindeki altın zambaklar Londra’da kralın adamlarının üzerinde gördüklerine benziyordu; ancak, bu ıskerler ne Hook’un ne de yanındaki okçuların anladığı tuhaf bir dil konuşuyorlardı. Calais’e vardıktan sonra Soissons’a kadar yü-ı i'ımüşler, çünkü at almaları için her okçunun lordlarından almayı umduğu parayı alamamışlardı. Yürüyer adamlara boş yaylar ve sallandıkça tıkırdayan büyük ok kutularıyla dolu iki at arabası eşlik etmişti.</p>

  <p class="calibre2">Garip bir okçu grubu oluşturmuşlardı. Aralarında eskiden aldıkları yaralar yüzünden aksayarak yürüyen yaşlı adamlar vardı ve çoğu ayyaştı.</p>

  <p class="calibre2">İngiltere’den ayrılmadan önce ‘Bulabildiklerim bunlardı,’ demişti Calais’li Henry Hook’a, ‘ama sen iyi görünüyorsun, evlat. Peki, ne suç işledin?’</p>

  <p class="calibre2">‘Suç mu?’</p>

  <p class="calibre2">‘Burada olduğuna göre. Kaçak mısın?’</p>

  <p class="calibre2">Hook başını sallayıp, ‘Galiba’ demişti.</p>

  <p class="calibre2">‘Galibaymış! Ya kaçaksındır ya da değilsindir. Peki ne suç işledin?’</p>

  <p class="calibre2">‘Bir rahibe vurdum.’</p>

  <p class="calibre2">‘Öyle mi?’ İri yarı, kel kafalı, sert çehreli bir adam olan Henry, bir an ilgilenir gibi olmuş, sonra omuz silkmişti. ‘Bu günlerde kiliseye karşı dikkatli olmalısın, evlat. Siyah kargaların canı adam yakmak istiyor. Kral da öyle. Halbuki alçak herifin teki, Henry’miz. Hiç gördün mü?’</p>

  <p class="calibre2">‘Bir kere,’ dedi Hook.</p>

  <p class="calibre2">‘Yüzündeki yarayı gördün mü? Ok yüzüne isabet etmiş, tam yanağına, ama öldürmemiş! İşte o zamandan beri Tanrı’nın en iyi arkadaşı olduğuna inanıyor, şimdi de Tanrı’nın düşmanlarını ateşe veriyor. Hemen yarın Kale’den okları getireceksin, sonra da deniz yoluyla Calais’e gideceksin.’</p>

  <p class="calibre2">Nicholas Hook, kaçak ve okçu, çentikli Burgonya haçını giyip Soissons’a gitmişti.</p>

  <p class="calibre2">Hook artık Burgonya Diikü’nün oluşturduğu birliğin bir parçasıydı, komutanı Sir Roger Pallaire adındaki kibirli bir askerdi. Hook Pallaire’i nadiren görüyor, emirlerini de, vaktinin çoğunu <span class="calibre4">L'Oie,</span> yani Kaz denilen meyhanede geçiren Smithson adındaki bir yüzbaşıdan alıyordu. ‘Hepsi bizden nefret ediyor,’ demişti Smithson yeni gelen birlikleri karşılarken, ‘o nedenle akşamları kasabada tek başınıza dolaşmayın. Tabii sırtınıza bıçak saplanmasını istemiyorsanız.’</p>

  <p class="calibre2">Garnizonları Burgonya’ya aitti, ancak Soissons yurttaşları budala kralları Fransa Kralı 6. Charles’a sadıktı. Hook bu kale şehrinde üç aydır bulunmasına rağmen, hâlâ Burgonyalılarla Fransızların neden birbirlerinden nefret ettiklerini anlayamıyor-du, çünkü birbirlerine çok benziyorlardı. Aynı dili konuşuyorlardı, üstelik kendisine söylendiğine göre Burgonya Dükü hem deli kralın kuzeni, hem de Fransız veliahdının kayınpederiydi. ‘Aile kavgası, delikanlı,’ dedi John Wilkinson, ‘hem de en şiddetlisinden.’</p>

  <p class="calibre2">Wilkinson yaşını almış bir adamdı, en az kırklarında idi, garnizon tarafından İngiliz okçularına ok ve yay yapması için işe alınmıştı. Kaz’da bir duvarında eğeler, testereler, ağaç bıçakları, iskarpelalar ve keserlerin asılı durduğu bir ahırda yaşıyordu. Smithson’dan bir yardımcı istemiş, yeni gelenlerden en genci olan Hook bu işe seçilmişti. Wilkinson, ‘En azından yeteneklisin,’ diye isteksizce övgüde bulunmuştu Hook’a, ‘buraya gelenlerin çoğu döküntüdür. Hem adamlar, hem silahlar, ikisi de döküntüdür. Kendilerine okçu derler, ancak yarısı elli adım mesafeden bir varili vuramaz. Ya Sir Roger’a ne demeli?’ Yaşlı adam yere tükürdü. ‘Yalnızca para için burada. Geldiği yerde her şeyini kaybetmiş. Duyduğuma göre beş yüz sterlinin üzerinde borcu varmış! Beş yüz sterlin! Düşünebiliyor musun?’ Wilkinson eline bir ok alıp kafasını salladı. ‘Sir Richard adına işte bu süprüntüyle savaşmak zorundayız.’</p>

  <p class="calibre2">‘Okları kral gönderdi,’ dedi Hook savunmak istercesine. Ok kutularının kale mahzeninden taşınmasına yardımcı olmuştu.</p>

  <p class="calibre2">Wilkinson dişlerini göstererek sırıttı. ‘Kral’ın tek yaptığı, Tanrı onu bağışlasın, Kral Edward zamanından kalma birkaç ok bulmaktı. Kendi kendine şöyle düşündü, ne yapacağımı biliyorum, bir halta yaramayan şu okları Burgonya’ya satacağım!’ Wilkinson oku Hook’a fırlattı. ‘Şuna bak!’</p>

  <p class="calibre2">Hook’un kolundan daha uzun, alıçtan yapılma ok bükülmüştü. ‘Eğilmiş,’ dedi Hook.</p>

  <p class="calibre2">‘Hem de yaşlı bir piskopos kadar! Bununla adam vurulmaz! Burnunun ucundaki hedefi bile vuramazsın bununla!’</p>

  <p class="calibre2">Wilkinson’in ahırı sıcaktı. Yaşlı adam, tepesinde bir kazan suyun kaynadığı tuğla fırında ateş yakıyordu. Bükülmüş oku Hook’tan alıp diğer bir düzine ok ile birlikte kazanın tepesine boylu boyunca koydu, sonra kalın bir kumaş parçasını alıç şaftların üzerine itinayla yerleştirip en üste ağırlık olarak bir taş koydu. ‘Onları buharda ısıtıyorum, evlat,’ diye izah etti Wilkinson, ‘sonra üzerlerine ağırlık koyuyorum ve şansım yaver giderse düzeltiyorum, ama bu sefer de buhar yüzünden tüyleri çıkıyor. Zaten okların yarısında tüy yok!’</p>

  <p class="calibre2">Nişasta zamkı kokan daha küçük ikinci bir kazanın altında maltız yanıyordu. Wilkinson, oklara takılan kaz tüylerini yapıştırmak için bu zamkı kullanıyordu. ‘İpek de yok,’ diye homurdandı, ‘o yüzden kas teli kullanmak zorunda kalıyorum.’ Kas teli, boyuna kesilmiş tüyleri okun kuyruğuna bağlayarak zamkı destekliyordu. ‘Ama kas teli pek işe yaramıyor,’ diye yakındı Wilkinson, ‘kurur, büzüşür, gevrer. Sir Roger’a ipek tel gerektiğini söyledim, ama anlamıyor. Ona göre ok oktur, halbuki öyle değil.’ Kas teline bir düğüm attı, ok atıldığında bu ilmek kirişte duracaktı. Yayın kertiği, ipin alıç şaftı yarmasını önlemek için boynuzdan yapılmış bir şeritle güçlendirilmişti. Wilkinson’in çabalarına rağmen boynuz yerinden çıkmıyordu, yaşlı adam deri plakaların içinden başka bir ok alırken, amacına ulaşamamanın verdiği hoşnutsuzlukla homurdandı. Girintili çıkıntılı kenarları olan sert plakaların bir çifti iki düzine ok taşıyabiliyordu, okları birbirlerine değmeyecek bir şekilde tutarak hassas kaz tüylerinin taşınırken ezilmemesini sağlıyordu. ‘Tüyler, boynuz, alıç, ipek, çelik ve cila,’ dedi Wilkinson yumuşak bir ses tonuyla. ‘Dilediğin kadar iyi bir yay yapabilir ve ona uygun bir okçu bulabilirsin, ancak tüylerin, boynuzun, alıç ağacın, ipeğin, çeliğin ve cilan olmazsa, düşmanlarına ok atmak yerine tükürsen de olur. Hiç adam öldürdün mü, Hook?’</p>

  <p class="calibre2">‘Evet.’</p>

  <p class="calibre2">Hook’un sesindeki kavgacı tonu duyan Wilkinson sırıttı. ‘Cinayet mi? Savaşta mı? Hiç savaşırken adam öldürdün mü?’ ‘Hayır,’ diye itiraf etti Hook.</p>

  <p class="calibre2">‘Hiç okunla adam öldürdün mü?’</p>

  <p class="calibre2">‘Bir kez, bir serseriydi.’</p>

  <p class="calibre2">‘O seni vurdu mu?’</p>

  <p class="calibre2">‘Hayır.’</p>

  <p class="calibre2">‘O halde sen okçu değilsin, değil mi? Savaşta adam öldürürsen, Hook, işte o zaman ben okçuyum diyebilirsin. Son öldürdüğün adamı nasıl öldürdün?’</p>

  <p class="calibre2">‘Astım.’</p>

  <p class="calibre2">‘Neden?’</p>

  <p class="calibre2">‘Çünkü kafirdi,’ diye açıkladı Hook.</p>

  <p class="calibre2">Wilkinson elini seyrelengri saçlarının arasında gezdirdi. Asık .m ;ıiı ve keskin gözleriyle, bir tilki kadar ince olan bu adam, şimdi llook’a düşmanlıkla bakıyordu. ‘Bir kafiri mi yaktın?’ diye Miıılıı, ‘bugünlerde İngiltere’de odun sıkıntısı var, öyle mi? Peki m- /aman yaptın bu cesurca hareketi?’</p>

  <p class="calibre2">‘Geçen kış.’</p>

  <p class="calibre2">‘Bir Lollard’dı, öyle mi?’ diye sordu Wilkinson, Hook evet ılı-ıccsine başını sallarken zoraki gülümsedi. ‘Yani bir adamı, bir |i;ırça ekmek konusunda kilise ile ayrılığa düştü diye astın mı?</p>

  <p class="calibre2">Hcn cennetten gelen canlı ekmeğim,” der Lordumuz, o zaman luı rahibin tabağındaki ölü ekmek olduğunu söylememiştir, değil mı? Küflü bir ekmek olduğunu da söylememiştir, değil mi? Yüce I ordumuz yaşayan bir ekmek olduğunu söylemiş evlat, ama emimin sen ne yaptığını O’ndan daha iyi biliyordun.’</p>

  <p class="calibre2">Hook yaşlı adamın sözlerindeki meydan okumayı hissetti, anı ;ık buna karşılık veremeyeceğini düşündüğü için hiçbir şey demedi. Daha önce ne dini ne de Tanrı’yı önemsemişti, en azından kulasındaki sesi duyana kadar böyle olmuştu, ama şimdi, bazen o sesi gerçekten duyup duymadığını merak ediyordu. Londra’daki meyhanenin ahırındaki kızı anımsadı, gözleriyle nasıl yalvardığım, onu nasıl hayal kırıklığına uğrattığını. Yanan etlerin kesif kokusunu, İngiltere armasının zambakları ve leoparları arasında esen rüzgardaki dumanı anımsadı. Genç kralın yüzünü anımsadı, yaralı ve merhametsiz.</p>

  <p class="calibre2">‘Bu oku,’ dedi Wilkinson, yamuk uçlu bir oku eline alarak, ‘ehil bir katil haline getirebiliriz. Bir soylunun ruhunu cehenneme götürecek türden bir şey.’ Oku geniş bir tahtanın üzerine koydu ve bir bıçak seçip keskinliğini başparmağıyla kontrol etti. Okun üstten on beş santimlik kısmını hızlı bir hamleyle kesti, sonra Hook’a fırlattı. ‘Delikanlı, bir işe yara da şunun ucunu çıkar.’</p>

  <p class="calibre2">Okun ucu, Hook’un orta parmağından biraz uzun, dar bir demir parçasından oluşuyordu. Üç kanatlı ve keskin uçluydu. Ucunda kancası yoktu. Sivri uç çoğu ok ucundan daha ağırdı, zira zırh delmek için yapılmıştı. Yalnızca Herkül gibi muhteşem kaslara sahip bir adamın çekebileceği o devasa yaylardan biri ile kısa mesafeden atıldığında, en iyi zırhı dahi delip geçerdi. Bu uç şövalye katiliydi ve Hook, zamk çıkana ve sivri uç gevşeyene kadar okun başını çevirdi.</p>

  <p class="calibre2">‘Bu uçları nasıl sertleştirdiklerini biliyor musun?’ diye sordu Wilkinson.</p>

  <p class="calibre2">‘Hayır.’</p>

  <p class="calibre2">Wilkinson, okun kalan parçasını eğiyordu. Bıçağı serçe parmağından uzun olmayan, kaliteli, incecik bir testere kullanarak okun kesik ucunda kama şeklinde derin bir kertik yapıyordu. ‘Demir yaparlarken,’ dedi Wilkinson, konuşurken gözü işindey-di, ‘ateşe kemik atarlar. Kemikler, evlat, kemikler. Kurumuş kemikler, ölü kemikler. Söyle bakalım, yanan kömürün içindeki ölü kemikler demiri çeliğe nasıl dönüştürür?</p>

  <p class="calibre2">‘Bilmiyorum.’</p>

  <p class="calibre2">‘Ben de bilmiyorum, ama öyle oluyor işte. Kemik ve kömür,’ dedi Wilkinson. Kertikli oku kaldırdı, kesikteki bıçkı tozunu üfleyip hoşnut bir ifadeyle başını salladı. ‘Kent’te insan kemiği kullanan bir adam tanıyordum. En iyi çeliğin çocuk kafatasının yapıldığını söylüyordu, sanırım haklıydı. Şerefsiz herif mezarları kazıp kafatası toplar, sonra onları parçalar ve fırınında yakardı. Bebek kafatası ve kömür! Ah, adam adi hergelenin tekiydi, ama öldürücü oklar yapardı. Evet, öldürürlerdi. Okları zırhı delmezdi, sessizce içinden geçerdi!’ Wilkinson konuşurken bir yandan da on beş santimlik meşe bir şaft seçmişti. Okun bir ucunu kertik şeklinde keskinleştirmiş ve okun çentiğine oturtmuştu. ‘Şuna bak,’ dedi gururlanarak ve okun birbirine geçirilmiş eklem yerini</p>

  <p class="calibre2">Küstcrdi, ‘tam uydu. Bu işi çok uzun süredir yapıyorum!’ Okun kışına gelecek şekilde kestiği sivri ok ucunu almak için uzandı.</p>

  <p class="calibre2">I kınları birbirine zamklayacağım,’ dedi, ‘sen de artık bununla bilisini öldürebilirsin.’ Oka hayranlıkla baktı. Meşe, ok başım daha da ağırlaştırmıştı, böylelikle çelik ve tahtanın ağırlığı okun plaka zırhı delmesini sağlayacaktı. ‘İnan bana evlat,’ diye gad-ıhırca devam etti yaşlı adam, ‘yakında adam öldürmeye başlayacaksın.’</p>

  <p class="calibre2">‘Öyle mi?’</p>

  <p class="calibre2">Wilkinson kısa ve keyifsiz bir gülüş attı. ‘Fransa Kralı deli olabilir, ancak Burgonya Dükü’nün Soissons’da barınmasına izin vermeyecektir. Paris’e çok yaklaştık! Kralın adamları çok zaman geçmeden burada olacaklar, eğer ki kasabaya girerlerse, evlat, kaleye gideceksin ama, ola ki kaleye girerlerse, intihar edeceksin.</p>

  <p class="calibre2">I Yansızlar İngilizleri sevmezler, hele ki İngiliz okçulardan nefret ederler, o nedenle seni yakalarlarsa, evlat, seni bağırta bağırta öldürürler.’ Başım kaldırıp Hook’a baktı. ‘Ciddiyim, genç Hook. Bir Fransız tarafından yakalanacağına, kendi boğazını kessen daha iyi.’</p>

  <p class="calibre2">‘Gelirlerse savaşacağız,’ dedi Hook.</p>

  <p class="calibre2">‘Savaşacağız, değil mi?’ diye sordu Wilkinson sert bir kahkaha atarak, ‘Dua et dükün ordusu onlardan önce gelsin, çünkü l 'ransızlar gelirse, genç Hook, Soissons’da kapana kısılmış fareler gibi kalakalırız.’</p>

  <p class="calibre2">Ve Hook, her sabah köprünün üzerinde durup, Aisne’den Compiegne’e uzanan yolu gözlüyordu. Duvarın dışına inşa edilmiş çok sayıdaki evden bir tanesinin bahçesine bakmak içinse daha fazla vakit harcıyordu. Kasaba kanalının yanında duran bu ev, boyacının eviydi; kızıl saçlı bir kız her gün çıkar, yeni boyanmış giysileri kurumaları için uzun bir ipe asar, bazen de yukarı bakıp Hook’a ya da diğer okçulara el sallardı, onlar da kıza ıslık çalardı. Bir gün yaşlıca bir kadın kızın el salladığını görüp nefret ettikleri yabancı askerlere cana yakın davrandığı için kıza okkalı bir tokat savurdu; ancak ertesi gün, kızıl saçlı kız, kendisini izleyenleri memnun etmek için gene çıkmış, kalçalarını sallamıştı. Kızın görünmediği zamanlarda ise Hook zırhların üzerinde parlayan bir güneş ışığı veya Dük’ün ordusunun, ondan beteri düşman ordusunun gelişini duyuran parlak zırhların aniden ortaya çıkışım görmek için yolu gözlüyor, ancak gördüğü askerler, sadece şehir garnizonundan şehre yemek getiren Burgonyalı askerler oluyordu. Bazen İngiliz okçuların bu yağmacı ekiplerle at koştuğu oluyordu, ne var ki hububatını ve canlı hayvanlarını çaldıkları halk dışında bir düşman görünmüyordu. Burgonyalılar geldiklerinde kasaba halkı ormana sığınmıştı. Fakat askerler istiflenmiş yemeklerini bulmak için evlerinin altını üstüne getirince Soissons vatandaşları daha fazla saklanamamıştı. Burgonyalı komutan Sire Enguerrand de Bournonville, Fransız düşmanlarının yaz başında gelmesini ummaktaydı ve uzun bir kuşatmaya direnmeyi planlıyordu, o nedenle garnizonu ve kasaba halkını doyurmak için katedrale hububat ve tuzlanmış et yığılıyordu.</p>

  <p class="calibre2">Nick Hook yiyeceklerin katedrale yığılmasına yardımcı oluyordu, hububat kokan bu yiyeceklerin altından her zaman tabaklanmış derinin keskin kokusu gelirdi, çünkü Soissons, kunduracıları, eyercileri ve tabakçıları ile meşhurdu.</p>

  <p class="calibre2">Kasabanın güneyinde tabaklama çukurları bulunuyordu, rüzgar güneyden estiğinde derilerin tabaklandığı idrarın pis kokusu bütün kasabanın havasını kirletiyordu. Hook sıklıkla katedralde dolaşıyor, resimlerle süslü duvarlara ya da gümüş, altın ve fildişi ile bezenmiş, ipek ve keten işlemeli zengin mihraplara bakıyordu. Daha önce hiç bir katedralin içine girmemişti, katedralin büyüklüğü, yüksek çatısındaki gölgeleri, taşların sessizliği onu rahatsız ediyor; hayatta ok, yay ve bunları kullanacak kaslardan başka</p>

  <p class="calibre2">AZINCOURT</p>

  <p class="calibre2">peylerin olması gerektiği hissine kapılıyordu. Bu şeyin ne oldu-i'iınu tam olarak bilemese de, Londra’daki yaşlı okçu kendisiyle konuştuğunda, sonra da kafasındaki o sesi duyduğunda, bazı şeyleri anlamaya başlamıştı. Kendini işe yaramaz hissettiği bir l’iin, Bakire Meryem heykelinin önünde diz çökerek Londra’daki lıaşarısızlığı için af diledi. Başını kaldırarak Meryem’in biraz üz-t;iin yüzüne baktı, mavi ve beyaz boya ile parlak bir görünüm verilen gözlerin kendisine baktığını düşündü. Meryem’in gözlerindeki sitemi gördü. Konuş benimle, diye dua etti, ama kafasındaki sesi duyamadı. Yüce İsa’nın annesi Sarah’nın ölmesini affetmiyor, diye düşündü. Tanrı’yı hayal kırıklığına uğratmıştı. Lanetlenmişti.</p>

  <p class="calibre2">‘Onun sana yardım edebileceğini mi düşünüyorsun?’ Ters bir ses dualarını böldü. Hook döndüğünde Wilkinson’i gördü.</p>

  <p class="calibre2">‘O yardım edemezse,’ diye sordu Hook, ‘kim edebilir?’</p>

  <p class="calibre2">‘Oğlu olabilir mi?’ dedi Wilkinson acı bir sesle. Yaşlı adam gizlice etrafına bakındı. Yan mihraplarda yarım düzine rahip ekmek kutsama ayini yapıyorlardı, onların dışında sadece kilisenin ortasına doğru aceleyle hareket eden ve başlarındaki rahipler tarafından korunan rahibeler vardı. ‘Zavallı kızlar,’ dedi Wilkinson.</p>

  <p class="calibre2">‘Zavallı mı?’</p>

  <p class="calibre2">‘Rahibe olmak istediklerini mi sanıyorsun? Aileleri onları beladan uzak dursunlar diye buraya koymuş. Onlar zenginlerin piçleri, evlat, kendilerinin de piçleri olmasın diye buraya kilitledikleri gayrı meşru çocukları. Buraya gel, sana bir şey göstereceğim.’ Hook’un cevap vermesini beklemedi, binanın doğu ucundaki yarım dairede sıra sıra duran ihtişamlı kemerlerin altında yükselen ve altın gibi parlayan yüksek mihraba doğru gürültülü adımlarla yürüdü. Wilkinson mihrabın altında diz çöktü ve saygıyla başını eğdi. ‘Kutulara bak, evlat,’ diye emretti Hook’a.</p>

  <p class="calibre2">Hook, altın çarmıhın her iki yanında gümüş ve altın kutuların bulunduğu mihraba tırmandı. Kutuların yüzleri billur camdan yapılmıştı, ancak Hook içinde deriye benzer bir şeylerin bulunduğunu fark etti. ‘Nedir bunlar?’ diye sordu.</p>

  <p class="calibre2">‘Kundura, evlat,’ dedi Wilkinson, başı hâlâ eğikti, sesi boğuk geliyordu.</p>

  <p class="calibre2">‘Kundura mı?’</p>

  <p class="calibre2">‘Ayağına geçirirsin, genç Hook, çamurun ayak parmaklarının arasına girmesini önler.’</p>

  <p class="calibre2">Kararmış ve büzüşmüş deri eski görünüyordu. Emanet kutularından birindeki büzüşmüş ayakkabı o kadar küçüktü ki, Hook bunun bir çocuğa ait olması gerektiğine karar verdi. ‘Neden kundura?’ diye sordu.</p>

  <p class="calibre2">‘Aziz Crispin ve Aziz Crispinian’ı hiç duydun mu?’</p>

  <p class="calibre2">‘Hayır.’</p>

  <p class="calibre2">‘Kunduracılarla deri işçilerini koruyan azizlerdir, evlat. Bu kunduraları onlar yaptı, veya bize öyle söylendi, burada yaşadılar ve muhtemelen burada öldürüldüler. Şehit edildiler, evlat, tıpkı Londra’da yaktığın o adam gibi.’</p>

  <p class="calibre2">‘Ama o bir...’</p>

  <p class="calibre2">‘Kafirdi. Biliyorum. Söylemiştin. Ancak her şehit, ondan daha güçlü olan birinin inançları ile çatıştığı için öldürülmüştür. Çarmıha gerilen İsa, evlat, Yüce İsa kafirlikten ötürü çarmıha gerildi! Başka niçin onu çivilediler sanıyorsun? Kadınları da öldürdün mü?’</p>

  <p class="calibre2">‘Hayır,’ dedi Hook, rahatsız olmuştu.</p>

  <p class="calibre2">‘Ama orada kadınlar da vardı, değil mi?’ diye soran Wilkinson, Hook’a baktı. Hook’un vereceği cevap, yüzünden okunuyordu, yaşlı adam yüzünü ekşitti. ‘Ah, eminim Tanrı o gün yapı-lıııılardan ötürü çok memnun olmuştur!’ Adam tiksintiyle başını •.alladı, kemerinden sarkan para kesesine elini uzattı. Kesesinden I look’un bir avuç para olduğunu düşündüğü şeyleri çıkarıp seyyahların takdirini kazanmak için mihrabın yanında duran devasa hır bakır kavanoza attı. Rahiplerden biri şüpheyle iki okçuyu izliyordu, ancak, metalin büyük kavanoza düşerken çıkardığı sesi duyunca gözle görünür biçimde rahatladı. ‘Ok uçları,’ diye açıkladı sırıtmakta olan Wilkinson. ‘Artık bir işe yaramayan eski, paslanmış ok uçları. Diz çöküp Crispin ve Crispinian için dua okumaya ne dersin?’</p>

  <p class="calibre2">Hook tereddüt etti. Tanrı’nın, Wilkinson’in kutuya bozuk para yerine değersiz ok uçlarını attığını gördüğünden emindi, birden cehennem alevlerinin çok yakınında olduğunu hissedip hemen kendi kesesinden madeni para çıkardı ve bakır kaba attı. ‘İyi, delikanlı,’ dedi Wilkinson, ‘piskopos bundan dolayı hoşnut olacaktır. Bununla birasının bir yudumunu ödeyebilir, değil mi?’</p>

  <p class="calibre2">‘Neden Crispin ve Crispinian’a dua ediyoruz?’ diye sordu I look Wilkinson’a.</p>

  <p class="calibre2">‘Çünkü onlar buranın azizleridir, evlat. Onların görevi, Soissons’da okunan duaları dinlemektir, o nedenle burada dua edilecek en iyi azizler onlardır.’</p>

  <p class="calibre2">Böylece Hook, dizlerinin üzerine çöküp Aziz Crispin ve Aziz Crispinian’a dua etti, Londra’da işlediği günahı affetmeleri, şehit oldukları bu kasabada onu korumaları ve İngiltere’ye, evine sağ salim gitmesine izin vermeleri için yakardı. Bu dua, İsa’nın annesine okuduğu dualar kadar güçlü olmasa da, bu iki azize dua etmek anlamlı, diye düşündü, çünkü bu kasaba onların eskiden yaşadıkları kasabaydı, üstelik Soissons’da kendilerine dua edenleri bilhassa gözleyecekleri muhakkaktı.</p>

  <p class="calibre2">‘Benim işim bitti, delikanlı,’ dedi Wilkinson çabucak. Cebine bir şey sokuşturuyordu, mihrabın yan tarafına geçen Hook, mih-rabm örtüsünün ucunun yırtık pırtık olduğunu gördü; ucu saçak-lanmış, ucundan kare bir bölüm kabaca kesilmişti. Yaşlı adam sırıttı. ‘İpek, delikanlı, ipek. Ok yapmak için ipek tele ihtiyacım var, o yüzden çaldım.’</p>

  <p class="calibre2">‘Tanrı’dan mı?’</p>

  <p class="calibre2">‘Tanrı birkaç ipek teli karşılayamıyorsa, evlat, o halde çok darlık çekiyor demektir. Senin memnun olman lazım. Fransızları öldürmek istiyorsun, değil mi, genç Hook? O halde dua et de oklarına bağlamama yetecek kadar ipek telim olsun.’</p>

  <p class="calibre2">Ancak Hook, dua etmeye fırsat bulamadı, çünkü ertesi gün, güneşin doğuşu ile birlikte, Fransızlar geldi.</p>

  <p class="calibre2">Garnizondakiler geleceklerini biliyorlardı. Burgonyalıların ele geçirdiği diğer bir kasaba olan Compieegne’nin teslim olduğu haberi Soissons’a ulaşmıştı. Artık Fransızların, Burgonyalıların ana ordusunun bulunduğu Flanders’a ilerlemesini engelleyen tek kale Soissons’tu ve Fransız ordusunun Aisne nehrinin doğusundan gelmekte olduğu bildiriliyordu.</p>

  <p class="calibre2">Pırıl pırıl bir yaz günü, ansızın geldiler.</p>

  <p class="calibre2">Hook doğudaki surlardan gelmelerini izliyordu. İlk önce atlılar geldi. Zırh kuşanmış, parlak cüppeler giymiş atlıların bazıları, sanki duvardaki okçulara meydan okuyormuş gibi dörtnala kalenin yakınından gidiyorlardı. Bunu gören okçulardan bazıları yaylarının mandallarını gevşetti, ancak vurulan olmadı. ‘Oklarınızı saklayın,’ diye emretti Smithson İngiliz okçulara. Hook’un gergin okuna bir fiske vurdu, ‘Onu kullanma, delikanlı,’ dedi. ‘Bir okunu bile boşa harcama.’ Meyhaneden geıen yüzbaşı, Sire de Bournonville’nin şahsi sancağının yanma Burgonya sancağı asan adamların bulunduğu surlara doğru bağıran atlılara bakıyordu. Birkaç kasabalı da duvarlara gelmiş, yeni gelen atlıları imliyorlardı. ‘Şu namussuzlara bak,’ diyen Smithson homurdandı ve kasaba halkını göstererek, ‘ellerinde olsa bize ihanet ederler. I lepsini tek tek öldürmemiz gerekirdi. O lanet Fransız boğazlarını kcsecektik,’ dedi ve yere tükürdü. ‘Bugün bir şey olmaz. Hâlâ bira varken gidip içelim.’ Gürültülü adımlarla yürüyerek uzak-kıştı, Hook ve diğer yarım düzine okçu duvarda kaldı.</p>

  <p class="calibre2">Fransızlar gün boyunca gelmeye devam ettiler. Askerlerin çoğu yayandı, Soissons’u kuşatıp güneyde bulunan alçak tepelerdeki ağaçları kestiler. Temizlenen bölgeye çadırlar kuruldu, hu çadırların arkasına Fransız asilzadesinin parlak sancakları dikildi; mavi, kırmızı, altın ve gümüş bayraklar bir renk cümbüşü oluşturmuştu. Nehirden mavnalar geliyordu, büyük kavisler alarak ilerleyen bu gemiler dört adet mancınık taşımaktaydı, bunlar surlara kaya parçaları fırlatabilen devasa makinelerdi. O yün muazzam büyüklükteki mancınıklardan yalnızca biri karaya çıkartıldı, makineyi devirerek gerisin geri nehre yollamak isteyen Enguerrand de Bournonville, iki yüz askere batı kapısından çıkarak taarruz etmeleri emrini verdi, ancak bu saldırının gelişini önceden tahmin eden Fransızlar, Burgonyalıları karşılamak üzere iki misli süvari gönderdi. İki taraf dizginleri çekip atlarını durdurdular, mızraklar havaya kalktı ve Burgonyalılar bir süre sonra geri çark ettiler, peşlerinden Fransızların alaylı gülüşleri geliyordu. O akşamüstü, kasabayı kuşatan Fransızların Soissons surlarının hemen dışındaki evleri yakmaları ile birlikte şehrin üzerini kalın bir duman kapladı. Hook, kızıl saçlı kızın, Fransızların yeni karargahına bir paket taşıdığım gördü. Sığınmacılardan hiçbiri şehre alınmak istemiyor, aksine düşman hattına doğru ilerliyorlardı. Kız dumanların içinde dönerek okçulara elveda demek için el salladı. O dumanın içinde, ilk düşman arbaletçileri belirdi; her bir okçunun yanında, yayın mandalını gevşettikten sonra kurmalı yayın manivelasını gayretle tekrar çevirirken korunmasına yetecek kadar büyük, devasa bir kalkan taşıyan başka bir asker vardı. Ağır ve kısa oklar surlara çarpıp gümbürdetiyor, askerlerin kafasının üzerinden geçen oklar ıslık çalarak şehrin farklı yerlerine düşüyordu.</p>

  <div class="calibre1">
    <p class="calibre2">r</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Derken, güneş nehir kenarındaki devasa mancınığın karşısında batmaya başladığı sırada bir boru sesi duyuldu. Üç defa çaldı, çıkardığı net ve keskin ses dumandan puslanmış havayı dağıttı ve son boru sesi azalırken arbaletçiler ok atmayı kestiler. Yanan bir evin üzerindeki sazdan yapılmış çatı birdenbire yükselen kıvılcımlarla yıkıldı, Hook yoğun bir dumanın kapladığı Compiegne yolunda iki atlının belirdiğini gördü.</p>

  <p class="calibre2">Atlıların ikisi de zırh kuşanmamışlar, onun yerine parlak renkli cübbe giymişlerdi. Tek silahları ise, atları tekerlek izleriyle dolu yolda toynaklarını kaldırarak dikkatle yürürken havada tuttukları incecik, beyaz elleriydi. Sire de Bournonville gelmelerini bekliyor olmalıydı, zira doğu kapısı açılmış, şehir komutanı yaklaşan atlıları karşılamak üzere yanında başka bir süvari ile çıkmıştı.</p>

  <p class="calibre2">‘Elçiler,’ dedi Jack Dancy. Dancy Herefordshire’lıydı ve Hook’tan birkaç yaş büyüktü. Burgonya bayrağı altında savaşmak için gönüllü olmuştu, çünkü geldiği yerde sürekli hırsızlık yaparken yakalanıyordu. ‘Ya orada asılacaktım, ya da burada öldürülecektim,’ demişti bir gece Hook’a. ‘Bu elçilerin yaptığı,’ diyordu, ‘teslim olmamızı söylemek. Umalım ki öyle de olur.’</p>

  <p class="calibre2">‘Teslim olalım da bizi esir alsınlar, öyle mi?’ diye sordu Hook.</p>

  <p class="calibre2">‘Hayır, hayır. O iyi bir adamdır,’ diyen Dancy başıyla de Bournonville’i işaret etti, ‘bizi tehlikeye atmayacaktır. Teslim olursak yürüyüp gitmemize izin verirler.’</p>

  <p class="calibre2">‘Nereye?’</p>

  <p class="calibre2">‘Nereye isterlerse oraya,’ dedi Dancy güçlükle işitilir bir sesle.</p>

  <p class="calibre2">Arkalarından iki sancaktar ve bir borazancı gelen elçiler Sire de Bournonvillc ile kapıdan çok da uzakta olmayan bir yerde karşılaştı. Hook, eyerlerinde oturan adamların kafalarını eğerek birbirlerine selam vermelerini izledi. Hayatında ilk defa elçi görüyordu, ancak onlara asla saldırılmaması gerektiğini anlamıştı. Elçiler gözlem yapardı, lordları için izler ve gördüklerini raporlardı, bu nedenle düşman elçilerine saygılı davranılması gerekirdi. Elçiler aynı zamanda lordları adına konuşma yetkisine sahiplerdi, bu adamlar da Fransa Kralı adına da konuşuyor olmalıydılar, zira bayraklarının arasında mavi ipekten büyük bir kare üzerine üç altın zambakla süslenmiş Fransa kraliyet ailesi sancağı bulunuyordu. Diğer bayrak mordu ve üzerinde beyaz haç vardı; Dancy, Hook’a bu bayrağın Fransa’nın koruyucu azizi Aziz Denis’in sancağı olduğunu söyleyince Hook, cennette Denis’in Crispin ve Crispinian’dan daha nüfuzlu olup olmadığını düşündü. Onlar da Tanrı’nm önünde mahkemedeki iki vekil gibi davalarını tartışıyorlar mı, diye merak etti. Boynundan sarkan tahta haça dokundu.</p>

  <p class="calibre2">Adamlar kısa bir süre konuştu, sonra birbirlerine selam verdiler ve iki kraliyet elçisi gri atlarını döndürüp gitti. Sire de Bo-urnonville bir süre arkalarından baktı, daha sonra kendi atını çevirdi. Dörtnala şehre dönüp atını boyacının yanan evinin yanına bağladı ve surlara doğru bağırmaya başladı. Fransızca konuşuyordu, Hook söylediği kelimelerin çok azını anlıyordu, ancak sonra sözlerine İngilizce kelimeler ekledi. ‘Savaşacağız! Bu kaleyi Fransa’ ya vermeyeceğiz! Savaşacağız ve onları alt edeceğiz!’</p>

  <p class="calibre2">De Bournonville’in kulaklarda çınlayan sözleri sükunetle karşılandı, zira Burgonyalılar, İngilizler gibi, komutanlarının gözdağı veren bu beyanının sessizliğe karışmasına engel olacak bir söz söylemedi. Hafifçe iç çeken Dancy hiç bir şey demedi, kurmalı yaydan fırlayıp kafalarının üstünden vızıldayarak geçen bir okun yakınlardaki bir sokağa gidişini duydular. De Bournonville surda bekleyen adamlarından bir yanıt bekledi, ancak bir yanıt alamayınca atını mahmuzlayarak kapıdan çıktı, Hook kapının koca menteşelerinin tiz sesini, kapanan kirişlerin gürültüsünü ve kilit mandalının kapıdaki kollara düşerken çıkardığı gümbürtüyü duydu.</p>

  <p class="calibre2">Güneş artık sisin ardından görünüyordu, dağılan dumanın arasından kırmızı ve altın renkleriyle hüzmelenen ışığın altında bir grup düşman süvarisi surlara paralel olarak at sürüyordu. Gelenler askerdi, silah kuşanmış, miğferli askerler. İçlerinden siyah bir ata binmiş olanı arkasında dalgalanmakta olan tuhaf görünümlü bir flamayı taşımakta idi. Flamanın üzerinde nişan yoktu, pasparlak kırmızı kumaştan yapılma basit, uzun bir sancaktı bu, arkasından vuran güneşin neredeyse şeffaflaştırdığı ipekten yapılma bir kan dalgasına benziyordu, ancak bayrağı görmeleri, surdaki askerlerin istavroz çıkarmasına yetti.</p>

  <p class="calibre2">‘Altın sancak,’ dedi Dancy sessizce.</p>

  <p class="calibre2">‘Altın sancak mı?’</p>

  <p class="calibre2">‘Fransız savaş sancağı,’ dedi Dancy. Orta parmağını diline götürdü ve tekrar istavroz çıkardı. ‘Yani esir almayacaklar demek,’ derken sesi hiç de iç açıcı gelmiyordu. ‘Yani hepimizi öldürmek istiyorlar.’ Dancy geri düştü.</p>

  <p class="calibre2">Bir an ne olduğunu anlamayan Hook, Dancy’nin ayağının takılıp düşmüş olabileceğini düşündü ve adamı kaldırmak için gay-riihtiyari elini uzattı, o anda Dancy’nin alnındaki oku gördü. Çok az kan geliyordu. Birkaç damla kan Dancy’nin yüzüne sıçramıştı, diğer türlü huzurlu bir şekilde ölmüş gibi görünürdü. Hook bir dizini kırıp çöktü ve kalın şaftlı oka baktı. Okun dışarıda kalan kısmının genişliği beş parmak kadardı, kalanı Herefordshire’lı adamın beynine girmişti. Dancy, hedefi bulan okun ete saplanırken çıkardığı ses haricinde, gıkını çıkarmadan ölmüştü. ‘Jack?’ ıliye sordu Hook.</p>

  <p class="calibre2">‘Onunla konuşmanın bir faydası yok artık, Nick,’ dedi diğer okçulardan biri, ‘o şimdi şeytanla konuşuyordur.’</p>

  <p class="calibre2">Hook ayağa kalkıp döndü. Sonraları düşündüğünde, ne olduğunu, hatta neden olduğunu bile çok az anımsayacaktı. Jack I )ancy ile yakın arkadaş değillerdi, aslında Soissons’da John Wilkinson haricinde yakın arkadaşı yoktu, buna rağmen Hook’un içinde ani bir öfke belirdi. Dancy İngiliz’di ve kendi tarafları Soissons’da düşmanları kadar can sıkıcı davranıyorlardı. Dancy .ilmüştü, Hook sağ tarafına astığı beyaz ketenden yapılmış ok torbasından cilalanmış bir ok çıkardı.</p>

  <p class="calibre2">Dönüp yayını eğdi, yayı şimdi yatay biçimde önünde duruyordu, oku yaya yerleştirdi; oku kirişe yerleştirirken, sol başparmağı ile şaftı kavradı. Büyük yayın ucunu yukarıya kaldırırken sağ eliyle okun tüylü ucunu tuttu ve kirişle birlikte geriye çekti.</p>

  <p class="calibre2">‘Vurmamamız gerekiyor,’ dedi okçulardan biri.</p>

  <p class="calibre2">‘Bir oku bile boş yere harcama’, diye katıldı diğeri.</p>

  <p class="calibre2">Kiriş Hook’un sağ kulağındaydı. Gözleriyle şehrin dışında dumanla kaplanmış zemine bakındı ve haçlı baltalarla süslenmiş kalkan taşıyan bir askerin arkasında kurmalı yay taşıyan okçuyu gördü.</p>

  <p class="calibre2">‘Onlar kadar uzağa atamazsın,’ diye uyardı ilk okçu.</p>

  <p class="calibre2">Ancak Hook ok atmayı çocukken öğrenmişti. En büyük savaş yaylarını çekebilecek kadar kuvvetlenmişti, görerek değil, hissederek hedef alabileceğini biliyordu. Gözleri bakar ve oku hedefe yöneltir, elleri ise yayı doğrultmak için içgüdüsel olarak aniden kıpırdanırdı. İki kısa ok Hook’un başının etrafındaki havayı yakarken, kurmalı yay kullanan okçu, ağır silahı havaya kaldırıyordu.</p>

  <p class="calibre2">Düşünmüyordu. Ormanlıkta, geyiğin yaprakların arasından bir saniyeliğine göründüğü o an gibiydi; ok, daha okçu kirişi bıraktığının farkına varmadan gitmişti. ‘Bütün maharet iki kulağının arasında, evlat,’ demişti bir köylü yıllar önce, ‘hepsi iki kulağının arasında. Yayınla nişan almazsın. Okun nereye gideceğini düşünürsün sadece, o da gider.’ Hook kirişi bıraktı.</p>

  <p class="calibre2">‘Tanrı’nın cezası salak,’ dedi bir okçu. Hook beyaz kaz tüylerinin puslu havada titreyişini izledi ve avına doğru giden okun saldıran bir şahinden daha hızlı yol aldığını gördü. Çelik uçlu, ipek telle sarılmış, alıç şaftı olan bu tüylü ölüm, gecenin sessizliğini yararak ilerliyordu.</p>

  <p class="calibre2">‘Yüce Tanrım,’ dedi ilk okçu sessizce.</p>

  <p class="calibre2">Kurmalı okçunun ölümü Dancy’ninki kadar kolay olmadı. Hook’un attığı ok boğazını delmişti, okçu etrafında dönüyordu. Kurmalı yay kendiliğinden attı ve başıboş ok gökyüzüne doğru uçtu. Okçu geriye doğru düşerken hâlâ eğilip bükülüyordu, yerde debelenmeye devam etti, elleri acıdan ateş gibi yanan boğazını tırmalıyordu. Gökyüzü kıpkırmızı kesilmiş, yanan ateşlerle kan kırmızısına dönmüştü; tek gördüğü güneşin günlük ölümü ile parlayan dumanlı bir gökyüzüydü.</p>

  <p class="calibre2">İşte bu ok, diye düşündü Hook, iyi bir okmuş. Şaftı düzgün, tüyleri kazın aynı kanadından alınmış iyi bir ok, havada dosdoğru gitti. Hedef aldığı yere gitmişti ve savaşta bir adam öldürmüştü. Sonunda kendisine okçu diyebilecekti.</p>

  <p class="calibre2">Kuşatmanın ikinci gününün akşamı, Hook dünyanın sonunun geldiğini sandı.</p>

  <p class="calibre2">Berrak ve yumuşak bir akşamdı. Hava sakin, ılık ve parlaktı, kenarında söğütlerin ve akçaağaçların büyüdüğü nehir yavaşça akıyordu. Fransız flamaları çadırların üzerinde hareketsiz duruyordu. Yanan evlerden çıkmaya devam eden duman havaya karıkıyor, bulutsuz gökyüzüne doğru yükselerek gözden kayboluyordu. Surların arkasında kırlangıçlar avlanıyor, avlarına çullanıp saldırıyorlardı.</p>

  <p class="calibre2">Nicholas Hook duvara yaslandı. Gevşek duran yayını arkasına yaslamış, İngiltere’yi, malikaneyi, uzun ambarın gerisindeki tarlayı düşünüyordu, otların biçilme vakti gelmiş olmalıydı. Upuzun otların arasında yabani tavşanlar, derede alabalıklar, seher vakti görünen tarlakuşları olurdu. Shortmead adlı otlaktaki çürümeye yüz tutmuş ahırı düşündü; ahırın sazdan çatısını, William SnobalFın genç hanımının gizlenip beklediği ve sessizce seviştikleri hanımelilerin arkasını düşündü. Üç Düğme koruluğundaki ağaçları kimin kestiğini merak etti ve bininci kez, o ismi nereden aldığını düşündü. Kasabadaki meyhanenin adı da Üç Düğme idi, ancak bunun nedenini kimse bilmezdi; bazen kol değnekleriyle aksayarak meyhanenin pervazına gelen ve gümüş parasını servis penceresinden uzatıp içerideki bütün biraları ısmarlayan Lord Slayton bile bilmezdi. Hook varlıklarını sürdüren hain Perrill ailesini düşündü. Artık eve gidemezdi, asla gidemeyecekti, çünkü o bir kanun kaçağıydı. Bu durumda Perrill’ler onu öldürse, buna cinayet, hatta adam öldürme dahi denemezdi, zira kanunlar bir kaçağı korumazdı. Londra’daki ahırın penceresini anımsadı, Tanrı’nın Lollard kızı o pencereden çıkarıp kurtarmasını istediğini düşündü, ancak bunu başaramamıştı; o nedenle pencerenin gerisindeki kutsal ışıktan sonsuza dek mahrum bırakılacağını düşündü. Sarah. Devamlı bu adı tekrar ediyordu, sanki kendi kendine adını söylemeye devam ederse Tanrı’nın affına kavuşacaktı.</p>

  <p class="calibre2">Akşamın huzurlu sükuneti gürültüyle bozuldu.</p>

  <p class="calibre2">Ancak, gürültüden önce bir ışık görüldü. Koyu bir ışık, diye düşünmüştü Hook sonraları, Fransızların devasa mancınıklarından birinin yakınına kazdıkları siperden çıkan, adeta bir cehennem zebanisinin dili gibi yakan, alev kırmızısı, karanlık bir ışık. Şeytani ateşin dili bir anlığına görünüp aniden kabaran siyah, devasa bir bulut içinde gözden kayboldu ve o kulakları sağır eden ses duyuldu, gökleri sallayan patlama sesini neredeyse onun kadar kuvvetli ikinci bir patlama sesi takip etti, bir şey şehri çevreleyen surları vurmuştu.</p>

  <p class="calibre2">Duvarlar sallandı. Hook’un yayı devrilerek taşların üzerine düştü. Kuşlar çığlık çığlığa uçuyor, alevlerden, dumandan ve dinmek bilmeyen gürültüden kaçıyorlardı. Güneş gözden kaybolmuş, siyah bir bulutun arkasına gizlenmişti. Hook dönüp baktı ve bir anlığına gördüğü şeyin ne olduğundan emin oldu; yer yarılmış, cehennem ateşleri ortaya çıkmıştı.</p>

  <p class="calibre2">‘Yüce İsa aşkına!’ dedi dehşete düşen bir okçu.</p>

  <p class="calibre2">‘Ne zaman olacağını merak ediyordum,’ dedi diğer okçu nefretle. ‘Bu bir top,’ diye açıkladı ilki, ‘hiç top gördün mü?’</p>

  <p class="calibre2">‘Hayır.’</p>

  <p class="calibre2">‘O zaman şimdi göreceksin,’ dedi İkincisi acımasızca.</p>

  <p class="calibre2">Hook da hiç top görmemişti, o nedenle ikinci ateş yanıp, pis dumanını gökyüzüne bıraktığında korkuyla geri çekildi. Ertesi gün diğer dört top bu silahların yanma geldi, altı Fransız topu dört büyük tahta makineden çok daha fazla tahribata yol açmıştı. Mancınıklar hatalı top atıyordu, attıkları büyük taşlar genellikle surları ıskalayıp şehre düşüyor, mutfaklarındaki ateşleri dağılan evler yanıyordu. Fakat top fırlatan silahlar yine de kötü durumda olan surları aşındırabiliyordu. Surların dış yüzünün çöküp pis kokulu geniş hendeğe düşmesi sadece iki gün almıştı. Topçular surlarda oluşturdukları gediği nizami bir şekilde genişletirlerken, Burgonyalılar da delik açılan duvarın arkasında yarım daire şeklinde barikat kurmuş, karşı koymaya çalışıyorlardı.</p>

  <p class="calibre2">loplardan her biri günde üç defa ateşlendi, insanları duaya \,i)'iran manastır çanları gibi üç kez vuruş yaptılar. Burgonya-lıların da kendi topları vardı, ancak Fransızların Paris yolundan aldıracaklarını umdukları için güneydeki kale burcuna yerleşin inişler, batı surlarına getirip halatla kapı kulesinin tepesine ■ ekmeleri iki günlerini almıştı. Hook topun bira kadehi gibi halıcılarla çevrili, yayının iki katı uzunluğundaki namlusuna hayran Lılinişti. Topun namlusu ile kaynak yerleri koyu renkli, yivli ve •fili demirden yapılmış olup, yere yakın ahşap bir kızağın üzerini: oturtulmuştu. Topu ateşleyen Felemenkli askerler, uzunca bir .(lıe düşman ateşini gözledi ve nihayet namlularını Fransız top-Uı ından birisine doğrultup silahı doldurmaya koyuldular. Bu oldukça zahmetli bir işti. Önce barut uzun saplı bir kepçe ile namluya dolduruldu ve bez sarılmış bir tokmak ile iyice sıkıştırıldı.</p>

  <p class="calibre2">I )aha sonra yumuşak kerpiç çamuru eklendi. Geniş bir gerdelde ıslatılan çamur, barutun üzerine bindirilip kurumaya bırakılırken topçular da halka şeklinde oturup zar atmaya başladılar. Cüsseli, çatallanmış sakallı bir adam olan baş topçu çamurun yeterince k uruduğuna kanaat getirene kadar topun taşı, yani büyük bir kavımın üstün körü şekillendirilerek yapılan güllesi, topun yanında durdu. Ancak baş topçu çamurun kuruduğundan emin olduğunda gülle, üzerinde halkalar olan uzan namludan içeri yuvarlandı vc çamur ile barutun önünde tamamen sıkışmasını sağlamak için lalıta bir takozla iyice itilip tokmaklandı. Felemenkliler uzun manivelalar kullanarak topun nişanını son bir kez düzeltirken, bir lahip topun üzerine kutsal su serpip dua okudu.</p>

  <p class="calibre2">‘Geri çekil, evlat,’ dedi Yüzbaşı Smithson Hook’a. Felemenklilerin topu ateşlemesini seyretmek için Kaz meyhanesinden flkma lütfunda bulunmuştu. İçlerinde Sire de Bournonville de olmak üzere çok sayıda asker gelmiş, topçuları yüreklendiriyorlardı. İzleyicilerden hiç biri topa yaklaşmıyor, siyah namluya sanki güvenilmez vahşi bir yaratığı seyredermişçesine bakıyorlardı. ‘Günaydın, Sir Roger,’ diyen Smithson, uzun boylu, bir ok kadar ince adama selam verdi. İngiliz birliğinin komutanı Sir Roger Pallaire, Smithson’ın selamını görmezden geldi. Gaga gibi bir burna ve fanus gibi bir çeneye sahip koyu renk saçlı bu adamın uzun yüzünde, yanında okçuları olduğu için kesif bir tuvalet kokusuna dayanmak mecburiyetindeymiş gibi bir ifade vardı.</p>

  <p class="calibre2">İri cüsseli Felemenkli, rahip duasını bitirene kadar bekledi ve tüyleri çıkarılmış bir teleği topun kuyruğunda açılmış ufak deliğe yerleştirdi. Bakır bir huni kullanarak teleği barutla doldurdu, bir kez daha gözlerini kısarak topun namlusundan içeri baktı, bir adım attı ve uzun, yanan bir fitil almak için elini uzattı. Topçular haricinde silaha yakın duran tek adam olan rahip istavroz çıkarıp hızlıca dua etti ve baş topçu barut doldurulmuş teleğe ateşle dokundu.</p>

  <p class="calibre2">Top patladı.</p>

  <p class="calibre2">Taştan yapılma gülleyi Fransız kuşatmasına yollaması gereken devasa top, duman, parçalanmış et ve havada uçan metal yığını arasında yok oldu. Beş topçu ve rahip, lime lime olmuş etlerden oluşan kan kırmızısı bir duman haline gelip oracıkta can verdi. Sıcak metalin karnını yardığı bir asker çığlıklar atarak yerde kıvranıyordu. Bağıran askerin yanında duran Sir Roger, dikkatli adımlarla uzaklaştı ve yüzünü ekşiterek ceketindeki nişana bulaşan kana baktı. Nişanda yeşil üzerine üç atmaca vardı. ‘Bu akşam, Smithson,’ diyen Sir Roger surları kaplayan kan kokulu dumanın ortasında konuşmaktaydı, ‘gün batımmdan sonra benimle Aziz Antoine-le-Petit Kilisesinde buluşacaksınız. Sen ve bütün birliğin.’</p>

  <p class="calibre2">‘Evet, efendim, evet,’ diye yanıt veren Smithson’ın sesi güçlükle duyuluyordu, ‘elbette Sir Roger.’ Mahvolan topa bakıyordu. Dağılan namlunun ilk üç yüz santimlik bölümü yana eğilmişti, lop kuyruğu ise parçalanmış, üzerinde duman tüten metal parçaları haline gelmişti. Topun namlusunun halkasından bir parça ile bir askerin kopan eli Hook’un ayaklarının dibine düşmüş, ne külfetlerle bulunmuş askerler bağırsakları dışarı çıkmış cesetlere dönmüştü. Zırhının üzerindeki kumaşa kan ve et parçaları sıçrayan Sire de Bournonville istavroz çıkardı, Fransızların kuşatma hattından gelen alaycı kahkahalar duyuluyordu.</p>

  <p class="calibre2">‘Bir taarruz planı yapmalıyız,’ diyen Sir Roger’ın birkaç adım ötedeki kanlı dehşet sahnesini umursamadığı belli oluyordu.</p>

  <p class="calibre2">‘Tamam, Sir Roger,’ diye yanıt verdi Smithson. Yüzbaşı kemerinden jöle kıvamında bir pislik parçası çıkardı. ‘Felemenklinin tekinin beyni,’ dedi tiksinerek ve pıhtılaşmış parçayı arkasını dönüp hızla uzaklaşan Sir Roger’a doğru fiskeledi.</p>

  <p class="calibre2">Sir Roger, üç atmacalı nişanı taşıyan üç askeri ile birlikte, gün batımından hemen sonra Aziz Antoine-le-Petit Kilisesinde Soissons garnizonunun İngiliz ve Galli okçularıyla buluştu. Sir Roger’ın ceketi yıkanmıştı, ancak yeşil keten kumaş üzerindeki kan lekeleri hâlâ hafifçe seçilebiliyordu. Kilisenin sütunlarına yerleştirilmiş raflarda yanan saz mumlarının ışığının aydınlattığı mihrabın önünde durmuş, yüzünde hâlâ yanında bulunanlardan dolayı ıstırap çektiğini gösteren aynı soğuk ifade vardı. ‘Yapmanız gereken,’ diyerek seksen dokuz okçu kilisenin ortasında toplanır toplanmaz söze girdi, ‘surda açılan gediği müdafaa etmektir. Düşmanın ne zaman taarruz edeceğini bilemesek de, bunun yakında olacağını söyleyebilirim. Böylesi bir saldırıyı geri püskürteceğinize itimat ediyorum.’</p>

  <p class="calibre2">‘Ah, öyle de yapacağız Sir Roger,’ diye araya girdi Smithson yardımcı olmak amacıyla, ‘bize güvenebilirsiniz efendim!’</p>

  <p class="calibre2">Sir Roger’ın uzun yüzü bu yorum üzerine irkildi. İngiliz birliğindeki söylentilere göre Sir Roger amcasından miras kalacağı beklentisi ile İtalyan bankacılardan bir miktar para ödünç almış, ancak söz konusu arazi kuzenine kalınca, acımasız Lombardi-yalılara bir servet değerinde borcu olmuştu. Borcu ödemesinin tek yolu zengin bir Fransız şövalyeyi esir edip karşılığında fidye istemekten geçiyordu, muhtemelen de bu nedenle askerleri karşılığında Burgonya Dükü’nden para almıştı. ‘Olur da,’ dedi, ‘düşmanın şehre girmesini engelleyemezsiniz, burada, bu kilisede toplanacaksınız.’ Bu sözlerin üzerine kıpırdanan askerler kaşlarını çatıp birbirlerine baktılar. Surdaki gediği koruyamaz ve surların arkasındaki yeni savunma hattını kaybederlerse, kaleye çekilmeleri bekleniyordu.</p>

  <p class="calibre2">‘Sir Roger?’ deme cüretini gösteren Smithson tereddütlüydü.</p>

  <p class="calibre2">‘Soru sormanıza izin vermedim,’ dedi Sir Roger.</p>

  <p class="calibre2">‘Nasıl tensip buyurursanız Sir Roger,’ diye devam etti Smithson, konuşurken başını eğiyordu, ‘ancak bu kalede daha emniyette olmaz mıyız?’</p>

  <p class="calibre2">‘Burada, bu kilisede toplanacaksınız!’ dedi Sir Roger sert bir ifadeyle.</p>

  <p class="calibre2">‘Neden kale değil?’ Hook’un yanında duran okçu kavgacı bir ifadeyle sordu.</p>

  <p class="calibre2">Sir Roger durdu, kimin konuştuğunu anlamak için loş şahına bakındı. Kimin sorduğunu bulamadıysa da cevap verme alçak gönüllüğünde bulundu. ‘Kasaba halkı,’ dedi nihayet, ‘bizden nefret ediyor. Kaleye ulaşmayı denerseniz, saldırıya uğrarsınız. Burası ise kaledeki gediğe daha yakın, o nedenle buraya geleceksiniz.’ Tekrar durdu. ‘Sizin için bir mütareke ayarlamaya gayret edeceğim.’</p>

  <p class="calibre2">Rahatsız edici bir sessizlik oldu. Sir Roger’ın yaptığı açıklama mantıklıydı. Okçular Soissons’daki hemen herkesin kendilerinden nefret ettiğini biliyorlardı. Kasaba halkı Fransız’dı, krallarını destekliyorlar ve Burgonyalılar’dan nefret ediyorlardı, ancak lııgilizlerden daha da çok nefret ediyorlardı, bu nedenle kaleye çekilen okçulara saldırmaları son derece muhtemeldi. ‘Bir mütareke,’ dedi Smithson şüpheyle.</p>

  <p class="calibre2">‘Fransızların kavgası Burgonyalılarla,’ dedi Sir Roger, ‘bizimle değil.’</p>

  <p class="calibre2">‘Siz de bizimle burada olacak mısınız Sir Roger?’ diye seslendi bir okçu.</p>

  <p class="calibre2">‘Elbette,’ dedi Sir Roger, durdu, ancak kimse konuşmadı. ‘İyi savaşın,’ dedi soğuk bir ifadeyle, ‘ve unutmayın, siz İngilizsi-niz!’</p>

  <p class="calibre2">‘Galli,’ diye sözünü kesti birisi.</p>

  <p class="calibre2">Bu laf, Sir Roger’ı bariz bir şekilde ürküttü ve üç askerini önüne katarak kiliseden çıktı, çıkarlarken okçuların itiraz eden sesleri duyuluyordu. Aziz Antoine-le-Petit Kilisesi taştan yapılmış, korunaklı bir binaydı, ancak kale kadar güvenli değildi, halbuki kalenin şehrin öbür ucunda olduğu bir gerçekti. Hook, kasaba halkının sokakları kapatması ve Fransız askerlerin gedik açılmış surlardan içeri girmesi durumunda kaleye sığınmanın ne denli zor olacağını düşündü. Cehenneme giden erkekleri, kadın ve çocukları tasvir eden duvar resmine baktı. Bir çığlık seli içinde ellerinde üç dişli çatallarıyla pis pis sırıtan siyah iblislerin beklediği alev denizine dökülen lanetlenmiş ruhların arasında rahipler, hatta piskoposlar bile vardı. ‘Fransızlar sizi yakalarsa keşke cehennemde olsak dersiniz,’ diyen Smithson Hook’un resme baktığını fark etti. ‘O Fransız piçleri sizi yakalarsa hepiniz cehenneme gitmek için dua edersiniz. O yüzden unutmayın! Siperde savaşacağız ve sonra işler kötü giderse buraya geleceğiz.’</p>

  <p class="calibre2">‘Neden burası?’ diye yüksek sesle sordu adamlardan biri.</p>

  <p class="calibre2">‘Çünkü Sir Roger ne yaptığını biliyor,’ dedi Smithson, sesi kendinden emindi, ‘o yüzden burada sevgilileriniz varsa,’ sırıtarak devam etti, ‘onların da sizinle geldiğinden emin olun.’ Etli kalçalarım öne arkaya doğru sallamaya başladı. ‘Sokaklarda kalan sevgililerimizin üzerinden Fransız ordusunun yarısının geçmesini istemeyiz, değil mi?’</p>

  <p class="calibre2">Hook ertesi sabah, her sabah yaptığı gibi kuzeye, kuşatılmış garnizonun Burgonyalı destek kuvvetini görmeyi umduğu Aisne nehrinin ötesindeki alçak ağaçlarla örtülü tepelere baktı. Hiçbiri gelmedi. Devasa toplar yanan evlerin külleri arasında vızıldıyor, dağılan surları delip geçerek nehrin üzerinde asılı duran toz bulutlarını havalandırıp, suyun üzerinde yüzen donuk gri izler gibi denize doğru sürükleniyordu. Hook her zaman gün doğmadan kalkıyor, katedrale girip diz çökerek dua ediyordu. Sokakta yalnız başına yürümemesi gerektiğini söylemişlerdi, ancak Soissons halkı ona ilişmiyordu, belki de boyundan, iri oluşundan dolayı çekiniyorlar, belki de dua eden tek okçu olduğu için müsamaha gösteriyorlardı. Aziz Crispin ve Aziz Crispinian’a dua etmeyi bırakmıştı, zira onların kasaba halkıyla, yani kendi halklarıyla daha çok ilgilendiklerini tahmin ediyordu, bu nedenle onlar yerine İsa’nın annesi için dua ediyordu, çünkü kendi annesinin de adı Meryem’di. Kutsal bakireden Londra’da ölen kız için af diliyordu. Böyle bir sabah bir rahip arkasında diz çöktü. Hook adamı görmezden geldi.</p>

  <p class="calibre2">‘Sen dua eden Britanyalısm,’ dedi rahip İngilizce, aşina olmadığı bu dili konuşurken zorluk çektiği belliydi. Hook hiçbir şey demedi. ‘Neden dua ettiğini merak ediyorlar,’ diye devam etti rahip, diğer heykellerin ve mihrapların önünde dua eden kadınları kafasıyla işaret ederek.</p>

  <p class="calibre2">Hook’un içinden bir ses adamı duymazdan gelmesini söylese de, rahibin dostane bir yüzü vardı ve nazik bir sesle konuşuyordu. ‘Dua ediyorum işte,’ dedi sert bir şekilde.</p>

  <p class="calibre2">‘Kendin için mi dua ediyorsun?’</p>

  <p class="calibre2">‘Evet,’ diye itiraf etti Hook. Tanrı’nın kendisini affetmesi ve kıyatım mahveden laneti kaldırması için dua ediyordu.</p>

  <p class="calibre2">‘O halde başkası için dua et,’ önerisinde bulunda rahip kibarı ,ı. ‘Bence Tanrı böyle duaları daha çabuk kabul eder, bir baş-k;ısı için dua edersen O da senin kendin için istediklerini yerine getirecektir.’ Gülümseyerek ayağa kalktı ve hafifçe Hook’un omzuna dokundu. ‘Ve bizim Azizlerimize de dua et, Crispin ile ( l ipinian’a. Bence onlar kutsal bakireden daha az meşguldür. Tanrı seni esirgesin, Britanyalı.’</p>

  <p class="calibre2">Rahip yürüyüp gitti, Hook tavsiyesini dinleyip tekrar yakarmaya ve kasabanın azizlerine dua etmeye karar verdi; üzerinde iki şehidin resminin bulunduğu mihraba giderek Londra’da kurtarmayı başaramadığı Sarah’nın ruhu için dua etti. Dua ederken başını kaldırıp resme baktı. Beyaz duvarların çevrelediği şehrin yukarısındaki yüksek bir tepede, altın yıldızların saçıldığı yeşil bir alanda iki aziz duruyordu. Hook’a vakur bir hiçimde, biraz da hüzünlü bir edayla bakıyorlardı. Kunduracıya benzemiyorlardı. Beyaz cübbe giymişlerdi, Crispin’in elinde bir çobandeğneği vardı, Crispinian ise elma ve armutlarla dolu sazdan yapılma bir sini taşıyordu. Resimlerinin altlarında adları yazıyordu, Hook okuma bilmemesine rağmen hangi ..zizin hangisi olduğunu anlamıştı çünkü birisinin adı daha uzundu. Crispinian gayet cana yakın görünüyordu. Yüzü daha yuvarlak, gözleri ise maviydi ve yüzündeki hafif gülümsemeden nazik biri olduğu anlaşılıyordu. Aziz Crispin ise daha sert görünüşlüydü, izleyicilere vaktim yok dercesine arkasını dönmüştü. Bu haliyle üzerinde bulunduğu tepeden inip şehre girecek gibi görünüyordu. Böylece Hook her sabah Crispinian’a dua etme alışkanlığı kazandı, ancak Crispin’e de şükranlarını sunmayı ihmal etmiyordu. Her dua ettiğinde bakır kavanoza iki sent atıyordu.</p>

  <p class="calibre2">‘Sana bakıyorum da,’ dedi John Wilkinson bir akşam, ‘pek dua eden bir adama benzemiyorsun.’</p>

  <p class="calibre2">‘Değildim,’ dedi Hook, ‘yani şimdiye kadar.’</p>

  <p class="calibre2">‘Ruhunu kurtaramayacağından mı korktun?’ diye sordu yaşlı okçu.</p>

  <p class="calibre2">Hook tereddüt etti. Katedralin mihrap örtüsünden çalman ipekle okun tüylerini tutturuyordu. ‘Bir ses duydum,’ deyiverdi.</p>

  <p class="calibre2">‘Ses mi?’diye sordu Wilkinson. Hookyanıt vermedi. ‘Tanrı’nm sesi mi?’ diye sordu yaşlı okçu.</p>

  <p class="calibre2">‘Londra’dayken,’ dedi Hook.</p>

  <p class="calibre2">Sesi duyduğunu söylediği için kendini aptal gibi hissediyordu, ancak yaşlı okçu bu itirafa ciddiyetle yaklaştı. Uzun uzun Hook’a baktıktan sonra birden başını salladı. ‘Sen şanslı bir adamsın, Nicholas Hook.’</p>

  <p class="calibre2">‘Öyle mi?’</p>

  <p class="calibre2">‘Tanrı seninle konuştuysa, senin için iyi şeyler düşünüyor olmalı. Bu, kuşatmadan kurtulabileceksin demek.’</p>

  <p class="calibre2">‘Tabii eğer konuşan Tanrı’ysa,’ dedi Hook, mahcup olmuştu.</p>

  <p class="calibre2">‘Neden olmasın? Kilise Tanrı’nm sözünü dinlemiyor, o nedenle insanlarla konuşması gerekiyor.’</p>

  <p class="calibre2">‘Dinlemiyor mu?’</p>

  <p class="calibre2">Wilkinson tükürdü. ‘Kilisenin işi gücü para, delikanlı. Rahiplerin çobanlık etmesi gerekir, değil mi? Sürüye göz kulak olmaları gerekirken hepsi malikane köşkünde tıkınmakla meşgul. Hal böyle olunca koyunlar kendi başlarının çaresine bakmak zorunda.’ Oklardan birini Hook’a doğrulttu. ‘Fransızlar şehre girerse, Hook, sakın Aziz Anthony-the-Lesser Kilisesi’ne gitme! Kaleye git!’</p>

  <p class="calibre2">‘Sir Roger. . .’ diye lafa girdi Hook.</p>

  <p class="calibre2">‘Ölmemizi istiyor!’ dedi Wilkinson öfkelenerek.</p>

  <p class="calibre2">‘Neden böyle bir şey istesin ki?’</p>

  <p class="calibre2">‘Çünkü parası yok ve borç batağına saplanmış durumda evlat,</p>

  <p class="calibre2">0 &nbsp;&nbsp;&nbsp;nedenle ensesi kalın olan birisi onu satın alabilir. Çünkü o gerçek bir İngiliz değil. Ailesi Normandiyalılarla birlikte İngiltere’ye gelmiş ve biz Sakson olduğumuz için senden de benden de nefret ediyor. Çünkü boğazına kadar Normandiya pisliğine batmış du-ı umda, işte bu yüzden. Kaleye git evlat! Aynen böyle yap.’</p>

  <p class="calibre2">Sonraki birkaç gece karanlıktı, ayın ışığı azalmış, bir caninin bıçağı gibi incecik kalmıştı. Sire de Bournonville düşmanın gece saldırmasından endişe ettiği için evlerin yandığı çorak araziye köpeklerin bağlanmasını emretti. Köpekler havlarsa, dedi, batı kapısındaki uyarı çanı çalar. Köpekler gerçekten de havladı, uyarı çanı çaldı, ancak Fransızlar surlardaki gedikten saldırmadı. Bilakis, şafak zamanı güneş nehrin üzerinde sisler arasından parlarken, kuşatmacılar köpek leşlerini mancınıklarla şehre fırlattı.</p>

  <p class="calibre2">1 &nbsp;&nbsp;&nbsp;[ayvanlar iğdiş edilmiş ve garnizonu bekleyen ölümün bir uyarısı olarak boğazları kesilmişti.</p>

  <p class="calibre2">Aziz Abdus Yortusu geçti, ancak destek kuvveti gelmedi, daha sonra Aziz Possidius Yortusu geldi ve geçti. Ertesi gün Yedi Kutsal Bakire Yortusu’ydu, Hook bakirelerden her birine dua etti, daha ertesi gün Aziz Dunstan Yortusu sabahında Aziz Dunstan’a dua etti, ertesi gün ise eskiden İngiltere kralı olan Aziz Rthelbert’e dua etti. Crispin ve Crispinian’a kendilerini korumaları için devamlı surette yalvardı ve ertesi gün, Aziz Hospitius Yortusu’nda, dualarının yanıtını aldı.</p>

  <p class="calibre2">Aziz Denis’e dua eden Fransızlar, Soissons’a saldırdılar.</p>

  <p class="calibre2">Şehirdeki çanların alelacele ve çılgınca çalmaya başlamasıyla Hook saldırının gerçekleştiğini fark etti. Hava karanlıktı, çanları duyduğunda bir anlığına kafası karıştı. John Wilkinson’in atölyesinin arkasında, samanların üzerinde uyuyan Hook, yaşlı adamın ışık versin diye maltıza odun atmasıyla yükselen alevlerin parlak ışığıyla uyandı. ‘Orada öyle hamile domuz gibi yatma, delikanlı,’ dedi Wilkinson, ‘geldiler.’</p>

  <p class="calibre2">‘Yüce Meryem adına,’ diyen Hook, bedenini kaplayan buz gibi bir korku hissiyle irkildi.</p>

  <p class="calibre2">‘Öyle ya da böyle, onun bu işle ilgileneceğinden şüpheliyim,’ diye yanıt verdi Wilkinson. Zırhım giymeye çalışıyor, demir halkaları başının üzerinden geçirmeye uğraşıyordu. ‘Kapının yanında bir ok torbası var,’ diye konuşmaya devam etti, sesi zırhın altından boğuk geliyordu, ‘hepsi de düzgün oklar. Senin için ayırdım evlat. Git evlat, git ve birkaç namussuzu hakla.’</p>

  <p class="calibre2">‘Peki ya sen?’ diye sordu Hook. Soissons’daki becerikli bir kunduracının yaptığı yeni çizmelerini çekeleyerek ayağına geçirmeye çalışıyordu.</p>

  <p class="calibre2">‘Ben sana yetişirim! Yayını al ve git evlat!’</p>

  <p class="calibre2">Hook kılıcını kuşandı, yayını omzuna astı ve ok torbasını kaptı, ardından kapının yanındaki diğer ok torbasını alıp avluya doğru koştu. Çığlıkları ve bağrışmaları duyabiliyor, fakat seslerin nereden geldiğini anlayamıyordu. Okçular akın akın avluya yeliyorlardı, Hook içgüdüsel olarak onları takip etti, duvarda açılan gediğin arkasındaki yeni savunma hattına gidiyorlardı. Kilisenin çan sesleri karanlık gökyüzünü sarsıyor, köpekler havlayıp uluyordu.</p>

  <p class="calibre2">Hook’un Wilkinson’dan aldığı, kafasında bir kase gibi duran eski bir miğferden başka zırhı yoktu. Hafif bir kılıç darbesinden korunmasını sağlayabilecek keçe ile kaplanmış bir ceketi vardı, ancak kendini koruyabilecek tek eşyası da buydu. Diğer okçuların kısa zırhları ve kafalarına oturan miğferleri vardı, hepsi Burgonya’ya ait çentikli haçla süslenmiş kısa cüppeler giyiyorlardı. Üniformalıların içleri toprak dolu sazdan sepetlerle örülmüş yeni duvarın dibinde sıralanmalarını izledi. Okçulardan hiç biri henüz kiriş çekmemişti, sadece Burgonyalı askerlerin, ellerindeki ziftlenmiş meşalelerini surda açılan gediğe tutmalarıyla birlikle birden bire aydınlanan gediğe bakıyorlardı.</p>

  <div class="calibre1">
    <p class="calibre2">r</p>
  </div>

  <p class="calibre1" style="margin:0pt; border:0pt; height:1em">&nbsp;</p>

  <p class="calibre2">Yeni yapılan duvarda yaklaşık elli asker vardı, ancak gedikte hiç düşman askeri yoktu. Buna rağmen çanlar hâlâ Fransız saldırısını duyurmak için çılgınca çalıyordu; Hook dönüp baktığında şehrin güneyindeki çatıların üzerinde duran gökyüzündeki pa-ı ıldamayı, katedralin kulesinde titreyen o parlak kızıllığı gördü, bu korkunç kızıllık Paris’in kale girişinin yakınında bir yerlerde evlerin yandığını gösteriyordu. Fransızlar oradan mı saldırmıştı? Paris kalesine Sir Roger Pallaire komutanlık ediyor, kale İngiliz askerleri tarafından korunuyordu. Hook, kaçıncı kez, Sir Roger’ın neden İngiliz okçularının Paris kalesinin garnizonuna katılmasını istemediğini merak etti.</p>

  <p class="calibre2">Okçular, garnizona katılmak yerine, halen hiçbir düşmanın görünmediği batı kanadındaki gedikte bekliyordu. Smithson tedirgindi. Rütbesini gösteren gümüş zincire dokunuyor, güneyde parlayan alevlere, sonra da surda açılan deliğe bakıyordu. ‘Şeytanın dölü,’ dedi, isim vermeden.</p>

  <p class="calibre2">‘Neler oluyor?’ diye sordu okçulardan biri.</p>

  <p class="calibre2">‘Tanrı aşkına, ben nereden bileyim?’ diye kükredi Smithson.</p>

  <p class="calibre2">‘Sanıyorum şehre girdiler bile,’ dedi John Wilkinson yumuşak bir sesle. Bir düzine kadar ok demeti getirmiş, okları okçuların arkasına bırakmıştı. Şehirden çığlık sesleri geliyordu. Bir grup Burgonyalı okçu Hook’un arkasından geçip kale duvarındaki deliği terk ettiler ve Paris kalesine doğru koşmaya başladılar. Bazı askerler de onları takip etti.</p>

  <p class="calibre2">‘Şehre girdilerse,’ dedi Smithson, sesinden emin olmadığı belli oluyordu, ‘kiliseye gitmemiz gerekir.’</p>

  <p class="calibre2">‘Kaleye değil mi?’ diye sordu adamlardan biri.</p>

  <p class="calibre2">‘Zannediyorum kiliseye gideceğiz,’ dedi Smithson, ‘Sir Roger öyle söyledi. O soylu kanı taşıyor, değil mi? Ne yaptığını biliyordur.’</p>

  <p class="calibre2">‘Hay hay, Papa da soylu ama her şeyi ağzına yüzüne bulaştırıyor,’ dedi Wilkinson.</p>

  <p class="calibre2">‘Şimdi mi?’ diye sordu adamlardan biri, ‘şimdi mi gidiyoruz?’ ama Smithson yanıt vermedi. Yalnızca gümüş zincirini çekiştirip sağma soluna bakındı.</p>

  <p class="calibre2">Hook gözlerini dikmiş, surdaki gediğe bakıyordu. Kalbi hızlı çarpıyor, kesik kesik nefes alıp veriyor, sağ bacağı titriyordu. ‘Tanrım bana yarım et,’ diye dua etti, ‘yüce İsa koru beni,’ ama bu onu bir nebze dahi rahatlatmamıştı. Tek düşünebildiği düşmanın Soissons’da olduğu ve saldırıya geçtiğiydi, kendisini savunmasız ve çaresiz hissediyordu. Kafasının içinde çanlar çalıyor, düşüncelerini bulandırıyordu. Duvardaki geniş gedik, sönmeye yüz tutmuş meşalelerin ışıkları sayılmazsa karanlıktı, fakat Hook yavaş yavaş başka ışıkların kıpırdadığım fark etti, Azizler Günü’nde yeryüzüne gelen hayaletlere benzeyen kurşuni ışıkların hareket ettiğini gördü. Işıklar, diye düşündü Hook, güzel görünüyorlardı; karanlığın içinde şeffaf ve zar gibi inceydi. Parlayan şekillerin ne olduğunu merak ederek baktı, ardından gri hayaletler kızıla çalan bir renge büründü. Hook, korkmaya başlamıştı, kımıldayan şekillerin insan olduğunu anlamakta gecikmedi. Gördüğü şey askerlerin zırhlarından yansıyan meşale alevleriydi. ‘Yüzbaşı!’ diye bağırdı.</p>

  <p class="calibre2">‘Ne var?’ dedi Smithson ters bir şekilde.</p>

  <p class="calibre2">‘Namussuzlar burada!’ dedi Hook, gelmişlerdi.</p>

  <p class="calibre2">Namussuzlar gedikten içeri giriyorlardı. Zırhları pırıl pırıl temizlenmiş, meşalelerin ışıklarını yansıtacak kadar parlamışlardı, üzerinde altın rengi zambakların açtığı mavi bir sancağın altında ilerliyorlardı. Miğferlerinin siperlerini indirmişlerdi, uzun kılıçları alevlerin ışığını yansıtıyordu. Artık şeffaf değillerdi, yanan metalden adamlara, cehennemin alevlerinden gelen hayaletlere, karanlığı yarıp Soissons’a gelen ölüme benziyorlardı. Hook’un sayamayacağı kadar çok sayıdalardı.</p>

  <p class="calibre2">‘Aman Tanrım,’ dedi Smithson panik içinde, ‘durdurun şunları!’</p>

  <p class="calibre2">Hook denileni yaptı. Siperin arkasına geçti, keten torbasından bir ok aldı ve yayma geçirdi. Korkusu birden geçmişti, veya ne yapması gerektiğini bildiği iç<sup class="calibre8">111</sup> korkusunu bir kenara itmişti. Hook’un kirişi çekmesi gerekiyordu.</p>

  <p class="calibre2">Gücünün doruğuna erişmiş pek çok yetişkin erkek, bir savaş yayının kirişini kulağına kadar çekemezdi. Çok sayıda asker, savaş onları dayanaklı hale getirmiş olsa ve sürekli kılıç eğitimleri almış olsalar bile, kendir kirişi sadece yarıya kadar çekebilirdi, ama Hook yaptığında bu iş çok kolay gözüküyordu. Kolu gerilir, gözleri okun parlak başlığının gideceği hedefi arar ve kirişi bırakırken düşünmezdi bile. Attığı ilk sivri uçlu ok, parlayan çelikten yapılma göğüs zırhını delip Fransız süvariyi sancaktarın üzerine savururken, Hook ikinci okunu almak için uzanmış olurdu.</p>

  <p class="calibre2">Hook tekrar kirişi bıraktı, düşünmüyordu, ona sadece bu saldırıyı durdurması gerektiği söylenmişti. Okları art arda gönderiyordu. Kirişi sağ kulağına kadar çekti, sol eli, tüylü okları kirişten kurbanına göndermek için yaptığı minik hareketlerin farkında değildi. Neden olduğu ölümlerin, ya da yol açtığı yaralanmaların veya zırhı sıyırıp hiçbir işe yaramadan giden okların farkında değildi. Okların çoğu işe yarıyordu. Uzun ve sivri ok uçları böylesine yakın bir mesafeden kolaylıkla zırh delebilirdi, Hook ise çoğu okçudan daha güçlüydü ve yayı son derece ağırdı. John Wilkinson Hook ile ilk tanıştığında, genç adamın yayını almış ve kirişi kulağına kadar çekmeyi başaramamış, bunun üzerine Hook’a saygı duymuştu. Şimdi ta uzakta, Savoy’daki bir porsu-kağacından yapılmış kalın gövdeli bu uzun yay, çanların çaldığı karanlık akşamda düşman askerlerine ölüm gönderiyordu. Ancak Hook yalnıza meşalelerin titrek alevlerinin aydınlattığı gedikten gelen düşmanı görüyor, duvardaki boşluğun her iki yanından gelen ve sazdan yapılma sepetleri çoktan yerle yeksan etmiş asker sürüsünü fark etmiyordu. Daha sonra barikatın bir kısmı çöktü ve Hook çıkan sese bakmak için döndüğünde orada kalan tek okçu olduğunu gördü. Surda açılan gedik, civarında bulunan ölüler ve yerde kıvranan yaralılara rağmen, uğultu çıkararak ilerleyen düşman askerleriyle doluydu. Alevlerin ışığıyla aydınlanan ateş kırmızı geceye duman dolmuş, savaş çığlıklarıyla çınlıyordu. Hook, John Wilkinson’in ona kaçmasını söylediğini fark etmiş, ancak o anın heyecanı ile Hook bu uyarıyı anlamamıştı.</p>

  <ul class="calibre10">
    <li class="calibre11"><a class="calibre6" href="../Text/main-1.xhtml">Şimdi anlıyordu. Ok torbasını yakaladığı gibi koşm</a></li>

    <li class="calibre11"><a class="calibre6" href="../Text/main-2.xhtml">Bin beş yüz gemi, on iki bin asker ile en az iki m</a></li>

    <li class="calibre11"><a class="calibre6" href="../Text/main-3.xhtml">‘Çok fazla ölü var, Majesteleri,’ dedi Hook düşünm</a></li>

    <li class="calibre11"><a class="calibre6" href="../Text/main-4.xhtml">‘Ben de ondan endişeleniyorum,’ dedi Peder Christo</a></li>

    <li class="calibre11"><a class="calibre6" href="../Text/main-5.xhtml">‘Masumdu,’ dedi Hook inatçı bir tavırla, ‘hayatım</a></li>

    <li class="calibre11"><a class="calibre6" href="../Text/main-6.xhtml">‘Öleceksin,’ dedi Melisande. ‘Kan kaybederek ölece</a></li>
  </ul>
</body>
</html>
