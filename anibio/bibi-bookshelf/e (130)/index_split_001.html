<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-12-27T19:17:07+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre2">
  -O ceketini terziye tersyüz ettirmiştin ya, dedi, sol cep de tabi  sağa geçti... </p><p class="calibre2">
  Babam, düştüğü durumdan kurtulmak için, bişeyini olsun yerli yerinde bulmak istediğinden. </p><p class="calibre2">
  -Evet, dedi, küçük not defterim hep ceketimin mendil cebinde, yani burda bulunur. İşte!... </p><p class="calibre2">
  Tersyüz edilmiş ceketinin sağa geçmiş üst cebinden bir masura iplik çıkardı. </p><p class="calibre2">
  Alay etmesini çok seven büyükbabam, </p><p class="calibre2">
  -Söyleyin bakayım, dedi, babanızın not defteri nerde bulunurmuş? </p><p class="calibre2">
  Biz ağzımızı açmadan, annem, </p><p class="calibre2">
  -Geçen sabah, ceket astarının söküğünü dikmiştim ya, demek ipliği cebinde unutmuşum... dedi. </p><p class="calibre2">
  Çok bozulan babam, ne olursa olsun, cebinde bişey bulmak için, elini ceketinin iç cebine daldırdı, soktu, soktu, o kadar çok karıştırdı ki, büyükbabam, </p><p class="calibre2">
  -Ne o yoksa petrol mü arıyorsun? dedi. </p><p class="calibre2">
  Büyükbabam öyle güldü, öyle güldü ki, sonunda kahkahaları öksürük oldu. </p><p class="calibre2">
Öksürük arasında, </p><p class="calibre2">
  -Paltomun cebinden mendilimi getirin, sağ cebindedir, dedi. </p><p class="calibre2">
  Koşup elbise askısındaki paltosunun sağ cebine baktım, mendil yoktu. </p><p class="calibre2">
  -Büyükbaba, sağ cebinizde yok... </p><p class="calibre2">
  -Söylenileni bile anlamıyorsunuz, ben sağ demedim, sol cebime bak!.. </p><p class="calibre2">
  -Sol cebinizde de yok... </p><p class="calibre2">
</p><p class="calibre2">
  -Olmaz öyle şey... Getir bana paltomu!.. Kırk yıldır orda durur mendil. </p><p class="calibre2">
  Paltosunu getirdim, iki cebine de bakıp mendilini bulamayınca, </p><p class="calibre2">
  -Birisi cebimden mendilimi almış... dedi. </p><p class="calibre2">
  Bu sırada annem, içerden, koşup bir temiz mendil getirmiş, büyükbabamın paltosunun sağ cebine koymuştu. </p><p class="calibre2">
  Büyükbabam, </p><p class="calibre2">
  -Hah, işte burda, dedi, ben demedim mi size? </p><p class="calibre2">
  Öksürüğü dinmiş olan büyükbabam, üstünde bişeyler arandıktan sonra, </p><p class="calibre2">
  -Nerde benim cigara paketim? Kim kaldırdı paketimi? Çabuk, bulun! diye bağırdı. </p><p class="calibre2">
  Büyükbabamı daha çok kızdırmamak için hepimiz evin içine dağılıp onun cigara paketini aramaya başladık. Bu sırada kapı zili çalındı. Gelenler, babamın sınıf arkadaşı komşularımızdan bir karıkocaydı. Bizim büyük bir ciddilikle cigara paketini aradığımızı görünce, onlar da aramaya katıldılar. </p><p class="calibre2">
  Aradabir büyükbabam, yalnız ondan görülebilecek bir kızgınlıkla, </p><p class="calibre2">
  -Bulun çabuk cigaramı, yoksa karışmam ha! diyordu. </p><p class="calibre2">
  Babamın arkadaşı, kendi cigarasını uzatıp, </p><p class="calibre2">
  -Şimdilik bundan içer misiniz? dedi, ama dediğine pişman oldu. </p><p class="calibre2">
  Büyükbabam, hiçbirimizi ayırt etmeden, </p><p class="calibre2">
  -Bulun çabuk paketimi!.. diye bağırıyordu. </p><p class="calibre2">
  Metin, elinde bir çift kadın çorabıyla geldi. </p><p class="calibre2">
  -Kimin bunlar? dedi. </p><p class="calibre2">
  Annem, </p><p class="calibre2">
  -Ayol, ne zamandır arıyordum onu, nerden buldun? </p><p class="calibre2">
  Metin, </p><p class="calibre2">
  -Büyükbabamın cigara paketini ararken mutfakta, buzdolabının üstünde buldum, dedi. </p><p class="calibre2">
  Dışardan bir paket cigara satın almak kolay ama, büyükbabamın madenden bir tabakası var, cigaraları o tabaka içinde durur. Biz o tabakayı ararken, orda burda, çoktanberi kaybolmuş çok önemli şeyler bulundu. </p><p class="calibre2">
  Konuk hanım, koltuğun altından radyo makbuzunu bulup çıkardı. Babam, </p><p class="calibre2">
</p><p class="calibre2">
  -Bir aydır ben de o makbuzu arıyordum... dedi. </p><p class="calibre2">
  Babamın dolmakalemi, tabak rafında çıktı. Çöp kutusunda, yanlışlıkla atılmış bıçak bulundu. </p><p class="calibre2">
  Eline bişey geçiren, -Bu kimin? Bu kimin? diye soruyordu. </p><p class="calibre2">
  Bu arada büyükbabam, </p><p class="calibre2">
  -Yahu, bu tabakayı benim altıma kim koydu? Hangi densiz koydu tabakayı altıma? diye bağırmaya başladı. </p><p class="calibre2">
  Demindenberi aradığımız tabakanın üstünde oturup duruyormuş büyükbabam. </p><p class="calibre2">
  Bir zaman söylendi. Kimsede ses yok... </p><p class="calibre2">
  İşte o günkü sıkıntım içinde odamı baştan aşağıya düzenledim. Gerçekten de herşeyim karmakarışıkmış. Artık şu -pasaklı kız- diye suçlanmaktan kurtulmak istiyorum. </p><p class="calibre2">
  Bu arada, senin mektupların da, şurda burda dağınık duruyormuş; onları da toplayıp tarih sırasına göre bir dosyaya koydum. </p><p class="calibre2">
  Ordaki arkadaşlarımdan ençok senden mektup alıyorum. Demir'le Yaşar'da birer kart göndermişlerdi. Hepsine cevap yazdım. </p><p class="calibre2">
  Mektuplarını eksik etme, emi? </p><p class="calibre2">
  Başan dileklerimle. </p><p class="calibre2">
  Zeynep YALKIR</p><p class="calibre2">
  :::::::::::::</p><p class="calibre2">
  AYIP BİR LAF</p><p class="calibre2">
  İstanbul, 11 Ocak 1964</p><p class="calibre2">
  Sevgili arkadaşım Zeynep, </p><p class="calibre2">
  Biz seni, dört ders yılı arkadaşlığımız boyunca, sınıfımızın en düzenli öğrencilerinden biri olarak tanıyoruz. Böyleyken, sana neden pasaklı dediklerine şaştım. Bizim evde benim adım da beceriksize çıkmıştır. Ama benim beceriksizliğim doğru. Hala kahvaltı sofrasından, çay bardağını devirmeden kalktığım az olur; oysa öyle de dikkat ederim ki... </p><p class="calibre2">
  Annenin Metin'e sık sık -Ağzına biber doldururum- dediğini yazmıştın. </p><p class="calibre2">
Bütün annelerin sözü bu... Annem de kardeşim Fatoş'a ikidebir böyle söyler. </p><p class="calibre2">
Fatoş daha okula gitmiyor, iki yıl sonra gidecek. Ben küçükken annem bana da -Ağzına biber doldururum-, derdi, ama hiç de böyle bişey yapmadı. Geçenlerde annem çok kızmıştı Fatoş'a. -Şimdi ağzına biber doldururum- diye bağırdı. Gerçekten ağzına biber doldurmayı haketmişti Fatoş. Bu olayı sana baştan anlatayım. </p><p class="calibre2">
</p><p class="calibre2">
  Babam, ağzı alışmış, her sözün başında -Ulan, Ulan be..., -Vay anasını! </p><p class="calibre2">
diye konuşur. Yani dili biraz argoya kaçar. Fatoş da, kimden ne duyarsa papağan gibi tekrarlıyor, ne görürse öyle yapıyor, Fatoş'un babamı taklit ederek peltek peltek -Ulan be... -Vay anasını! gibi sözler söylemesine bizim evde herkes bayılıyor. Onu çok sevimli bulanlar, </p><p class="calibre2">
  -Sanki büyümüş de küçülmüşu diyorlar. </p><p class="calibre2">
  Geçenlerde bir gece bize bir komşu konuk gelmişti. Erkek, çok komik bir adam... Ne anlatsa kahkahalarla güldürüyor. En çok gülen de Fatoş. O, söylenilenlerden bişey anlamıyor ama, herkes gülüyor diye o hepimizden çok gülüyor. İşte o gözlüklü konuk başından geçen bir olayı anlattı. </p><p class="calibre2">
  Çalıştıkları yere bir Alman uzmanı gelmiş. Bigün uzman, Almanca, demiş ki:</p><p class="calibre2">
  -Burda herkes birbirine sık sık, -Ulan diyor. İnsanların birbirlerine -Ulan! </p><p class="calibre2">
diye seslenmeleri dikkatimi çekti. </p><p class="calibre2">
Dilinizde ençok kul anılan kelime -ulan- olacak. Ama anlamını kime sordumsa, bana anlatamadı. -Ulan ne demektir? </p><p class="calibre2">
  Gözlüklü komşumuz, Almanın sözlerinden çok utanmış. Doğrusunu söylese yabancıya karşı ayıp olacak. Onun için başka türlü söylemiş. </p><p class="calibre2">
  -Evet, demiş, bizde ulansız konuşulmaz: Köylüsü, işçisi, memuru, sıksık -Ulan der. Dilimizde -Ulan, Sayın demektir. Biz birbirimizi, yalnız adlarımızla çağırmayız, bir de adımızın önüne -Ulan- getirerek çağırırız. </p><p class="calibre2">
  Bikaç gün sonra, o işyerinde genel yönetim kurulu toplantısı varmış. Kenan adındaki genel müdür de toplantıya başkanlık ediyormuş. Alman uzman o toplantıda, yönetim kurulu üyelerine açıklamalarda bulunacakmış. </p><p class="calibre2">
  Alman, toplantıdaki Türklere sevimli görünsün diye, Almanca konuşurken, yeni öğrendiği bikaç Türkçe kelimeyi de araya karıştırıyormuş. Öğrendiği Türkçe kelimeler de «Merhaba, Bay, Çok güzel, bir de son öğrendiği Ulan... </p><p class="calibre2">
  Konuşmasının en ciddi yerinde Uzman birden, </p><p class="calibre2">
  -Ulan Kenan Bey... deyince, oradakiler şaşırmışlar. </p><p class="calibre2">
Alman sıksık -Ulan Kenan Bey diyormuş. Genel müdür kendisine ulan denilmesine kızıyormuş ama, bel i etmemeye çalışıyormuş. Alman'a yanlış bişey öğretildiğini sezmiş. Alman ikidebir</p><p class="calibre2">
  -Ulan Kenan Bey dedikçe, öbür üyeler de kıskıs gülüyorlarmış. O günden sonra Genel Müdürün adı -Ulan Kenan Bey kalmış. Gözlüklü konuğumuz bu olayı öyle de tatlı anlatıyordu ki, hepimiz kahkahadan kırılıyorduk. Ençok gülen de Fatoş'tu. Bişey anladığından değil, herkes gülüyor diye o herkesten çok gülüyordu. </p><p class="calibre2">
  Başka bir konuk da o gece, </p><p class="calibre2">
  -Biz böyle alışmışız, dedi, mesela ben -Ulansız, Be'siz konuşamam... </p><p class="calibre2">
  Babam, bu yargıyı pekiştirmek için başından geçen buna benzer başka bir olayı anlattı. Babamın çalıştığı fabrikaya yeni getirilen makineleri kurmak için bir Amerikalı mühendis çağırmışlar. Fabrikada herkes birbirine sıksık ayıp bir laf söylermiş. Babam o gece bu ayıp lafı da olduğu gibi söyledi. Pek öyle bilinmeyen bir laf değildi bu. Okulda da sıksık söylenir. Anlamışsındır. </p><p class="calibre2">
  Amerikalı, ustabaşı olan babama, heryerde, herkesten duyduğu bu lafın anlamını sormuş. Babam da doğrusunu söylemeye utanmış, hem de bu lafın İngilzcesini bilmiyormuş. Onun için, </p><p class="calibre2">
  -Bu söz teşekkür ederim, tenkyu demektir... diye atmış. </p><p class="calibre2">
  Amerikalı pek şaşmış, </p><p class="calibre2">
  -Yaa, demiş, siz ne kadar terbiyeli insanlarmışsınız. </p><p class="calibre2">
Biz, yeryüzünün en nazik insanları diye Çinlileri bilirdik. </p><p class="calibre2">
Avrupa'nın en nazik insanları diye de İngilizleri biliriz. Onlar da durmadan birbirlerine her şey için teşekkür ederler. </p><p class="calibre2">
  Ama siz, birbirinize daha çok teşekkür ediyorsunuz. Çok yer gezdim; ama hiçbiyerde sizin kadar teşekkür eden insanlar görmedim. Bundan sonra gideceğim yerlerde, sizin bu konuşma inceliğinizi anlatacağım. </p><p class="calibre2">
  Babam da, söylediği yalan olumlu bir işe yarayacak diye sevinmiş. </p><p class="calibre2">
  Bu konuşmanın ertesi günü Amerikalı mühendis fabrikaya gelmemiş. Yalnız ertesi gün değil, dört gün fabrikaya uğramamış. Oysa yapılacak çok da iş</p><p class="calibre2">
varmış, kurulacak makineler ortada dağınık duruyormuş. Fabrikadakiler telaşlanmışlar. Aramışlar, taramışlar, mühendisi ne kaldığı otelde, ne gittiği yerlerde bulabilmişler. Kaybolduğunun dördüncü günü mühendis çıkagelmiş. Gelmiş ama, eli yüzü sargılar içinde Amerikalı'yı büyük bir trafik kazası geçirdi sanmışlar. </p><p class="calibre2">
  Amerikalı mühendis fabrikadan çıkmış, kaldığı otele gidecekmiş. Bir arabaya binmiş. İnsanlarda yeni öğrendikleri kelimeleri kul anmak merakı vardır ya, Amerikalı da parayı şoföre verirken Türkçe teşekkür etmek istemiş. Teşekkür ediyorum diye babamdan öğrendiği o ayıp lafı söyleyince, şoför de ona, </p><p class="calibre2">
  -Sensin! diye bağırmış. </p><p class="calibre2">
  Amerikalı, şoförün sertleşmesini anlayamamış, bir daha o ayıp lafı söylemiş. Söyler söylemez de burnunun üstüne yumruğu yemiş. Neye uğradığını şaşıran Amerikalı, kendisini şoföre beğendirsin diye boyuna o lafı tekrarlar, şoför de boyuna yumruğu indirirmiş. Ne yapsın, Amerikalı da kendini yumruklarıyla savunmak zorunda kalmış. Orda toplananlardan bikaçı, Amerikalıyı şoförün elinden çekip kurtarmışlar. </p><p class="calibre2">
  Amerikalı da bu iyiliği yapanlara, öğrendiği o sözle teşekkür etmiş. Bu sefer, kavgacıları ayıranlar, şoförü haklı bulup, hep birden Amerikalı'ya çul anmışlar. Amerikalı yumruk, tekme yağmuru altında kalınca, dayaktan kurtulmak için, kendisini dövenlerin gönül erini almak istemiş, onlara Türkçe sözde teşekkür ediyormuş</p><p class="calibre2">
durmadan. Hala akıl anmadı diye, daha çok dövüyorlarmış. </p><p class="calibre2">
  Polis yetişip, Amerikalı'yı kurtarmış. Amerikalı da polise o ayıp lafı söyleyip teşekkür etmez mi! Herkesin içinde polise hakaret... </p><p class="calibre2">
  Polis, Amerikalı'yı yakalayıp karakola götürmüş. Komser, yabancı olduğunu öğrenince Amerikalı'yı salıverecekmiş, ama Amerikalı, anlayış gösterdiği için komsere de o lafı söyleyip teşekkür etmiş. Tabi  en sonunda kurtulmuş Amerikalı. Kurtulmuş ama, karakoldan çıkınca, doğru bir hastaneye gitmek</p><p class="calibre2">
zorunda kalmış. Dört gün hastanede yatmış. </p><p class="calibre2">
  Babamın anlattığı bu gülünçlü olaya hepimiz kahkahalarla güldük. </p><p class="calibre2">
  Bigün babam, anneme ertesi akşam evimize yemeğe konuk geleceğini söyledi. </p><p class="calibre2">
Gelecek olanlar, önemli kişilermiş. </p><p class="calibre2">
  Annem de çok güzel bir sofra hazırladı. Üç erkekle eşleri geldi. Sofraya oturuldu. Konuklar kardeşim Fatoş'u çok beğendiler. -Aman ne cici, ne uslu kız... diyorlardı. Fatoş'u bu kadar terbiyeli yetiştirdiği için annemi kutladılar. Babam, </p><p class="calibre2">
  -Efendim, dedi, anneleri çocuklarımızı hiç sokağa bırakmaz. Kendi başlarına dışarı çıkamazlar. O yüzden terbiyeleri bozulmuyor. </p><p class="calibre2">
  Annem, </p><p class="calibre2">
  -Ne de olsa, sokak çocuklarından terbiyesiz laflar öğrenebilirler. Onun için sokağa salıvermem. </p><p class="calibre2">
  Konuk kadınlardan biri, </p><p class="calibre2">
  -Çok doğru efendim, dedi, hatta okulda bile çocuklarımızın terbiyesi bozuluyor. Göz değmesin, maşal ah çok terbiyeli kızınız var. </p><p class="calibre2">
  Bu övgülerden pek şişinen Fatoş şımarmıştı. Konuklara kendini daha çok beğendirmek için bütün marifetlerini göstermeye kalktı. </p><p class="calibre2">
Birdenbire babama, </p><p class="calibre2">
  -Ulan baba be!.. dedi. </p><p class="calibre2">
  Fatoş, bu sözlerine, her zamanki gibi, gülüneceğini sanıyordu. Gülündü gülünmesine ama, çok soğuk ve çok kısa bir sırıtış... Soğuk bir sessizlik oldu. Babam ne diyeceğini bilemedi. Fatoş, neden gülünmediğini anlayamadığı için gösterisini bir daha tekrarladı. </p><p class="calibre2">
  Sonra da gülümseyerek, bakın ben neler söylüyorum gibilerden, oradakilerin teker teker yüzlerine baktı. Babam, durumu kurtarmak için, sesini zorla yumuşatarak, </p><p class="calibre2">
  -Efendim kızım!... dedi. </p><p class="calibre2">
  -Ulan baba be!... </p><p class="calibre2">
  Kaşları çatılan babam, </p><p class="calibre2">
  -Söyle canım, ne var? diye bağırdı. </p><p class="calibre2">
  Ama niçin gülmüyordu bu insanlar her zamanki gibi? </p><p class="calibre2">
</p><p class="calibre2">
  -Baba be yahu... Ulan baba be!.. </p><p class="calibre2">
  Annem, soğuk soğuk gülümsemeye çalışıyordu. Fatoş, konukları il e de güldürmek istiyordu. Hani, babamın Amerikalı mühendise öğretiği o ayıp laf var ya, işte o lafı söyleyiverdi... </p><p class="calibre2">
  En sonunda başarmıştı. Konuklar, kendilerini tutamayıp kahkahayı bastılar. Ama babamın suratı iyice asılmıştı. Gülüşmeler karşısında çok beğenildiğini sanan Fatoş, o ayıp lafı bikaç kere tekrarladı. Annem baktı ki, sonu gelmeyecek, kaşlarını çatıp, </p><p class="calibre2">
  -Sus bakayım, şimdi ağzına biber doldururum!... dedi. </p><p class="calibre2">
  Fatoş, beğenileceği yerde, bir de üstelik herkesin içinde azarlanınca, ağlamaya başladı. Ağlama değil, zırlama... Fatoş'u bitürlü susturamıyorlardı. Annem, elinden tutup çıkardı ordan, yatağına yatırdı. Ama içerden ağlaması duyuluyordu. </p><p class="calibre2">
  Konuk kadınlardan biri annemi avutmak için, </p><p class="calibre2">
  -Üzülmeyin efendim, dedi, bizimkiler daha neler söylüyorlar. Sizinki yine iyi maşal ah... Daha küçük, aklı ermez... </p><p class="calibre2">
  Babam, Fatoş'un söylediklerine pek şaşırmış görünerek, </p><p class="calibre2">
  -Kimden öğreniyor bu lafları bilmem ki!.. dedi. </p><p class="calibre2">
  Annem, </p><p class="calibre2">
  -Hiç de sokağa bırakmayız. Nerden duyar da öğrenir bu lafları! .. dedi. </p><p class="calibre2">
  Ben, onların bu soruşlarını gerçek sanıp, </p><p class="calibre2">
  -Evde konuşulurken duyup öğreniyor... dedim. </p><p class="calibre2">
  Babam birden patlar gibi, </p><p class="calibre2">
  -Ulan, bizim evde öyle laflar konuşulur mu be! diye bağırınca, konuklar gerçekten kendilerini tutamayıp güldüler. </p><p class="calibre2">
  Babam da gülmek zorunda kaldı. </p><p class="calibre2">
  Konuklar gidince, babam beni iyice haşladı. Ben de, </p><p class="calibre2">
  -Ne bileyim, ben gerçekten soruyorsunuz sandım... dedim. </p><p class="calibre2">
  Zeynep, sözde mektubumu kısa kesmek istiyordum, bak, yine uzadı. </p><p class="calibre2">
Yaz tatilinde İstanbul'a gelecek misiniz? Gelirsen görüşürüz. Sen hiç olmazsa Ankara'yı gördün. Ben İstanbul'dan başka yer bilmiyorum. </p><p class="calibre2">
  Esen kalman dileğiyle mektubuma son veriyorum. </p><p class="calibre2">
  Ahmet TARBAY</p><p class="calibre2">
  :::::::::::::</p><p class="calibre2">
</p><p class="calibre2">
  YURTSEVER OLUNUZ! </p><p class="calibre2">
  Ankara, 14 Ocak 1964</p><p class="calibre2">
  Kardeşim Ahmet, </p><p class="calibre2">
  Tatilde İstanbul'a gelip gelmeyeceğimizi soruyorsun. Babam, yıl ık izin alamayacak. Çünkü, burdaki yeni işine başlayalı daha bir yıl olmadı. Annemle bizi, yazın bir ay için İstanbul'a göndermek istiyor. Ama kesin değil. Çünkü annem, babam olmadan İstanbul'a gitmek istemiyor... Babamın bir başına burda kalması zor. Gelirsek, halamların evinde kalacağız. Seni görmeye gelirim elbet. </p><p class="calibre2">
  Ben geçenlerde çok kötü bişey yaptım. Sana anlatamadan duramayacağım. Bu anlatacağım olayı yalnız Metin biliyor, çünkü o benim suçortağımdı, bir de şimdi sen öğreneceksin. </p><p class="calibre2">
  Geçen pazar büyükbabamlara gitmiştik. Bize epiy uzak biyerde oturuyorlar. Büyükbabam yaşlı olduğundan yüksek merdiven çıkamıyor. Onun için apartımanın ikinci katında oturuyorlar. Aramışlar ama, kendilerine uygun birinci katta kiralık yer bulamamışlar. Onların dairesine onsekiz basamaklı merdivenle çıkılıyor. Basamakları saymadım. Ama büyükbabam, -Onsekiz basamağı dinlene dinlene çıktım yine- der ikidebir... Niçin basamakları anlattığımı, sonra öğreneceksin. </p><p class="calibre2">
  İyi ki büyükbabam, daha üst katta oturmuyor. Yoksa gazeteler belki o pazar büyükbabamların apartımanında büyük bir kaza olduğunu yazacaklardı. </p><p class="calibre2">
  Ablam, arkadaşları geleceği için bizimle gelmemişti. Annem, babam, Metin, dördümüz otobüsle büyükbabama gittik. Anneannem bizim için çok güzel yemekler hazırlamış. Yemekten sonra büyükbabamla babam, her zaman yaptıkları gibi, karşılıklı koltuklara oturmuşlar, kahvelerini içiyorlardı. </p><p class="calibre2">
  Öğle yemaklerinden sonra ikisinin karşılıklı konuşmaları çok hoşuma gittiği için yanlarındaydım. Salonda üçümüzden başkası yoktu. Ben sanki gazete okur gibi yaparak onları dinliyor, yangözle de seyrediyordum. </p><p class="calibre2">
  Büyükbabam politikaya pek meraklıdır. Ne zaman babamla yalnız kalsa, hep politikadan konuşur, hele öğle yemeklerinden sonra... Büyükbabam, öğle yemeklerinden sonra kahvesini içince, daha fincan elindeyken uyuklamaya başlar. </p><p class="calibre2">
  Ama uyuklamadan önce, babama bişey sormuştur politika konusunda. Babamın cevabının daha ilk cümlesinde de uyuklar. Büyükbabamın uyukladığını görünce babam susar. Ama kalkıp gitmez. Çünkü, başı, göğsüne düşen, yana kaykılan yada arkaya kayan büyükbabam ya bir ya iki dakika sonra, kendi horultusundan uyanır... Uyanır uyanmaz, </p><p class="calibre2">
  -Eeee, sonra? diye sorar. </p><p class="calibre2">
  Babam orda değilse, bunu, saygısızlık sayıp çok kızar. </p><p class="calibre2">
Onun için büyükbabam uyuklarken babam ordan ayrılmaz. </p><p class="calibre2">
Kendisi bişey anlatırken uyuklamışsa, uyanınca, </p><p class="calibre2">
</p><p class="calibre2">
  -Nerde kalmıştık? diye babama sorar. </p><p class="calibre2">
  Babam, sözün neresinde kalındığını bilmek zorundadır. </p><p class="calibre2">
Bazı şaşırırsa, büyükbabam, </p><p class="calibre2">
  -Hayır, orda kalmamıştık... Ne demiştim, nerde kalmıştık? diye yine sorar. </p><p class="calibre2">
  Bu yüzden tartıştıkları bile olur. Onların bu öğle yemeği sonrası konuşmaları bana pek eğlenceli gelir. Babam hoşlanmaz bu konuşmadan ama, ne yapsın, katlanır. </p><p class="calibre2">
  -Eee, sonra? </p><p class="calibre2">
  Babam kaldığı yerden anlatırken, daha ikinci cümlesinde büyükbabam yine uyuklar. Bu böyle bir saate yakın sürer. </p><p class="calibre2">
Sonra büyükbabam şekerleme dediği uykusunu almış olur, yada başını koltuğa güzelce, dayar, bir uzun uykuya dalar. </p><p class="calibre2">
Aradabir uyanırsa, sanki dinliyormuş gibi, ama gözlerini bile açmadan, </p><p class="calibre2">
  -Sen anlat, anlat... kulağım sende, dinliyorum... der. </p><p class="calibre2">
  Çekilir gibi değil, babamın büyükbabama çok büyük saygısı vardır. Yedek subaylığını büyükbabamın birliğinde yapmış. Şasılası bişey ama, büyükbabam eski bir emekli olduğu halde ona başkaları da sanki hala albaymış gibi davranırlar. </p><p class="calibre2">
  O pazar günü de, öğle yemeğinden sonra salonda karşılıklı kahvelerini içiyorlardı. Büyükbabam, </p><p class="calibre2">
  -Ne var, ne yok? Memleketin durumunu nasıl görüyorsun? dedi. </p><p class="calibre2">
  Babam bişeyler söylerken büyükbabam her zamanki gibi, uyuklamaya, horlamaya başladı. Sonra, başı göğsüne çarpınca sıçrayıp birden uyandı. Sanki uyukladığını bel i etmemek ister gibi, </p><p class="calibre2">
  -Peki, bu durumda sence Almanlar ne yapacak? diye sordu. </p><p class="calibre2">
  Oysa daha önce konuşmalarında Almanların sözü bile geçmiş değildi. Babam, sanki Almanlarla ilgili bir konu konuşuyorlarmış gibi söze girişti: </p><p class="calibre2">
  -Almanlar çok kalkındı efendim. Çünkü Almanlar... </p><p class="calibre2">
  Büyükbabam dalmıştı yine. Babam sustu. Gazetesini, kaldığı yerden okuyordu ki, büyükbabam kendi horultusundan sıçrayıp. </p><p class="calibre2">
  -Amerikalılar ne yapacaklar buna karşı dersin? </p><p class="calibre2">
  Ben, gazetenin arkasına siper olmuş, gülmemek için kendimi zor tutuyordum. </p><p class="calibre2">
Babam, çok ciddi, anlatıyor:</p><p class="calibre2">
  -Amerikalılar dünyaya hakim. Amerikan ordusu... </p><p class="calibre2">
  Bu böyle sürüp gidiyor. Bazı da uyanıp, hiç akla gelmeyecek bir devlet adı söyleyince babam da şaşırıyor. </p><p class="calibre2">
</p><p class="calibre2">
  -Papa ne diyor bu işe? Sen Papa'ya bak, Papa ne diyor? </p><p class="calibre2">
  -Efendim, Papa... Bilindiği gibi Papalık, çok eski... Sonra da... </p><p class="calibre2">
  Herhalde uykusu açılmış olacak ki, konuyu değiştirip, kendisi Türkiye'nin nasıl kalkınacağını anlatmaya başladı. </p><p class="calibre2">
Türkiye'nin tarımsal ürün ihracıyla kalkınacağını söylüyordu. </p><p class="calibre2">
Epiy uzun anlattı. Biyerde kızıp, </p><p class="calibre2">
  -Salyangoz ihracıyla kalkınılmaz, salyangoz... dedi. </p><p class="calibre2">
  Biriki kez -Salyangoz diye tekrarladı, sonra sesi yavaşlayıp uyudu yine. </p><p class="calibre2">
Babam eline gazetesini alınca uyandı. </p><p class="calibre2">
  -Nerde kalmıştık? diye sordu. </p><p class="calibre2">
  -Salyangozda kalmıştık efendim. </p><p class="calibre2">
  -Ne salyangozu? </p><p class="calibre2">
  -Bizim salyangozlar... dışarı satmak için... </p><p class="calibre2">
  -Haa, evet... Salyangoz... Salyangozculukla kalkınılmaz... </p><p class="calibre2">
  Biz asıl tütün, pamuk, fındık gibi şeyleri... ve tahıl... çünkü tahılcıyız, tütünçüyüz, fındıkçıyız... Fındıkçılık... </p><p class="calibre2">
  Yine başı düştü. Uyanır uyanmaz da, </p><p class="calibre2">
  -Nerde kalmıştık? diye sordu... </p><p class="calibre2">
  -Fındıkçılık üzerine konuşuyorduk... </p><p class="calibre2">
  O sırada sokak kapısının zili çaldı. Koşup kapıyı açtım. </p><p class="calibre2">
Gelen iyi giyimli, yaşlıca bir beydi. Büyükbabamı sordu. Evde olduğunu söyledim. Büyükbabama haber verdim. Kapıya gelen büyükbabam, </p><p class="calibre2">
  -Buyrun efendim, buyrun... Hangi rüzgar sizi buralara attı böyle!.. </p><p class="calibre2">
diyerek konuğunu karşıladı. </p><p class="calibre2">
  Konuk, elindeki kordelalı büyük bir kutuyu bana verdi. </p><p class="calibre2">
Onlar salona geçti. Ben de süslü kutuyu anneanneme verdim. O zamana kadar görünmeyen Metin, binden ortaya çıkıverdi. Kutuyu açtık. Kestane şekerlemesi... </p><p class="calibre2">
Bayılırım. </p><p class="calibre2">
  Gelen adamı daha kapıda görünce tanır gibi oldum ama, kim olduğunu kesin bilemedim. Salona girip, biyanda oturdum, onları dinledim. Bu adamı nerde gördüm diye düşünüp dururken, sesinden tanıdım. </p><p class="calibre2">
Şimdi söyleyince, sen de tanıyacaksın. Kim biliyor musun? Hani geçen yıl, Cumhuriyet Bayramı'ndan önce bir gazeteci gelmişti de, okulda bizlere cumhuriyeti anlatmıştı. Hatırladın mı? Bizim okulun ikinci sınıfında torunu var, onun için gelmişti okula... </p><p class="calibre2">
  Çok ünlü bir gazeteciymiş. Bizim Müdür Bey, onun yanında çok saygılı duruyordu. O gün söylediği sözler bile aklımda. </p><p class="calibre2">
</p><p class="calibre2">
  -Yavrularım, yurtsever olunuz. Yurdunuzu çok, çok seviniz. </p><p class="calibre2">
Yurdunuzu yakından tanıyınız. Büyüyünce Anadolu'yu köy köy dolaşınız. Yoksul yerlerde görev alınız. Bu cumhuriyet size emanettir, demişti. Sözleri hala kulaklarımda çınlıyor. </p><p class="calibre2">
-Yoksul Anadolu'ya medeniyet ışığını sizler götüreceksiniz. </p><p class="calibre2">
demişti. O konuşurken öyle heyecanlanmıştım ki... </p><p class="calibre2">
  Birara kendimi tutamadım, </p><p class="calibre2">
  -Ben sizi tanıyorum efendim, geçen yıl siz bizim İstanbul'da okulumuza gelmiştiniz... dedim. </p><p class="calibre2">
  -Eveeet... Torunumun okuduğu okul. </p><p class="calibre2">
  Ağzından bal akarak konuşan adamı dinlemek için bir yana çekildim. Sonra ne oldu, biliyor musun Ahmet?.. Benim için korkunç bir hayal kırıklığı... Bu adamın bir oğlu varmış, yedeksubay öğretmen olmuş. </p><p class="calibre2">
Şehir çocuğu olduğu için, alışamadığı taşra hayatına dayanamazmış. Üstelik, evliymiş de... Karısı da Amerikalıymış. Genç karısını alıp Anadolu köylerine götürmesi doğru olmazmış. Önemli yerlerde bulunan tanıdıklarının yardımıyla, oğlunun İstanbul'da bir okula atanmasını sağlamış. Arabayla bir saat sürüyormuş. </p><p class="calibre2">
  Her gün evden okula gidip gelmek oğlu için çok zor olacakmış. Oysa evlerine yakın bikaç okul varmış. Bu yakın okul ardan birine atanması için oğlunun, Ankara'ya gelmiş de, gelmişken büyükbabama da uğramış. Ankara'da bu işi yapabilecek birinin büyükbabamın yakın arkadaşı olduğunu öğrenmiş. </p><p class="calibre2">
Büyükbabam o arkadaşına bir söyleseymiş, bu iş olurmuş. </p><p class="calibre2">
  Adam bunları anlatırken sanki kanım kurudu. Terbiyesizlik olsun, ne olursa olsun, dayanamadım. </p><p class="calibre2">
  -Ama efendim, bakımsız, yoksul Anadolu'ya medeniyet nurunu kim götürecek? </p><p class="calibre2">
dedim. </p><p class="calibre2">
  Ya anlamadı, ya anlamazdan gelip, </p><p class="calibre2">
  -Efendim yavrum? dedi. </p><p class="calibre2">
  Babam, sesini kalınlaştırıp, </p><p class="calibre2">
  -Hadi kahveleri getir! diye beni başlarından savdı. </p><p class="calibre2">
  Kahvelerini götürüp verdim, yanlarından çıktım. </p><p class="calibre2">
Baktım, banyoda çamaşır yıkanıyor. Kimse görmeden iki kalıp sabunu, içinde sıcak su olan badyeye attım. Sabunlar sıcak suda eriyince, koyu bir eriyik oldu. Yine kimseye görünmeden badyeyi kapı dışına çıkardım. Merdiven basamaklarına bu yoğun sıvıyı güzelce sıvadım. Kendim kayıp düşmeyeyim diye, aşağıdan yukarıya doğru çıkarak basamakları sabun eriyiğine buladım. Bir de baktım, Metin yukarıda durmuş, beni seyrediyor. </p><p class="calibre2">
  -Merdiveni sen mi siliyorsun? dedi. </p><p class="calibre2">
  -Az sonra görürsün ne olacağını, ama sakın kimseye bişey söyleme! </p><p class="calibre2">
</p><p class="calibre2">
  Başka birisi gelirse, tehlikeyi haber vermek için açık kapı önünde bekliyorduk. </p><p class="calibre2">
  Konuk gidiyordu. Biz içeri girdik. Büyükbabamla babam, onu geçirmek için kapıya geldiler. El sıkıştılar. </p><p class="calibre2">
  -Al ahaısmarladık efendim... </p><p class="calibre2">
  -Gülegüle beyefendi... </p><p class="calibre2">
  -Bir emirleriniz olursa beklerim efendim... </p><p class="calibre2">
  Efendimi tam söyleyemedi. Söz, ağzında yarım kaldı. </p><p class="calibre2">
Ayrılış için bir elini havaya kaldırmıştı, tam o sırada kaydı. </p><p class="calibre2">
Dans eder gibi, düşmemek için sıçraya sıçraya hızla kaydı. </p><p class="calibre2">
Büyükbabamla babam, onun düştüğünü görmediler, içeri girdiler. Büyükbabam, babama:</p><p class="calibre2">
  -Kuzum, merdivenden inerken, neydi adamın hali, dans eder gibi? </p><p class="calibre2">
  Ben hemen, </p><p class="calibre2">
  -İşini yapacaksınız, diye keyfinden oynuyordu herhalde, dedim. </p><p class="calibre2">
  Adamın son durumunu görmek için, Metin'le balkona çıkıp baktık. Apartımanın sokak kapısından dışarıya iki bacak uzanmış. Özel arabası da kapıda bekliyormuş. Şoförü, arabadan fırladı. Büyük yazarı, uzandığı yerden kaldırıp koluna girerak arabaya bindirdi. Metin, kahkahadan yerlere yatıyordu. Metin'e güvenim var, kimseye söylemez. Ama iş</p><p class="calibre2">
işten geçtikten sonra beni bir korku aldı; ya adamın kafası yarıldıysa diye... Neyse galiba ucuz atlattık. </p><p class="calibre2">
  Neden sonra salona girdim. Büyükbabam yine uyukluyor. Babam da karşısındaki koltukta gazete akuyor. Büyükbabam uyandı. </p><p class="calibre2">
  -Nerde kalmıştık? diye sordu. </p><p class="calibre2">
  Babam, </p><p class="calibre2">
  -Hiçbiyerde kalmamıştık, dedi, bişey anlatmıyordunuz ki... </p><p class="calibre2">
  -Öyle ya, anlatmıyordum. Peki bu atom savaşı olacak mı dersin, ha? </p><p class="calibre2">
  Babam bişeyler söyledikten sonra, deminki adamın kim olduğunu sordu. </p><p class="calibre2">
  Büyükbabam, </p><p class="calibre2">
  -Bırak canım, dedi, her devirde dört ayağının üstüne düşenlerden... </p><p class="calibre2">
  Ben de söze karıştım:</p><p class="calibre2">
  -Büyükbaba, oğlu için, arkadaşınıza söyleyecek misiniz? </p><p class="calibre2">
  -İnsanın yüzü tutmuyor kızım, dedi, sözverdim, söyleyeceğim ya... </p><p class="calibre2">
</p><p class="calibre2">
  Başını koltuğun arkalığına rahatça, bir güzel dayadı, bu sefer derin uykuya daldı. Babam da salondan çıktı, ayaklarının ucuna basarak... </p><p class="calibre2">
  Geçen mektubunda, çok uzun yazdığını söylüyordun. </p><p class="calibre2">
Bak, ben seninkinden de uzun yazdım. </p><p class="calibre2">
  Sana ve bütün arkadaşlarıma selamlar eder, hepinize başarılar dilerim. </p><p class="calibre2">
  Zeynep YALKIR</p><p class="calibre2">
  Not:</p><p class="calibre2">
  Anlattığım ünlü gazeteci, geçen yıl</p><p class="calibre2">
okulumuzda konuşurken öyle heyecanlanmıştım ki, kendimi tutamayıp ağlamıştım. Ama bundan sonra, bu türlü nutukları kim söylerse söylesin, bir daha ağlamam. </p><p class="calibre2">
  Z.Y. </p><p class="calibre2">
  :::::::::::::</p><p class="calibre2">
  ŞİİR NASIL OKUNMALI</p><p class="calibre2">
  İstanbul, 20 Ocak 1964</p><p class="calibre2">
  Sevgili arkadaşım Zeynep, </p><p class="calibre2">
  Mektubunda anlattığın o ünlü adamı tanımaz olur muyum hiç? Okulda bize verdiği yurtseverlik öğretlerini ben de hatırlıyorum. </p><p class="calibre2">
  Mektubunun sonunda bir not eklemişsin. -Bu türlü nutukları kim söylerse söylesin, bundan sonra ağlamam- diyorsun. Yine ağlarsın Zeynep. Elde değil ağlamamak. Bir kadın, soğan doğrarken, ne kadar ağlamamak istese, yine de ağlar. Tabi  üzüntüsünden ağlamıyor, soğanın acı, göz yakan kokusundan gözlerinden yaş geliyor. Böyle adamların sesleri, bibakıma soğanın gözyaşartıcı etkisini taşıyor. Ben bunu kendimden biliyorum. </p><p class="calibre2">
Radyoda bir konuşmacı var, o adam ne zaman konuşsa, ben kendimi tutamam, hemen ağlarım. Bigün yine radyo başında kendimden geçmiş ağlıyormuşum. </p><p class="calibre2">
Babam gözlerimden akan yaşı görmüş. </p><p class="calibre2">
  -Ne söylüyor adam da ağlıyorsun Ahmet? dedi. </p><p class="calibre2">
  İşte bu soru üzerine anladım ki, ben adamın radyoda neler söylediğinin farkında bile değilim. Tek cümlesini bile anlamamışım da yine de ağlıyorum. Saçma geliyor insana, değil mi? Ama gerçek bu. Neden böyle oluyor, neden ağlıyorum, diye sonra çok düşündüm. Ben adamın sözlerine, </p><p class="calibre2">
sözlerinin anlamına değil, sesine ağlıyordum. Sesinin etkisi beni ağlatıyordu. Daha doğrusu, sesinin titreşimleri, tıpkı soğanın acı, yakıcı buğusu gibi, gözyaşartıcıydı. </p><p class="calibre2">
  Soğan doğrarken gözleri yaşlı bir kadına, -Ne anladınız soğandan da ağladınız? diye sormak neyse, sesleri dalgalanan bu adamların sözlerini dinlerken de -Ne anladın da ağlıyorsun, demek aynı şey. </p><p class="calibre2">
</p><p class="calibre2">
  Dedem beni eskiden bir camiye götürmüştü. Namazdan sonra imam, Arapça dualar okudu. İmam okurken dedem, öyle ağladı, öyle ağladı ki... Dedem ağlayınca, ben de kendimi tutamayıp ağlamıştım. Camiden çıkıp eve giderken, </p><p class="calibre2">
  -Arapça biliyor musun da, imamın dediklerine ağladın, dede? diye sormuştum. </p><p class="calibre2">
  -Ne imam Arapça biliyor, ne de ben... demişti. </p><p class="calibre2">
  -Öyleyse neye ağladın? </p><p class="calibre2">
  -Hiç ağlanmaz olur mu? İmam nasıl okuyordu, duymadın mı? Kimbilir, ne acıklı, ne güzel şeyler söylüyordur! </p><p class="calibre2">
  Dedem, imamın sesini hatırlayıp yeniden ağlamaya başlamıştı. Benim de gözlerim sulanmıştı. Oysa imam, belki de sevindirici bir dua okumuştu. </p><p class="calibre2">
Ben bu olayı hiç unutamıyorum. </p><p class="calibre2">
  Bir gezgin sokak satıcısı var, akşam üzeri bizim sokaktan geçer. Mevsimine göre, bağıra bağıra zerzevat satar. Ben ne zaman o satıcının sesini duysam, hemen gözlerim dolar, yaşarır. Oysa adam, ya -lahana vaaar, prasa vaaar! </p><p class="calibre2">
diye, ya da -salata, soğaaan diye bağırıyordur. Hiç insan bu bağırmalara ağlar mı? Demek, ben adamın sesinin etkisinde kalıyorum. </p><p class="calibre2">
  Öğretmenimiz de bize okuma kitabımızdaki şiirleri, işte böyle bir sesle okutur. Hani -Yaslı gittim, şen geldim diye bir şarkı var ya, onun nasıl söyleneceğini öğretti bize. </p><p class="calibre2">
  -Gittim kelimesiyle, geldim kelimelerinin son heceleri ses titretilerek uzatılacak: -Yaslı gittim, şen geldi i m... </p><p class="calibre2">
Sanki -şen geldim demiyor da, kapıya, eli tutmaz, güzü görmez bir dilenci gelimiş, -Ben geldi i i m... diye dileniyor. </p><p class="calibre2">
  Sınıfta bu şarkı söylenirken ben hep ağlamaklı oluyorum. Düşünsene, birisi bana -Şen geldim diyor, senin gözlerin sulanıyor. </p><p class="calibre2">
  Dersanede bu şiirin nasıl okunacağını öğretiyordu öğretmenimiz. </p><p class="calibre2">
  -Yaslı gitti i m, şem geldi i m... deyince, arka sıralardan bir ses duyuldu:</p><p class="calibre2">
  -Hoş geldi i n... Aşağı kapıya, Al ah versiin... </p><p class="calibre2">
  Öğretmenimiz, </p><p class="calibre2">
  -Kim o? Çabuk kalksın ayağa! dedi. </p><p class="calibre2">
  Arka sıradan Yaşar kalktı, </p><p class="calibre2">
  -Affedersiniz öğretmenim, dedi, kendimi tutamadım da birden... </p><p class="calibre2">
  Öğretmenimiz affetti. Sonra şiirin arkasını öğrendik:</p><p class="calibre2">
  -Bana bir yudum su ver, </p><p class="calibre2">
</p><p class="calibre2">
  Çok uzak yoldan geldim... </p><p class="calibre2">
  -Bir yudum su ver derken ses birden kalınlaşıp toklaşacak. Sanki su istemiyor da, eşkiya basmış canını istiyor. </p><p class="calibre2">
  İşte öyle söylenecek... </p><p class="calibre2">
  İnsanın sesini iyi kul anmasının gerekli olduğuna inanıyoruz. Babamın anlattığına göre, çalıştığı fabrikanın sahibi de, sesini çok etkili kul anıyormuş. Babam, evimize gelen konuklara bunu sıksık anlatır. </p><p class="calibre2">
Gündeliklerini arttırması için işçiler, ya da işçi mümessil eri, ustabaşıları, fabrika sahibine -Geçim sıkıntısı çekiyoruz, gündeliklerimizi arttırın, diye rica ederlermiş. Patron, onlara sesini titreterek, öyle yumuşacık, tatlı bir sesle bişeyler söylermiş ki, kenli sesinin etkisinden önce kendi gözleri dolarmış. Ondan sonra artık işçiler gözyaşlarını tutamazlarmış. Patnon ağlar, onlar ağlarmış. Bir zaman karşılıklı ağlaştıktan sonra, ne diyeceklerini de unutan işçiler dışarı çıkarlarmış. </p><p class="calibre2">
Neden sonra kendilerine gelir gibi olunca, -Yahu, patron bize ne söyledi de biz öyle ağladık? diye birbirlerine sorarlarmış. Ama patronun ne dediğini hiçbiri hatırlayamazmış. </p><p class="calibre2">
  Bir seferinde babam, arkadaşlarına, </p><p class="calibre2">
  -Sıkı duracağım, ne söylerse söylesin ağlamayacağım... Hem de gündeliğimi arttırmadan yanından çıkmayacağım, ya da işten ayrılırım... demiş. </p><p class="calibre2">
  Daha içeri girip de, </p><p class="calibre2">
  -Beyefendi... der demez, patronu, </p><p class="calibre2">
  -Zor, zor kardeşim... Biliyorum, bu zamanda geçim zor. Hiç bilmez olur muyım!.. diye başlamış. </p><p class="calibre2">
  Bu sözlerde ağlayacak bişey yok ama, kağıt üstünde yazılı olunca öyle, bir de bu sözleri sesini yerli yerinde titretmesini bilen birisi söylesin, karşısında taş olsa dayanamaz, ağlar. Ama babam, ne olursa olsun, ağlamamak için kendin tutuyormuş. Başlamışlar konuşmaya... </p><p class="calibre2">
  -Kaç kişiye bakıyorsun?.. </p><p class="calibre2">
  -Beş kişi... </p><p class="calibre2">
  -Vah vah vah!.. </p><p class="calibre2">
  O kadar çok ve o kadar acıklı vah vah demiş ki, babam nerdeyse kendini tutamayıp boşanacakmış. Ama dişlerini dudağına geçirip dayanmış. </p><p class="calibre2">
  -Çocukların okula gidiyor mu? </p><p class="calibre2">
  -Biri gidiyor, biri gitmiyor... </p><p class="calibre2">
  -Çok yazık!.. Demek birini gönderemiyorsun... </p><p class="calibre2">
  -Ufak da ondan, büyüyünce göndereceğim. </p><p class="calibre2">
</p><p class="calibre2">
  -Karına üç yılda bir manto da yaptıramazsın... </p><p class="calibre2">
  Babam, </p><p class="calibre2">
  -Yaptırıyorum... demiş. </p><p class="calibre2">
  -Karın hasta da üstelik; değil mi? </p><p class="calibre2">
  -Yoo, hasta değil!. </p><p class="calibre2">
  -Değil ama kardeşim, olabilir. O zaman ne olacak? </p><p class="calibre2">
Vah vah vah... Kim bakacak zaval ıya? Doktor ister, ilaç ister... </p><p class="calibre2">
Bunların hepsi para... Nasıl ameliyat ettireceksin? </p><p class="calibre2">
  -Kimi? </p><p class="calibre2">
  -Çocuğunu... </p><p class="calibre2">
  -Ne ameliyatı beyefendi? Öyle bişey yok... </p><p class="calibre2">
  -Yok ama, mesela... Gerekse... </p><p class="calibre2">
  Babam yine de dayanacakmış ama, patron ağlamaya başlayınca babam da gevşemiş, </p><p class="calibre2">
  -Aman beyefendi, ağlamayın, ne olur... Biz nasıl olsa oluruz, bir kolayına bakarız... Al ahaşkına ağlamayın!.. demiş ki ona bakıp kendisi de ağlamasın... </p><p class="calibre2">
  Babam bu olayı anlatırken hep şöyle der:</p><p class="calibre2">
  -O zamana kadar patronla neler konuştuklarımızın farkındayım. Ama ondan sonra sözün gidişini kaybettim. </p><p class="calibre2">
Patron acıklı sesle bişeyler anlatıyor, ikimiz karşılıklı ağlaşıyorduk. </p><p class="calibre2">
Derken nasıl olduysa, kendikendime, -Toparlanayım da, bakalım şu adam neler anlatıyor, bir dinleyeyim, dedim. Bir de dikkat ettim, ne anlatsa iyi? </p><p class="calibre2">
Hazret-i Hasan ile Hazret-i Hüseyin'in Kerbela'da nasıl şehit edildiklerini, anlatmıyor mu? Nasıl edip lafı Hasan-Hüseyin'e getirdi, hiç anlayamadım. </p><p class="calibre2">
  Babam, ağlaya ağlaya patronun yanından çıkmış. </p><p class="calibre2">
Onun için Zeynep, o türlü sesleri duyunca ağlamamak elde değil. O ünlü gazeteci yine gelse okula da, yine öyle konuşsa, biz yine ağlarız. </p><p class="calibre2">
  İyilik, esenlik diler, mektuplarını beklerim. </p><p class="calibre2">
  Ahmet TARBAY</p><p class="calibre2">
  :::::::::::::</p><p class="calibre2">
  OKUL AİLE BİRLİĞİ</p><p class="calibre2">
  Ankara, 24 Ocak 1964</p><p class="calibre2">
</p><p class="calibre2">
  Kardeşim Ahmet, </p><p class="calibre2">
  20 Ocak tarihli mektubunu azönce aldım. Dün aşı olduğumuz için bugün okul yok. Mektubunu odamda okurken, farkında olmadan, sesli sesli gülmüşüm. </p><p class="calibre2">
Annem, dışardan duymuş. </p><p class="calibre2">
  -Kendikendine ne gülüp duruyorsun? diye seslendi. </p><p class="calibre2">
  Ben de senin mektubuna güldüğümü söyledim. </p><p class="calibre2">
  Odama geldi, </p><p class="calibre2">
  -Neler yazmış? dedi. </p><p class="calibre2">
  Mektubunu bir de anneme okudum. O da kahkahalarla güldü. </p><p class="calibre2">
Ben de sana çoktandır, Okul-Aile Birliği toplantımızı yazmak istiyordum. Bugün vaktim var, rahat yazabilirim. </p><p class="calibre2">
Aşı, biraz ateş yaptı ama, önemli değil. </p><p class="calibre2">
  Geçenlerde okulumuzda Okul-Aile Birliği toplantısı vardı. Her ay oluyor bu toplantı. Beşinci sınıftan üç kız, iki oğlan, beş öğrenciyi, toplantıya gelecek anababaları ağırlamakla görevlendirdiler. Ben de görevlilerden biriydim. Toplantıda konuşulanları başından sonuna kadar dinledim. Pek eğlenceli olduğu için, sana da anlatmak istiyorum. </p><p class="calibre2">
  Aslında biz, konuşulanları dinlemeyecektik. Anababalar salonda yerlerini aldıktan sonra, bizi dışarı çıkardılar. Koridorda, kapı arkasında duruyorduk. Toplantının sonunda, </p><p class="calibre2">
çay, limonata, bisküvi dağıtacaktık. Ama salon çok kalabalıktı, çok da sıcaktı. İçerde bunaldılar. Biraz hava gelsin</p><p class="calibre2">
diye, kapının iki kanadını da ardına kadar açtılar. Biz de kapı dışında durup, içerde konuşulanları iyice dinledik. Önce Müdür Bey konuştu. İlkin, yumuşak konuşurken, sesi gittikçe sertleşti. Anababaların çocuklarıyla ilgilenmediklerini ya da çokaz ilgilendiklerini, herşeyi okuldan beklediklerini söyledi. </p><p class="calibre2">
  Oysa asıl okulun evde başladığını, anababaların çocuklarının ödevlerini denetlemeleri gerektiğini, öğrencilerin durumlarını okula gelip öğretmenlerden sorup öğrenmeleri gerektiğini anlattı. </p><p class="calibre2">
  Anababalar, Müdür Bey'i onaylıyorlardı. Bu yüzden mırıltılar oldu. </p><p class="calibre2">
Müdür Bey, öğrencilerle pekçok ilgilendiğini söyledikten sonra, </p><p class="calibre2">
  -Lisenin birinci sınıfında bir oğlum var, dedi, burdaki işlerimden vakit bulup da, ders yılı başından beri bir kere bile oğlumun okuluna gidemedim, durumunu öğretmenlerine soramadım. Çocuğumun okulundan kaç kez mektup yazıp çağırdılar, gelin görüşelim, diye... Ama gidemedim. </p><p class="calibre2">
  Anababaların, çocuklarının okul durumuyla ilgilenmediklerini, okula gelmediklerinden biraz daha yakındı. Müdür Bey'in konuşmasından sonra, Okul-Aile Birliği Başkanı olan bir hanım, anababaların dileklerini bildirmelerini rica etti. Bir baba sözaldı. Çocuğuna Türkçe'den zayıf verilişini hiç de doğru bulmadığını anlattı. </p><p class="calibre2">
  -Nasıl olur efendim, diyordu, benim çocuğuma nasıl Türkçe dersinden zayıf verilir? </p><p class="calibre2">
  O çocuğun öğretmeni, niçin zayıf verilemeyeceğini sordu. Adam, bir acaip konuşuyordu. Sözlerinin başı sonunu tutmuyor, şimdiki zamanla başladığı cümleyi, geçmiş zamanla sürdürüyor, gelecek zamanla da bitiriyordu. </p><p class="calibre2">
  -Verilemez efendim, dedi, çünkü, Fransızca olmuşsa, o zaman anlıyacağımdır ki, zayıf neden verdiniz. Belki olmuş haklı. Fakat vereceksiniz, zayıf Türkçe dersinden almış olamaz. Haksızlık olacakmıştır... </p><p class="calibre2">
Sonra benim çocuk olsaymıştır eğer başka bir mil etten, bilmez o zaman Türkçe, olacak zayıf, tamam... Şimdi almıyor. Bu çocuk ki benimdir, bir Türk çocuğu olmuştur, demek biliyor Türkçe... Nasıl bilmeyecekmiş, anadili Türkçeyse? Demiyeceğim, versinlermiş pekiyi... Ama her Türk çocuğu alacaktır lazım, Türkçeden enaz orta... Benim çocuk konuşur Türkçe, ben anlamışım onu, annesi anladı, arkadaşları anlamış, herkes anlıyor, öyleyse anlamalıdır öğretmeni de... Enaz alsınlar orta lazım... </p><p class="calibre2">
  Çocuğun öğretmeni, </p><p class="calibre2">
  -Affedersiniz, ne dediğinizi anlayamadım, dedi. Türk çocuğu olduğu için, anadili de Türkçedir diye, enazından orta mı verilmeli, demek istiyorsunuz? </p><p class="calibre2">
  -Evet, isteyeceğim ki öyle demişim... Herkes anlıyor ne demiştir benim çocuk, anlasın ögretmen de... </p><p class="calibre2">
  -Siz çocuğunuzun ne dediğini anlıyorsunuz yani? </p><p class="calibre2">
  -Elbet... </p><p class="calibre2">
  -Çocuğunuz da sizin dediğinizi anlayabiliyor mu? </p><p class="calibre2">
  -Anlamış lazım olması... </p><p class="calibre2">
  Salondan küçümseyici mınldanmalar duyuldu. Müdür Bey araya girerek, konuşmasıyla o adamı yatıştırdı. </p><p class="calibre2">
  Başka bir baba konuştu. O da kendisine çocuğunun, derslerinden bazı şeyler sorduğunu, bu soruların hiçbirinin cevabını bilmediğini söyledi. </p><p class="calibre2">
  -Ben nasıl bilmem efendim? diyordu. Nasıl bilmem? </p><p class="calibre2">
Söyler misiniz, nasıl bilmem? </p><p class="calibre2">
  Adamın neden sinirlendiği önce anlaşılamadı. Ama, </p><p class="calibre2">
  -Benim bilmediğim şey çocuğuma nasıl öğretilir? deyince, ne demek istediği anlaşıldı. </p><p class="calibre2">
  Ders programının ağırlığından yakınıyordu:</p><p class="calibre2">
  -Ben liseyi bitirdim, böyleyken, ilkokula giden çocuğumun sorduğu şeyi bilmezsem, doğru olur mu? Küçük yavrularımız, bu kadar ağır ders programını kaldıramazlar. </p><p class="calibre2">
  Bu baya, bir anne cevap verdi. Ama o tam tersine çocuklara çokaz şey öğretildiğini söylüyor, az bilgi verilmesinden yakınıyordu. </p><p class="calibre2">
  -Çocuğuma ne sorsam bilmiyor. Bizim zamanımızda ders programları daha doluydu. Mesela benim kızım, bigün lokantada dişlerini kürdanla karıştıran birini görünce, -Bu adam geviş mi getiriyor?» diye sordu. Rica ederim, dördüncü sınıfta bir çocuk, insanların işkembeli olmadığını, geviş getirmediğini bilmelidir. </p><p class="calibre2">
  Müdür Bey o kadını da yatıştırdı. Ders programlarını okulda değil, Eğitim Bakanlığı'nda düzenlendiğini, bu işin Bakanlığı ilgilendirdiğini anlattı. </p><p class="calibre2">
  Ama kadın kolay kolay yatışmıyordu. </p><p class="calibre2">
  -Biz herşeyi hükumetten bekliyoruz, dedi, insanlarda işkembe olmadığını öğretmek herhalde hükümetin, koskoca bakanlığının işi olmasa gerek... </p><p class="calibre2">
  Bana, ordakiler, sanki komiklik olsun diye, böyle konuşuyorlarmış gibi geldi. Oysa konuşurlarken, yüzleri çok ciddiydi. </p><p class="calibre2">
  Bizim sınıfta Murat adında bir arkadaşımız var. Öğretmen ona ne zaman, </p><p class="calibre2">
  -Kalk! dese, öğretmene sorar:</p><p class="calibre2">
  -Kim? </p><p class="calibre2">
  -Sen. </p><p class="calibre2">
  -Ben mi efendim? </p><p class="calibre2">
  -Sen, sen oğlum, sana söylüyorum... </p><p class="calibre2">
  -Bana mı efendim? </p><p class="calibre2">
  Öğretmen adını söylese, ikisi karşı karşıya olsalar, Murat yine böyledir. </p><p class="calibre2">
Sonunda öğretmen çileden çıkar. </p><p class="calibre2">
  -Senden başka kimse var mı karşımda Murat, sana söylüyorum işte! diye bağırır. </p><p class="calibre2">
  Böyle durumlarda bile Murat'ın sanki arkasında başka birisine söyleniyormuş gibi, dönüp arkasındaki duvara baktığı bile olur. Bir seferinde de, dönüp arkasındaki duvara bakmıştı da öyle gülmüştük ki... </p><p class="calibre2">
  Toplantıdakilerden bir adam ayağa kalktı. Sonradan, bu adamın Murat'ın babası olduğunu öğrendik. </p><p class="calibre2">
  -Müsaade ederseniz, ben de konuşmak istiyorum... dedi. </p><p class="calibre2">
  Okul Aile Birliği Başkanı olan hanım, </p><p class="calibre2">
  -Buyrun efendim, sizi dinliyoruz... dedi. </p><p class="calibre2">
  Bunun üzerine adam, </p><p class="calibre2">
</p><p class="calibre2">
  -Ben mi? diye sordu. </p><p class="calibre2">
  Başkan. </p><p class="calibre2">
  -Siz konuşmak istememiş miydiniz? dedi. </p><p class="calibre2">
  -Kim? </p><p class="calibre2">
  -Siz... </p><p class="calibre2">
  -Ben mi? </p><p class="calibre2">
  -Evet, buyrun, konuşun efendim... </p><p class="calibre2">
  Adam, tıpkı Murat gibi, elini göğsüne götürüp, bir daha sordu:</p><p class="calibre2">
  -Ben? </p><p class="calibre2">
  Salondakilerden biri «Yok, ben... diye bağırınca gülüşmeler oldu. </p><p class="calibre2">
Murat'ın babası konuştu. Okulda çocuklara ayaktopu oynatılmamasını istiyordu. Oğlunun, top oynamaktan derslerine çalışamadığını söylüyordu. </p><p class="calibre2">
  Müdür Bey, </p><p class="calibre2">
  -Çocuğunuz kaçıncı sınıfta? diye sordu. </p><p class="calibre2">
  -Benim mi? diye sordu. </p><p class="calibre2">
  Adam da ona, </p><p class="calibre2">
  -Evet... Sizin çocuğunuz? </p><p class="calibre2">
  Adam düşündü, düşündü, </p><p class="calibre2">
  -Bu okulda okuyor, dedi. </p><p class="calibre2">
  -Numarası kaç? </p><p class="calibre2">
  -Kimin? </p><p class="calibre2">
  Yine salondan -Ayakkabı numaranız? diye bir ses yükseldi. Yine gülüşmeler oldu. </p><p class="calibre2">
  Adam, oğlunun numarasını da bilmiyordu. Adını, soyadını söyleyince, Murat'ın babası olduğunu anladık. </p><p class="calibre2">
  Başka bir adam konuşmaya başladı. Adam öyle uzun uzun anlatıyordu ki ne dediğini anlamak çok zordu. </p><p class="calibre2">
  -Türkiye ancak arıcılıkla kalkınabilir... diye söze başladı. </p><p class="calibre2">
  Arıcılıkla bu toplantının ilişkisini anlayamadığımız için, biz dışarda gülmemek için kendimizi zor tuttuk. </p><p class="calibre2">
</p><p class="calibre2">
  Adam, arıcılık üstüne pekçok kitap okuduğunu söyledikten sonra, arıları anlatmaya başladı. Söyledikleri, herkesin bildiği gerçeklerdi:</p><p class="calibre2">
  -Arı, bir küçükcük hayvandır ve kanatlıdır, uçar... Bal yapar. Bal, insana çok yararlıdır, çok değerlidir. Kahvaltıda yenildiği gibi, yemeklerden sonra da yenilir. Ayrıca şerbeti de yapılır. İki türlü bal olur... </p><p class="calibre2">
  Bal andıra bal andıra balı anlattıktan sonra, arı konusuna geçti:</p><p class="calibre2">
  -Bir eşek arısı vardır, bir de balarası... </p><p class="calibre2">
  Salondakilerden Off, Puff diye sıkıntı sesleri geliyordu. </p><p class="calibre2">
  En sonunda Müdür Bey:</p><p class="calibre2">
  -Arı ne olacak beyfendi? dedi. </p><p class="calibre2">
  -Arı mı? Bal alınacak arıdan... </p><p class="calibre2">
  -Bal ne olacak? </p><p class="calibre2">
  -Baldan ne olmaz ki? Herşey olur... </p><p class="calibre2">
  -Yani biz ne yapacağız okulda? </p><p class="calibre2">
  Adam, </p><p class="calibre2">
  -Müsaade buyurun, ben de onu anlatacağım, dedi. </p><p class="calibre2">
  Demin, bir bey, haklı olarak, yavrularımıza hayatta yararlı bilgiler verilmeli, buyurmuştu. Pek doğru... Mesela benim çocuğum, bir üçgenin üç açısının toplamının yüzseksen derece olduğunu biliyor da, arı nasıl yetiştirilir, bilmiyor. Bir üçgenin üç açısı toplamı, yüzseksen derece olmuş, üçyüz derece olmuş, beşbin derece olmuş, bundan ne çıkar. Çok rica ederim, lütfen söyler misiniz, bu yaşa geldik; hangimize hayatta bir üçgenin üç açısının kaç derece olduğu soruldu? Yavrularımızın körpe beyinleri kıvırzıvırla doldurulmasın. Onlara işe yarar bilgiler, mesela arıcılık öğretilsin... Okulda arı kovanları olmalı. Türkiye ancak arıcılıkla kalkınabilir. Çünkü, arı, koyuna, ineğe benzemez. İnek süt verir ama, ot ister, saman ister. Arı hiçbişey istemez, istemeden bal verir. </p><p class="calibre2">
  Başka biri kalktı, </p><p class="calibre2">
  -Çok haklısınız ama, dedi, şehir içinde arı yetişmez. </p><p class="calibre2">
Baksanıza bacalardan çıkan dumanlardan insanlar bile zor yaşıyor, arı nasıl yaşar? Sonra arı, yaşadığı yere göre ürün verir. Şehir içinde arı yetiştirilebilse bile, ondan bal çıkmaz, zift çıkar, katran çıkar beyefendi... </p><p class="calibre2">
  Salondakiler, sesli sesli bu adamı doğruluyorlardı ki, adam, </p><p class="calibre2">
  -Benim başka bir teklifim var, dedi, arı değil ama, tavuk yetiştirmeli. Tavuk deyip geçmeyiniz. Çocuklarımız tavukçuluk öğrenseler... </p><p class="calibre2">
  Müdür Bey, adamın sözünü kesip, </p><p class="calibre2">
  -Efendim, azönce söyledim, dedi, biz kendiliğimizden okulda arıcılık, tavukçuluk, inekçilik yapamayız. Ders programlarını Eğitim Bakanlığı düzenler. Burası ilkokul, tarım okulu değil... </p><p class="calibre2">
  Süslü bir hanım kalktı. </p><p class="calibre2">
  -Galiba, dedi, konuyu çok dağıttık. Okul Aile Birliğimizin bir üyesi olarak, başka bir teklifim var. Okulumuzdaki yardıma muhtaç yoksul çocuklar için ne düşünülüyor? </p><p class="calibre2">
  Bir piyango mu düzenleyeceğiz, yoksa geçen yılki gibi yine balo mu vereceğiz? </p><p class="calibre2">
  Uzun tartışmalardan sonra, mevsimi olduğu için balo verilmesi uygun görüldü. Sonra salondaki anababalardan yardım paraları toplanmaya başlandı. </p><p class="calibre2">
  Anababalar, öğretmenlerin çevresini aldılar, çocuklarının ders durumlarını öğreniyorlar. Biz de salona girip, limonata, çay, bisküvi dağıtmaya başladık. </p><p class="calibre2">
  Doğrusu o gün çok eğlendik. Okul Aile Birliğinin bütün toplantılarında bulunabilsem, ne iyi olacak. Sizin okulda da Okul Aile Birliği toplantısı olursa, bir kolayını bul, dinle konuşulanları. </p><p class="calibre2">
  Annem de bu toplantıdaydı. Eve dönünce, </p><p class="calibre2">
  -Neden konuşmadın anne? dedim. </p><p class="calibre2">
  -Aman, bana fırsat mı kaldı? Saçmasapan konuştular... dedi. </p><p class="calibre2">
  -Söylemek istediğin bişey mi vardı? dedim. </p><p class="calibre2">
  -Benim ağzım dilim yok mu? Elbet benim de ağzım onlar kadar laf yapar, ben de bişeyler söylerdim... Ama fırsat vermediler ki, dedi. </p><p class="calibre2">
  İşte, seninkinden daha uzun bir mektup yazdım. </p><p class="calibre2">
  Mine'ye söyle, mektubuma hala cevap vermedi. Başarı dileklerimle. </p><p class="calibre2">
  Zeynep YALKIR</p><p class="calibre2">
  :::::::::::::</p><p class="calibre2">
  ŞİMDİKİ ÇOCUKLAR HARİKA</p><p class="calibre2">
  İstanbul, 30 Ocak 1964</p><p class="calibre2">
  Zeynep, </p><p class="calibre2">
</p><p class="calibre2">
  Mektubunu okurken, okulunuzdaki Okul Aile Birliği toplantısı, bir film seyrediyormuşum gibi gözümün önünde canlandı. Bizim okuldaki -Okul Aile Birliği toplantısına, babam hiç gidemez, vakti yok. </p><p class="calibre2">
Fabrikadan her akşam eve yorgun geliyor. Bazı günler de fazla mesai yaptığından gece geç dönüyor eve. Bir pazar günleri evde. Evin bütün yükü annemin üstünde olduğundan o da toplantılara gidemez. </p><p class="calibre2">
  Sana bir haber vereyim: Bizim harika birinci oldu. </p><p class="calibre2">
Ne dediğimi anlamadın elbet. Bizim harika kim, biliyor musun? Kardeşim Fatoş... Geçen pazar altı harika yarışmaya girdi. Daha doğrusu, altı harikayı, tokuşturdular. </p><p class="calibre2">
  Bana kalırsa, bizim harika birinciliği aldı. </p><p class="calibre2">
  Benim iki amcam var; birinin iki, öbürünün de bir harikası var. Onlar bizdeydi: Babamla aynı fabrikada çalışan bir mühendisle, bir komşumuz da bize gelmişti. Onların birer harikası var, evde altı harika toplandı. </p><p class="calibre2">
  Büyük amcamın bir huyu var, kimi görse, boyuna çocuklarını över. Dediğine göre, iki çocuğu da harikadır. Bize her gelişinde, iki harikasının yeni yeni marifetlerini anlatır. </p><p class="calibre2">
  -Geçen gün bizim küçük, ne yaptı biliyor musunuz? </p><p class="calibre2">
Val ahi, inanılır şey değil!.. diye başlar. </p><p class="calibre2">
  Akşam iş dönüşü kapıdan girince, çocuk koşup terliklerini getirmiştir, ya da bu türlü bişey yapmıştır. Artık amcam anlatır da anlatır:</p><p class="calibre2">
  -O yaşta çocuk, nasıl akıl ediyor, şaştım kaldım. Terliğimi getiriyor efendim, terliğimi... Şu zekaya bakın! Harika bir çocuk oldu çıktı. </p><p class="calibre2">
  Büyük amcamın, terlik getiriyor diye şaşıp kaldığı çocuk kaç yaşında, biliyor musun? Fatoş'tan bir yaş büyük, koca çocuk... </p><p class="calibre2">
  Amcam her zamanki gibi harikasını göklere çıkarınca, mühendis de altta kalmadı:</p><p class="calibre2">
  -Şimdiki çocukların hepsi öyle... Benim kız daha yedisini bitirmedi, çatır çatır Fransızca konuşuyor. </p><p class="calibre2">
  -Ne diyorsunuz!.. Harika!.. </p><p class="calibre2">
  -Evet, harika!.. Fransızcayı iyice söktü. </p><p class="calibre2">
  -Benim küçük, maşal ah, büyüğünden de harika. Büyük oğlan da harikadır ya... İkisi birbirinden baskın. Bir akşam eve geldim, annesi, -Koca oğlan oldu, artık ben başedemiyorum, dinlemiyor beni. Sokakta top, oynuyor. Gel diyorum, gelmiyor. Şunu sok içeri! dedi. Çıktım sokağa aramaya. Baktım, kanter içinde kalmış. Gel dedim, gelmez. </p><p class="calibre2">
Yakalamak için koştum arkasından, ama benden hızlı koşuyor, yetişemem. </p><p class="calibre2">
Bacak kadar ama, öyle bir koşuyor ki, val ahi harika... </p><p class="calibre2">
  Komşumuz, </p><p class="calibre2">
  -Benim kız da öyle, maşal ah bir harika... derken, büyük amcam yakaladığı fırsatı kaçırmak istemediğinden lafınızı bal a kestim diyerek, harikasını övmeye devam etti: </p><p class="calibre2">
  -Sonra efendim... Bendeniz koşarım, o kaçar... Bitürlü yakalayamıyorum. </p><p class="calibre2">
Sonra efendim, -Gel içeri, sonra fena yaparım! diye arkasından seslendim. </p><p class="calibre2">
Sözde korkutacağım. </p><p class="calibre2">
  Döndü arkasına da, bana ne dese beğenirsiniz? -Sen bana ne karışıyorsun, sen benim annem misin? demez mi! Şu akla, şu mantığa bakın siz!.. Beni aldı bir gülme... Yani ne kuvvetli mantık, beyim!.. Büyük bir insan düşünse, bu lafı bulamaz... </p><p class="calibre2">
  Büyük amcam hem anlatıyor, biyandan da oğluna bakarak, keyifli keyifli gülüyordu. Öyle gülüyordu ki, karşısındakiler de, nezaket olsun diye, gülmek zorunda kalıyorlardı. </p><p class="calibre2">
  Mühendis, amcama, </p><p class="calibre2">
  -Maşal ah, sizinki de pek zekiymiş canım!.. dedi. </p><p class="calibre2">
  Amcam, </p><p class="calibre2">
  -Yaaa, dedi, bizim evdeki işbölümünü bile biliyor bacaksız... </p><p class="calibre2">
  Yeğenimdir, çok severim: Benden bibuçuk yaş küçük... </p><p class="calibre2">
Bana kalsa, yaptığı düpedüz terbiyesizlik. </p><p class="calibre2">
  Azönce lafı yarıda kesilen komşumuz, </p><p class="calibre2">
  -Benim kız da şimdiden, ressam, dedi. Yaptığı resimleri görseniz bayılırsınız. Görenler parmak ısırıyor. Val ahi harika... </p><p class="calibre2">
  Annesi, </p><p class="calibre2">
  -Göz dokunacak diye korkuyorum, dedi. </p><p class="calibre2">
  Küçük amcam da, </p><p class="calibre2">
  -Şimdiki zamamn çocukları da hep harika oluyor her ne hikmetse!.. diye başlayıp, kendi oğlunun çok güzel şarkı söylediğini anlatmaya girişti. </p><p class="calibre2">
  Babam, onlardan aşağı kalacak değil ya... </p><p class="calibre2">
  -Bizim Fatoş da balerin olacak, dedi, şimdiden öyle bir, tüvist midir nedir, ondan, öyle bir oynuyor ki, şaşılacak bişey!.. </p><p class="calibre2">
  Annem, </p><p class="calibre2">
  -Ben kızımı dansöz yapmam! dedi. </p><p class="calibre2">
  Babam, </p><p class="calibre2">
  -Sen anlamazsın hanım, dedi, dansöz başka, balerin başka... Bizimki balerin olacak... </p><p class="calibre2">
  -Her ne olacaksa, onun bunun önünde soyunup oynamıyacak mı? İstemem!.. </p><p class="calibre2">
  Bu konuşmalar bana nasıl geliyor; biliyor musun? Sanki birisi de çıkıp şöyle diyecek: -Yavrum daha yirmi yaşına yeni bastı. Geçen gün annesininin memesini emerken, birden kalın bir sesle, baba artık beni evlendirin, diye konuşmaya başlamaz mı!.. Şaştım, kaldım. O yaşta çocuk konuşuyor canım! </p><p class="calibre2">
Şimdiki çocuklar da harika oluyor. </p><p class="calibre2">
  Bigün bir komşu kadın; anneme, çocuğunun bibuçuk yaşında yürümeye başladığını, buna pek şaştığını söyleyince, içimden, </p><p class="calibre2">
-Bibuçuk yaşında çocuk yürümez de ne yapar, yoksa uçacak mıydı? diye geçirmiştim. </p><p class="calibre2">
  Çocuk, ne yapsa harika oluyor. Konuşsa harika... Çocuk bu, konuşur elbet, havlayacak değil ya... Biraz sonra evin içi, harika çocukların gürültüsünden tımarhaneye döndü. </p><p class="calibre2">
Mühendisin, ortaokulun ikinci sınıfına giden Tarık adında bir oğlu var. </p><p class="calibre2">
Babası, </p><p class="calibre2">
  -Tarık da küçükken bir harika çocuktu ama, nedense sonradan biraz azaldı harikalığı... dedi. </p><p class="calibre2">
  Küçük amcam, </p><p class="calibre2">
  -Ne gibi harikalığı vardı? diye sordu. </p><p class="calibre2">
  O anlatırken, ben çocuğu inceliyordum; dayak salağı olmuş koca bir oğlan. </p><p class="calibre2">
  Annesi kapıdan, </p><p class="calibre2">
  -Tarııık!. diye üç kere seslendi, dördüncü seslenişinde oğlan pencereyi açıp, sokağa, </p><p class="calibre2">
  -Haa? Ne var? diye bağırmaz mı! </p><p class="calibre2">
  Anababalar, harikaların yarışması başlasın, diye sabırsızlanıyorlardı. </p><p class="calibre2">
Büyük amcam dayanamadı, beş yaşındaki kızına, </p><p class="calibre2">
  -Hadi, bir şarkı söyle de, dinlesin teyzeler, amcalar... dedi. </p><p class="calibre2">
  Kız, sağa sola sal anıp kırıtarak nazlandı:</p><p class="calibre2">
  -I-ıh... </p><p class="calibre2">
  -Hadi kızım, hadi canım... </p><p class="calibre2">
  -Söylemem!.. </p><p class="calibre2">
  Yengem, </p><p class="calibre2">
  -Bizim çocukların müziğe istidatları var, dedi, ikiside piyano çalar. </p><p class="calibre2">
Burda piyano olsaydı, oğlum size darbuka çalardı. </p><p class="calibre2">
  Amcam hemen düzeltti:</p><p class="calibre2">
</p><p class="calibre2">
  -Darbuka değil hanım, darbuka değil!.. Mazurka.... </p><p class="calibre2">
  -Darbuka, zarbuka, herneyse işte, ondan çalardı... Benim de eskiden çalgıya çok merakım vardı, oğlan bana çekmiş. </p><p class="calibre2">
  Şarkı söylemek için, küçük kıza yeniden üstelemeye başladılar. </p><p class="calibre2">
  -Bak, ama sonra sana cicilerini giydirmem. </p><p class="calibre2">
  -Giydirmezsen giydirme!.. </p><p class="calibre2">
  Kız kırıttıkça kırıtıyordu. Amcam, </p><p class="calibre2">
  -Şarkı söylersen, sana çukulata veririm, deyince kız, </p><p class="calibre2">
  -Hangisini söyleyeyim? diye sordu. </p><p class="calibre2">
  -Arabaya taş koydum imanım'ı söyle... </p><p class="calibre2">
  Amcam, kahve tepsisini tef gibi çalarak tempo tutmaya başladı. Yengem de parmaklarını şaklatıyordu. Çocuğun sesi vızıldamaya başladı. Kızın sesi kesilince yengem yardımına koşuyor: o da şarkıya katılıyordu. Yengemin bağırmasından kızın sesi hiç duyulmaz oldu. </p><p class="calibre2">
  Beyoğlu'nun kızları, imanım... </p><p class="calibre2">
  Beyoğlu'nun kızları</p><p class="calibre2">
  İşmar eder, göz süzer, imanım... </p><p class="calibre2">
  Şarkı bitince yeğenim alkışlandı. Yengem, mühendisin hanımına, </p><p class="calibre2">
  -Soğuk aldı da teyzesi, dedi, bugün sesi biraz kısık... </p><p class="calibre2">
  -Aman efendim, çok güzel sesi var. Al ah nazardan saklasın!.. </p><p class="calibre2">
  Küçük amcam da oğluna, </p><p class="calibre2">
  -Hadi, sen de bir şiir oku, dinleyelim... dedi. </p><p class="calibre2">
  Oğlan, duvar dibine büzüldü. </p><p class="calibre2">
  -Hadisene oğlum, hadi yavrum... </p><p class="calibre2">
  Zorladıkça zorladılar. Sonunda amcamın kaşları çatıldı. </p><p class="calibre2">
  -Okusana piçkurusu! diye bağırdı. </p><p class="calibre2">
  Yeğenim ağlamaya başladı. Zaval ının salyası sümüğüne, sümüğü gözyaşına karıştı. Ağlayarak, içini çeke çeke, şiiri okumaya başladı. Daha doğrusu amcam, yengem, yeğenim, üçü birlikte okudular. </p><p class="calibre2">
  Yeğenim, bir kelime söyleyip unuttuğu için duruyor, arkadan amcam, sonra yengem öbür kelimeleri söylüyorlardı. </p><p class="calibre2">
</p><p class="calibre2">
  Yeğenim -Kedim... kedim... kedim... </p><p class="calibre2">
  Amcam -Eee? Sonra oğlum? </p><p class="calibre2">
  Yeğenim -Kedim... kedim... </p><p class="calibre2">
  Yengem -Ne oldu bugün sana oğlum? Bir tutukluğu var çocuğun. </p><p class="calibre2">
  Yeğenim -Kedim... kedim... kedim... </p><p class="calibre2">
  Amcam (Kızgın) -Kaç tane kedin var ulan? </p><p class="calibre2">
  Herkes gülüştü. </p><p class="calibre2">
  Yengem -Çocuğu büsbütün şaşırtma! Zaten bağra bağıra aptala çevirdin oğlanı!... </p><p class="calibre2">
  Yeğenim -Kedim... </p><p class="calibre2">
  Amcam -Daha... </p><p class="calibre2">
  Yeğenim -Daha süt emer... süt emer... süt emer... </p><p class="calibre2">
  Yengem -Miyav... </p><p class="calibre2">
  Yeğenim -Miyav... </p><p class="calibre2">
  Amcam -Der... </p><p class="calibre2">
  Yeğenim -Der... </p><p class="calibre2">
  Yengem -Yine... </p><p class="calibre2">
  Yeğenim -Yine ne ister... ne ister... </p><p class="calibre2">
  Amcam -Benekli kedim... Ekmek yutamaz, Sıçan... sıçan... sıçan... </p><p class="calibre2">
  Amcam -Sıçandan sonra? </p><p class="calibre2">
  Yeğenim -Sıçan tutamaz. </p><p class="calibre2">
  Yengem -Aferin!.. </p><p class="calibre2">
  Yeğenim -Ne de yaramaz, benekli kedim... </p><p class="calibre2">
  Yeğenim de kurtulmuştu, biz de... Ama amcam, memnun olmadığı için, yeğenime, </p><p class="calibre2">
  -Eşek! diye bağırdı. </p><p class="calibre2">
  Yengem, </p><p class="calibre2">
  -Yabancıları yadırgadı çocuk... dedi. </p><p class="calibre2">
  Mühendisin hanımı da, </p><p class="calibre2">
</p><p class="calibre2">
  -Kalabalıktan utandı yavrucak... dedi. </p><p class="calibre2">
  Biz onu alkışlarken yeğenim de kolunun yeniyle gözyaşlarını silerek odadan çıktı. </p><p class="calibre2">
  Komşumuz, harika ressam olan kızına, </p><p class="calibre2">
  -Resimlerini getirdin mi? Getirdinse göster amcalara... dedi. </p><p class="calibre2">
  Kız, başını yukarı kaldırdı:</p><p class="calibre2">
  -I-ıh... </p><p class="calibre2">
  Annesi, </p><p class="calibre2">
  -Burada boya varsa, şimdi yapar... dedi. </p><p class="calibre2">
  Babam, bana, </p><p class="calibre2">
  -Ver oğlum boyalarını! dedi. </p><p class="calibre2">
  Nasıl canım sıkıldı, anlatamam... Vermesem, olmaz. </p><p class="calibre2">
Babamın yılbaşında aldığı boya takımını verdim. Çocuk, masaya kuruldu. Önündeki kağıdı boyamaya başladı. Sıkıntımdan, görmemek için yanından uzaklaştım. Harikanın biri, resim yapadursun, mühendis de su gibi Fransızca konuşan kızını çağırdı. Mühendis Fransızca bişey söyledi. Kız, </p><p class="calibre2">
  -Vıy... dedi. </p><p class="calibre2">
  Babası söyledikçe, kız da boyuna -Vıy diyor. Bir seferinde kız yine, </p><p class="calibre2">
  -Vıy... deyince, babası, </p><p class="calibre2">
  -Amma da vıy, dedi, vıy mı ya? </p><p class="calibre2">
  Kız, </p><p class="calibre2">
  -No mu? dedi. No dersine mi geldik? </p><p class="calibre2">
  -No ya, no diyeceksin. Sıra şimdi no'da. </p><p class="calibre2">
  Ondan sonra kız, babası ne dese, -No- demeye başladı. </p><p class="calibre2">
Bütün dikkatimle, mühendisin ne dediğini aklımda tutmaya çalışıyordum. Çünkü, bu olayı sana yazmaya kararlıydım. </p><p class="calibre2">
Ama söylediklerinden pekazını anlayabildim. Bunları da daha önce, liseye giden bir ağabeyden duymuştum. </p><p class="calibre2">
  Mühendis, </p><p class="calibre2">
  -Ferme la port... dedi. </p><p class="calibre2">
  Bu söz üzerine kız, </p><p class="calibre2">
  -Vıy... deyip gitti, annesini öptü. </p><p class="calibre2">
</p><p class="calibre2">
  Babası, </p><p class="calibre2">
  -Ferme la port deyince, anne öpülmez, dedi, -Heze la mern dersem o zaman anneni öpeceksin. </p><p class="calibre2">
  Annesi, </p><p class="calibre2">
  -Çoouğu şaşırtıyorsun... dedi. </p><p class="calibre2">
  Kız sordu:</p><p class="calibre2">
  -Ferme la port... deyince ne yapacaktım? </p><p class="calibre2">
  Annesi, </p><p class="calibre2">
  -Pencereyi açacaksın... dedi. </p><p class="calibre2">
  Mühendis, karısının yanlışını düzeltti:</p><p class="calibre2">
  -Sen sus canım... Senin dediğin -Uvre la fönetr, -Ferme la port, kapıyı kapa, demek. </p><p class="calibre2">
  Kadın, </p><p class="calibre2">
  -Hiç de değil işte, dedi, bize okulda öyle öğretmişlerdi. </p><p class="calibre2">
  Mühendisle karısı, kapıyı kapa, pencereyi aç diye tartışmaya giriştiler. Kadın ensonunda, </p><p class="calibre2">
  -Yalnız sen mi Fransızca okudun, ben de okulda Fransızca okudum. Kime istersen git sor, -ferme la port, pencereyi aç demektir. </p><p class="calibre2">
  -Ben yalnız okulda Fransızca okumadım, Fransa'da da bulundum... </p><p class="calibre2">
  -Ayol, birlikteydik ya... Hatta, bir mağazadaki satıcı kızdan benim için sütyen isteyecektin, bitürlü söyleyememiştin de, işaretle anlatmıştın, kız da yanlış anlamış, bana sütyen yerine, sana avcı çantası getirmişti... </p><p class="calibre2">
  Mühendis, kaşlarını çatıp, </p><p class="calibre2">
  -Hanım, hanım! dedi. Sen Fransa'yı, Almanya'yı hep birbirine karıştırdın. O senin dediğin Almanya'da olmuştu. </p><p class="calibre2">
Ben Fransızca konuşurken, fransızların bile ağzı açık kalır... </p><p class="calibre2">
  Karıkoca arasındaki bu tartışmayı kesmek için komşumuz, masada resim yapan küçük kızına, </p><p class="calibre2">
  -Yaptın mı kızım? diye sordu. </p><p class="calibre2">
  Kız, </p><p class="calibre2">
  -Yaptım... dedi. </p><p class="calibre2">
  Annesi bir çığlık attı:</p><p class="calibre2">
</p><p class="calibre2">
  -İşte tam yapmış... Eyvaaah! Daha yeni giydirmiştim, entarisini berbat etmiş... </p><p class="calibre2">
  Harika ressam, boyalara dalıp çıkmış, palyaçoya dönmüştü. </p><p class="calibre2">
  Mühendis, resme bakıp, </p><p class="calibre2">
  -Maşal ah, dedi çok güzel yapmışsın kızım. </p><p class="calibre2">
  Harika çocukları ençok öven babamdı. Sıra, bizim Fatoş'un marifetine geldiği için, öbürleri de Fatoş'u övsünler diye böyle yapıyordu. </p><p class="calibre2">
  Babam, </p><p class="calibre2">
  -Benim kızım balerin olacak, dedi. Hadi kızım, bir tüvist yap da görsün amcalar. </p><p class="calibre2">
  Fatoş, köşeye sıkışmış, kımıldamıyordu. </p><p class="calibre2">
  -Hadi benim kızım... </p><p class="calibre2">
  Başı eğik duran Fatoş'u coşturmak için babam kendisi tüviste başladı. Arkadan mühendis, mühendisin karısı da tüviste başladılar. El çırpıp, </p><p class="calibre2">
  -Hadi, sen de kızım... diyorlardı. </p><p class="calibre2">
  Suçlu suçlu, büzülmüş duran Fatoş'u annem itince, kızın neden hiç kımıldamadığı anlaşıldı. Annem, </p><p class="calibre2">
  -Aaaa! diye bağırdı, ayol o yapacağını yapmış! </p><p class="calibre2">
  Fatoş'u yıkamak için kucağına alıp dışarı çıkardı. </p><p class="calibre2">
  Babam, </p><p class="calibre2">
  -Hiç böyle şey yapmazdı ama, nasıl yaptı bilmem ki... dedi. </p><p class="calibre2">
  Mühendisin karısı, </p><p class="calibre2">
  -Çoouktur efendim, yapar, hepsi yapar... dedi. </p><p class="calibre2">
  -Sıkıldı da ondan herhalde... </p><p class="calibre2">
  İşte bizim harikalar yarışması böyle oldu. Bana sorarsan, harikalar yarışmasında kardeşim Fatoş birinciliği almış sayılır. </p><p class="calibre2">
  Konuklar gitmişti. Akşam babama, </p><p class="calibre2">
  -Bir kitapta okuyup defterime yazmışım baba, bak ne doğru değil mi? </p><p class="calibre2">
dedikten sonra, gerçekten bir kitaptan defterime aktardığım satırları okudum:</p><p class="calibre2">
  -Eşeğin konuşması, insanın yük taşıması normal değildir. Ama bazı insanlar, eşeğin konuşmasına had hayranlık duyarlar. Oysa eşeğin yük taşıması, insanın da konuşması doğru olandır. </p><p class="calibre2">
</p><p class="calibre2">
  Babam, </p><p class="calibre2">
  -Yani ne demek bu? dedi. </p><p class="calibre2">
  -Yani, dedim, çocuk çocuk olursa normaldir, büyük olursa değil... </p><p class="calibre2">
  Babam, </p><p class="calibre2">
  -Saçmalama! dedi. </p><p class="calibre2">
  Bizim harikalar yarışması da, sizin okul aile toplantısından daha az eğlenceli geçmedi. </p><p class="calibre2">
  Haberlerini bekler, iyi günler dilerim kardeşim. </p><p class="calibre2">
  Ahmet TARBAY</p><p class="calibre2">
  :::::::::::::</p><p class="calibre2">
  CANIM, CİCİM! </p><p class="calibre2">
  Ankara, 3 Şubat 1964</p><p class="calibre2">
  Ahmet, </p><p class="calibre2">
  30 Ocak tarihli mektubun için çok teşekkür ederim. </p><p class="calibre2">
Mektubun, okul arın şubat tatiline girdiği gün gelmişti. Okurken öyle güldüm ki, gözlerimden yaş geldi. </p><p class="calibre2">
  Bizim evde, önce ablama harika çocuk diye bakmışlar. </p><p class="calibre2">
Ama harikalığın ablamdan çok uzak olduğunu görünce de, bizimkilerde, ailemizde harika çocuk çıkacağı umudu kalmamış. Nedense, benim ve Metin için böyle bir umuda kapılmamışlar. </p><p class="calibre2">
  Ablamın harika çocuk sanıldığı günleri hatırlıyorum. </p><p class="calibre2">
Ben o zaman daha okula bile gitmiyordum. Akşamları işinden dönünce babam, ona Fransızca öğretmeye uğraşırdı. </p><p class="calibre2">
  Bir Fransızca şiiri ablam haftalarca ezberleyememişti. Yanlarında oturup hep onları dinlediğim için, o şiiri kendiliğimden ezberleyivermiştim. Aradan yıl ar geçti, şiir hala ezberimdedir. </p><p class="calibre2">
  -Lö berjer e son şiyen</p><p class="calibre2">
  Jem mon şiyen ön bon gardiyen</p><p class="calibre2">
  Ki manj pö, travay biyen.-</p><p class="calibre2">
  Ablamı bilmem ama, duya duya aklımda kalmış. Babam, bu Fransızca şiiri ablama ezberletmek için o kadar çok tekrarlamıştı ki, yalnız ben değil, annem de, hatta hizmetçi de ezberlemişti. Ablam bu şiiri, sanki Çince bişeyler uyduruyormuş gibi, şıngır mıngır bir sesle okuyordu:</p><p class="calibre2">
-Şiyen min biyen mon tiyen gibi bişeyler söylerdi. </p><p class="calibre2">
  Bigün, babamın Avrupa'da okumuş bir pedagog arkadaşı demiş ki:</p><p class="calibre2">
  -Yabancı dil öğrenmek ayrı bir kabiliyettir. İl e de Fransızca öğreteceğim, diye çocuğu boyuna zorlama. Ben Paris'teyken, yıl arca orada kalıp da Fransızca öğrenemeyenleri gördüm. </p><p class="calibre2">
Bunlar, hergün gidip sabahtan akşama kadar oturdukları kahvelerde, garsonlara Türkçe öğretmişlerdi. Bazı insanların yabancı dil öğrenme kabiliyetleri yoktur ama, yabancılara kendi dil erini öğretme kabiliyetleri vardır. </p><p class="calibre2">
  Belki senin kız da böyledir... Her çocukta bir kabiliyet vardır, ama bu ruhunda gizli bir tohumdur. Bu tohumu keşfedip filizlendirmeli, çocuğun kabiliyetini ortaya çıkarmalı. </p><p class="calibre2">
  Arkadaşının bu sözleri üzerine babam, ablamın ruhunda gizli kabiliyet tohumunu filizlendirmek için, ona keman dersi aldırtmaya başladı. Ama ablamın ruhunda gizli kabiliyet tohumu, keman dersiyle de filizlenmedi. Evde keman dersi veren kadın, </p><p class="calibre2">
  -Maşal ah bu çocukta öyle bir ses var ki, demiş, benim kulağımı bile bozdu. </p><p class="calibre2">
Ona ders vermeye başladığımdan beri, -Do- sesini -Si- sesinden, kapı gıcırtısını keman sesinden ayıramaz oldum. </p><p class="calibre2">
  Gerçekten de ablam böyledir. Mutfakta bir bardak kırılsa, kapı çalındı diye açmaya gider. İlkokuldayken öğretmeni ablama, </p><p class="calibre2">
  -Aman kızım, demiş, arkadaşların marş söylerken sen sus, bütün arkadaşlarını şaşırtıyorsun. </p><p class="calibre2">
  Sonra resme başlattılar, o da olmadı. Bale dersine gönderildi. Bale dersinin ablama çok büyük yararı oldu. Çünkü, </p><p class="calibre2">
evin içinde gezip dolaşırken ablam heryanını oraya buraya çarpar, bikaç kere düşerdi durup dururken. Kolunu, ayağını, sanki bavul taşırmış gibi, masaya, sandalyeye çarpardı. </p><p class="calibre2">
  Bale derslerinden sonra eskisi kadar çarpmaz oldu. </p><p class="calibre2">
Annemle babam, ablamın ruhunda gizli tohumu filizlendirmek için o kadar çok uğraştılar ki, sonunda yorulup, </p><p class="calibre2">
  -Kabiliyeti sonradan fışkırsın. Hele, şimdilik okulda okusun bakalım... dediler. </p><p class="calibre2">
  Ablam, düzenli olarak her sınıfı iki yılda bir geçerek, lisenin ikinci sınıfında bu düzeni de bozup, iki yıl üstüste sınıfta kalınca belge aldı ve okulu bıraktı. O zaman annem, </p><p class="calibre2">
  -Demek, kızın ev kadınlığına kabiliyeti var... dedi. </p><p class="calibre2">
  Çünkü, kala kala denenmemiş bir ev kadınlığı kalmıştı. </p><p class="calibre2">
Ama bu deneme çok uzun sürmedi. Annem, ablamın mutfağa girmesini kesinlikle yasakladı. Çünkü ablam beş dakika mutfağa girse, elini hiçbişeye sürmeden ayakta dursa, ondan sonra hiçkimse mutfakta aradığı şeyi yerinde bulamıyordu. </p><p class="calibre2">
Koskoca tencereler ortadan kayboluyor, günler sonra en olmayacak biyerden çıkıveriyordu. </p><p class="calibre2">
  Ablamı, bir uzmana göstermişler. Uzman, </p><p class="calibre2">
</p><p class="calibre2">
  -Çocuğun, ruhundaki gizli kabiliyeti bulacağız diye, perişan etmişsiniz. Yazıktır. Bırakın çocuğu kendi haline... demiş. </p><p class="calibre2">
  İşte ondan sonra ablamın yakasını bıraktılar. Ablam biraz kendine geldi. </p><p class="calibre2">
  Ama olan benimle Metin'e oldu. Ablamın gizli kabiliyetini bulmak için uğraşmaktan annemle babam o kadar yorulmuş, umutsuzluğa düşmüşlerdi ki, bizimle uğraşmaya güçleri kalmamıştı. Oysa bana değil ama Metin'e, ablama göstermiş oldukları özeni göstermiş olsalardı, Metin gerçekten kabiliyetini geliştirebilirdi. Çünkü Metin'in makinelere büyük ilgisi vardır. Bu ilgisi yüzünden, evdeki radyoyu, çamaşır makinesini, babamın tıraş makinesini, düdüklü tencereyi, pikabı, sesalma makinesini, fotoğraf makinesini, dikiş</p><p class="calibre2">
makinesini, saatleri, gaz sobasını filan hep bozmuştur. </p><p class="calibre2">
  Duvar saatinin içinden bir çarkı çıkarıp düdüklü tencereye, dikiş makinesinin bir vidasını, radyoya yerleştirmeye pek meraklıdır. Kardeşimin bu kabiliyetine babam -kabiliyetsizlik diyor. Oysa Metin, bütün bunları bir makine icat etmek için yapmaktadır. Babamın sınıf arkadaşı bir komşumuzun da Nurten adında harika bir yavrusu var. Bu küçük kızın bir harika olduğundan hiç şüphe yok. Çünkü Nurten, bizim bütün ailenin bir öğünde yediğinden daha çok yemek yiyor. Sonra da annesi, </p><p class="calibre2">
  -Yine iştahı kesildi yavrumun bugünlerde... diyerek, kıza, iştahı açılsın diye şuruplar, vitaminler, balıkyağı veriyor. </p><p class="calibre2">
  Bıldık bıldık bir kız, şişmanlıktan zor yürüyor. Bacakları löp löp. Babası da pufböreği bir adam, sanki pufböreği canlanmış da yürüyor. </p><p class="calibre2">
Annesiyle babası, gece biyere gidecek olurlarsa, Nurten'i bize bırakıyorlar. Bizimkiler de sinemaya gittikleri gece; Metin'i evde yalnız bırakmak istemiyorlar. Çünkü Metin, ya radyoyu karıştırıyor; yada sağlam olan buzdolabını onarmaya kalkıp bozuyor. </p><p class="calibre2">
Metin'in bu makine merakını ben önleyemiyorum. -Düdüklü tencereye saat takacağım da yemeğin ne kadar zamanda piştiğini göstersin diye tutturuyor. </p><p class="calibre2">
  Başedemiyorum. Onun için, annemle babam ablamı da alıp sinemaya giderlerse, Metin'le ben, Nurten'lerin evinde kalıyoruz. </p><p class="calibre2">
  Geçenlerde bir gece yine onların evindeydik. Biz çocuklar bir odadaydık. </p><p class="calibre2">
Metin'le Nurten'e kitaptan masal okuyordum. </p><p class="calibre2">
  Nurten, su içmek için dışarı çıkmıştı. Dönüşünde, </p><p class="calibre2">
  -Çocuklar, çocuklar, dedi, annemle babam kavga ediyorlar. Hadi gelin seyredelim. </p><p class="calibre2">
  -Nerden anladın kavga ettiklerini? </p><p class="calibre2">
  -Su içmek için çıktım da... Salondan geçiyordum. Annem beni görünce, babama canım, şekerim... demeye başladı. Babam da ona, -Ruhum, bitanem diyordu: Ne zaman kavga ederlerken birden üzerlerine gitsem, terbiyem bozulmasın, diye birbirlerine işte böyle -canım, ciğerim derler. </p><p class="calibre2">
Oysa kavga etmedikleri zaman, birbirlerine adlarıyla seslenirler. Hadi gelin, seyredelim... </p><p class="calibre2">
</p><p class="calibre2">
  -Biz artık eve gidelim, nerdeyse sinemadan dönerler... dedim. </p><p class="calibre2">
  Gideceğimizi haber vermek için salona geçtiğimiz zaman, gülünç bir durumla karşılaştık. Böyle bişey göreceğimizi bilsem, yanlarına gitmezdim elbet. </p><p class="calibre2">
Ama girmiş bulundum, geri dönemiyordum. Yerde bir vazo paramparçaydı. </p><p class="calibre2">
Nurten'in annesinin saçları dağılmış, babasının da yüzü tırmık içindeydi. </p><p class="calibre2">
  Babası, </p><p class="calibre2">
  -Sevgilim, vazoyu kaldır ortadan... deyince, annesi de, </p><p class="calibre2">
  -Nurten mi geldi? diye başını çevirince bizi gördü. </p><p class="calibre2">
  Sonra kızına, </p><p class="calibre2">
  -Ben sana kapıyı vurmadan girme demiyor muyum kaçtır? dedi. </p><p class="calibre2">
  Kocasına, </p><p class="calibre2">
  -Şekerim, kahve yapayım mı? diye sordu. </p><p class="calibre2">
  Adam, </p><p class="calibre2">
  -Yap bitanem, yap şekerim... Orta şekerli olsun hayatım... dedi. </p><p class="calibre2">
  Kadının terliği, koltukta kocasının yanındaydı. </p><p class="calibre2">
  Nurten, </p><p class="calibre2">
  -Zeynep ablalar gidiyor anne... dedi. </p><p class="calibre2">
  Başını tutan Nurten'in babası, acıdan yüzünü buruşturarak, </p><p class="calibre2">
  -Nasıl da ayağım kaydı, hiç anlayamadım... dedi. </p><p class="calibre2">
  Evimize geldik. Metin yatıp uyudu. Ben de sana bu mektubu yazıyorum. İşte, babamın öksürüğünü duydum. Sinemadan döndüler. </p><p class="calibre2">
  Yine görüşmek üzere... Hoşçakal Ahmet... </p><p class="calibre2">
  Zeynep YALKIR</p><p class="calibre2">
  :::::::::::::</p><p class="calibre2">
  MİSAFİRİN YANINDA</p><p class="calibre2">
  İstanbul, 10 Şubat 1964</p><p class="calibre2">
  Sevgili arkadaşım Zeynep, </p><p class="calibre2">
  Komşunuzda geçen olayı anlatan mektubunu okuyunca, üç odalı küçük bir evde oturduğumuza sevindim, çünkü neler olduğunu duyarız, görürüz. Buyüzden komşunuzda geçen gülünçlükler olmaz bizde. Ama yine de cansıkıcı olaylar geçiyor evimizde arasıra. Geçen pazar, işte böyle cansıkıcı bir gündü. </p><p class="calibre2">
</p><p class="calibre2">
  Babam, çalıştığı fabrikanın sahibinin pazar günü bizim eve öğle yemeğine geleceğini söylemişti. Ben buna hiçbir anlam veremedim. Çünkü babam, patronunu hiç sevmez. </p><p class="calibre2">
Her fırsatta onu kötüler: Patronunu anlatırken yüzü kıpkırmızı olur; öyle kötü sözler söyler ki onun için... </p><p class="calibre2">
  Anneme, </p><p class="calibre2">
  -Ne işi varmış o adamın evimizde sanki?.. dedim. </p><p class="calibre2">
  -O nasıl söz, dedi, koca bir patron... </p><p class="calibre2">
  -Ama babam onu hiç sevmiyor... </p><p class="calibre2">
  -O babanı seviyor. </p><p class="calibre2">
  -Neden? </p><p class="calibre2">
  -Baban, fabrikada sendika temsilcisi oldu ya... </p><p class="calibre2">
  Babamın bir ay önce, sendika temsilcisi seçildiğini biliyordum. Demek patron bunun için bizim eve geliyordu. </p><p class="calibre2">
  Babamdan boyuna kötülüklerini duyduğum patronu hiç görmediğim için merak ediyordum. Dev gibi, canavar gibi bir yaratık olmalıydı. </p><p class="calibre2">
  Patron gelecek diye bizim evde olağanüstü bir hazırlıktır başladı. </p><p class="calibre2">
İşinden döndükten sonra bir akşam babam, oturma odasının duvarlarını badana ederken biyandan da, durmadan patronuna söyleniyordu. </p><p class="calibre2">
  -Patron gelecek diye neden duvarları badana ediyorsun baba? dedim. </p><p class="calibre2">
  Babam, </p><p class="calibre2">
  -Patron mu? dedi, badana fırçasını hırsla kireç tenekesine daldırdıktan sonra ekledi:</p><p class="calibre2">
  -Sanki ben o gelecek diye mi badana ediyorum... Duvarlar kirlenmiş, görmüyor musun? </p><p class="calibre2">
  Annem, komşularımızdan bardak, tabak, sofra örtüsü gibi şeyler aldı. Bigün önceden mutfağa girip ziyafet yemekleri yapmaya başladı. </p><p class="calibre2">
  O pazar, babam çak erkenden kalktı; oysa pazarları yataktan geç kalkardı. </p><p class="calibre2">
  -Misafir bu kadar erken mi gelecek baba? dedim. </p><p class="calibre2">
  -Ben onun için mi kalktım canım!.. dedi. </p><p class="calibre2">
  Kahvaltıdan sonra, pencere önüne oturup, patronu beklemeye başladı. </p><p class="calibre2">
Aradabir, cansıkıntısıyla evin içinde dolanıp, </p><p class="calibre2">
  -Nerde kaldı bu herif! diye bağırıyordu. </p><p class="calibre2">
</p><p class="calibre2">
  Annem yemek masasını kurmuştu. Bir mutfağa gidiyor, bir içeri geliyor, eksik bişey kalıp kalmadığına bakıyordu. </p><p class="calibre2">
Babam, odanın içinde gezinerek patronuna söylenip dururken, bizim sokak kapısı önünde bir klakson çalınca, büyük bir telaşa kapılıp, </p><p class="calibre2">
  -Koşun!.. Geldi galiba... Açın kapıyı, haydi! Ne duruyorsunuz? diye bize bağırırken, kendisi de yolu gören pencereden yarı beline kadar eğilip dışarı baktı. </p><p class="calibre2">
  Babamın telaşından paniğe kapılmış olan annem, çoktan gidip sokak kapısını açmıştı. Ama kimse yoktu. </p><p class="calibre2">
  İki gündenberi annem, misafirin yanında nasıl davranılacağı üzerine, Fatoş'a ders veriyordu. Bu derslerini, ben yanlarındayken veriyordu ki, ben de işitmiş olayım. Yeni elbisesini giymiş olan Fatoş'u yine almıştı önüne, ona her zamanki sözlerini tekrarlarken, dinliyor muyum, diye, yangözle de bana bakıyordu. </p><p class="calibre2">
  -Aman kızım, aman benim cici kızım, sakın misafirin yanında terbiyesizlik yapma, emi? Misafirin yanında el ağıza sokulmaz. Misafirin yanında yere düşen bişey yerden alınıp yenmez. Unutma bunları sakın... Misafirin yanında, öksürürken, elinle ağzını kapatacaksın. Sakın misafirin yanında ekmeği ağzınla koparma, çok ayıptır. </p><p class="calibre2">
Ekmek dilimini elinle koparırsın... Olur mu canım? Sonra, misafirin yanında</p><p class="calibre2">
-Ha? denilmez, çok ayıptır. Birimiz sana seslenirsek, sakın ha, </p><p class="calibre2">
-Ha?» deme!.. </p><p class="calibre2">
  Fatoş sordu:</p><p class="calibre2">
  -Misafirin yanında ne diyeceğim öyleyse? </p><p class="calibre2">
  -Misafirin yanında -Ha denilmez, -Efendim denilir... </p><p class="calibre2">
  Dinleyip ders alıyor muyum diye arada bana da bakıyordu ama, bununla da yetinmeyip bana döndü:</p><p class="calibre2">
  -Oğlum, misafirin yanında her söze -Efendim»le başla, sözünü yine -Efendim,le bitir, dedi. </p><p class="calibre2">
  Pencereden, patronun yolunu gözleyen babam da, patronu için söylenmedik söz bırakmıyordu. Birden babam, </p><p class="calibre2">
  -İşte geldi! diye bağırıp kapıya koştu. </p><p class="calibre2">
  Ben pencereye gidip dışarı baktım. Bizim kapı önünde, pırılpırıl kırmızı renkli bir araba duruyordu. </p><p class="calibre2">
  Babamın gürültülü sesini duyuyordum:</p><p class="calibre2">
  -Vay efendim... Gözlerimiz yol arda kaldı. Buyrun, buyursunlar efendim... Hoş geldiniz, safa geldiniz, safalar getirdiniz... </p><p class="calibre2">
  Yanlarına gittim. Babam, patronun paltosunu askıya astı. </p><p class="calibre2">
  Hiç de öyle benim sandığım gibi, ne dev, ne de canavardı. Ufacık tefecik, güleç bir adam... Babamın böyle bir adama niçin kızdığını, sonra bu kadar kızdığı adamı da niçin bu kadar gönülden karşıladığını anlayamadım. </p><p class="calibre2">
  Fatoş, patronun elini öptü, ben sıktım. Babam, </p><p class="calibre2">
  -Öpsene oğlum beyamcanın elini... dedi. </p><p class="calibre2">
  Ben de öpmek zorunda kaldım. </p><p class="calibre2">
  Babamla konuşmaya başladılar. Biraz sonra annem, </p><p class="calibre2">
  -Yemeğe buyurunuz efendim... dedi. </p><p class="calibre2">
  Patron, </p><p class="calibre2">
  -Zahmet ettiniz, ben yemeğe kalmayacağım... dedi. </p><p class="calibre2">
  Bak, şimdi şu uygunsuzluğa; annem kaç gündür patronu ağırlayacağım diye çırpındı durdu, o da şimdi yemeğe kalmayacakmış. </p><p class="calibre2">
Ama babam, nerdeyse zorlayarak, elinden, dirseğinden tutup patronunu sofraya oturttu. </p><p class="calibre2">
  Babamla annemin telaşı bana da geçmişti. Babam, </p><p class="calibre2">
  -Su koy bardaklara... dedi. </p><p class="calibre2">
  İşte o telaşla, patronun bardağına sürahiden su koyarken, sular taştı bardaktan. Babam, </p><p class="calibre2">
  -Koca oğlan oldun, bir su koyamıyorsun... diyerek, peçetesiyle masa üstündeki suları silmek istedi, ama peçeteyi çekerken, üstündeki salata tabağını devirdi. </p><p class="calibre2">
  Annem, </p><p class="calibre2">
  -Ah, çok affedersiniz, üstünüze mi döküldü? diye patrona sorarken, Fatoş her zamanki gibi, tabağındaki çorbayı döktü. </p><p class="calibre2">
  Annem, Fatoş'u azarladı. Fatoş da, </p><p class="calibre2">
  -Anne, sen çarptın kolunla... diye ağlamaya başladı. </p><p class="calibre2">
  Sinirlenen babam, </p><p class="calibre2">
  -Ben sana, çocukları ayrı yedir demiştim... dedi. </p><p class="calibre2">
  Annem, </p><p class="calibre2">
  -Sus, misafirin yanında ağlanmaz... diye Fatoş'a fısıldadı ama, bunu hepimiz duyduk. </p><p class="calibre2">
  Fatoş, misafirin yanında ağlanmayacağı için sustu ama, bir zaman içini çekti durdu. </p><p class="calibre2">
  Annem, misafirin tabağına et koyuyordu. Misafir kolaylık olsun diye tabağını anneme uzatmıştı, ama başı babama dönüktü. Annem, misafirin tabağına ikinci kepçeyi tam boşaltırken, başı babama dönük olan misafir aniden tabağını çekti. Annem de dağıtma kaşığındaki eti tatlı tabağına boşaltıverdi. </p><p class="calibre2">
  Annem, </p><p class="calibre2">
  -Aaa, ne yaptım!.. dedi. </p><p class="calibre2">
  Hepimizin şaşkınlığından sofra al akbul ak olmuştu, Babam, yemeğine tuzluk diye biberliği silkeliyordu. Farkına varınca, </p><p class="calibre2">
  -Tuzluk ne cehennemin dibinde? diye bağırdı. </p><p class="calibre2">
  Annem, tuzluk diye babama, hardal kabını uzattı. Ben daha önce davranıp babama tuzluğu verdim. Babam hızla tuzluğu silkeledi, ama tuzluğun kapağı düşünce tuzluktaki bütün tuzlar yemeğine döküldü. </p><p class="calibre2">
  Büsbütün şaşkına dönen annem, ne diyeceğini şaşırmıştı. İşte bu şaşkınlıkla, hiç yeri yokken birdenbire misafire, </p><p class="calibre2">
  -Nasılsınız efendim? deyiverdi. </p><p class="calibre2">
  Anlayamayan patron, </p><p class="calibre2">
  -Efendim? diye sordu. </p><p class="calibre2">
  Annem, </p><p class="calibre2">
  -Yemek nasıl olmuş, beğendiniz mi efendim? dedi. </p><p class="calibre2">
  Patron, </p><p class="calibre2">
  -Elinize sağlık, pek güzel olmuş... dedi. </p><p class="calibre2">
  Bu sırada Fatoş, </p><p class="calibre2">
  -Anne, boğazımda kaldı... dedi. </p><p class="calibre2">
  Annem, bir eliyle Fatoş'un sırtına vuruyor, bir yandan da su içirmeye çalışıyordu. </p><p class="calibre2">
  Babam, daha önce bize, bıçağı sağ elimizde, çatalı sol elimizde tutmamızı söylemişti. Denemeye çok çalıştım ama beceremedim; sol elimdeki çatal a ağzımın yerini bitürlü bulamıyordum. Vazgeçtim, çatalı sağ elime aldım her zamanki gibi. Babam, tabağındaki eti, sağ elindeki bıçak, sol elindeki çatal a bölmeye çalışırken, etin kemiği tabaktan fırlayıp portakal arın üstüne düştü. </p><p class="calibre2">
  Yine enaz falso yapan bendim. Sofradan kalkınca, bu belayı da atlattığımız için bir oh çektim. </p><p class="calibre2">
Misafir, yemek üstüne kahvesini içerken, </p><p class="calibre2">
  -Kaçıncı sınıftasın yavrum? diye bana sordu. </p><p class="calibre2">
</p><p class="calibre2">
  -Efendim, beşinci sınıftayım efendim... dedim. </p><p class="calibre2">
  Bu -efendimli cevabımı beğendiler mi, diye, annemle babamın yüzlerine baktım; ikisi de gülümsüyordu. </p><p class="calibre2">
  -Kaç yaşındasın? </p><p class="calibre2">
  -Efendim onbir efendim... </p><p class="calibre2">
  -Büyüyünce ne olacaksın bakalım? </p><p class="calibre2">
  -Efendim, yazar, efendim. </p><p class="calibre2">
  -Aferin... </p><p class="calibre2">
  Sustum. Annem dudaklarını büze büze bana bişeyler anlatmaya çalışıyordu. Teşekkür etmemi fısıldadığını anladım. O</p><p class="calibre2">
sırada patron, babamla konuşuyordu. Ben, </p><p class="calibre2">
  -Efendim, teşekkür ederim efendim... dedim. </p><p class="calibre2">
  Bu geç kalmış teşekkürün ne demek olduğunu anlamadığı için, misafir biraz duralıyarak, </p><p class="calibre2">
  -Bişey değil, dedi. </p><p class="calibre2">
  Kardeşimin bir harika çocuk olduğunu, sana eski mektuplarımdan birinde yazmıştım. Fatoş, o gün de harikalığını gösterdi. Annem, sofrayı toplarken, masadan bir muz yere düşmüştü. Yerden muzu alan Fatoş, </p><p class="calibre2">
  -Yere düşen şey misafirin yanında yenmez değil mi anne, misafir gittikten sonra yerim... diyerek muzu masanın üstüne koydu. </p><p class="calibre2">
  Babam, Fatoş'un sözleri duyulmasın diye mi, yoksa kırdığı potu ona anlatmak için mi, her nedense üst üste öksürdü. Fatoş</p><p class="calibre2">
hemen, </p><p class="calibre2">
  -Baba, misafirin yanında el ağıza kapanmadan öksürülmez ki! dedi. </p><p class="calibre2">
  Babam, gülümsemeye çalışarak, </p><p class="calibre2">
  -Ha? Ne dedin Fatoş? diye sordu. </p><p class="calibre2">
  Fatoş, </p><p class="calibre2">
  -Misafirin yanında «ha» denilmez, baba!.. dedi. </p><p class="calibre2">
  Biraz sonra da misafir kalktı, gidiyordu. Babamla annem onu kapı dışına kadar uğurladılar, arabasına bindirdiler. Araba gittikten sonra içeri girdiler. </p><p class="calibre2">
  Babam, </p><p class="calibre2">
  -Tuh, rezil ettiniz bizi! dedi. </p><p class="calibre2">
</p><p class="calibre2">
  Annem de, </p><p class="calibre2">
  -Ben size böyle mi söylemiştim? dedi. </p><p class="calibre2">
  Fatoş, </p><p class="calibre2">
  -Misafirin yanında ağzımla ekmek koparmadım ki... dedi. </p><p class="calibre2">
  Bu tatsızlık bütün gün sürdü. </p><p class="calibre2">
  Zeynep, sana bu mektubumla birlikte, bir resim gönderiyorum. Sınıf arkadaşlarıyla çektirdiğimiz resim... Resimde, </p><p class="calibre2">
sen burdan ayrıldıktan sonra gelen yeni öğretmenimizi de göreceksin. </p><p class="calibre2">
  Güzel günler, başarılar dilerim. </p><p class="calibre2">
  Ahmet TARBAY</p><p class="calibre2">
  :::::::::::::</p><p class="calibre2">
  NE AYIP ŞEY! </p><p class="calibre2">
  Ankara, 16 Şubat 1964</p><p class="calibre2">
  Sevgili arkadaşım Ahmet, </p><p class="calibre2">
  Gönderdiğin resme ne kadar sevindiğimi anlatamam. </p><p class="calibre2">
Hemen bütün eski sınıf arkadaşlarım resimde varsınız. Senin yanında duran Mine olacak, ama pekaz görünüyor. Hüseyin, onu iyice kapamış. Yaşar da galiba Cengiz'in sırtına çıkmış. Neşe, yine en öne geçmiş, her zamanki gibi... Bu resmi göndermekle, bilsen beni öyle sevindirdin ki... Yalnız, resimde Demir'i seçemedim, o yok herhalde. Öğretmeniniz yaşlıca galiba. </p><p class="calibre2">
  Ben de sana kardeşimle birlikte çekilmiş bir resmimizi gönderiyorum. Bir komşu çocuğu kendi makinesiyle çekti. </p><p class="calibre2">
Bu hafta başıma neler geldi, bir bilsen... Durup dururken, adım kopyacıya çıktı. Pek de durup dururken değil ya... </p><p class="calibre2">
  Öğretmenimizin en kızdığı şey kopyacılık. Sıksık bize kopyacılığın kötülüğünü anlatır, -Kopya yapmak çalışkan arkadaşınızın hakkını çalmaktır, der; -Kopya yapmak bir zeka işi değil, kurnazlıktır der. </p><p class="calibre2">
  Bu konuda babam da aynı düşüncededir. O da, -Çok ayıp, çok kötü şeydir kopyacılık; insanın başkasını değil, kendikendisini kandırmasıdır, der. </p><p class="calibre2">
  Babamla, komşularımız olan üç sınıf arkadaşı bir araya geldi mi, hep okul anılarını tekrarlarlar. Büyükbabamın da bizde olduğu bir gece, babamın arkadaşları da gelmişti. Yine okul anılarından söz açtılar. Nurten adındaki şişman kızın babası, </p><p class="calibre2">
  -Hatırlıyor musunuz; dedi, hani matematikçi Keltoş</p><p class="calibre2">
Sabri Bey'in eteğine, imtihanda kopya iğnelemiştik de... </p><p class="calibre2">
</p><p class="calibre2">
Nurten'in annesi:</p><p class="calibre2">
  -Nasıl oldu, anlatsana!.. dedi. </p><p class="calibre2">
  -Al ah rahmet eylesin, Keltoş dediğimiz Sabri Bey, lisede cebir öğretmenimizdi. İmtihanlarda çocuklara göz açtırmamakla övünür, -Kendine güvenen kopya yapsın da göreyim! diye, meydan okurdu. Bizim de ödümüz kopardı ondan. Soruları imtihan kağıtlarına yazdırdı mı; dersanede ordan oraya sıçrar dururdu. Arkadaşlardan birisi... </p><p class="calibre2">
  Babam, </p><p class="calibre2">
  -Marsık Necdet, değil mi? dedi. </p><p class="calibre2">
  -Evet, Marsık Necdet, şimdi büyükelçidir! Sabri'nin ceketinin eteğine, problemlerin çözümünü yazdığı kağıdı iğnelemiş. Çocuklar, Sabri Bey'in ceket arkasına iğneli kağıda bakıp bakıp yazıyorlar. Yalnız Sabri Bey; bir yerde durmadığı, boyuna sıçradığı için, kopya kağıdına bakıp cevabın hepsini yazmak zor oluyor. Çocuklardan biri hocayı bişeyler sorup lafa tutuyor, öbürü de kopya çekiyor. Ben bitürlü kopya çekemedim. Sanki kopya çekiyormuşum gibi yapıp, Sabri Bey'i şüphelendirdim. O da kopya çekmiyeyim diye önüme gelip, sırtını sırama dayamıştı. Oh, baktım, baktım yazdım. </p><p class="calibre2">
  Cevapları yazan dersaneden çıktı. İçerde son kalanlar da paydos ziliyle, kağıtlarını verip çıktılar. İşte o zaman aklımız başımıza gelmişti. İğneli kopya kağıdını, Sabri Bey'in ceket eteğinden çıkarmayı unutmuştuk. İmtihan kağıtlarını toplayan Sabri Bey, eteğinde iğneli kopya kağıdını savura savura, öğretmenler odasına girmiş. </p><p class="calibre2">
  Kimin bu işi yaptığı anlaşılmamış. Sabri Bey, çok yumuşak bir öğretmenmiş. </p><p class="calibre2">
Çok yalvarıp yakarmışlar da, hepsini affedip, yenibaştan imtihan yapmış. </p><p class="calibre2">
Babamın başka bir sınıf arkadaşı, </p><p class="calibre2">
  -Ya Kasap Osman'a yaptıklarımız? dedi. </p><p class="calibre2">
  Kasap Osman dedikleri tarih öğretmenlerine yaptıklarını anlatıyorlar. Bu öğretmen de, imtihanda hep kürsüde otururmuş, ama gözleri projektör gibi, öğrencilerinin üstündeymiş. O imtihanda, ön sırada oturanların hiçbiri iyi not alamamış. Ama, öbür çocukların hepsi de iyi not almışlar. Çünkü, her çocuk, önündeki sırada oturan arkadaşının sırtına tarih kitabını dayayıp öğretmenin gözü önünde kopya çekmiş. </p><p class="calibre2">
  Arkadaşlarından geri kalmayan babam, </p><p class="calibre2">
  -Siz asıl, sıfırcı Hafiz'in imtihanında olanları hatırlıyor musunuz? dedi. </p><p class="calibre2">
  -Hani şu sinekli kopyayı mı? Kim hatırlamaz onu... </p><p class="calibre2">
  Sıfırcı Hafiz dedikleri kimya öğretmenlerinin gözü, bir metre ilerisini bile zor seçermiş. Numarası da çok kıtmış. </p><p class="calibre2">
İmtihana girmeden önce, çocuklardan biri, beşon tane iri sinek yakalamış, kibrit kutusuna koymuş. İmtihan başlamış. </p><p class="calibre2">
</p><p class="calibre2">
  Soruların cevaplarını, incecik kağıtlara yazıp, bu kağıtları da, sineklerin ayaklarına ince iplikle bağlamışlar, sonra sinekleri salıvermişler. Ayaklarında ağırlık olduğundan sinekler uçamıyor, bir yerden kalkıp hemen başka yere konuyorlarmış. Böylece herkes kopya yapabiliyor. </p><p class="calibre2">
Çünkü ayağında ağırlık olan sineği yakalamak kolay. Kağıttan kopyayı çeken, sineği salıveriyormuş. Birden kapı açılıp da müdür içeri girince, ayağında iplik bulunan sineklerden biri, tam müdürün gözleri önünde iki tur attıktan sonra pike yapıp, müdürün çıplak başına konmuş. </p><p class="calibre2">
  Metin, </p><p class="calibre2">
  -Size ne yaptılar baba? diye sordu. </p><p class="calibre2">
  Babam, </p><p class="calibre2">
  -Az kaldı, bir arkadaşımızı okuldan kovuyorlardı, zor kurtuldu... dedi. </p><p class="calibre2">
  Nurten'in babası</p><p class="calibre2">
  -Şimdi profesördür o arkadaşımız... dedi. </p><p class="calibre2">
  Babamın bir arkadaşı, büyükbabama, </p><p class="calibre2">
  -Beyefendi, siz de kopya yapmış mıydınız okuldayken? </p><p class="calibre2">
diye sordu. </p><p class="calibre2">
  Büyükbabam, </p><p class="calibre2">
  -Okul hayatında hangi çocuk kopya yapmamıştır ki... dedi. </p><p class="calibre2">
  Anlatmaya başladı. </p><p class="calibre2">
  Kimya'dan üçer üçer sözlü imtihana giriyorlarmış. Büyükbabam, iki arkadaşıyla imtihan odasına girmiş, arkadaymış. Önceki arkadaşı, sınıfın en tembeliymiş. Öğretmen ne sorduysa, sesini çıkarmadan, boynunu büküp durmuş. </p><p class="calibre2">
  Kimya öğretmeni kızmış, </p><p class="calibre2">
  -Hiç mi bişey bilmiyorsun oğlum? dedikten sonra, bir soru diye masadaki sürahiyi gösterip. -Bunun içinde ne var?» diye sormuş. Önceki dilsizmiş gibi yine susunca, arkasındaki çocuk, -At, at... at bişey, diye fısıldamış. </p><p class="calibre2">
  -Ne var sürahide oğlum? </p><p class="calibre2">
  Çocuk, </p><p class="calibre2">
  -At var, efendim... demiş. </p><p class="calibre2">
  O gece anlatılanlardan öyle meraka düşmüştümki... Ertesi günü öğretmenimiz, okul bahçesinde bizimle voleybol oynamış, sonra hep birlikte çayıra oturmuştuk. Otururken, bir fırsatını getirip sordum:</p><p class="calibre2">
  -Öğretmenim, siz hiç kopya yaptınız mı? </p><p class="calibre2">
  Birden, sanki boş bulunmuş gibi, </p><p class="calibre2">
</p><p class="calibre2">
  -Yaptım... dedi, sonra ekledi:</p><p class="calibre2">
  -Ama bütün sınıf yapmıştı. İmtihan kağıdını çabuk yazıp veren bir çalışkan arkadaşımız, soruların cevaplarını büyük bir kartona yazmış, kartonu da uzun bir sırığa bağlayıp, bahçe penceresine uzatmıştı. Biz de pencereye bakıp kopya yapmıştık. </p><p class="calibre2">
  Ertesi gün, Aile Bilgisi dersinden yoklama yapıyordu öğretmenimiz. </p><p class="calibre2">
  Sağımda Türkan oturuyor, Solumdaki sırada da Murat var. Ben sana bu Murat'ı eski mektuplarımdan birinde anlatmıştım. Hani öğretmen -Kalk Murat! dediği zaman, -Ben mi?, -Bana mı? diye sorup duran çocuk. Murat, bizim sınıfta geçen yıldan kalma, arkadaşları ortaokuldalar. </p><p class="calibre2">
Tembel değil, ama kafasına ders girmiyor. Ama iyi bir çocuk... </p><p class="calibre2">
  Türkan da o gün nedense ders çalışmamış. İkisi de kopya vermem için yalvardılar. </p><p class="calibre2">
  -Yazılı kopya veremem çocuklar, ama belki fısıldarım... dedim. </p><p class="calibre2">
  Öğretmenimiz, soruları yazdırdı:</p><p class="calibre2">
  -Çocuğu hastalıktan korumak için ne yapmalıdır? </p><p class="calibre2">
  -Başlıca çocuk hastalıklarından korunmak için ne yapmalıdır? </p><p class="calibre2">
  -Oyunu ve oyuncakların yararını anlatınız! </p><p class="calibre2">
  -Dayak insanı terbiye eder mi? </p><p class="calibre2">
  Daha bir akşam önce ve o sabah bu derslere çalıştığım için, bu bölümlerin, kitabın hangi sayfasında olduğunu biliyordum. Aile Bilgisi kitabı, Türkan'ın önünde duruyordu. </p><p class="calibre2">
  Hem Türkan'a, hem Murat'a, </p><p class="calibre2">
  -Kitabın el inci sayfasını açın... El i, el ibir, el i kinci sayfalar diye fısıldadım. </p><p class="calibre2">
  Ben cevapları yazmaya başladım. Solumdaki Murat, </p><p class="calibre2">
  -Sen beni kandırıyorsun? dedi. </p><p class="calibre2">
  -Neden? diye fısıldadım. </p><p class="calibre2">
  -El inci sayfada kalça kemiği var. </p><p class="calibre2">
  -Öbür sayfaları aç! </p><p class="calibre2">
  -Açtım... Kaslar var, sonra çıkırık var... </p><p class="calibre2">
  Bir de, sıra altında gizlediği kitaba baktım ki, elinde Aile Bilgisi kitabı diye, Tabiat Bilgisi kitabı var. </p><p class="calibre2">
</p><p class="calibre2">
  -O kitap değil, Aile Bilgisi kitabını aç! diye fısıldadım. </p><p class="calibre2">
  Murat, açtı Aile Bilgisi kitabını, kitaba bakarak harıl harıl yazmaya başladı. Türkan'la Murat, benden önce kağıtlarını verip çıktılar. Onlardan sonra ben de çıktım. Murat</p><p class="calibre2">
dışarda bana, </p><p class="calibre2">
  -Benim kitapta el inci sayfa yoktu, dedi. </p><p class="calibre2">
  -Nasıl olmaz? Vardır, dedim. </p><p class="calibre2">
  -Val ahi yok!.. dedi. Kırksekizinci sayfadan altmışbeşinci sayfaya atlıyor. </p><p class="calibre2">
  Gitti, kitabını getirdi. Bir de baktım, kitabında, öğretmenin sorduğu soruların bulunduğu dördüncü forma yok. </p><p class="calibre2">
  Buna karşılık, otuzüçüncü sayfadan kırksekizinci sayfaya kadar olan forma iki kere girmiş kitaba. Ciltlenirken yanlışlık olmuş. </p><p class="calibre2">
  -Peki, ne yaptın Murat? dedim. </p><p class="calibre2">
  -Kırksekizinci sayfadan sonraki sayfada ne varsa, onları kopya ettim. </p><p class="calibre2">
  Öğretmenimiz, yazılı yoklamada aldığımız numaraları okuyordu. Türkan da, ben de pekiyi almıştık. </p><p class="calibre2">
  -Şimdi size, arkadaşınız Murat'ın yazdığı cevapları okuyorum, iyi dinleyin! dedi. Birinci soru: -Çocuğu hastalıktan korumak için ne yapmalıdır? Şimdi de Murat'ın cevabını okuyorum: -Daha çok dayanmaları, temiz ve güzel durmaları için, onları temiz tutmak, kirlendikleri zaman temizlemek ve sıksık ütülemek lazımdır. </p><p class="calibre2">
  Sınıfta bir kahkaha koptu. Öğretmenimiz, </p><p class="calibre2">
  -Susun! diye bağırdıktan sonra, şimdi de ikinci soruyu okuyorum, dedi:</p><p class="calibre2">
-Başlıca çocuk hastalıklarından korunmak için ne yapmalıdır? Murat'ın cevabı: -Sıksık fırçalamalı. Tozları temizledikten sonra askıya geçirilip yerlerine asmalıdır. Mevsimi geçince de, bohçaya koyup sandıklarda saklanır. Çok kirlenmişse bol sıcak su ve sabunla yıkayıp iplere veya tel ere asılarak kurutulmalı. </p><p class="calibre2">
  Çocuklar gülmekten sıraların altlarına yuvarlanıyorlardı. </p><p class="calibre2">
Arkadaşlarımızın, alaylarından, gülmelerinden çok utanan Murat, ağlaya ağlaya kalktı, </p><p class="calibre2">
  -Ama öğretmenim, ben onları kitaptan, kitaba bakarak yazdım, dedi. </p><p class="calibre2">
  Öğretmenimiz, </p><p class="calibre2">
  -Anladım, kopya çekmişsin, dedi, ama -Çocuk bakımım yerine -Elbise korunmasını yazmışsın. </p><p class="calibre2">
  -Bana Zeynep öyle söyledi öğretmenim. </p><p class="calibre2">
  Öğretmen bana bakıp, </p><p class="calibre2">
</p><p class="calibre2">
  -Yaa, dedi, hem kopya veriyorsun, hem de yanlış kopya veriyorsun... </p><p class="calibre2">
  Artık inkar edilecek yanı kalmamıştı olayın. </p><p class="calibre2">
  -Yanlış kopya vermedim öğretmenim, dedim, ben yalnız soruların kitabın hangi sayfasında olduğunu söyledim. </p><p class="calibre2">
  Öğretmen, Murat'ın kitabını alıp bakınca, yanlışlığın nerden geldiği anlaşıldı. Ama öğretmenimiz, </p><p class="calibre2">
  -Bu durumu annene bildirmek zorundayım, dedi. </p><p class="calibre2">
  Annemi okula çağırıp suçumu bildirdiler. O akşam evde, annem de, babam da bana söylemediklerini bırakmadılar. Babam, </p><p class="calibre2">
  -Çok ayıp kızım, çok... dedi. </p><p class="calibre2">
  İyi ki, o gece büyükbabam bizdeydi de, </p><p class="calibre2">
  -Bırakın kızı canım, diye sertledi onlara, ne olmuş</p><p class="calibre2">
yani? Kendisi kopya yapmamış ya, başkasına vermiş... </p><p class="calibre2">
  Annem, </p><p class="calibre2">
  -İkisi de aynı şey değil mi? dedi. </p><p class="calibre2">
  -Hadi hadi... Hanginiz kopya yapmadınız? </p><p class="calibre2">
  Metin, </p><p class="calibre2">
  -Ama onlar yakalanmamışlar... dedi. </p><p class="calibre2">
  Ne yapayım, oldu bir kere... Ama çok canım sıkıldı. Ençok canımı sıkan da Metin. İkidebir -Ne ayıp şey, ne ayıp şey... İnsan, hiç kopya yapar da yakalanır mı? Ne ayıp şey! diye benimle alay ediyor. </p><p class="calibre2">
  Mektuplarını, haberlerini dört gözle bekliyorum. Bana uzun uzun yaz, olur mu? </p><p class="calibre2">
  Hoşça kal. İyi günler, başarılar dilerim. </p><p class="calibre2">
  Zeynep YALKIR </p><p class="calibre2">
  :::::::::::::</p><p class="calibre2">
  EVİN HANGİ HALİ? </p><p class="calibre2">
  İstanbul, 26 Şubat 1964</p><p class="calibre2">
  Kardeş'im Zeynep, </p><p class="calibre2">
  12 Şubat tarihli mektubun ve gönderdiğin resmin için çok teşekkür ederim. </p><p class="calibre2">
  Anlattığın olaydan ötürü duyduğun üzüntüye katılıyorum. Sen, arkadaşına iyilik yapmak istemişsin, suçlu duruma düşmüşsün. Arkadaşın Murat'a hem acıdım, hem kızdım. </p><p class="calibre2">
  Bizim Hüseyin var ya, o da sizin sınıftaki Murat'a benzer bir yanlışlık yaparak, hepimizi gülmekten kırdı geçirdi. </p><p class="calibre2">
  Ama Hüseyin, başkasını suçlamadı. Bilirsin, çok iyi arkadaştır. Sana bir mektubumda, onun bir fedakarlığını, kendini ağaçtan itip düşüren arkadaşını ele vermediğini yazmıştım. </p><p class="calibre2">
  Sen İstanbul'dayken, Hüseyin'lerin evine gitmiş miydin? </p><p class="calibre2">
  Küçücük bir gecekonduda oturuyorlar. Evlerini bilmesen bile, yoksul bir çocuk olduğunu bilirsin. </p><p class="calibre2">
  Arasıra onlara gittiğim için, onların ev durumunu bilirim. İki küçük odada, yedi kişi yaşıyorlar. Belki bu sıkışıklık, belki az kazanç yüzünden evlerinde dirlik olmuyor. Yakın arkadaşım olduğu için Hüseyin, evlerindeki geçimsizlikten bana yakınır, dert yanar. Onun üzüntülerini paylaşırım. </p><p class="calibre2">
  Bazı sabahlar, okula gözkapakları şiş ve gözleri kızarmış gelince, onun evinde ağladığını anlarım. Genel ikle pek yüzü gülmez Hüseyin'in, ama asık suratlı da değildir. </p><p class="calibre2">
  Geçenlerde bir sabah, yine gözleri şiş şiş gelmişti. Ağlamış olduğunu kimse anlamasın diye de, başkalarıyla konuşmadı, sırasına oturdu. Kendisiyle konuşmaya kalmadan da derse girdik. </p><p class="calibre2">
  O gün Türkçe dersinde öğretmenimiz, -İsmin Hal erini anlatıyordu. -İsmin kaç türlü hali vardır? Cevap veriyorduk: -i hali, e hali, de hali, den hali, yalın hali. </p><p class="calibre2">
  Öğretmenimiz bunları anlattıktan sonra, Demir'e Altın Pencereli Ev adlı bir hikaye okuttu. Belki de bu hikayeyi biliyorsun. Hani, ormanda bir küçük evde yoksul bir aile yaşıyormuş. Bu evin bir kızı varmış. Onların evinin uzağında da başka bir ev görünürmüş. Akşam üzerleri, bu evin pencereleri sapsarı, pırılpırıl yanarmış. Küçük kız, altın pencereli bu evi çok merak etmiş. Oraya gitmek için bigün yola çıkmış, gitmiş, gitmiş, evi bulmuş ama, gece de olmuş. Orda uyumuş, geceyi geçirmiş. Bir de uyanıp, bakmış ki, kendi evleri karşıda, pencereleri de altın gibi pırıl pırıl ışıldıyor. </p><p class="calibre2">
  Altın pencereli evin karşıda, kendi evleri olduğunu anlayınca şaşmış. O</p><p class="calibre2">
zaman, pencere camlarını, güneş ışınları yansımasının altına çevirdiğini anlamış. </p><p class="calibre2">
  Demir, bu hikayeyi okuduktan sonra, öğretmenimiz, </p><p class="calibre2">
  -Bundan alınacak ders nedir? dedi. </p><p class="calibre2">
  Kendi sorusunu yine kendisi cevaplandırdı:</p><p class="calibre2">
  -İnsanlar, içinde bulundukları durumdan memnun olmalıdır. Çok zaman, bu hikayedeki küçük kız gibi, içinde bulunduğumuz mutluluğu bilemeyiz. Ancak ondan uzaklaşınca, mutluluk içinde yaşadığımızı anlarız. Demek ki, yine en iyi ev, bizim kendi evimizdir. </p><p class="calibre2">
  Böyle söyledikten sonra, deminki hikayeden, içinde ev kelimesi bulunan bir cümleyi okuduktan sonra, </p><p class="calibre2">
  -Hüseyin, sen söyle, dedi, ev ne halde? </p><p class="calibre2">
  Arka sırada oturan, kendi üzüntüleri içinde, herhalde öğretmeni hiç dinlemiyordu ki, süklüm püklüm ayağa kalktı, sesini çıkarmadı. </p><p class="calibre2">
Öğretmen sorusunu tekrarladı:</p><p class="calibre2">
  -Ev ne halde, Hüseyin? </p><p class="calibre2">
  Öğretmen, ona kendi evlerini soruyor sanıp, Hüseyin fısıldar gibi, </p><p class="calibre2">
  -İyi değil, öğretmenim, dedi. </p><p class="calibre2">
  Öğretmen şaşırdı:</p><p class="calibre2">
  -Ben sana ev'in halini soruyorum. Ev hangi halde? </p><p class="calibre2">
  Bu kadar arkadaşın içinde, evinin hangi halde bulunduğunu anlatmak istemeyen Hüseyin, ağlamaklı, çatal aşan bir sesle, </p><p class="calibre2">
  -Evin hali... İyi değil efendim... dedi. </p><p class="calibre2">
  Öğretmen, </p><p class="calibre2">
  -Evin hangi hali iyi değil? dedi. </p><p class="calibre2">
  -Hiçbir zaman iyi değil ama, bugünkü hali daha da kötü... dedi. </p><p class="calibre2">
  Hüseyin'in ne demek istediğini yalnız ben anlamıştım. </p><p class="calibre2">
Arkadaşlar, onun sözlerinden bişey anlamadıklarından gülüyorlardı. </p><p class="calibre2">
  -Neden iyi değil? diye sordu. </p><p class="calibre2">
  Hüseyin, </p><p class="calibre2">
  -Çünkü... dedi; sesi titriyordu, sözünü zor tamamlayabildi:</p><p class="calibre2">
  -Evsahibi, bizi evden çıkarmak istiyor, kirayı veremiyoruz diye... </p><p class="calibre2">
  Sınıfta bir kahkaha kopunca, Hüseyin sırasına oturdu, başını el erinin arasına aldı. </p><p class="calibre2">
  Öğretmenimiz, o cümleyi okudu: -Küçük kız karşıda altın pencereli evi görünce... </p><p class="calibre2">
  -Sen söyle Demir, ev'in hangi hali? Burada ev hangi halde? </p><p class="calibre2">
  Demir, </p><p class="calibre2">
  -İ hali öğretmenim... dedi. </p><p class="calibre2">
  Öğretmen, yine Hüseyin'e sordu:</p><p class="calibre2">
  -Ev'in hangi haliymiş? </p><p class="calibre2">
</p><p class="calibre2">
  Hüseyin, yine konuyu anlayamadığı için, </p><p class="calibre2">
  -İyi haliymiş... dedi. </p><p class="calibre2">
  İ halini, iyi hali diye duymuştu. </p><p class="calibre2">
Sınıfta bir kahkaha daha koptu. </p><p class="calibre2">
  Öğretmen, </p><p class="calibre2">
  -Ev'in kaç türlü hali var Hüseyin? </p><p class="calibre2">
  -İyi hali var... Bir de iyi olmayan hali var... </p><p class="calibre2">
  Hüseyin'in evinde, hiçbir zaman evin iyi hali olmadığını ben biliyordum. </p><p class="calibre2">
  Öğretmenimiz, Hüseyin'in ne demek istediğini geç anladığı için, konuyu değiştirip, </p><p class="calibre2">
  -Yine de en iyi ev, içinde yaşadığımız kendi evimizdir, evimizin değerini bilmeliyiz... diye anlatmasını sürdürdü. </p><p class="calibre2">
  Akşam okul dönüşü, Hüseyin'i birazcık avutmaya çalıştım. </p><p class="calibre2">
  Ankara'da havalar nasıl? Burda çok soğuk var. Dün biraz kar da yağdı ama, yerler kar tutmadı. Bizim evin hali iyi ama, benim yattığım odanın hali iyi değil. Salondaki soba, yattığım odayı iyice ısıtmıyor. Sizin evin hali nasıl? </p><p class="calibre2">
  Mektuplarını bekliyorum Zeynep. </p><p class="calibre2">
  Seni unutmayan arkadaşın</p><p class="calibre2">
  Ahmet TARBAY</p><p class="calibre2">
  ::::::::::::::</p><p class="calibre2">
  NE YALAN UYDURSAM! </p><p class="calibre2">
  Ankara, 16 Mart 1964</p><p class="calibre2">
  Ahmet, </p><p class="calibre2">
  26 Şubat tarihli mektubuna cevap vermekte geciktiğim için özür dilerim. 23 Nisan müsameresine hazırlanıyoruz. </p><p class="calibre2">
Bana da müsamere için çok iş düştü. Biyandan müsamere hazırlığı, biyandan dersler yüzünden mektup yazmaya vakit bulamadım. Ama, Hüseyin'e mektup yazmıştım. Geçen mektubunda Hüseyin için yazdıklarına öyle üzüldüm ki, senin yazdıklarından hiç sözetmeden, gönül alıcı bir mektup yazmıştım ona. </p><p class="calibre2">
  Sana mektup yazamadığım günlerde çok ilginç olaylar geçti. Ben yalnız birini anlatacağım sana. Bu olay, Metin'in başından geçti. Metin arada sırada babama yalan söylüyor. </p><p class="calibre2">
  Babam, yalanını yakalayınca, Metin'e çok kızıyor. Önüne alıp öğütlere başlıyor:</p><p class="calibre2">
  -Oğlum, herşeyi yap, yalnız yalan söyleme! Çünkü, dünyada ençok doğuran şey yalandır. İnsan bir küçücük yalan söyledi mi, o yalanını gizlemek için biraz daha büyük yalan söylemek zorunda kalır. Sonra o yalanı ortaya çıkmasın diye daha büyük yalan söyler. Her yalan, daha çok, daha büyük yalan doğurur. Onun için yalan söyleme! </p><p class="calibre2">
  Babam böyle söyler ama, Metin'i de yalan söylemeye zorlar. Çünkü Metin, suç bile denilmeyecek bir küçücük yanlış yapsa, babam onu azarlıyor. Kardeşim de azardan kurtulmak için yalan kıvırmak zorunda kalıyor. Tabi , sonunda da yalanı çıkıyor, babam da başlıyor öğütlerine. </p><p class="calibre2">
  Bir akşam Metin bana, </p><p class="calibre2">
  -Acaba babama ne yalan uydursam? dedi. </p><p class="calibre2">
  Bikaç gündür babam, Metin'e saçlarının çok uzadığını, berbere gidip saçlarını kestirmesini söylüyor, oyuna dalan Metin de berbere gitmeyi unutuyordu. O sabah, babam Metin'e, berbere gitmesini kesinlikle söylemiş, </p><p class="calibre2">
  -Akşam eve gelince, seni böyle görmeyeyim, demişti. </p><p class="calibre2">
  Metin'e</p><p class="calibre2">
  -Doğrusunu söyle, nasıl olsa sonra yalanın çıkar... dedim. </p><p class="calibre2">
  -Doğrusunu söylersem babam kızar. Paramı düşürdüm desem?.. </p><p class="calibre2">
  -Biliyorsun, onu bikez söyledin, sonra cebinde para çıktı, yalanın yakalandı. </p><p class="calibre2">
  -Okulda kooperatiften kitap aldım derim... </p><p class="calibre2">
  -En iyisi doğrusunu söyle... </p><p class="calibre2">
  -Berber çok kalabalıktı, bekledim sıra gelmedi derim. </p><p class="calibre2">
  Daha bisürü yalan uydurdu, ama hiçbirini beğenmedi. Babamın Ziya adında bir arkadaşı var, o akşam eşiyle birlikte bize geldi. Çoktanberi görüşemediği için babamı merak ettiğini söyledi. Babamın gelme zamanı çoktan geçmişti, ama nedense gecikmişti babam. </p><p class="calibre2">
  Annem, </p><p class="calibre2">
  -Nerdeyse, şimdi gelir... dedi. </p><p class="calibre2">
  Babam, daha da gecikince annem merak etmeye başladı. </p><p class="calibre2">
  -Hiç bu kadar gecikmezdi, ne oldu acaba? dedi. </p><p class="calibre2">
  Ziya Bey, </p><p class="calibre2">
  -Belki bir işi çıkmıştır... dedi. </p><p class="calibre2">
</p><p class="calibre2">
  Annem, </p><p class="calibre2">
  -Haber verirdi... dedi. </p><p class="calibre2">
  Metin'le ben yemeğimizi yedik. Annem, babamı beklediği için yemedi. </p><p class="calibre2">
Vakit epiy geçti. Metin yattı. Ziya Bey'le eşi gitmek üzere kalkmışlardı ki, kapı zili çalındı. </p><p class="calibre2">
  Annem, heyecanla, </p><p class="calibre2">
  -İşte geldi!.. diye koştu. </p><p class="calibre2">
  Ziya Bey, </p><p class="calibre2">
  -Biz saklanalım da, sürpriz yapalım, dedi. </p><p class="calibre2">
  Eşiyle birlikte yan odaya geçtiler. Gelen babamdı. Annem, </p><p class="calibre2">
  -Neredeydin? Çok merak ettim... Bir işin mi çıktı? dedi. </p><p class="calibre2">
  Babam, </p><p class="calibre2">
  -Ziya hastalanmış, ona uğradım... dedi. </p><p class="calibre2">
  Annem, </p><p class="calibre2">
  -Yaaa! Ama çok geç kaldın? dedi. </p><p class="calibre2">
  -Hasta. Hemen kalkıp gelemezdim... </p><p class="calibre2">
  -Geçmiş olsun, çok mu hasta?.. Vah vah!.. </p><p class="calibre2">
  Babam daha çok şey söyleyecekti ama, Ziya Bey'le eşi, kahkahalar atarak, saklandıkları odadan çıktılar. Babam şaşırdı. Onlara, </p><p class="calibre2">
  -Aaaa... Siz burada mıydınız? dedi. </p><p class="calibre2">
  -Sana sürpriz yapalım dedik. </p><p class="calibre2">
  Annem gülerek, </p><p class="calibre2">
  -Tam sürpriz oldu işte! dedi. </p><p class="calibre2">
  Hep birlikte sofraya oturdular. Babam, </p><p class="calibre2">
  -Metin yattı mı? diye sordu. </p><p class="calibre2">
  -Ne yalan uydursam diye düşüne düşüne yoruldu. </p><p class="calibre2">
yattı... Bugün berbere gidip tıraş olmayı unutmuş. Kızarsınız diye yalan uydurmaya çalışıyordu... dedim. </p><p class="calibre2">
  Babam, </p><p class="calibre2">
  -Geç oldu, hadi sen de yat! dedi. </p><p class="calibre2">
  İşte böylece Metin, ertesi sabah azarlanmaktan kurtulmuş oldu. </p><p class="calibre2">
</p><p class="calibre2">
  Ahmet, mektuplarını bekliyorum. En iyi dileklerimle. </p><p class="calibre2">
  Zeynep YALKIR</p><p class="calibre2">
  :::::::::::::</p><p class="calibre2">
  ÇOCUK BAYRAMINDA MÜSAMERE</p><p class="calibre2">
  İstanbul, 24 Nisan 1964</p><p class="calibre2">
  Kardeşim Zeynep, </p><p class="calibre2">
  16 Mart tarihli mektubundan sonra yol adığın kartta, </p><p class="calibre2">
-Geç cevap verdiğim için darıldın da ondan mı mektup göndermiyorsun?»</p><p class="calibre2">
diyorsun. Hayır, darılmadım. Niçin darılayım? Bizim de 23 Nisan müsameremiz vardı, hazırlanıyorduk. Bugün yarın derken zaman geçti. Sonunda dün müsamereyi verdik, ben de rahatladım. Hemen sana mektup yazıyorum. </p><p class="calibre2">
  Dünkü müsamere çok, çok güzel oldu. Neden güzel oldu, biliyor musun? Çok beceriksizlikler oldu da ondan... En büyük beceriksizliği de ben yaptım. </p><p class="calibre2">
  Müsamere işiyle ençok üçüncü sınıf öğretmeni ilgileniyordu. Müzik öğretmenimiz de şarkıları, dansları hazırladı. </p><p class="calibre2">
  Bizim sınıf öğretmenimiz de, müsamerede oynanması için bir piyes yazdı. </p><p class="calibre2">
  Tanıdığım büyüklerin çoğu, işlerini sevmiyorlar, başka bir iş yapmak istiyorlar. Alalım babamı, babam her zaman söyler bize, eğer okuyabilseymiş, büyük bir şair olabilirmiş. </p><p class="calibre2">
Şimdi bile boş vakit buldukça şiir yazar: Teknisyen olan amcam da, doktorluğa özenir. </p><p class="calibre2">
  Bizim öğretmen de, yazar olduğu kanısında. Bize derslerde kaç kere, -Yazar olacaktım ama kısmet değilmiş dedi. </p><p class="calibre2">
  Benim anladığım, herkesin gözü, kendi uğraştığından başka bir işde. </p><p class="calibre2">
  Müdürümüz, basılmış piyeslerden birinin seçilmesini söyledi ama, öğretmenimiz bunların hiçbirini beğenmediği için, kendisi bir piyes yazdı. Çok acıklı bir piyesti. Kısaca konusunu anlatayım. Çok kötü bir oğul var. Annesine, babasına yapmadığı kötülük kalmıyor. Okuldan kaçıyor, işten kaçıyor, sonunda serseri oluyor. Hırsızlık ediyor. Annesi, duyduğu üzüntüye dayanamayıp ölüyor. Oğlan, babasından zorla para alıyor. Vermezse dövüyor babasını. Sonunda, bir suçundan ötürü cezaevine sokuyorlar. Cezasını bitirip, cezaevinden çıktıktan sonra, oğulun aklı başına geliyor. Elini öpüp af dilemek için babasının evine gidiyor. -Babacığım, ben senin öğütlerini tutmadım, sözlerini dinlemedim, bu durumlara düştüm. Artık aklım başıma geldi. Beni affet! diye yalvarıyor. </p><p class="calibre2">
Yaşlı babası da gözyaşları içinde, -Bir baba, oğlunu her zaman affeder. Ben affettim. Tanrı da seni affetsin oğlum... diyor, ama aşırı heyecana dayanamıyor, düşüp ölüyor. </p><p class="calibre2">
</p><p class="calibre2">
  Piyes gerçekten çok acıklıydı. Biz sınıfta okurken hep ağlıyorduk. </p><p class="calibre2">
  Öğretmene, </p><p class="calibre2">
  -Gülünçlü bir oyun olsa daha iyi olmaz mı efendim? dedim. </p><p class="calibre2">
  -Her yerden çıkarsın Ahmet... yani maskaralık mı yapacaksın? dedi. </p><p class="calibre2">
  Oysa ben başka bişey anlatmak istemiştim. Yüzümüze sakal, bıyık yapıştırıp büyük adam rol erine çıkacağımıza, sahneye yine kendi yaşımızdaki rol ere çıksak, okul yaşayışımızdan bazı sahneleri canlandırsak daha iyi olmaz mı, demek istemiştim. Ama istediğimi anlatamamıştım. </p><p class="calibre2">
  Daha önceki müsamerelerde de görmüştüm takma bıyıklı çocuklar, sahnede, sirk cüceleri gibi duruyorlar. Ne kadar acıklı konuşurlarsa, o kadar komik oluyorlar. Ne kadar acıklı söyleseler, seyirciler gülüyor. Böyle olacağına, doğrudan bir komedi oynamak, daha iyi olur demek istemiştim. Ama öğretmen azarlayınca sustum. </p><p class="calibre2">
  Konusunu özetlediğim bu oyunda beş rol var. Öğretmenimiz, benim önerime kızdı galiba. Bana, </p><p class="calibre2">
  -Kötü oğul rolünü sen al, iyi yaparsın, tam sana uygun bir rol... dedi. </p><p class="calibre2">
  Demir, benim babam, Mine de annem olacaktı. </p><p class="calibre2">
Oyunu ezberledik. Sahnede provalar yaptık. Son prova günü, çok yağmur yağdı. Bilirsin ya, sürekli yağmur yağınca, çatıdan sular içeri akar, O gün de sanki yağmur sahneye yağıyordu. </p><p class="calibre2">
Çocukların müsamere elbiseleri döşemeye düşüp</p><p class="calibre2">
sıçrayan yağmur sularından ıslanmasın diye sahnenin orasına burasına taslar, tenekeler, kovalar konuldu. </p><p class="calibre2">
  Bir de Çin dansı yapılacak. Beni de Çin dansı yapacakların arasına kattılar. Müzik öğretmenimiz, başka bir okulun müsameresinde Çin dansı yapan çocukları görmüş, pek beğenmiş. </p><p class="calibre2">
  -Zeybek oynasak daha iyi değil mi? dedim. </p><p class="calibre2">
  Müzik öğretmenimiz, her müsamerede zeybek oyunu oynandığını bir de değişiklik olması gerektiğini söyledi. </p><p class="calibre2">
  -Öğretmenim, dedim, acaba Çin'deki bir ilkokul müsameresinde de Çinli çocuklar bizim zeybek oyununu oynuyorlar mı? </p><p class="calibre2">
  -Bilgiçlik taslama! dedi. </p><p class="calibre2">
  Ama Zeybek oynayan Çinli çocuk gözümün önüne gelince güldüm. Bizim Çin dansı yaptığımızı görselerdi, onlar da bize gülerlerdi sanırım. </p><p class="calibre2">
  Eskimiş çatıdan sızan yağmur altında ve kovalar, tenekeler arasında Çin dansının son provalarını yaptık. Biz dans</p><p class="calibre2">
ederken, sahne döşemesinin tahtaları gıcır gıcır gıcırdıyordu. </p><p class="calibre2">
  Müzik öğretmeni bana, </p><p class="calibre2">
</p><p class="calibre2">
  -Öyle zıpzıp zıplama zeybek oynar gibi, bu Çin dansıdır, yumuşak, hafif, yavaş oynanacak... dedi. </p><p class="calibre2">
  Yumuşak, ağır hareketler yapmaya çahşıyorum ama, ben zeybek oyununa alışık olduğumdan, dalıp yine sıçramaya başlıyorum. </p><p class="calibre2">
  -Ahmet, zıplama öyle... Çin dansı, Çin ruhunu yansıtır. </p><p class="calibre2">
  Çinliler yumuşaktır. </p><p class="calibre2">
İyi ama Çinli ruhu yumuşaksa ben ne yapayım, benimki yumuşak değil işte... </p><p class="calibre2">
  Müzik öğretmeni piyano çalıyordu biz dans ederken Ben yine dalgınlıkla hoplamış olacağım ki, piyanodan kalkıp kızgınlıkla bana doğru gelirken, ayağı kovalardan birine takılıp düştü. </p><p class="calibre2">
Kovadaki sular da ortalığa saçıldı. Bütün bu</p><p class="calibre2">
karışıklıklardan sonra, akşama doğru, son provanın başarılı olduğu anlaşıldı. </p><p class="calibre2">
  Müsamere günü çok heyecanlıydık. Sahnede itişip kakışarak, perde aralığından salona bakıyorduk. Salon dolu... </p><p class="calibre2">
  Her sınıftan el i çocuk sahnede dizildik. Perde açıldı. </p><p class="calibre2">
İstiklal Marşını söyledik. Sonra biz kulise girdik. Birinci ve ikinci sınıftan bir grup kaldı sahnede. -Bugün yirmiüç nisan, neşe doluyor insan şarkısını söylediler. Biz içerde, salondan gelen alkışları duyuyorduk. </p><p class="calibre2">
  Daha sonraki korodan müzik öğretmeni menmun olmadı. Kuliste çocuklara, </p><p class="calibre2">
  -Bu ne biçim koro? Ben böyle mi öğrettim? İki sesli koro, yirmi ki sesli oldu... dedi. </p><p class="calibre2">
  Sıra, bizim Çin dansına gelmişti. Renkli parlak kumaşlardan eteklikler üstüne bluzlar giyinmiş kızların el erinde</p><p class="calibre2">
tepsiler vardı. Oğlanlar, gözleri, kaşları siyah boyayla boyanıp Çinlilere benzetilmişlerdi. Yine siyah boyayla yapılmış, sarkık bıyıklarımız vardı. </p><p class="calibre2">
  Perde açıldı. Müzik öğretmeni piyanoyu çalmaya başladı. Biz de sahneye çıktık. Kızlar, el erinde tepsilerle, bizim aramızdan geçmeye, eğilip kalkmaya başladılar. İşte bu sırada bir felaket oldu. Ben yine dalgınlıkla çok mu hoplayıp zıpladım nedir bilmiyorum, eğilen kızlardan birinin eteği, aralanmış döşeme tahtalarının arasına girip sıkışmıştı. Kız, eteğini kurtarıp, bitürlü olduğu yerden kımıldayamıyor. Biz dönüyoruz, o kız öylece duruyor. Sıkışan döşeme tahtaları açılsın diye, ben kızın yanına gelince bir daha sıçradım. </p><p class="calibre2">
  Evet, iki tahta birbirinden açıldı ama, kız çekilinceye kadar yine birleşti, kızın eteği iyice sıkıştı. Kız, kurtulmak için hamle edince, eteklik belinden sıyrılıp yere inmez mi! Zaval ı, ortada donla kalakaldı. Salondan bir kahkaha koptu. </p><p class="calibre2">
  Müzik öğretmeni, kulisten, </p><p class="calibre2">
  -Perdee, perdee... Perdeyi kapayın! diye bağırdı. </p><p class="calibre2">
  Çoşkun alkışlar arasında perde kapandı. </p><p class="calibre2">
</p><p class="calibre2">
Sonra başka oyunlar oynandı, şarkılar söylendi. Ensonra sıra bizim piyese geldi. </p><p class="calibre2">
  Makyajlarımızı, bizim öğretmen yapmıştı. Mine'yi görsen, annesinin eski elbiseleri içinde, tam bir cüce kocakarı olmuş. Benim ağzımla burnum arasına iyice zamk süren öğretmenimiz, zamkın üzerine de, iki pırasa sapı gibi takma bıyık yapıştırmıştı. Bıyıklar ağır geldiğinden düştü. Öğretmenimiz, üst dudağımı daha çok zamklayıp bıyığı bir daha yapıştırdı. </p><p class="calibre2">
  Demir'in yanakları da zamklandı, sonra zamkların üstüne pamuklar yapıştırıldı. Demir, benim babam olduğundan, </p><p class="calibre2">
onun sakalı, bıyığı ağarmıştı. Makyajlarımız tamamlanınca öğretmenimiz, </p><p class="calibre2">
  -Daha yaşlı görünmesi için Demir'e gözlük de gerekli... dedi. </p><p class="calibre2">
  Oysa daha önce hiç gözlük düşünülmemişti. Tam o sırada gözlük nereden bulunacak? Müdür Bey, gözlüğünü çıkarıp Demir'e verdi. </p><p class="calibre2">
  -Aman dikkat et, düşürüp kırma!.. Gözlüksüz hiçbişey göremem, dedi. </p><p class="calibre2">
  Demir, gözlügü de takınca tam bir yaşlı cüce oldu, sanki yedi cücelerden biri. </p><p class="calibre2">
  -Ben bu gözlükle hiçbişey göremiyorum, dedi. </p><p class="calibre2">
  Gerçekten de göremiyordu. Perde açılınca, sahneyi bulamadı da, başını duvara çarptı. Biz onu, arkasından iterek sahneye yönelttik. </p><p class="calibre2">
  Oyunun birinci perdesi çok başarılıydı. Bunu alkışlardan anlıyorduk. </p><p class="calibre2">
İkinci perdeyi oynuyorduk. Ben anneme, yani Mine'ye işkence ediyordum. Babam, yani Demir de bana söyleniyordu. Ama Demir, gözlükle beni görmüyor, bana söylüyor diye, seyircilere arkasını, duvara yüzünü dönmüş. </p><p class="calibre2">
  -Ah zalim evlat, biz seni bunun için mi büyüttük, bu boya getirdik? diye, yumruğunu sıkmış, haykırıyordu. </p><p class="calibre2">
  Ben annemi döverken, Demir, Mine'yi kurtarmaya çalışacaktı. Ama, Demir sahnede bitürlü bizi bulamıyor, körebe oynar gibi el erini ileriye uzatmış, kapıya sesleniyor:</p><p class="calibre2">
  -Vurma! Vurma!.. Anneye el kalkmaz, hain evlat, vurma!... </p><p class="calibre2">
  Biz sağdayız, Demir sola bağırıyor. Sesimi duysun da, bizden yana dönsün diye, piyeste olmadığı halde, bazı filmlerde olduğu gibi, </p><p class="calibre2">
  -Hah hah hah!.. diye soğuk soğuk gülüp, vururum, o benim annem değil mi, vururum!.. diyorum. </p><p class="calibre2">
  Demir, sesimize yöneliyor. Ama az sonra yine yanını yönünü şaşırıp seyircilere, </p><p class="calibre2">
  -Vurma!.. Anneye kalkan el er taş kesilir... diyor. </p><p class="calibre2">
  -Hah hah hah! .. </p><p class="calibre2">
</p><p class="calibre2">
  Baktım Demir bize dönmeyecek, ben Mine'yi sürükleyerek ona doğru döndürdüm. </p><p class="calibre2">
  -Ey hain evlat... </p><p class="calibre2">
  -Baba, biz burdayız, bize dön... </p><p class="calibre2">
  Demir zeki çocuk, hemen durumu anladı. </p><p class="calibre2">
  -Ben sana dönmem. Ben senin büyüğünüm babanım, sen bana dön hain evlat!.. dedi. </p><p class="calibre2">
  Artık piyeste olmayan sözler söylüyoruz:</p><p class="calibre2">
  -Kime söylüyorsun baba, ben buradayım... </p><p class="calibre2">
  -Ben sana söylemiyorum, konuşmuyorum seninle... </p><p class="calibre2">
  -Duvarla mı konuşuyorsun baba? </p><p class="calibre2">
  -Taşlar anlar da sen laf anlamazsın hain evlat... </p><p class="calibre2">
  Mine, </p><p class="calibre2">
  -Seni doğuracağıma taş doğursaydım!.. diye inleye inleye öldü. </p><p class="calibre2">
   Mine ölünce, Demir de üstüne kapanıp ağlayacak. Demir, döşemelere kapanıp, </p><p class="calibre2">
  -Nerdesin, nerdesin? diye Mine'yi aramaya başladı. </p><p class="calibre2">
  Mine, Demir'e doğru sürünerek, </p><p class="calibre2">
  -Burdayım, öldüm işte... dedi. </p><p class="calibre2">
  Demir'i tutup. </p><p class="calibre2">
  -Sen de haydi onun yanına! diyerek, Mine'nin üstüne attım. </p><p class="calibre2">
  İkinci perde de kapandı. </p><p class="calibre2">
  Kuliste öğretmenimiz Demir'e çıkıştı. Demir, </p><p class="calibre2">
  -Ne yapayım öğnetmenim, bu gözlükle hiçbişey göremiyorum, dedi. </p><p class="calibre2">
  Son perdeyi gözlüksüz oynaması düşünüldü ama, daha önce gözlüklü olan ihtiyarın, öleceğine yakın gözlüksüz olması uygun görülmedi. Müdür Bey, </p><p class="calibre2">
  -Gözlük camlarının üstünden bak! dedi. </p><p class="calibre2">
  Demir, gözlük camlarının üstünden baktığı için üçüncü perdede önemli bir aksaklık olmadı. Ama daha önceki perdelerde, bir kere sinirleri bozulmuş</p><p class="calibre2">
olan seyirciler, her ne yapsak, ne söylesek, kahkahalarla gülüyorlardı. </p><p class="calibre2">
Ağlanacak yerde bile gülüyorlar. </p><p class="calibre2">
</p><p class="calibre2">
  Üçüncü perdede ben cezaevinden dönüp evime geliyorum. Yaptıklarıma pişman olmuşum. Babamdan af diliyorum. İşte buna bile seyirciler gülüyorlardı. Hiç böyle şeye gülünür mü? </p><p class="calibre2">
  Eğilip babamın elini öptüm. Eğilince, bir de baktım, takma bıyığımın teki yerde. Ağır gelen bıyık düşmüş duda ğımdan. Tek bıyıkla yerden kalkamam ya... </p><p class="calibre2">
  Piyeste olmadığı halde, </p><p class="calibre2">
  -Ayaklarını öpeyim babacığım!.. diye kendimi yere atıp, bıyığımın tekini yerden kaptım, dudağıma yapıştırdım. Kardeşim, terslik oldu mu üstüste oluyor. Benim sol</p><p class="calibre2">
bıyığım düşmüş. Ben hangisinin düştüğünü bilmediğim için, düşen bıyığı sağ yana, yani eski bıyığın üstüne yapıştırmaya çalışıyormuşum. </p><p class="calibre2">
Demir, -Sola yapıştır! diye fısıldadı. </p><p class="calibre2">
  Ama bitürlü bıyık yapışmaz. Baktım, olacağı yok, sol bıyığımı dudağımın üstüne elimle tutup, boyuna bıyık burar gibi yapıyorum. </p><p class="calibre2">
  Babam, </p><p class="calibre2">
  -Seni affettim oğlum... diyor... diyor, ben durmadan babama bıyık buruyorum. </p><p class="calibre2">
  Boyuna bıyık burulmaz ya... </p><p class="calibre2">
  -Kendimi sana affettirmeseydim babacığım bu bıyıkları atardım... deyip, iki bıyığı birden söküp attım. </p><p class="calibre2">
  Demir, </p><p class="calibre2">
  -Ne yaptın evladım? dedi. </p><p class="calibre2">
  -Senin için ne yapsam azdır babacığım, bu bıyıklar sana feda olsun!.. dedim. </p><p class="calibre2">
  Piyesin sonuna gelmiştik. Babam ağlayarak bana sarılacak, </p><p class="calibre2">
  -Ben affettim, Tanrı da affetsin!.. deyip yere düşecek, ölecek. </p><p class="calibre2">
  Demir bir ağlamaya başladı. Ama gerçekten ağlıyor. Sonradan söylediğine göre, oyunun etkisinde kalıp heyecanlanmış da ondan ağlıyormuş. Yüzündeki pamukların üstüne şakır şakır gözyaşları akıyor. Ben rol yapıyor da ağlıyor sanıyorum. Oysa, gözlükten gözleri bozulup sulanmış, bir de heyecanlanınca, artık gözyaşlarını tutamamış. </p><p class="calibre2">
  Demir, </p><p class="calibre2">
  -Vah evladım... diye boynuma sarıldı. Kucaklaştık. </p><p class="calibre2">
  Birbirimizden ayrıldığımız zaman, bir de baktım, babamın suratında hiç sakal kalmamış. Bu adamın sakal arına ne oldu, diye düşünürken, bir de elimi yüzüme attım ki, ne olsa iyi?.. Biz birbirimize öyle sıkı sarılmışız ki, zaten benim dudağımdaki zamklar da yanaklarıma bulaşmıştı, babamın sakal arı olduğu gibi benim suratıma yapışmış. Bu sefer ben baba oldum. </p><p class="calibre2">
  Babamın yere düşüp ölmesi gerekli. Ama bitürlü ölmüyor. </p><p class="calibre2">
  -Ölsene artık Demir!... diye fısıldadım. </p><p class="calibre2">
  O da bana, </p><p class="calibre2">
  -Sakal ar sende, şimdi hangimiz öleceğiz? diye fısıldadı. </p><p class="calibre2">
  -Sen babasın, sen öleceksin... Hadi düş yere! </p><p class="calibre2">
  Bitürlü kendini yere atmıyor. </p><p class="calibre2">
  -Hadisene yahu!.. </p><p class="calibre2">
  Yanıma iyice sokulup, </p><p class="calibre2">
  -Kendimi yere atacağım ama, ya Müdür Beyin gözlüğü kırılırsa?.. dedi. </p><p class="calibre2">
  -Kardeşim, öl de şu piyes bitsin artık. Rezil olduk... Öl be! </p><p class="calibre2">
  Demir, </p><p class="calibre2">
  -Ben seni affettim, Tanrı da seni affetsin!.. dedikten sonra, burnunun üstündeki gözlüğü çıkarıp, dikkatle masanın üstüne koydu. </p><p class="calibre2">
  -İşte, ben artık ölüyorum! deyip kendini yere attı. </p><p class="calibre2">
  Ben de babamın üstüne yattım. Perde de kapandı. Kapandı ama, biz sahnenin çok önüne çıkmış olacağız ki, ikimiz de perdenin önünde kaldık. Bedenimiz, perde önünde, ayaklarımız perdenin arkasında. </p><p class="calibre2">
  Alkış, kahkaha gırla gidiyor... </p><p class="calibre2">
  Demir'e</p><p class="calibre2">
  -Böyle yatılmaz ya, hadi kalkalım!.. dedim. </p><p class="calibre2">
  -Ölü kalkar mı? Ben öldüm, hadi sen kalk... dedi. </p><p class="calibre2">
  Perdenin arkasından birisi ayaklarımızdan çekip bizi içeri aldı. Bir de baktık, öğretmenimiz bizi çekiyor. Demir, </p><p class="calibre2">
  -Yandık Ahmet!.. diye fısıldadı. </p><p class="calibre2">
  Korku içinde kulise geçtik. Oradaki öğretmenlerin, müdürün gülmekten gözlerinden yaş süzülüyordu. </p><p class="calibre2">
  İşte 23 Nisan müsameresini de böylece atlatmış olduk. </p><p class="calibre2">
Bu müsamereden sonra herkes Demir'in büyük sahne kabiliyeti olduğunu söylüyor. Çünkü, bizim öğretmenin yazdığı dramı çok güzel bir komedi yaptı. </p><p class="calibre2">
İstanbul'da çok güzel bir ilkyaz başladı. Büyük tatilde İstanbul'da görüşmek üzere, iyilik ve esenlikler dilerim. </p><p class="calibre2">
  Ahmet TARBAY</p><p class="calibre2">
</p><p class="calibre2">
  :::::::::::::</p><p class="calibre2">
  ÇOCUK ROMANI YARIŞMASI</p><p class="calibre2">
  İstanbul, 25 Nisan 1964</p><p class="calibre2">
  Zeynep kardeşim, </p><p class="calibre2">
  Dün sana bir mektup postalamıştım. Bugün bir mektup daha yazıyorum: Bir gün arayla mektup yazmama belki de şaşacaksın. Bu mektubumu, bir konuda sana akıl danışmak için yazıyorum. Düşünceme katılırsan, bu konuda seninle işbirliği yaparız. </p><p class="calibre2">
  Bir çocuk romanı yarışması açıldığını daha yeni öğrendim. Bak, aklıma ne geldi: Birbirimize yazdığımız mektupları tarih sırasına göre düzenlersek, bunlar bir çocuk romanı olmaz mı? Ben, senin gönderdiğin bütün mektupları saklıyorum. Sen de bir mektubunda, benim sana yazdığım mektupları bir dosyada sakladığını yazmıştın. </p><p class="calibre2">
  Ne dersin, bu yarışmaya girelim mi? Düşüncemi uygun bulursan, sendeki mektuplarımı bana hemen uçak postasıyla gönder. Çünkü yarışmaya katılma süresinin dolmasına çok az kaldı. Yarışmayı kazanırsak, bu başarı ikimizin olacak. </p><p class="calibre2">
  Yarışmaya ikimizin adıyla ortak gireceğiz. </p><p class="calibre2">
Mektuplarımızı yarışmaya sokmamızı doğru bulmuyorsan, bunu bana bildir. </p><p class="calibre2">
Senden bir dileğim var: Yarışmaya girelim dersen, sakın bunu kimseye söyleme, emi? Kazanamazsak, yarışmaya katıldığımızı kimseye söylemeyiz, ikimizin arasında kalır. </p><p class="calibre2">
  Cevabını bekliyorum. Selam ve sevgilerimle kardeşim. </p><p class="calibre2">
  Sınıf arkadaşın </p><p class="calibre2">
  Ahmet TARBAY</p><p class="calibre2">
  :::::::::::::</p><p class="calibre2">
  BİRİNCİ OLACAKSIN</p><p class="calibre2">
  Ankara; 27 Nisan 1964</p><p class="calibre2">
  Sevgili arkadaşım Ahmet, </p><p class="calibre2">
  Mektubunu azönce aldım. Hemen cevap yazıyorum. Mektubu yazar yazmaz, senin bendeki mektuplarını bir paket yapıp postaya vereceğim. </p><p class="calibre2">
  Yarışmaya girme teklifin bence çok uygun. Yalnız, umudunu kırmış olmayayım ama, kazanma şansımız pekaz. Neden biliyor musun? Biz bu mektuplarımızda büyüklerimizi, anababaları, öğretmenleri durmadan eleştirdik, yerdik. Oysa, yarışmaya katılan romanları değerlendirecek olanlar da büyükler, anababalar, öğretmenler. Kendilerini eleştiren bir romana derece vereceklerini sanmıyorum. Üstelik, -Bunlar ne biçim çocuklarmış! diye de bize kızacaklar belki... </p><p class="calibre2">
Dahası var, yarışmaya gönderirken, romanın üstüne adını, adresini de yazacağına göre, ister misin mektuplarımızı evlerimize geri göndersinler de, başımıza iş çıksın? Hiç olmazsa, mektuplarımızın altına takma ad koyalım. </p><p class="calibre2">
Ben takma ad olarak Zeynep'i seçiyorum. Sen de kendine bir takma ad uydur. </p><p class="calibre2">
  Bu sözlerimle, yarışmaya katılmayalım, demek istemiyorum. Mektuplarımızın topluca bir roman biçimini aldığını sanıyorum. Romanı gönder yarışmaya. </p><p class="calibre2">
Kazanmazsak, ne çıkar... Kazanmamak, kaybetmek demek değildir. </p><p class="calibre2">
  Yeni mektubun gelince, azönce, senin eski mektuplarından bikaçını daha okudum. Biz, büyükleri eleştiride çok ileri gitmişiz. Sen neler neler yazmışsın!.. Ya ben neler yazdım sana kimbilir!.. Hele bu mektuplar bir de yanyana geldi mi, çok ağır, tuzlu olacak. Doğrusu, biz de olayları çok abartarak yazdık ya... </p><p class="calibre2">
  Yarışmaya katılan romanları okuyacak olan yargıcılar kurulu, büyüklerden değil de, çocuklardan kurulmuş olsaydı, romanımız bir derece alırdı sanırım. Ama yine de birazcık şansımız var gibi geliyor bana. </p><p class="calibre2">
Şimdiye kadar okuduğum bazı çocuk romanlarını düşündüm: Yoksul bir köy çocuğunun okumak için savaşı... Geziye çıkmış çocukların başından geçen meraklı serüvenler... Yoksul bir çocuğun çalışarak, hasta annesine bakması, kardeşine yardımı... Hep sonunda ders çıkarılan öğütlerle dolu romanlar. Bizimkisi onlara benzemiyor. </p><p class="calibre2">
  Romanımız kazanmasa da, nasıl olsa, sen birinci olacaksın. Çünkü, günün birinde baba olunca, sen de bütün babalar gibi çocuklarına birinci olduğunu söyleyeceksin. </p><p class="calibre2">
  (Aman, hiç olmazsa, bu son mektubu, yarışmaya göndereceğin mektuplar arasına katma!). </p><p class="calibre2">
  Avutmak için söylemiyorum; kazanmasan da önemi yok. </p><p class="calibre2">
Büyüyünce yazar olacağım diyordun ya, işte o zaman bu mektupları kitap olarak bastırırsın. </p><p class="calibre2">
  Candan başarılar dilerim. Bütün arkadaşlara özlemle selamlarımı yol arım. </p><p class="calibre2">
  Zeynep YALKIR</p><p class="calibre2">
  :::::::::::::</p><p class="calibre2">
  YAZARDAN ÇOCUKLARA MEKTUP</p><p class="calibre2">
  Ankara, 11 Nisan 1967</p><p class="calibre2">
  Sevgili çocuklar! </p><p class="calibre2">
  Hayır, Sevgili çocuklar değil, sevgili çocuklarım; Hepinizi, kendi çocuklarımmışsınız gibi seviyorum. Bütün sevgilerde olduğu gibi, bu sevgide de bencil iğimiz var. </p><p class="calibre2">
  Çünkü, biz yaşı ilerlemiş olanlar, sizlerde yaşayacağımızı, süreceğimizi sanıyoruz, buna inanıyoruz. Yalnız kendi öz çocuklarımı değil, yalnız Türk çocuklarını değil, Amerikan, Rus, Alman, Ermeni, Çin, Çingene, bütün çocukları seviyorum. </p><p class="calibre2">
</p><p class="calibre2">
  Çok iyi bildiğiniz bişeyi, bir de ben burda açıklayayım. </p><p class="calibre2">
Kolayca anladığınız gibi, bu kitaptaki mektupları, Zeynep'le, Ahmet adındaki iki çocuk birbirine yazmadı. Onları ben uydurdum. Beşinci sınıf öğrencisi iki çocuğun birbirine bu kadar çok, bu kadar uzun, hem de bu kadar az yanlışsız mektup yazamıyacağını siz çok iyi bilirsiniz. İçinizden ikiniz, birbirinize gerçekten mektuplar yazıp bunları toplasaydınız, dil yanlışları, imla yanlışları, daha başka yanlışlar yapacaktınız. </p><p class="calibre2">
  Ama sizinkiler, yine de benim yazdıklarımdan çok daha güzel olacaktı. Çünkü, siz yaşadıklarınızda özden ve doğal olacaktınız. </p><p class="calibre2">
Büyümüşlerle çocukların en büyük ayrılığı işte budur: Sizler de büyüdükçe bize benzeyecek, özdenlikten gittikçe uzaklaşacaksınız. </p><p class="calibre2">
  Bu kitapta, en yapılamayacak olanı yapmaya çalıştım, kendimi sizin yerinize koymaya uğraştım. Bu, hiç yapılamayacak olan bişeydir. </p><p class="calibre2">
Çünkü, büyümüş insanlarla kendi çocuklukları arasında, belki bin, belki ikibin yıl ık bir zaman vardır sanki. Onun için biz büyümüşler, kendi çocukluğumuzu unuturuz. Anneniz, babanız, öğretmeniniz de, kendi çocukluklarını unutmuşlardır. </p><p class="calibre2">
  Zeynep'le Ahmet adında iki çocuğun ağzından uydurup yazdığım bu mektuplar, gerçekten, bir roman yarışmasına girdi ve hiçbir derece almadı. Bunda hiç haksızlık olmadığını ben size söyleyeyim. Mektuplardan kurulu bu roman yarışmada derece alamazdı. Çünkü, bu romanı okuyan yargıcılar kurulundaki büyükler de, aradan bin yıl geçmiş</p><p class="calibre2">
olduğu için, yani sanki böyleymiş gibi olduğu için, kendi çocukluklarını unutmuşlardı. Zeynep'le Ahmet de, bunu sezinlemişlerdi. </p><p class="calibre2">
  Çocuklar için yazan bütün yazarlar gibi, ben de kitapta toplanan yazılarımla sizlere öğütler vermek istedim. Ne var ki, bu öğütlerin veriliş biçimi, başka büyümüşlerin çocuklara verdiği öğütlere benzemiyor. Ama gerçek yaşamımda, </p><p class="calibre2">
öz çocuklarıma böyle yapabildiğimi sanmayınız. Ben de, öz çocuklarıma, bütün öbür büyümüşler gibi davranıyorum. </p><p class="calibre2">
  Çünkü sanki aradan binlerce yıl geçmiş gibi, ben de çocukluğumu unutmuşum. </p><p class="calibre2">
Bunun yanlış olduğunu bilsek bile, başka türlü davranmak elimizde değil. </p><p class="calibre2">
  Bu kitapta toplanan yazılarımda bişey daha yapmak istedim, o da şu: Ben büyükmüşüm de, siz de çocukmuşsunuz gibi davranmadım size. Kendim sizler gibi çocuk olamadığıma göre, sizleri de kendim gibi büyümüş saydım. Sizi çocuk yerine koymadım, büyümüşler yerine koydum, ama yine de çocuk olduğunuzu gözden uzak tutmamaya çalıştım. </p><p class="calibre2">
  İşte bunun için, bu kitapta neler yapmak istediğimi, size açıklamaya çalışıyorum. </p><p class="calibre2">
  Her dediğimi, kendi ölçütleriniz oranında, anlayacağınıza inanıyorum. </p><p class="calibre2">
Hepinize candan başarılar dilerim, sevgili çocuklarım. </p><p class="calibre2">
  Aziz NESİN</p><p class="calibre2">
  :::::::::::::</p><p class="calibre2">
</p><p class="calibre2">
  BU KİTABIN YAZARDAN OKURLARINA İKİNCİ MEKTUP</p><p class="calibre2">
  Sevgili okurlarım! </p><p class="calibre2">
  Yaşlarınız küçük diye hiçbir gerçeğin sizlerden saklı kalmasından yana değilim. Büyüklerin kendi aralarında konuşup tartıştıkları her konu, sizlere de anlatılmalıdır. Hatta</p><p class="calibre2">
dünyanın karmaşık politika sorunlarını da, cinsel sorunları da öğrenmelisiniz. Çocukların anlayamayacakları hiçbir sorun yoktur. Olsa olsa, dinleyenlerin yaşlarına göre, konuların anlatılış biçimi değişebilir. Diyelim kırk yaşında insanlar, herhangi bir konuyu, kendi aralarında konuştukları biçimde, oniki yaşında çocuklara da anlatmaya kalkarlarsa, çocuklar bundan elbet bişey anlamazlar. Ama bu konunun, oniki yaşında çocukların da anlayacakları biçimde bir anlatılışı vardır. </p><p class="calibre2">
  Sizlere çoktanberi bu romana değgin bir gerçeği anlatmak istiyordum. Ama uygun bir anlatım biçimi bulamıyordum. Anlatmak istediğim şuydu: Okuduğunuz bu roman, bir bankanın açtığı çocuk romanı yarışmasına katılmıştı. Yarışmada, birincilik, ikincilik</p><p class="calibre2">
üçüncülük derecelerinden başka beş de mansiyon vardı. Bu roman hiçbir dereceye giremedi. Neden yarışmada hiçbir derece alamadı? Önüme çıkan bir olay, işte bu nedeni bana açıklama fırsatı verdi. </p><p class="calibre2">
  1975 yılında altmış yaşıma basmıştım. Kitaplarımı çıkaran bir yayınevi, altmışıncı yaşım için bir tören düzenlenmişti. Bu törendeki konuşmacılardan yazar Onat Kutlar, bana değgin anılarını anlatmıştı. Anıları arasında, </p><p class="calibre2">
-Şimdiki Çocuklar Harika'nın neden yarışmayı kazanamadığını da açıklamış oldu. </p><p class="calibre2">
  Bu anısını anlatıncaya dek, Onat Kutlar'ın o roman yarışmasının ilk seçiciler kurulu üyesi olduğunu bile bilmiyordum. </p><p class="calibre2">
  Onat Kutlar'ın, altmışıncı yaşgünüm toplantısında anlattığı anısını buraya aktarıyorum. Siz bu anıyı okuyunca, </p><p class="calibre2">
-Şimdiki Çocuklar Harika'nın neden çocuk romanları yarışmasında kazanamadığını öğrenmiş olacaksınız. Öğreneceksiniz de ne olacak? </p><p class="calibre2">
Kendikendinize bundan bir ders çıkaracaksınız. Çıkaracağınız ders, sanırım şudur: -Şimdiki Çocuklar Harika adlı bu romanın yarışmayı kazanamayışını haklı buluyorsanız, büyüyünce, siz de böyle yapacak, böyle davranacaksınız. </p><p class="calibre2">
Haklı bulmuyorsanız, böyle haksızlıkları yapmamaya ve kendinize de yaptırmamaya çalışacaksınız. Ancak bu romanın altıncı basımına ekleyebildiğim bu açıklamanın amacı, kendinize işte böyle bir ders çıkarmanızdır. </p><p class="calibre2">
  Şimdi de, Onat Kutlar'ın sözügeçen konuşmasını okuyalım: Sayın Konuklar, </p><p class="calibre2">
  Sayın Aziz Nesin'i sadece birkaç yıl önce şahsen tanımak olanağını bulduğum halde, onun altmışıncı doğum yıldönümünde konuşma onurunun bana verilmesi güzel bir sürpriz oldu. Aziz Nesin sadece Türk yazınının halkımızla en geniş ölçüde diyalog kurabilen büyük bir adı olmakla kalmayıp, Nasreddin Hoca'nın ülkesinin gülen ve düşünen yüzünü bütün dünyaya tanıtan sanatçımızdır. </p><p class="calibre2">
</p><p class="calibre2">
  İzninizle ben bugün Aziz Nesin'le ilgili, belki onun da bilmediği ama merak ettiği olayı, bir anıyı anlatacağım sizlere: 1963 veya 1964 yılıydı sanırım. Yazıişleri sekreteri olarak çalıştığım Doğan Kardeş</p><p class="calibre2">
Dergisi bir -Çocuk Romanı Yarışması- düzenlemişti. Türk yazarlarının ihmal edilmiş bulunan Çocuk Edebiyatı alanına eğilmesini sağlayacak böyle bir girişimi sevinçle karşıladım. Derginin Genel Yayın Müdürü Vedat N. </p><p class="calibre2">
Tör bu konuyla benim ilgilenmemi istedi. Jüride yer alacak yazarların bir bölümünü ben önerdim. İlk elemeyi Ahmet Kutsi Tecer ve ben yapacaktık. </p><p class="calibre2">
Ödül eri ise Tahir Alangu, Rauf Mutluay, Behçet Necatigil, Memet Fuat ve Ahmet K. Tecer'den oluşan bir jüri kararlaştıracaktı. </p><p class="calibre2">
  Yarışma ilan edilince yapıtlar yağmaya başladı. Yüzden fazla roman katıldı yarışmaya. Zarflar rumuzluydu. Yapıtların kime ait olduğunu ancak sonuçlar açıklanınca öğrenecektik. </p><p class="calibre2">
  Başlangıçta keyifli sonra yorucu gelmeye başlayan bir işe koyulmuş oldum. Genel ikle çok amatör, çırpıştırılmış, çocukların dünyasından çok kendi çocukluklarını anlatan başarısız müsveddelerdi. Arada sırada usta işi bazı yapıtlara rastlıyor, ferahlıyordum. O sırada oğlum henüz pek küçüktü ama ben gene de daha nesnel olabilmek için yapıtları evde yüksek sesle yakınlarıma okuyordum. Bir gün sıra, iki çocuğun mektuplaşmalarını anlatan bir yapıta geldi. Başlığı, şimdi basılan kitaptan değişik miydi pek bilemiyorum. Ama daha ilk sayfada karımın ve benim yüzlerimizin içten bir gülüşle aydınlandığını çok iyi hatırlıyorum. Çocuğa hayal er vermek yerine, onların gözüyle gerçek dünyamızı yansıtan üstelik bunu çarpıcı bir mizah ve eleştiriyle yapan bu kitap küçük bir başeserdi. </p><p class="calibre2">
  Sayfaları ilerledikçe sesli okuma imkansız hale geliyordu. Karım ve ben kimi yerlerde gülmekten kırılıyorduk. Son sayfalara geldiğimde kendi kendime bir tahminde bulundum. Büyüklerin dünyasını, ikiyüzlülüklerini, yalanlarını, toplumdaki haksızlıkları, eğitim alanındaki saçmalıkları çocuk gözüyle veren bu yapıt mutlaka ödülü kazanacaktı. Yazarının Aziz Nesin olduğunu hemen anlamıştım. Ama beni heyecanlandıran Aziz Nesin ismi değildi. </p><p class="calibre2">
  Çünkü az çok tahmin ediyordum ki katılanlar arasında başka ünlü yazarlarımız da vardı. Ama bu kitap kendi başına bir özgünlüğe ve değere sahipti. </p><p class="calibre2">
  İlk elemeden 18 yapıt geçti. Ve jüri ilk toplantısını yaptı. Bu ilk toplantıya favori kitabımın nasıl tepkiler uyandıracağını görmek için izleyici olarak katıldım. Ancak daha ilk konuşmalarda beni hayal kırıklığına uğratan bir yargıyla karşılaştım. Jüri, Aziz Nesin'in yapıtını daha ilk turlarda elemeye kararlıydı. Dördü aynı zamanda öğretmen olan jüri üyelerinin çoğunluğu kesin yargılarla kitabı eleştiriyorlar, eğitsel yönden hatalı, öğretmenleri küçük düşürücü buluyorlardı. Hepsini, öğretmen oluşlarının çok ötesinde birer yazar olarak sevdiğim, değer verdiğim bu kişilerin tavrını şaşkınlıkla izledim. Ödül er başka romanlara verildi ve ben o toplantıdan ayrılırken Aziz Nesin'in çocuk kahramanlarının ne kadar haklı olduklarını düşünüyordum. </p><p class="calibre2">
  Bana kalırsa bu kitap öğretmenleri gülünç duruma düşürmek şöyle dursun, eğitimdeki aksaklıkları göstererek toplumumuzu gülünç olmaktan kurtarıyordu. </p><p class="calibre2">
Büyük Bulgar sinema sanatçısı ve mizahçısı Todor Dinov'un sık sık hatırladığım bir sözü var. İlk kez Türkiye'ye Sinematek'in konuğu olarak geldiğinde Türk mizahçılarına şu mesajla seslenmişti: -Mizah, dünyamızı gülünç olmaktan kurtarır. </p><p class="calibre2">
  Haksızlıklar, çirkinlikler, baskılar içindeki ülkemizi gülünç olmaktan kurtaran değerli sanatçımızın daha nice yıl ar doğum yıldönümlerini birlikte kutlamak dileğiyle saygılar sunarım. </p><p class="calibre2">
  :::::::::::::</p><p class="calibre2">
  Bir eleştiri</p><p class="calibre2">
  İKİ ÇOCUK</p><p class="calibre2">
  Naci GİRGİNSOY</p><p class="calibre2">
  Yolum düşmüşken Çatalca'da Nesin Vakfı'nı göreyim dedim. Güneş -toprak yanığı uzun boylu, orta yaşlı, güleç bir usta koşageldi. Aziz Nesin, bir hafta kalmış, yeni dönmüş. </p><p class="calibre2">
Nesin Vakfı Yönetimevi önünde ayakta konuştuk ustayla. Yurdun yapısı bitmiş, biliyoruz her yıl dört kimsesiz yoksul çocuk alınacak Nesin Vakfına, İlkokuldan başlatarak yüksek okulu, meslek okulunu bitirinceye, yada bir meslek edininceyedek tüm gereksinmeleri sağlanarak barındırılacak, yetiştirilecek. Nesin, salt yapıtlarında değil, Vakfında çocuklarında da yaşayacak. Çocuklara Mektup'unu anımsayan: -Hepinizi, kendi çocuklarımmışsınız gibi seviyorum. Bütün sevgilerde olduğu gibi, bu sevgide de bencil iğimiz var. </p><p class="calibre2">
  Çünkü biz yaşı ilerlemiş olanlar, sizlerde yaşayacağımızı, süreceğimizi sanıyoruz, buna inanıyoruz. Yalnız kendi öz çocuklarımı değil, yalnız Türk çocuklarını değil. Amerikan Rus, Alman, Ermeni, Çin, Çingene, bütün çocukları seviyorum. Vakıf işlerlik kazandıkça, çocukları çoğaldıkça, yapıtları bizde, yurt dışında yayıldıkça çocukların Nesin Usta'ya duydukları sevgi de çoğalacak. İçten, gönülden, eşit, özgür, gerçek bir sevgi bu, değeri büyük. </p><p class="calibre2">
  Çatalca dönüşü; yaz tembel iğinde, Şimdiki Çocuklar Harika'yı okudum, yeniden. Ne güzel örnekler vermişiz, veriyoruz çocuklarımıza! Gençlerimizi ne de güzel yetiştiriyoruz! Sonra da -Niçin böyleler? diye yakınıyoruz. İçimizi, davranışlarımızı, çarpıklığımızı gösteren bu tür aynalara bir baksak ya! Baksak görür müyüz acaba? özdenlikten nice uzak olduğumuzu. Sözlerimizle davranışlarımızın, yaptıklarımızın tutarsızlığını? Bencil iğimizi, çıkarcılığımızı, cüceyken devce şişinmelerimizi? Çocukları anlamak, anlatmak kolay mı? Değil. Aziz Nesin de söylüyor: -Bu kitapta en yapılamayacak olanı yapmaya çalıştım, kendimi sizin yerinize koymaya uğraştım. Bu, hiç yapılamayacak olan birşeydir. </p><p class="calibre2">
  Çünkü, büyümüş insanlarla kendi çocuklukları arasında, belki bin, belki ikibin yıl ık bir zaman vardır sanki. Onun için biz büyümüşler, kendi çocukluğumuzu unuturuz. Anneniz, özbabanız, öğretmeniniz de, kendi çocukluklarını unutmuşlardır. Zeynep'le Ahmet'in, iki ilkokul çocuğunun mektuplarından oluşan kitabı yeniden, bir solukta okudum. Yeniden güldüm. Düşündüm. Yeniden o yanılgı: Bunca sade, yalın, hemen söylenivermiş, yazıya geçirilivermiş sanısı uyandıran kitabı ben de yazabilirdim. Nesin Usta'nın üstünlüğü, geçerliliği, kalıcılığı biraz da bu sadelikten, özdenlikten, yanılgıdan gelmiyor mu? Hepimize, tüm insanlara seslenmesinden. </p><p class="calibre2">
</p><p class="calibre2">
  Çocuk da insan. Şimdiki Çocuklar Harika için, -Bu romanı, salt çocuklar için değil, ana, babalarla öğretmenler için de yazdım diyor, Aziz Nesin. Kasıntılar varsın küçümsesin, gülünçlü diye. Todor Dinov ne demiş: -Mizah, dünyamızı gülünç olmaktan kurtarır. </p><p class="calibre2">
  Çocuklarımızdan yakınıyoruz, özel ikle gençlerimizden. </p><p class="calibre2">
Onlar bizden, büyüklerden yakınıyorlar mı? Yakınmaya hakları yok mu? Kulak verelim: İlkokul 2. sınıfında, sekizindeki çocuklara sormuşlar: -Siz baba olsanız babanız da çocuğunuz; suç işlediğinde ona ne ceza verirsiniz? </p><p class="calibre2">
Yanıtlar korkutucu şaşırtıcı, düşündürücü. Biri topal ata bindiriyor babasını. Üstüne çadır örtüyor. Tepesine bıçak asıyor. At topal adıkça bıçak babasının kafasına dokunacak, akıl andıracak onu. Öbürü, çok konuşan babasının ağzına fermuar dikiyor. Gezmeye götürmeyenler, eşeklerin yanında yem yedirenler, ayaklarından tavana asanlar, ağaca bağlayıp kırbaçlayanlar, pastırma gibi doğrayanlar, eşek sudan gelene kadar dövenler, kaynar suyla haşlayanlar da var. Ayrıca her üç çocuktan biri annesinden memnun değil. </p><p class="calibre2">
  Çocuklar, sevgi, ilgi, hoşgörü, arkadaşça davranış, güleryüz, özenli giyim, kültür, temizlik, çalışkanlık, fedakarlık bekliyor annelerinden. </p><p class="calibre2">
İçkiye, sigaraya da karşılar. Ahmet'le, Zeynep, ailelerini seviyorlar. </p><p class="calibre2">
Ilımlı, akıl ı, çalışkan, apaçık yürekli çocuklar. İlk dört yılı birlikte okumuşlar. Zeynep'in babası Ankara'ya göç edince mektupla sürdürüyorlar arkadaşlıklarını, İstanbul, Ankara arası. Müfettişin denetimini yazıyor Ahmet. Sırayla aynı soruları yöneltiyor ya, tüm sınıf ezberlemiş yanıtlarını. </p><p class="calibre2">
  Sıra bozulunca cümbüş başlıyor. Ezberciliğin doğal sonucu, arada -Kaç yaşındasın? deyince müfettiş, Amerika'nın keşfini soruyor sanısıyla: -1492 efendim... yanıtı hazır. </p><p class="calibre2">
  Bütün babaların birinci olması da doğal: -Ben, okulun birincisiydim. Bahçede, çocuklar konuşurken birbirlerine, benim babam okulun birincisiymiş derler. Babası kaç kez söyledi bunu. Sonra, okul arkadaşları evde buluşunca gerçek çıkar ortaya. Zeynep'in kardeşi Metin, işi gevşek tutunca, babasında aynı şarkı: -Ben bütün hayatımda sınıfımın en çalışkanıydım... Zeynep'in yargısı ilginç: -Baba, Metin de birgün baba olunca, çocuklarına, sınıflarını birincilikle geçtiğini söyler. Öğretmenlerin, yeni atandıkları okulda, öğrencilerine ilk sözleri: -Çocuklar, eski öğrendiklerinizi hep unutacaksınız. Anladınız mı? Yeni baştan öğreneceksiniz her şeyi. Neden? Eh, eski öğretmen iyi öğretmemiş, kendisi en doğrusunu biliyor, eskisinden çok üstün o. Çalışan kazanır değil mi? Zeynep'in babası evde yakınır durur:</p><p class="calibre2">
  -Sanki biz okuduk, çalıştık da ne olduk... İşte ancak Zeynel Beyin yanında iş bulabildik. İş, Zeynel Beyin çocuğuna kızını vermeye gelince Zeynel Bey dangalaklıktan beyefendiliğe terfi ettirilir evde. </p><p class="calibre2">
Metin, şaşalar, kızar, bozar nişan düşlerini. Fedakarlık diye çoğu kez gösterişe kaçar, çocuklarımıza da fedakar olun deriz. </p><p class="calibre2">
  El i ki öğrenci hergün yazılı olur mu? Öğretmen nasıl okur kağıtları, nasıl değerlendirir? Zeynep, anlatır mektubunda. Bir raslantı sonucu, öğretmenin yazılı kağıtları okumadığı anlaşılır. Sorulara yanıt diye Galatasaray - Fenerbahçe maçını anlatanlar vardır. </p><p class="calibre2">
</p><p class="calibre2">
Vicdan azabı'nı çocuk nasıl yorumlasın, anlatsın? Demir, babasına sormuş</p><p class="calibre2">
-Çocuklar vicdan azabı çekmezler, demiş babası, çünkü vicdan azabı çekilecek olaylar için, daha zamanları olmamıştır. Vicdan azabı çekilecek işler yapmak için büyümek, büyük adam olmak gerekir. Sekiz kız babasının, son kızını erkek gibi giydirip yetiştirmesi, utancından onu erkek diye tanıtması erkeklik mi? Erkekle kadın</p><p class="calibre2">
eşit değil mi? Üstelerseniz, Ahmet'in babasında yanıt hazır:</p><p class="calibre2">
-Sen daha anlamazsın.... Yaşgünü'nde varsıl ık budalalığını görüp de susmak, görmezlikten gelmek kolay mı? Çocuklarımızı zorla dahi yapabilir miyiz? Aptal ederiz. Büyüklerin</p><p class="calibre2">
sözleri başka, davranışları başka: Damlaya damlaya göl olur, der Zeynep'in babası. Bir yılbaşı gecesi, dışarıda, onca savurganlık yaptıklarında küçük Metin yetiştirir:...sel olur. </p><p class="calibre2">
Pasaklı kız, pasaklı oğlan sözcükleri çok geçer evlerde. Büyükler başka çeşit mi? Nesin Usta'yı okuyun. </p><p class="calibre2">
  Çocukların kötü sözcükler kul anmamalarını, terbiyeli olmalarını isteriz. Biz büyükler öyle miyiz? Yurtsever Olunuz söylevlerini, yazılarını yineler dururuz. Ve kendimiz? </p><p class="calibre2">
  Ünlü bir yazar, gazeteci de olsak, bencil, çıkarcı örnekleri sergileriz yaşamımızda. Önemsiz bir güçlüğe, eşit bir sıkılığa gelemeyiz, dayı ararız. Çıkarını düşünen, emeğin karşılığını esirgeyen patron, kahramanlık öyküleri anlatır, duygululuk gösterileri sıralar. Sanki, olsa da tümüne verse, veremediği için ağlamaklı görüntüleri. Okul Aile Birliği toplantılarında neler konuşulur? Yaramazlığın, şımarıklığın adı nasıl -harikaya- çıkar. </p><p class="calibre2">
Karı-koca kavgaları nasıl canım, cicim'le örtülmeye çalışılır? Evde nasıl, misafirin yanında nasıl konuşulur, davranılır? Büyükler nasıl kopya çektiklerini aralarında anlatıp çocuklarına -Aman kopya çekmeyin öğüdünü verirler? Öğretim, eğitim nasıl ezbere, ezberciliğe, geçersiz bilgilere dayandırılır? Çocuklara -Aman yalan söylemeyin? diyen büyükler nasıl yalan söyler? Çocuk Bayramındaki müsamerelerde çocuklar niçin kendi çağlarını, yaşamlarını oynamazlar da takma bıyıkla, sakal a acıklı oyunları güldürüye çevirirler? Öğretmenleri, yöneticileri niçin öyle oyun seçerler? </p><p class="calibre2">
  Şimdiki Çocuklar Harika'nın sonunda Aziz Nesin, küçük okurlarına, </p><p class="calibre2">
-Yaşlarınız küçük diye hiçbir gerçeğin sizlerden saklı kalmasından yana değilim. Çocukların anlayamayacakları hiçbir sorun yoktur. diyor. Acı, gülünçlü gerçekler büyüklerden de saklanmamalı. Sorunlar da. Onat Kutlar haklı: -Büyüklerin dünyasını, iki yüzlülüklerini, yalanlarını, toplumdaki haksızlıkları, eğitim alanındaki saçmalıkları çocuk gözüyle veren bu yapıt okunmalı. Yayınlanmış yapıtlarının sayısı yaşını aşan, yapıtlarının tüm gelirini kimsesiz, yoksul çocuklara adayan -haksızlıklar, çirkinlikler, baskılar içindeki ülkemizi gülünç olmaktan kurtaran değerli sanatçımızı içtenlikle kutlamak görevimiz. </p><p class="calibre2">
  Varlık-Eylül 1978</p><p class="calibre2">
SON</p><p class="calibre2">
</p><p class="calibre2">
</p></body>
</html>
