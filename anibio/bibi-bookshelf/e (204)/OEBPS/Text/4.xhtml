<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" id="x4" xml:lang="tr-TR">
  <div class="basic-text-frame">
    <p class="split"></p>

    <p class="paragraf"><span class="italik">Sunuş</span></p>

    <p class="paragraf1">Anayasa ve anayasacılık, Batı kökenli olgu ve kavramlardır. Bunların temelinde hak ve özgürlük talepleri (siyasal liberalizm) ile parlamentoculuk hareketleri (demokrasi) yatar. Hak ve özgürlük bildirgeleri İngiltere’de 13. yüzyıldan itibaren, Kuzey Amerika ve Fransa’da da 18. yüzyılın sonlarında ortaya çıktı. İngiltere, monarşinin sınırlanması, kuvvetler ayrılığı ve parlamentoculuk alanında da öncülük etti. 18. yüzyıl sonlarında hemen hemen bütün Avrupa yerel meclisler geleneğini yaşamış, ulusal parlamentolara geçiş sürecine girmişti. Anayasacılık, bu liberal ve demokratik değişimlerin taçlandırılması ve güvenceye bağlanması demek oluyordu.</p>

    <p class="paragraf2">Bu köklü dönüşümlerin gerisinde hem düşüncenin hem de maddenin gücü yatar. <span class="charoverride10">Düşüncenin</span> <span class="charoverride10">gücü</span>, devrimci fikir ve ideolojilerdir: Özgürlük, eşitlik, liberalizm, bireycilik, demokratik (ulusal) egemenlik, vb. <span class="charoverride10">Maddenin gücü</span> ile kastedilen, sınıfsal ve siyasal mücadele ve pratiktir. Çünkü yukarıdaki kazanımlar, “akıl yolu birdir” denerek elbirliğiyle gerçekleşmedi; çekişe çekişe ve kopartılarak elde edildi. Burada da belirleyici rolü, feodal-aristokratik kurumlara karşı (monarşi, vb.) halk sınıflarının da muhalefetini arkasına alarak iktidar mücadelesi veren burjuvaziler oynadı.</p>

    <p class="paragraf2">Batı dünyasında bu türden bir devrim yaşanırken, Osmanlı İmparatorluğu nasıl bir değişim içindeydi? Üç kısımdan oluşan bu kitap ilkin bu soruya ışık tutmaya çalışmaktadır: <span class="charoverride10">Çokuluslu Osmanlı İmparatorluğu.</span> Bunu izleyen ikinci kısım, Türkiye’de <span class="charoverride10">Ulusal Devletin Kuruluşu</span> konusuna ayrılmıştır. Üçüncü ve sonuncu kısım, <span class="charoverride10">Çok Partili Rejim</span> dönemine ilişkindir.</p>

    <p class="paragraf2">Kronolojik olarak bu tablo, siyasal yenilenmenin öncülerinden olan III. Selim’in tahta çıktığı yıldan başlar (1789), bugünkü anayasal sistemin eşiğine kadar sürer (1980).</p>

    <p class="paragraf2">Bu üçlü dönemleme, şu soruya aranan cevaptan kaynaklanmıştır: 200 yıllık siyasal-anayasal değişimlerin ne gibi <span class="charoverride10">merkezî sorunları</span> olmuştur? Bu uzunca zaman dilimi içinde üç büyük sorun-demeti yaşandığı söylenebilir. İlkinde, “<span class="charoverride10">çokuluslu imparatorluğu sürdürmek</span>” temel kaygıdır. İkinci ana sorun bir “<span class="charoverride10">ulusal devletin kurulabilmesi</span>” çerçevesinde yaşanmıştır. Bu iki dönem ve sorunun ayrılma tarihleri 1918-1920’lerdir. 200 yıllık değişimlerin üçüncü ana gündem maddesi ise “<span class="charoverride10">demokrasi</span>”, daha ölçülü bir deyimle de “<span class="charoverride10">çok</span> <span class="charoverride10">partililik</span>”tir (1945 sonrası).</p>

    <p class="paragraf2">Kitapta her Kısım kendi içinde Bölüm’lere ayrılmıştır. Bölümlerin ele aldığı konular aşağı yukarı standarttır.</p>

    <p class="paragraf2">(1) <span class="charoverride10">Hazırlanış ya da oluşum:</span> Bu başlık altında, değişime yol açan olaylar, etkenler, dinamikler ya da itici güçler ele alınmıştır. Elbette bu etki kanalları çok çeşitlidir; bazıları birincil bazılarıysa ikincil önemdedir. Burada yapılmaya çalışılan, hazır ve kestirme kalıplar önermek değil, dinamikler konusundaki merakları derinleştirmeye davettir. Siyasal olayları ön plana alan bu hazırlık bölümlerinde, <span class="charoverride10">gözlem ve tümevarım</span> yöntemleri uygulanmaya çalışılmıştır. Burada, siyasal tarih biraz fazla yer tutmuş gibi görünebilir. Ama unutulmasın ki, anayasal belgeleri yaratan dürtüler, yani bunların hammaddesi siyasal olaylardır. Anayasal belgeler ancak, içinde yeşerdikleri ortamdan koparılmadan incelenirse daha iyi kavranabilir.<span class="charoverride11">1</span></p>

    <p class="paragraf1">(2) <span class="charoverride10">Getirilenler ya da katkılar:</span> Burada, kurum, kural ya da belge şeklindeki ürünler incelenmektedir. Asıl hukukî ve anayasal tanıtmalar bu başlık altında yer alır. Yorum yöntemleri de hukuka özgü olan anlam-çıkarma yöntemleridir (<span class="charoverride10">çıkarsama,</span> <span class="charoverride10">tümdengelim</span>, vb.). Dolayısıyla bu başlıklar altında, devlet katına yansıyan tepki ve taleplerin buradan nasıl süzülüp birer reform, anayasal belge ya da anayasa şekline büründükleri araştırılmaktadır. Buna kısaca, değişmenin <span class="charoverride10">içeriği</span> de denebilir.</p>

    <p class="paragraf2">(3) <span class="charoverride10">Uygulama</span>: Reform, anayasal-siyasal belge ya da anayasa tipi getiriler, uygulamada nasıl bir serüven izlemekteler? Anayasal-siyasal pratik ne yöndedir? Devlet katından süzülüp gelen yenilikler somut yaşamda ne gibi kırılmalara uğramaktadır? Bu gibi sorunların yanıtları da bu başlıklar altında irdelenecektir. Burada da <span class="charoverride10">gözlem</span> yöntemi öne çıkar.</p>

    <p class="paragraf2">(4) <span class="charoverride10">Değerlendirmeler</span>: Her bir siyasal-anayasal basamağın topluca ve eleştirici gözle tartılması, bölümlerin son durağıdır. Doktrindeki değişik ve bazen de zıt değer yargıları bu kertede devreye sokulmuştur. Toplum bilimlerinde ve hukukta, farklı yöntem ve dünya görüşlerine sahip yazarların, aynı olayı değişik biçimlerde değerlendirmeleri doğaldır. Bu yorum çeşitliliğini tanımak da, bir kitabın okurları için herhalde yararlıdır; hattâ bir haktır.</p>

    <p class="paragraf2">Şunu da belirtmek gerekir ki, kitap başlığındaki <span class="charoverride10">Gelişmeler</span> sözcüğü, sürekli ve şaşmaz bir <span class="charoverride10">ilerlemeler</span> dizisi anlamına gelmez. Kaldı ki, gelişme-gerileme ya da ilerleme-gerileme kavramları da mutlak ve tartışılmaz değildir. Bu nedenle, <span class="charoverride10">Gelişme</span> kavramını ve terimini, <span class="charoverride10">Değişmeler</span> şeklinde daha <span class="charoverride10">tarafsız</span> bir içerikle anlamak gerekir.</p>

    <p class="paragraf2">O halde, bu kitap nedir, daha doğrusu ne değildir? Bu bir tarih çalışması ya da hukuk tarihi çalışması sayılmaz. Her şey bir yana, yazarının bu alanlarda bir uzmanlığı yoktur. Tarihyazımı (historiyografi) konusunda özgün bir kalem şöyle diyor: “Tarihe bir sosyal bilim kategorisi olarak yaklaşmak”<span class="charoverride11">2</span>. İşte bu kitabın ve yazarının yöntemi de, belki daha az “tarihçi” bir vurgulamayla, şöyle anlatılabilir: Anayasa hukukunun konu ve sorunlarını belli bir tarihsel mekânda incelemeye çalışmak.</p>
  </div>
</body>
</html>
