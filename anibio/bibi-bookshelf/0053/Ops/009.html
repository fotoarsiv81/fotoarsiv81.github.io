<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"><span class="t6">&nbsp;</span></p>
<h2 class="h21"><a id="ncx214"></a><a id="a7"></a>KUŞ ÖLÜMLERİ</h2>
<p class="p9">&nbsp;</p>
<p class="p9">Gittikçe yalnızlaşıyor bir sen varsın</p>
<p class="p9">karşılığı olmayan sorular düşüyor aklıma</p>
<p class="p9">ve kuşların intihar tasarısından söz ediliyor kentte</p>
<p class="p9">soğuyan ellerinde kalıyorum bir kırlangıç gibi</p>
<p class="p9">Ellerin bir mecnun yurdu, upuzun bir sessizlik</p>
<p class="p9">birlikte okuduğumuz kitaplar kadar sımsıcak</p>
<p class="p9">Biz bu kitapları ne zaman okuduk ve niçin</p>
<p class="p9">her satırını çizip notlar düştük kıyılarına</p>
<p class="p9">Dünya upuzun bir çöl sanki, bir buzul kütlesi</p>
<p class="p9">karşılık bulamıyorsun aklıma düşen sorulara</p>
<p class="p9">ve düşüşüp duruyor kırlangıçlar, üşüyorum</p>
<p class="p9">bir yolcu hüznüyle geçip gidiyor ömrümüz</p>
<p class="p9">Sesine bir esmerlik düşüyor parçalanıyor yüzün</p>
<p class="p9">kayıp gidiyor parmaklarımın arasından</p>
<p class="p9">bir aşkı anlatmak için seçtiğim sözcükler</p>
<p class="p9">Hep yanlış numaralar düşüyor telefonlara</p>
<p class="p9">kaçıyor korkulu bakışlarını eski tanıdıklar</p>
<p class="p9">Bir sen varsın kurtulursam bu aşkla kurtulurum</p>
<p class="p9">Gülüşü süt mavisi insanlar vardı / nerdeler şimdi</p>
<p class="p9">çoğunun adını unuttum çoğunun kimliğinde kazınmış adresler</p>
<p class="p9">Nevin canına kıydı geçen gün, şiir gibi bir kızdı bilirsin</p>
<p class="p9">Öner enfarktüs geçirmiş içerde, kesik kesik öksürürdü eskiden</p>
<p class="p9">Ayşe ise acemi bir sokak yosması artık</p>
<p class="p9">Üşüyorum, ama sen anılarla sarma beni ve anlat yalnızlığımızı</p>
<p class="p9">Bu kent kuşların intiharını umursamıyor artık</p>
<p class="p9">ve göğsüm buz kesmiş bu üşüten yalnızlıkta</p>
<p class="p9">Birlikte çay içtiğimiz sokaklarda yürüdüğümüz</p>
<p class="p9">o süt mavisi gülüşler güz solgunluğunda şimdi</p>
<p class="p9">unuttum çoğunun adını çoğu voltalarda yıllardır</p>
<p class="p9">nasıl da sessiz yaşanıyor gürültüler ortasında</p>
<p class="p9">Bir daha hiç öpüşmeyecek gülçin</p>
<p class="p9">o çok sevdiği porselen fincanla çay içmeyecek</p>
<p class="p9">uzatamayacak saçlarını, sevgilisinin istediği gibi</p>
<p class="p9">gittikçe yalnızlaşıyorum, üşüyorum, unuttum sanıyordum</p>
<p class="p9">yazılsa destan olacak bir aşkın serüveni</p>
<p class="p9">şiirimde bir dipnot olacak şimdilik</p>
</body>
</html>