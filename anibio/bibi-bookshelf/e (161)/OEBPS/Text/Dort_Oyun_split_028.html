<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dört Oyun</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre18" id="filepos699889"><span class="calibre10"><span class="bold">Üçüncü Perde</span></span></p>

  <p class="calibre19">Bahçede, Hector kıç güvertesindeki camlı kapıdan çıkarken, Lady Utterword sancak direğinin doğusundaki hamağa şehvetli bir tavırla uzanmıştır. Ay gibi yuvarlak bir fenerden hamağa ışık düşmektedir. Sancak direğinin öbür tarafındaki uzun bahçe sırasında Kaptan Shotover uyumaktadır. Ellie sevgiyle ona yaslanmıştır. Sıranın solunda bir güverte iskemlesi durur. Arkada Hesione Mangan’la gezinir. Güzel, sakin, aysız bir gece.</p>

  <p class="calibre12">LADY UTTERWORD: Ne güzel gece! Sanki bizim için yaratılmış!</p>

  <p class="calibre12">HECTOR: Gecenin umurunda değiliz. Vız geliriz geceye. (Düşünceli, güverte iskemlesine oturur.)</p>

  <p class="calibre12">ELLIE (rüyalı, Kaptan’a sokularak): Güzelliği içime işliyor. Yaşlılar için huzur, gençler için umut gizlidir gecenin koynunda.</p>

  <p class="calibre12">HECTOR: Bu söz sizin mi?</p>

  <p class="calibre12">ELLIE: Hayır. Kaptan uyumadan önce söylemişti.</p>

  <p class="calibre12">KAPTAN: Uyanığım.</p>

  <p class="calibre12">HECTOR: Randall yattı, Mr. Mazzini Dunn odasına çekildi. Belki Mangan da.</p>

  <p class="calibre12">MANGAN: Buradayım.</p>

  <p class="calibre12">HECTOR: Aaa, buradasınız demek. Hesione daha sizi yatağınıza göndermedi mi?</p>

  <p class="calibre12">MRS. HUSHABYE (Mangan’la birlikte bahçe sırasının arkasına gelerek): Bu gidişle göndereceğim. Durmadan, “İçime doğdu, ben yakında öleceğim,” diyor. Acındırmaya çalışıyor kendini. Ömrümde sevgiye bu kadar susamış adam görmedim.</p>

  <p class="calibre12">MANGAN: Vallahi içime doğdu. Size meram anlatmak ne zormuş. Beni dinlemiyorsunuz bile.</p>

  <p class="calibre12">MRS. HUSHABYE: Kulağım sizde değildi. Gökyüzünden şahane davul sesleri geldi. Hiçbiriniz işitmediniz mi? Ta uzaklardan gelen bir ses. Sonra kesiliverdi.</p>

  <p class="calibre12">MANGAN: Size dedim ya, tren sesiydi.</p>

  <p class="calibre12">MRS. HUSHABYE: Ben de size diyorum ki, bu saatte tren geçmez buradan. Son tren dokuz kırk beştedir.</p>

  <p class="calibre12">MANGAN: Yük treni olabilir.</p>

  <p class="calibre12">MRS. HUSHABYE: Bizim küçük hatta olamaz. Yolcu trenine bir yük vagonu bağlarlar. Bu neydi acaba Hector?</p>

  <p class="calibre12">HECTOR: Göklerin homurtusu. Bizim gibi faydasız, gereksiz yaratıklara gözdağı veriyor. (Şiddetle) İyi dinleyin beni. İki şey olacak. Ya bizim yerimize geçecek yepyeni bir yaratık doğacak şu karanlıklardan, tıpkı bizim hayvanların yerine geçtiğimiz gibi. Ya da gökler yıldırım kesilip başımıza yağacak.</p>

  <p class="calibre12">LADY UTTERWORD (rahatça hamağında sallanarak, sakin, öğretici bir tonla): Biz hayvanların yerine geçmedik ki. Hector. Neden bu eve yıldırımlar düşsün istiyorsunuz? Hesione çekip çevirmesini bilseydi pekâlâ adam edilirdi. Bu evin kusuru ne biliyor musunuz?</p>

  <p class="calibre12">HECTOR: Bu evin kusuru biziz. Bir işe yaradığımız yok. Faydasız, anlamsız, tehlikeli kişiler. Vücudumuz kalksın!</p>

  <p class="calibre12">LADY UTTERWORD: Abuk sabuk konuşmayın! Hastings, tam yirmi dört yıl önce buraya ayak basar basmaz evin kusurunu görmüştü.</p>

  <p class="calibre12">KAPTAN: Ne? O mankafa evime kusur mu bulmuş?</p>

  <p class="calibre12">LADY UTTERWORD: Kocam hiç de mankafa değildir.</p>

  <p class="calibre12">KAPTAN: Ne kusuru varmış evimin?</p>

  <p class="calibre12">LADY UTTERWORD: Bir geminin ne kusuru varsa. Ne akıllı adam değil mi, Hastings, bir bakışta görüverdi.</p>

  <p class="calibre12">KAPTAN: Herif budalanın biri zaten. Bir geminin hiçbir kusuru yoktur.</p>

  <p class="calibre12">LADY UTTERWORD: Vardır, vardır.</p>

  <p class="calibre12">MRS. HUSHABYE: Haydi söyle Addy, patlatma insanı.</p>

  <p class="calibre12">HECTOR: İfritler! Zengibarlı cadının kızları, ifritler!</p>

  <p class="calibre12">LADY UTTERWORD: Affetmişsiniz onu! Bu evi adam etmek için ne gerek biliyor musunuz? Herkesin iştahla yemek yediği, deliksiz uyku çektiği bir ev yapmak için, at gerek, at.</p>

  <p class="calibre12">MRS. HUSHABYE: Amma da yaptın!</p>

  <p class="calibre12">LADY UTTERWORD: At gerek, at! Neden bu evi hiçbir zaman kiraya veremedik? Çünkü doğru dürüst ahırları yok. İngiltere’de dinç, yanağından kan damlayan, keyfi yerinde İngilizlerin yaşadığı yerlere bakın. Ahırlar başköşeye geçirilmiştir. Misafir odasında piyano süs olsun diye durur. Misafirlerden biri piyano çalmaya kalksa ortalığın altı üstüne gelir. Olanca eşya piyanonun üstüne yığılmıştır çünkü. Ben ata binmesini öğrenmeden meğer yaşamıyormuşum. Ama çekirdekten yetişmediğim için usta bir binici olamadım. İngiliz toplumunun üst basamağında iki sınıf vardır: Bir ata binenler, bir de siniri bozuklar! Sizler gibi at izini it izine karıştıranlar. Herkes bilir avlananlarda iş var, avlanmayanlarda iş yok.</p>

  <p class="calibre12">KAPTAN: Bir gerçek payı var bu sözlerde. Beni gemim adam etti. Gemi de deryaların küheylanıdır.</p>

  <p class="calibre12">LADY UTTERWORD: Hastings de bir centilmen oluşunuzu tıpatıp buna yormuştu.</p>

  <p class="calibre12">KAPTAN: Bir mankafa için hiç de fena değil. Bir daha gelişinde getir adamı buraya. Bir halleşelim.</p>

  <p class="calibre12">LADY UTTERWORD: Randall neden bu kadar nafile, bu kadar rezil bir adamdır? İyi yetiştirilmiş, üniversite mezunu. Dışişlerinde görev almış bir adam. Kalburüstü insanlarla düşüp kalkar. Ömrü onların arasında geçmiştir. Ama neden kimseye yaranamaz? Neden hiçbir uşak üç aydan fazla kalmaz yanında? Ava gitmeyecek, silah kullanmayacak kadar tembel, zevkine düşkün çıtkırıldımın biridir de ondan. Piyano tıngırdatır, resimler çiziktirir, evli kadınları kovalar, şiirler okur. Flüt de çalar, ama ben eve sokmam flütünü, yoksa... (Bu sırada açık bir pencereden hüzünlü bir flüt sesi gelir.) Randall, daha yatmadın mı? Bizi dinliyor muydun? (Flüt küstahça karşılık verir.) Bu ne arsızlık! Hemen yat yatağına bakayım! Bu ne edepsizlik! (Pencere gürültüyle indirilir. Ariadne yatışır.) Böyle bir adam sevilir mi hiç?</p>

  <p class="calibre12">MRS. HUSHABYE: Addy, Ellie’nin zavallı Alfred’le sırf parası için evlenmesi doğru olur mu sence?</p>

  <p class="calibre12">MANGAN (çok telaşlı): Bu da nesi? Mrs. Hushabye, benim işlerim böyle herkesin önünde mi tartışılacak?</p>

  <p class="calibre12">LADY UTTERWORD: Sanırım Randall artık bizi dinlemiyor.</p>

  <p class="calibre12">MANGAN: Herkes dinliyor. Doğru değil bu yaptığınız.</p>

  <p class="calibre12">MRS. HUSHABYE: Bu karanlıkta ne ziyanı var? Hem Ellie’nin aldırdığı yok, değil mi Ellie?</p>

  <p class="calibre12">ELLIE: Katiyen. Siz ne dersiniz bu işe, Lady Utterword? Çok aklı başında bir kadınsınız.</p>

  <p class="calibre12">MANGAN: Ama doğru değil; hiç... (Mrs. Hushabye eliyle ağzını kapatır.) Pekâlâ, pekâlâ!</p>

  <p class="calibre12">LADY UTTERWORD: Kaç paranız var, Mr. Mangan?</p>

  <p class="calibre12">MANGAN: Eh, artık bu kadarı da fazla.</p>

  <p class="calibre12">LADY UTTERWORD: Saçmalamayın Mr. Mangan. Bu iş geliriniz üstünde dönüyor, değil mi?</p>

  <p class="calibre12">MANGAN: Mademki işin ucu paraya dayanıyor, Ellie’nin kaç parası varmış bakalım?</p>

  <p class="calibre12">ELLIE: Hiç.</p>

  <p class="calibre12">LADY UTTERWORD: Sorunuz karşılandı, Mr. Mangan. Miss Dun kâğıtlarını açıkça masanın üstüne koydu. Şimdi siz elinizdekileri saklayamazsınız.</p>

  <p class="calibre12">MRS. HUSHABYE: Haydi Alf, baklayı ağzınızdan çıkarın. Ne kadar?</p>

  <p class="calibre12">MANGAN (gözü dönmüş): Hiç param yok, hiçbir zaman da olmadı.</p>

  <p class="calibre12">MRS. HUSHABYE: Alfred, şakayı bırakın.</p>

  <p class="calibre12">MANGAN: Şaka filan ettiğim yok, size düpedüz gerçeği söylüyorum.</p>

  <p class="calibre12">LADY UTTERWORD: Öyleyse, neyle geçiniyorsunuz Mr. Mangan?</p>

  <p class="calibre12">MANGAN: Yol ödenekleriyle, ufak tefek komisyonlarla.</p>

  <p class="calibre12">KAPTAN: Şu hayat denen yolculukta bir parça yolluktur elimize geçen. Zaten kim daha fazla kazanıyor?</p>

  <p class="calibre12">MRS. HUSHABYE: Ama sizin fabrikalarınız, sermayeniz, malınız mülkünüz var değil mi?</p>

  <p class="calibre12">MANGAN: Herkes öyle sanır. Herkes endüstrinin Napoléon’u olduğumu sanır. Onun için Miss Ellie benimle evlenmek istiyor. Ama söylüyorum size, hiçbir şeyim yok.</p>

  <p class="calibre12">ELLIE: Demek fabrikalar da, Marcus’un kaplanları gibi. Aslı astarı yok.</p>

  <p class="calibre12">MANGAN: Aslı astarı var. Ama benim değil. Sendikaların, hisse sahiplerinin, bir sürü tembel, ciğeri beş para etmez kapitalistin. Fabrika kurmak için böyle adamlardan toplarım parayı. Sonra işletmek için Miss Dunn’ın babası gibi adamları geçiririm iş başına. Kâr getirsin diye işi sıkı tutarım tabii. Eh, arada biz de geçinir gideriz. Ama benimkisi yaşamak değil, it gibi sürünmek. Malıma sahip değilim.</p>

  <p class="calibre12">MRS. HUSHABYE: Alfred, Alfred, biliyorum bu ağızlar niçin? Avuç açıp sadaka isteyeceksiniz nerdeyse. Maksat Ellie’yle evlenmekten kurtulmak.</p>

  <p class="calibre12">MANGAN: Hayatımda ilk defa param üzerine gerçeği söylüyorum. İlk defa sözlerim kuşkuyla karşılanıyor.</p>

  <p class="calibre12">LADY UTTERWORD: Vah vah! Neden politikaya atılmıyorsunuz Mr. Mangan?</p>

  <p class="calibre12">MANGAN: Politikaya atılmak mı? Sizin dünyadan haberiniz yok. Ben politikanın içindeyim.</p>

  <p class="calibre12">LADY UTTERWORD: Özür dilerim. Adınızı hiç işitmemiştim.</p>

  <p class="calibre12">MANGAN: Lady Utterword, bugüne bugün ülkemizin başbakanı, en önemli bir bakanlığın diktatörü olarak hükümete katılmamı istemiştir. Hem de o seçim denen saçmalıktan geçmeden.</p>

  <p class="calibre12">LADY UTTERWORD: Muhafazakâr mısınız, yoksa liberal mi?</p>

  <p class="calibre12">MANGAN: Yok öyle saçmalık! Pratik bir işadamı olarak... (Hepsi gülmeye başlar.) Gülecek ne var bunda?</p>

  <p class="calibre12">MRS. HUSHABYE: Oo, Alfred, Alfred!</p>

  <p class="calibre12">ELLIE: Siz! Sizin gibi her işini babama gördüren bir adam!</p>

  <p class="calibre12">MRS. HUSHABYE: Siz! Bu gece üç kadının kedi fareyle oynar gibi oynadıkları adam!</p>

  <p class="calibre12">LADY UTTERWORD: Herhalde parti fonlarına hatırı sayılır bir bağışta bulundunuz.</p>

  <p class="calibre12">MANGAN: Kendi cebimden bir kuruş bile çıkmadı. Parayı sendika buldu. Hükümette kendilerine ne kadar faydalı olacağımı biliyorlardı.</p>

  <p class="calibre12">LADY UTTERWORD: Bu hiç beklemediğimiz, ilginç bir durum, Mr. Mangan. Bugüne kadar memleket idaresinde ne gibi başarılar gösterdiniz?</p>

  <p class="calibre12">MANGAN: Başarılar mı? Doğrusu, başarıdan neyi anlıyorsunuz, bilmiyorum. Ama benim bildiğim, başka bakanlıklardaki adamların oyunlarına son verdim. Her biri tek başına vatanı kurtaracak, şeref ve unvan kazanma fırsatını elimden alacaktı aklı sıra. Gözümü dört açtım, onlar bana çelme takacağına ben onlara çelme taktım. İş çevirmesini bilmesem de, iş karıştırmasını, başkalarının başına iş açmasını iyi bilirim. Hepsinin ne budala olduğu anlaşıldı.</p>

  <p class="calibre12">HECTOR: Ya sizin ne olduğunuz anlaşıldı mı?</p>

  <p class="calibre12">MANGAN: Elbette. Herkesi atlatacak kadar kurnaz bir adam. Bu pratik işadamının zaferi değil de nedir?</p>

  <p class="calibre12">HECTOR: Burası İngiltere mi, yoksa tımarhane mi?</p>

  <p class="calibre12">LADY UTTERWORD: Memleketi kurtaracağınızı umuyor musunuz, Mr. Mangan?</p>

  <p class="calibre12">MANGAN: Ben kurtaramazsam kim kurtaracak? Sizin o şaşkın Mr. Randall’ınız mı?</p>

  <p class="calibre12">LADY UTTERWORD: Kokmuş Randall mı? Asla!</p>

  <p class="calibre12">MANGAN: Fiyakalı bıyıkları ve parlak sözleriyle enişteniz mi kurtaracak?</p>

  <p class="calibre12">HECTOR: Evet, bana bıraksalar...</p>

  <p class="calibre12">MANGAN (küçümseyerek): Hah! Size bıraksalar! Ama bırakırlar mı?</p>

  <p class="calibre12">HECTOR: Hayır, sizi yeğ tutarlar.</p>

  <p class="calibre12">MANGAN: Bana değer veren, ama sizi saymayan bir dünyada yaşadığımıza göre, beni horlamayın bari. Kim var benden başka?</p>

  <p class="calibre12">LADY UTTERWORD: Hastings var. Şu gülünç, sahte demokrasinizden vazgeçin. Hastings’e yeteri kadar yetki, bir de İngiltere adaları yerlisini yola getirecek kadar bambu kamışı verin, bakın memleket nasıl güllük gülistanlık oluyor.</p>

  <p class="calibre12">KAPTAN: Memleket elden çıksın daha iyi. Hangi budalanın eline bir sopa versen çevresindekileri muma çevirir. İstesem ben de sopayla idare ederdim. Ama bu Tanrının yolu değil. O kocan olacak adam, mankafa!</p>

  <p class="calibre12">LADY UTTERWORD: Hepiniz bir araya gelseniz bir Hastings etmezsiniz. Siz ne dersiniz Miss Dunn?</p>

  <p class="calibre12">ELLIE: Bence babam memleketi çok iyi idare ederdi; fazla iyiliği yüzünden herkes kendisine kazık atmasa, tepeden bakmasaydı.</p>

  <p class="calibre12">MANGAN (tepeden bakarak): Mazzini Dunn’ın parlamentoya girip hükümette bir sandalye kapmaya uğraştığını düşünün. Çok şükür, daha o kadar düşmedik. Ya siz ne dersiniz, Mrs. Hushabye?</p>

  <p class="calibre12">MRS. HUSHABYE: Biz sizi idare edelim de, memleketi hanginiz idare ederse etsin.</p>

  <p class="calibre12">HECTOR: Biz dediğin de kim, kuzum?</p>

  <p class="calibre12">MRS. HUSHABYE: Şeytanın torunları, sevimli kadınlar.</p>

  <p class="calibre12">HECTOR (daha önceki gibi ellerini göğe kaldırarak): Başımıza inin ey gökler, bizi şeytanın tuzaklarından kurtarın.</p>

  <p class="calibre12">ELLIE: Dünyada babamla Shakespeare’den başka gerçek bir şey yok, anlaşılan. Marcus’un kaplanları uydurma; Mr. Mangan’ın milyonları sahte; Hesione’un gerçek ve güçlü bir yanı yok, güzel kara saçlarından gayrı; Lady Utterword’ünkiler sahici olamayacak kadar güzel. Kala kala, Kaptan’ın o yedi katlı düşünme gücü kalmıştı. Onun da...</p>

  <p class="calibre12">KAPTAN: Rom olduğu anlaşıldı.</p>

  <p class="calibre12">LADY UTTERWORD (sakin): Saçlarımın büyük bir kısmı kudrettendir. Dithering Düşesi takma sandı da (alnını tutar) bu kâküller için bana elli altın teklif etti. Ama kendi saçım. Yalnız bu renk, boya tabii.</p>

  <p class="calibre12">MANGAN (çileden çıkmışçasına): Buraya bakın millet; üstümde ne varsa çıkarıyorum. (Ceketini yırtarcasına çıkarmaya çalışır.)</p>

  <blockquote class="calibre23">
    (Lady Utterword, Kaptan, Hector ve Ellie aynı anda bağırırlar.)
  </blockquote>

  <p class="calibre12">LADY UTTERWORD: Mr. Mangan!</p>

  <p class="calibre12">KAPTAN: Ne yapıyor bu herif?</p>

  <p class="calibre12">HECTOR: Oh! Oh! Soyun, soyun!</p>

  <p class="calibre12">ELLIE: Rica ederim, yapmayın!</p>

  <p class="calibre12">MRS. HUSHABYE (kolundan yakalayıp durdurarak): Alfred, ne ayıp! Aklınızı mı oynattınız?</p>

  <p class="calibre12">MANGAN: Ayıpmış! Utanmak kim, siz kim? Herkesin ar damarı çatlamış bu evde. Gelin, hepimiz çırılçıplak soyunalım. Mademki ruhlarımızı çırılçıplak soyduk, vücutlarımızı da soyalım. Kimsenin gizli kapaklı bir yanı kalmasın. Bakalım hoşumuza gidecek mi? Artık sabrım taştı. Ben saygıdeğer bir insan olarak yetiştirildim. Kadınların saçını boyamasına, erkeklerin içki içmesine aldırış etmem: İnsanlık hali, olur böyle şeyler. Ama çan çalıp herkese ilan etmek, işte bu olmaz. Her ağzını açışınızda ödüm patlıyor. (Sanki bir mermiden korunmak istiyormuş gibi büzülür.) Tamam diyorum, gene topa tutulacağız. Olduğumuzdan daha iyi görünmeye çalışmazsak özsaygımızı nasıl koruyabiliriz?</p>

  <p class="calibre12">LADY UTTERWORD: Sizi çok iyi anlıyorum, Mr. Mangan. Aynı üzüntüleri ben de geçirdim. Bence kadınlarla erkekler nazlı bitkilerdir. Bir limonlukta yetiştirilmeleri gerekir. Ailemizin şu her yöne taş savurup camları kırmak, içeriye hava doldurmak âdeti var ya, hem kaba, hem de tehlikeli. Ama ruhlarımızla birlikte vücutlarımızı da ayazda bırakmak gereksiz, bence. Lütfen elbiselerinizi çıkarmayınız.</p>

  <p class="calibre12">MANGAN: Canım ne isterse onu yaparım. Sizi mi dinleyeceğim? Beni çocuk yerine koyuyorsunuz. Anamdan beter baskı yapıyorsunuz. Bıktım artık. Şehre döneceğim. Orada sayarlar beni, karşımda yerlere kadar eğilirler.</p>

  <p class="calibre12">MRS. HUSHABYE: Güle güle, Alf! Ara sıra bizi de anarsınız şehirde. Ellie’nin gençliğini hatırlayın.</p>

  <p class="calibre12">ELLIE: Hesione’un gözleriyle saçlarını unutmayın.</p>

  <p class="calibre12">KAPTAN: Bu bahçeyi düşün. Gerçekleri bastırmak için havlayan bir köpek değildin bu bahçede.</p>

  <p class="calibre12">HECTOR: Lady Utterword’ün güzelliğini, sağduyusunu, zarifliğini düşünün.</p>

  <p class="calibre12">LADY UTTERWORD: Şimdi beni pohpohlamanın sırası değil. Mr. Mangan, acaba başka bir yerde daha rahat olacak mısınız, asıl onu düşünün.</p>

  <p class="calibre12">MANGAN (teslim olarak): Pekâlâ, pekâlâ! Teslim bayrağını çektim. Dediğiniz gibi olsun. Yalnız rahat bırakın beni. Hep birden üstüme varıp pusulayı şaşırtmayın. Kalıyorum. Ellie ile evleneceğim. Ne isterseniz yapacağım. Yeter ki başım dinç olsun. Nasıl, gönlünüz oldu mu?</p>

  <p class="calibre12">ELLIE: Hayır. Hiçbir zaman gerçekten sizinle evlenmeyi düşünmedim. Ruhumun derinliklerinden gelmedi böyle bir istek. Sadece kuvvetimi denemek istedim. Sizi ele geçirmek istersem kaçamayacağınızdan emin olmak istedim.</p>

  <p class="calibre12">MANGAN (kızgın): Ne? Ben bunca büyüklük gösterdikten sonra, bir de başından atıyor beni.</p>

  <p class="calibre12">LADY UTTERWORD: Sizin yerinizde olsam pek acele etmezdim, Miss Dunn. Mr. Mangan’ı son dakikada başınızdan savabilirsiniz. Onun durumundaki pek az adam iflas eder. Para babası diye ün salmış bir kere. Bu üne dayanarak rahatça yaşayabilirsiniz.</p>

  <p class="calibre12">ELLIE: İki kocalı bir kadın olamam, Lady Utterword.</p>

  <blockquote class="calibre23">
    (Mrs. Hushabye, Lady Utterword, Mangan ve Hector bir ağızdan bağırırlar.)
  </blockquote>

  <p class="calibre12">MRS. HUSHABYE: İki kocalı mı? Neler söylüyorsun, Ellie?</p>

  <p class="calibre12">LADY UTTERWORD: İki kocalı ha? Bu ne demek, Miss Dunn?</p>

  <p class="calibre12">MANGAN: İki kocalı! Kız, sen evli miydin yoksa?</p>

  <p class="calibre12">HECTOR: İki kocalı! Al sana bir bilmece.</p>

  <p class="calibre12">ELLIE: Sadece yarım saat önce, Kaptan Shotover’ın beyaz karısı oldum.</p>

  <p class="calibre12">MRS. HUSHABYE: Öp babanın elini! Nerede?</p>

  <p class="calibre12">ELLIE: Bütün gerçek nikâhların kıyıldığı yerde, gökyüzünde.</p>

  <p class="calibre12">LADY UTTERWORD: Bir yaşıma daha girdim, Miss Dunn. E, aferin sana baba!</p>

  <p class="calibre12">MANGAN: Bir de beni yaşlı buluyordu. Kendisine baksın, mumyası çıkmış.</p>

  <p class="calibre12">HECTOR (Shelley’in bir şiirinden):</p>

  <blockquote class="calibre23">
    Mihrapları yeşil çayırlar,
  </blockquote>

  <blockquote class="calibre24">
    Rahipleri mırıldanan rüzgâr.
  </blockquote>

  <p class="calibre12">ELLIE: Evet. Ben Ellie Dunn, parçalanmış yüreğimle sağlam ruhumu kaptanıma, manevi kocama, ikinci babama veriyorum. (Kaptan’ın koluna girip elini okşar. Kaptan derin uykusundan uyanmaz.)</p>

  <p class="calibre12">MRS. HUSHABYE: Bu çok akıllıca bir iş, canikom. Aklınla bin yaşa! Alfred, siz Ellie ile aşık atamazdınız. Benim ufak bir payımla yetinmelisiniz.</p>

  <p class="calibre12">MANGAN (burnunu çekip gözlerini silerek): İnsaf, insaf... (Heyecandan tıkanır.)</p>

  <p class="calibre12">LADY UTTERWORD: İyi ki yakanızı kurtardınız, Mr. Mangan. Miss Dunn, İngiltere’ye geldim geleli gördüğüm en kibirli kız.</p>

  <p class="calibre12">MRS. HUSHABYE: Ellie hiç de kibirli değildir. Değil mi canikom?</p>

  <p class="calibre12">ELLIE: Artık güçlü olduğumu biliyorum, Hesione.</p>

  <p class="calibre12">MANGAN: Arsız kız! Arsızlık derim ben buna.</p>

  <p class="calibre12">MRS. HUSHABYE: Çç! Çç! Kabalık etmeyin, Alfred. Bu gece gökyüzünde yapılan düğün ne güzel! Siz de, Hector da mutlu değil misiniz? Gözlerinizi açın: Ellie ile Addy en zor beğenen erkeğin gözünü okşayacak kadar güzel. Seviyoruz, yaşıyoruz, hiçbir derdimiz yok. Biz kadınlar sizin için dünyayı güzelleştirdik. Neden surat asıyorsunuz?</p>

  <p class="calibre12">KAPTAN: Dinleyin beni. Mutluluktan hayır gelmez kimseye. Ancak yarı ölüyken mutlu olur kişi. Yarı ölü, yarı diriyim artık. Tuhaf değil mi, en canlı, en güçlü çağımda böylesine mutlu olmamıştım. Ama mutluluğumda kutluluk yok.</p>

  <p class="calibre12">ELLIE (yüzü aydınlanarak): Kutlu bir hayat! İşte benim istediğim bu. Mr. Mangan’la neden evlenemediğimi şimdi anladım. Evliliğimiz kutsal olmazdı. Benim parçalanmış yüreğimde bir kutluluk var. Senin güzelliğinde, Hesione, babanın canlılığında. Bir kutluluk var, Marcus’un yalanlarında bile. Ama Mangan’ın parasında yok, yok.</p>

  <p class="calibre12">MANGAN: Dediklerinin bir kelimesini bile anlamıyorum.</p>

  <p class="calibre12">ELLIE: Ben de. Ama biliyorum, bir anlamı var.</p>

  <p class="calibre12">MANGAN: Evliliğimiz neden kutsal olmasın? Nikâh töreni için bir piskopos getirtmeye hazırdım.</p>

  <p class="calibre12">MRS. HUSHABYE: Ne alık adam, değil mi canikom?</p>

  <p class="calibre12">HECTOR (öfkeli): Adamı küçümsemeyin, hepimiz alığız.</p>

  <blockquote class="calibre23">
    (Mazzini sırtında pijamaları ve parlak renkli bir sabahlıkla evden çıkar.)
  </blockquote>

  <p class="calibre12">MRS. HUSHABYE: Bana yüz vermeyen tek adam geliyor. Ne var, Mr. Dunn? Evde yangın mı çıktı?</p>

  <p class="calibre12">MAZZINI: Hayır . Bir şeycikler yok. Ama pencerenin altında bu kadar ilginç konuşmalar sürüp giderken, üstelik bu kadar güzel bir gecede, uyu uyuyabilirsen. Neler olup bitiyor?</p>

  <p class="calibre12">MRS. HUSHABYE: Oo! Fevkalade şeyler, özgürlük eri.</p>

  <p class="calibre12">HECTOR: Örneğin, Mangan, pratik bir işadamı olarak soyunmaya kalktı, yüzüne gözüne bulaştırdı. Oysa siz bir idealist olarak pekâlâ becerdiniz bu işi.</p>

  <p class="calibre12">MAZZINI: Bu kılıkta yanınıza geldiğim için kusuruma bakmazsınız, değil mi, Mrs. Hushabye? (Tabureye oturur.)</p>

  <p class="calibre12">MRS. HUSHABYE: Tersine, sizi hep bu kılıkta görmek isterdim.</p>

  <p class="calibre12">LADY UTTERWORD: Kızınızın evliliği bozuldu, Mr. Dunn. Hepimizin mal mülk sahibi sandığı Mr. Mangan’ın bir dikili ağacı bile yokmuş.</p>

  <p class="calibre12">MAZZINI: Tabii, bunu biliyordum, Lady Utterword. Ama herkes ona inanır, ona para verir. Kimse bana inanmaz, kimse bana metelik vermez. Bu durumda Ellie’ye, babana güven, arkanda baban var, diyebilir miydim?</p>

  <p class="calibre12">MANGAN: Artık beni de büsbütün kokozun biri sanmayın. Ben...</p>

  <p class="calibre12">HECTOR: Yo, açıklamayın, anlıyoruz. Birkaç bin liralık hazine bonosu, 50.000 adet on paralık hisse senedi ve foyanız meydana çıktığı zaman kendinizi zehirlemeniz için yarım düzine potasyum siyanür hapı. İşte milyonlarınızın içyüzü.</p>

  <p class="calibre12">MAZZINI: Hayır, aldanıyorsunuz. Mr. Mangan namusludur. Bütün işleri sağlam ve kanuna uygundur.</p>

  <p class="calibre12">HECTOR (tiksinmiş): Vah vah! Büyük bir dolandırıcı, usta bir madrabaz bile değil.</p>

  <p class="calibre12">MANGAN: Affetmişsiniz siz onu. Ben kaç kişiye külahını ters giydirmişim!</p>

  <p class="calibre12">LADY UTTERWORD: Gönlünüzü yapmanın yolu yok, Mr. Mangan. Bu ne inat! Ne zenginliği, ne fakirliği, ne namusluluğu, ne de namussuzluğu kabul ediyorsunuz.</p>

  <p class="calibre12">MANGAN: Gene başladınız. Bu delibozuk eve geldiğimden beri hepinizin eğlencesi oldum. Şehirde adamız da, burada değil miyiz sanki?</p>

  <p class="calibre12">ELLIE (müzik gibi): Evet, bu delibozuk ev, bu insana garip bir mutluluk veren, bu insanı acıyla kıvrandıran ev, bu temelsiz ev! Kırgınlar Evi diyeceğim bu eve.</p>

  <p class="calibre12">MRS. HUSHABYE: Sus, Ellie. Yoksa yaralı bir hayvan gibi uluyacağım.</p>

  <blockquote class="calibre23">
    (Mangan, hafiften hıçkırmaya başlar.)
  </blockquote>

  <p class="calibre12">MRS. HUSHABYE: Gördün mü, gene ağlattın Alfred’i.</p>

  <p class="calibre12">ELLIE: Böyle uluduğu zaman hoşuma gidiyor.</p>

  <p class="calibre12">KAPTAN: Sus! (Mangan susar.) Bırak da yüreğin sessizlik içinde kırılsın.</p>

  <p class="calibre12">HECTOR: Evinize taktığı adı kabul ediyor musunuz?</p>

  <p class="calibre12">KAPTAN: Burası evim değil, bir köpek kulübesi.</p>

  <p class="calibre12">HECTOR: Burada kokuşup kaldık. Artık yaşamıyoruz, ruhlarımız dolaşıyor bu evde.</p>

  <p class="calibre12">LADY UTTERWORD (yüreği parçalanarak): Ben dünyayı dolaşırken sizlerin buraya çakılıp kaldığınızı düşündükçe yüreğim cızlıyor. Genç yaşta kaçmıştım, ama gene çekti beni bu ev. Benim yüreğimi de yaralamak istiyor, ama boşuna. Sizleri de, evinizi de arkamda bıraktım. Geri gelmem budalalıktı. Babamı, baba ocağımı, Hesione’u özledim. Beni çağırdıklarını duyar gibi oldum.</p>

  <p class="calibre12">MAZZINI: Ama bu çok doğal, çok sıcak, çok insanca bir duygu Lady Utterword.</p>

  <p class="calibre12">LADY UTTERWORD: Ben de öyle sanmıştım, Mr. Dunn. Ama eski hastalık sona erdi. Burada hatırlanmadığımı, istenmediğimi anladım.</p>

  <p class="calibre12">KAPTAN: Bizi istemediğin için ayrıldın buradan. Acaba babanın yüreği yaralanmadı mı? Kendini kökünden kopardın. Koptuğun toprak zamanla yeni fidanlar sürdü. Unutuldun. Geri gelip eski yaraları deşmeye ne hakkın vardı?</p>

  <p class="calibre12">MRS. HUSHABYE: Önceleri seni bir garipsemiştim, Addy. Ama şimdi hiç yanımızdan ayrılmamış gibisin.</p>

  <p class="calibre12">LADY UTTERWORD: Eksik olma, Hesione, ama artık kendimi etkinizden kurtardım. Miss Dunn, bu ev sizin için, bu durmadan kendini kapıp koyuveren şehirli bay için Kırgınlar Evi olabilir, ama bana göre sadece düzensiz ve ahırsız bir villadır.</p>

  <p class="calibre12">HECTOR: İçinde oturanlar...</p>

  <p class="calibre12">ELLIE: Bir çılgın ihtiyar denizci ile ona tapan bir genç şarkıcı.</p>

  <p class="calibre12">MRS. HUSHABYE: Yaşı gereği yağlanmamaya, çifte gerdan bağlamamaya çabalayan, doğma büyüme özgürlük erini baştan çıkaramayan, sallapati bir dişi.</p>

  <p class="calibre12">MAZZINI: Aman estağfurullah Mrs. Hushabye.</p>

  <p class="calibre12">MANGAN: Burada herkesin avanak yerine koyduğu, Majestelerinin Hükümetinin bir üyesi. Onu da unutmayın, Lady Utterword.</p>

  <p class="calibre12">LADY UTTERWORD: Bir de başlıca görevi kız kardeşime kocalık etmek olan, çok alımlı bir adam.</p>

  <p class="calibre12">HECTOR: Hepsi de yüreği kararmış budalalar.</p>

  <p class="calibre12">MAZZINI: Oo, hayır. Bence İngiliz kültürünün seçkin örnekleri. Hepiniz cana yakın insanlarsınız; ileri düşünceli, önyargısız, açık sözlü, teklifsiz, demokrat, geniş görüşlü. Düşünceli bir kişi her aradığını bulur sizde...</p>

  <p class="calibre12">MRS. HUSHABYE: Koltuklarımızı kabartıyorsunuz, Mazzini.</p>

  <p class="calibre12">MAZZINI: Pohpohlamak için söylemiyorum. Başka nerede böyle rahat rahat pijamalarımla oturabilirdim? Bazen düşümde görürüm, çok seçkin kişilerin yanına gitmişim, sırtımda pijamalarım var. Bazen de büsbütün üryan. Kan ter içinde uyanırım. Ama burada vız geliyor.</p>

  <p class="calibre12">LADY UTTERWORD: Bu da çok seçkin kişiler arasında olmadığınızı gösteriyor, Mr. Dunn. Benim evimde olsanız, utancınızdan yerin dibine geçerdiniz.</p>

  <p class="calibre12">MAZZINI: Evinizin yanından bile geçmek istemem doğrusu.</p>

  <p class="calibre12">LADY UTTERWORD: Hata edersiniz, Mr. Dunn. Sizi çok rahat ettirirdim. Akşam yemeğinde acaba sırma işlemeli mor sabahlığımı mı giysem, yoksa allı yeşillisini mi diye kafa yormazdınız. Bu gülünç işleri yaparak hayatı sadeleştirecek yerde, büsbütün karman çorman ediyorsunuz.</p>

  <p class="calibre12">ELLIE: Eviniz herhalde Kırgınlar Evi değildir, Lady Utterword?</p>

  <p class="calibre12">HECTOR: Evi istediği kadar rahat olsun, ne yürekler yakıyor! Yukarıdaki zavallı flütçünün yüreğini deldi. Avaz avaz bağırttı adamcağızı. Tıpkı Hesione’un Mangan’ı inim inim inletmesi gibi.</p>

  <p class="calibre12">LADY UTTERWORD: Randall’ın yüreğini deldirtmekten başka işi yoktur ki. Berberde saçını yıkatmak gibi bir şey onun için. Ama Hastings’in yüreğini sızlatmak kimin haddine düşmüş?</p>

  <p class="calibre12">KAPTAN: Desene, sonunda mankafa kazanıyor.</p>

  <p class="calibre12">LADY UTTERWORD: İstediğiniz kadar zeki olun, sizlerden bıkınca güle oynaya mankafama döneceğim.</p>

  <p class="calibre12">MANGAN (asık yüzlü): Ben hiçbir zaman zeki olduğumu ileri sürmedim.</p>

  <p class="calibre12">LADY UTTERWORD: Sizi unutmuştum, Mr. Mangan.</p>

  <p class="calibre12">MANGAN: Buna da aklım ermez doğrusu.</p>

  <p class="calibre12">LADY UTTERWORD: Zeki olmayabilirsiniz, Mr. Mangan, ama başarılı bir adamsınız.</p>

  <p class="calibre12">MANGAN: Ama sadece başarılı bir adam gibi görülmek istemem. Benim de herkes gibi bir hayal gücüm, bir önsezim var...</p>

  <p class="calibre12">MRS. HUSHABYE: Sizinle başa çıkılmaz Alfred. Ben burada kendimi size adamışım. Sizin o gülünç önsezinizden başka bir şey düşündüğünüz yok. Canımı sıkıyorsunuz. Gelin de yıldızların altında şiirler okuyun bana. (Onu karanlıklara sürükler.)</p>

  <p class="calibre12">MANGAN (gözyaşları içinde kaybolurken): Benimle böyle alay etmek çok güzel ama; bir bilseniz...</p>

  <p class="calibre12">HECTOR (sabırsızca): Bütün bunlar nereye varacak?</p>

  <p class="calibre12">MAZZINI: Hiçbir yere. Hayat sona ermez, sürer gider.</p>

  <p class="calibre12">ELLIE: Ama böyle sürüp gidemez. Hep bir şeyler bekliyorum. Ne olduğunu bilmiyorum ama, hayatın bir ereği olmalı.</p>

  <p class="calibre12">LADY UTTERWORD: Sizin yaşınızda bir kadının ereği çocuktur.</p>

  <p class="calibre12">HECTOR: Evet ama, Allah kahretsin, bende de aynı duygu var. Oysa ben çocuk doğuramam.</p>

  <p class="calibre12">LADY UTTERWORD: Doğurtabilirsiniz, Hector’cuğum.</p>

  <p class="calibre12">HECTOR: Çocuklarım var zaten; unumu eledim, eleğimi duvara astım. Ama bana da bu böyle sürüp gidemez gibi geliyor. Burada oturmuş laklak ediyoruz. İşler kör talihe, kör şeytana ve Mangan’a kalmış. Mangan’la çetesinin, o birbirine hayran haydutlar çetesinin hazırladığı ölüm araçlarını düşünün? Delilik bu! Kötü yetiştirilmiş bir çocuğun eline bir torpil vermeye benzer. Oyun olsun diye depremler koparır, dünyanın altını üstüne getirir.</p>

  <p class="calibre12">MAZZINI: Bilirim. Gençliğimde ben de çok düşündüm bunları.</p>

  <p class="calibre12">HECTOR: Düşünmek kaç para eder? Neden bir şeyler yapmadınız?</p>

  <p class="calibre12">MAZZINI: Yaptım yapmasına. Derneklere katıldım, nutuklar söyledim, bildiriler yazdım. Ancak bu kadarı geliyordu elimden. Ama bilir misiniz? Dernek üyelerinden çoğu kendilerini Mangan’dan daha bilmiş sanırlardı. Oysa onun kadar bilmiş olsalardı, katılmazlardı bu derneklere. Hiçbir zaman döndürülecek paraları, yönetilecek adamları olmamıştı. Her yıl bir ihtilal ya da korkunç bir karışıklık beklerdim. Böyle düşe kalka, bata çıka gidemeyiz, bu iş böyle yürümez derdim. Ama alışageldiğimiz yoksulluk, cinayet ve sarhoşluktan başka bir halt olmazdı. Bu gidişle olacağı da yok. Bütün bunlara rağmen nasıl yakayı kurtarıyoruz, akıl sır ermez.</p>

  <p class="calibre12">LADY UTTERWORD: Belki sizden de, Mangan’dan da çok daha akıllı biri ipleri elinde tutuyordu.</p>

  <p class="calibre12">MAZZINI: Belki de öyle. Gerçi çocukluğumda bana hiçbir şeye inanmamayı öğrettiler. Ama zaman zaman düşünmüşümdür. Her şeye gücü yeten bir Tanrı kuramını da yabana atmamalı.</p>

  <p class="calibre12">LADY UTTERWORD: Tanrı mı? Ben Hastings’i kastetmiştim.</p>

  <p class="calibre12">MAZZINI: Ya, özür dilerim Lady Utterword.</p>

  <p class="calibre12">KAPTAN: Her sarhoş kaptan gemisini Tanrıya emanet eder. Ama Tanrının sarhoş kaptanlara verdiği derslerden birisi de gemilerini kayalara toslatmaktır.</p>

  <p class="calibre12">MAZZINI: Çok doğru, şüphesiz. Ama denizde. Politikada olsa olsa denizanalarına tosluyorlar. Bir şeycikler olmuyor.</p>

  <p class="calibre12">KAPTAN: Denizde denize bir şey olmaz. Gökyüzüne bir şey olmaz. Güneş doğudan doğar, batıda batar. Ay incecik bir orakken bir ark lambasına döner, başka şeylerin karanlıkta kaybolduğu gibi, aydınlıkta kayboluncaya kadar. Tayfundan sonra uçan balıklar pırıl pırıl parlar güneşte. Nasıl bir şeycikler olmaz, nasıl yakayı kurtarırlar, akıl sır ermez. Yalnız bir tek şey olur, söylenmeye bile değmez, ufacık bir şey.</p>

  <p class="calibre12">ELLIE: O nedir kaptanım, oy kaptanım?</p>

  <p class="calibre12">KAPTAN (vahşice): Sadece sarhoş kaptanın gemisi kayalarda parçalanır. Çürük kalasları bin parça olur, paslı levhaları iskambil kâğıtları gibi dağılır, tayfası kapana kıstırılmış fareler gibi boğulur.</p>

  <p class="calibre12">ELLIE: Kıssadan hisse: Kaptanlar rom içmemeli.</p>

  <p class="calibre12">KAPTAN (öfkeli): Yalan! Bir adam isterse günde on fıçı rom içsin, gemisini denizin akışına terk etmiyorsa sarhoş bir süvari değildir. Rotasını çizebildiği, kaptan köprüsünde durup gemisini yönetebildiği sürece sarhoş sayılmaz. Ama kamarasında zıbarıp gemiyi Tanrıya emanet eden adama sarhoş süvari derim ben; isterse içtiği zemzem suyu olsun.</p>

  <p class="calibre12">ELLIE: Çok güzel! Siz de bir saattir ağzınıza bir damla içki koymadınız. Görüyorsunuz ya, içkisiz durabiliyorsunuz. Ruhunuz hâlâ canlı.</p>

  <p class="calibre12">KAPTAN: Yankılar bunlar, geçmişten yankılar! Son atışımı yapalı yıllar geçti.</p>

  <p class="calibre12">HECTOR: Ya şu hep beraber içinde bulunduğumuz gemi, şu İngiltere dediğimiz, ruhlarımızın prangaya vurulduğu gemi?</p>

  <p class="calibre12">KAPTAN: Kaptan yatağına uzanmış zemzem içiyor; tayfa baş kasarasında kumar oynuyor. Gemi kayalara çarpıp dibi boylayacak. Siz burada doğdunuz diye İngiltere Tanrının kanunlarından yakasını kurtarır mı sanıyorsunuz?</p>

  <p class="calibre12">HECTOR: Doğrusu, kapana kıstırılmış bir fare gibi boğulmak hiç işime gelmiyor. Yaşamak istiyorum. Ne yapayım?</p>

  <p class="calibre12">KAPTAN: Çok kolay. Bir İngiliz olarak asıl işini öğren.</p>

  <p class="calibre12">HECTOR: Asıl işim neymiş kuzum?</p>

  <p class="calibre12">KAPTAN: Gemi yürütmek. Gemisini kurtaran kaptan. Yoksa şapa oturursun.</p>

  <p class="calibre12">ELLIE: Yavaş, kendinizi yoracaksınız.</p>

  <p class="calibre12">MAZZINI: Bütün bunları ben de düşündüm zamanında. Ama göreceksiniz, hiçbir şey olmayacak.</p>

  <blockquote class="calibre23">
    (Uzaktan bir patlama sesi işitilir.)
  </blockquote>

  <p class="calibre12">HECTOR (sıçrayarak): Bu ne?</p>

  <p class="calibre12">KAPTAN: Bir şeyler oluyor. (Düdüğünü çalarak) Tayfa dikkat! Mancanalar hazırlansın.</p>

  <blockquote class="calibre23">
    (Işıklar söner.)
  </blockquote>

  <p class="calibre12">HECTOR: Kim söndürdü ışıkları? Hangi hayvan yaptı bu işi?</p>

  <p class="calibre12">DADI (evden koşup gelerek): Ben söndürdüm, efendim. Polis, ışıkları söndürün diye telefon etti. Söndürmezsek karakola götürürlermiş bizi. Işıklarımız kilometrelerce öteden görünüyormuş.</p>

  <p class="calibre12">HECTOR: Yüzlerce kilometre öteden görülecek. (Eve dalar.)</p>

  <p class="calibre12">DADI: Papazın evi yerle bir olmuş. Bu akşam papazı biz barındırmazsak başını sokacak yeri yokmuş.</p>

  <p class="calibre12">KAPTAN: Kilise de şapa oturdu desene. Papaza söyledim kaç kere. Tanrının açık denizlerine doğru yol almazsan sonun kötü olur, dedim.</p>

  <p class="calibre12">DADI: Hepiniz mahzenlere inecekmişsiniz.</p>

  <p class="calibre12">KAPTAN: Sen in, bütün tayfayı da indir. Kaportaları kapatın, ambar muşambalarına tiriz vurun!</p>

  <p class="calibre12">DADI: O kocam olacak alçağın yanına ineceğim ha? Dama çıkarım daha iyi. (Işık tekrar yanar.) Bakın şu Mr. Hushabye’ın yaptığına. Gene ışıkları yaktı.</p>

  <p class="calibre12">HIRSIZ (hızla gelir, Dadı’ya yalvararak sorar): Hey bana bak! Çakıl yatağı nerede? Aşçı yamağı çakıl yatağında bir mağara olduğunu söyledi. Mahzene inmek bir şeye yaramaz. Çakıl yatağı nerede kaptan?</p>

  <p class="calibre12">DADI: Sancak direğini geçince koş ileriye doğru, inşallah içine düşüp kuru kafanı kırarsın. (Onu sancak direğine doğru iter. Kendi gidip, Ariadne’ın beşiğini bekliyormuş gibi hamağın başında durur.)</p>

  <blockquote class="calibre23">
    (Daha yakın, daha şiddetli bir patlama işitilir. Hırsız durup titremeye başlar.)
  </blockquote>

  <p class="calibre12">ELLIE (yerinden kalkarak): Bu daha yakına düştü.</p>

  <p class="calibre12">KAPTAN: Bir dahaki sefere işimiz tamam. Kalkın ey tayfa! Hüküm günü geldi! Tanrının gazabı üstümüzde!</p>

  <p class="calibre12">HIRSIZ: Ulu Tanrım, sen bize acı! (Korkarak kaçar, sancak direğinin ötesinde karanlıklara dalar.)</p>

  <p class="calibre12">MRS. HUSHABYE (nefes nefese gelir): Şu kaçan kim? (Ellie’ye yaklaşır.) Patlayan bombalar ne müthiş değil mi? Ya havadaki sesler. Korkunç güzel! Bir orkestra gibi: Beethoven gibi.</p>

  <p class="calibre12">ELLIE: Çok doğru Hesione, sanki Beethoven’in müziği! (İki kadın heyecanla birbirlerine sarılırlar. Işıklar artar.)</p>

  <p class="calibre12">MAZZINI (endişeyle): Aydınlık çoğalıyor.</p>

  <p class="calibre12">DADI (eve bakarak): Mr. Hushabye’ın marifeti. Evdeki bütün ışıkları yakıp perdeleri parçalıyor.</p>

  <p class="calibre12">RANDALL (pijamalarıyla koşup flütünü sallayarak): Ariadne, ruhum, hayatım, mahzene in. Ayaklarına kapanayım, mahzene in.</p>

  <p class="calibre12">LADY UTTERWORD: Vali karısının mahzende hizmetçilerle ne işi var? Eh, aşkolsun, Randall!</p>

  <p class="calibre12">RANDALL: Ya sen ölürsen, ben ne yaparım?</p>

  <p class="calibre12">LADY UTTERWORD: Bakalım sen sağ kalacak mısın, Randall? Haydi uslu uslu flütünü çal da korkmadığını göster bize. Ocağımız hiç sönmeyecek, şarkısını çal.</p>

  <p class="calibre12">DADI: Ocağımızı söndürecek yukardakiler, ocağımıza incir dikecekler.</p>

  <p class="calibre12">RANDALL (çalmayı denedikten sonra): Dudaklarım titriyor. Ses çıkaramıyorum.</p>

  <p class="calibre12">MAZZINI: İnşallah zavallı Mangan emin bir yerdedir.</p>

  <p class="calibre12">MRS. HUSHABYE: Çakıl yatağındaki mağarada saklanıyor.</p>

  <p class="calibre12">KAPTAN: Benim dinamitler çekti onu oraya. Allahın işine bak!</p>

  <p class="calibre12">HECTOR (evden çıkıp eski yerine giderek): Yeteri kadar ışık yok. Şavkımız göklere vurmalı.</p>

  <p class="calibre12">ELLIE (heyecanla): Evi ateşe ver, Marcus!</p>

  <p class="calibre12">MRS. HUSHABYE: Benim evimi! Olmaz öyle şey.</p>

  <p class="calibre12">HECTOR: Evi ateşe vermeyi geçirdim aklımdan ama vakit yok.</p>

  <p class="calibre12">KAPTAN: Mahşer günü geldi. Cesaret sizi kurtaramaz, ama ruhlarınızın hâlâ diri olduğunu gösterir.</p>

  <p class="calibre12">MRS. HUSHABYE: Şşş! İşitiyor musunuz, harika!</p>

  <blockquote class="calibre23">
    (Hepsi yukarıya bakıp dinlerler.)
  </blockquote>

  <p class="calibre12">HECTOR (ciddi): Miss Dunn, burada kalmanız doğru değil. Biz, bu evin insanları, ışığa koşan pervaneler gibiyiz. Siz mahzene inseniz daha iyi edersiniz.</p>

  <p class="calibre12">ELLIE (küçümseyerek): Hiç niyetim yok.</p>

  <p class="calibre12">MAZZINI: Ellie, şekerim, mahzene inmek utanılacak bir şey değil. Bir komutan bu durumda, askerlere sığınağa girmelerini emreder. Mr. Hushabye toy bir delikanlı gibi acemice hareket ediyor. Mangan ile hırsız akıllılık ediyorlar; yalnız onlar sağ kalacaklar bu gidişle.</p>

  <p class="calibre12">ELLIE: İsterlerse dünyaya kazık kaksınlar. Ben de acemice hareket edeceğim. Ama siz neden tehlikeye atasınız kendinizi?</p>

  <p class="calibre12">MAZZINI: Şu yukarıdaki zavallılar nasıl tehlikeye atıyorlar kendilerini, bir düşünsene.</p>

  <p class="calibre12">DADI: Hiç işim kalmadı da, o alçak katilleri düşünecektim. Başka sıkıntınız yok mu kuzum?</p>

  <blockquote class="calibre23">
    (Korkunç bir patlama işitilir. Yer sarsılır. Kimisi koltuklara düşer, kimisi bir yerlere tutunur. Kırılan pencere camlarının sesi işitilir.)
  </blockquote>

  <p class="calibre12">MAZZINI: Yaralanan var mı?</p>

  <p class="calibre12">HECTOR: Nereye düştü?</p>

  <p class="calibre12">DADI (çirkin bir zafer sevinciyle): Çakıl yatağının tam ortasına. Oh olsun! Canıma değsin! Gördüm, gözlerimle gördüm. (Haşin kahkahalarla çakıl yatağına doğru koşar.)</p>

  <p class="calibre12">HECTOR: Bir koca eksildi.</p>

  <p class="calibre12">KAPTAN: On beş, yirmi kilo iyi cins dinamit heba oldu.</p>

  <p class="calibre12">MAZZINI: Ah, zavallı Mangan!</p>

  <p class="calibre12">HECTOR: Sen dünyaya kazık kakacağını mı sanıyorsun da ona acıyorsun? Şimdi sıra bizde.</p>

  <blockquote class="calibre23">
    (Heyecan içinde beklerler. Hesione ile Ellie birbirlerinin elini tutar.)
  </blockquote>

  <p class="calibre12">MRS. HUSHABYE (elini gevşeterek): Oh, üstümüzden geçtiler.</p>

  <p class="calibre12">LADY UTTERWORD: Tehlike bitti, Randall. Haydi yatağına.</p>

  <p class="calibre12">KAPTAN: Tayfalar! Gemi emniyette. (Oturup uyuklamaya başlar.)</p>

  <p class="calibre12">ELLIE (hayal kırıklığıyla): Kurtulduk.</p>

  <p class="calibre12">HECTOR (canı sıkkın): Evet, kurtulduk. Dünya gene can sıkıcı bir yer oluverdi. (Oturur.)</p>

  <p class="calibre12">MAZZINI: Ben haksız çıktım sonunda. Hayatta kalan biziz. Mangan’la hırsız...</p>

  <p class="calibre12">HECTOR: İki hırsız...</p>

  <p class="calibre12">LADY UTTERWORD: İki pratik işadamı.</p>

  <p class="calibre12">MAZZINI: İkisi de gitti. Zavallı papaza da yeni bir ev gerek.</p>

  <p class="calibre12">MRS. HUSHABYE: Fakat ne büyük heyecan! Umarım yarın akşam da gelirler.</p>

  <p class="calibre12">ELLIE (gözleri parlayarak): Ne iyi, bekleyelim.</p>

  <blockquote class="calibre23">
    (Randall sonunda, “Ocağımız hiç sönmeyecek” şarkısını flütte çıkarır.)
  </blockquote>

  <div class="mbppagebreak" id="calibre_pb_28"/>
</body>
</html>
