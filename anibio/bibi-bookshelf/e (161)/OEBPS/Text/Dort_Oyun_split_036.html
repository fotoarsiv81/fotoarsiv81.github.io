<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dört Oyun</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre18" id="filepos956299"><span class="calibre10"><span class="bold">Sondeyiş</span></span></p>

  <p class="calibre19">1456 Haziranında fırtınalı, şimşekli bir gece. Fransa Kralı VII. Charles şimdi elli bir yaşındadır ve Muzaffer Charles diye bilinir. Şatolarından birinin yatak odası. Charles iki basamakla çıkılan geniş yatağındadır. Yatağın üstündeki sayvana krallık arması işlenmiştir. Arka duvarın ortasında sivri, kavisli dar bir pencere göze çarpar. Büyük kuştüyü yastıklara yaslanarak Fouquet’nin Boccacio kitabını karıştıran Kralı yatağın ayakucundan görürüz. Yatağın yanındaki küçük masada bulunan Meryem Ana tasviri renkli mumlarla aydınlatılmıştır. Duvarlarda tavandan yere kadar inen örme resimli duvar perdeleri vardır. Bu perdeler bazen rüzgârla kımıldar. Sarı kırmızı renklerin hâkim olduğu perdeler rüzgârla dalgalandığı zaman aleve benzer.</p>

  <p class="calibre12">Kapı Charles’ın solunda, ama ön tarafta, ondan uzak olan köşededir. Yatakta elinin altında güzel, süslü bir çıngırak vardır.</p>

  <p class="calibre12">Charles bir sayfa çevirir. Uzaktan bir saat çınlaması işitilir. Charles kitabı pat diye kapatır. Bir yana atar, çıngırağı kapıp gürültüyle çalmaya başlar. Ladvenu içeri girer. Yirmi beş yaş daha yaşlanmıştır. Hali tavrı, kılığı kıyafeti biraz gariptir. Hâlâ Rouen’daki haçı taşımaktadır. Charles’ın onu beklemediği bellidir. Yataktan fırlar.</p>

  <p class="calibre12">CHARLES: Kimsin sen? Yatak odasının teşrifatçısı nerde? Ne istiyorsun?</p>

  <p class="calibre12">LADVENU (ciddiyetle): Size müjdeler getirdim. Gözünüz aydın, Kralım. Kanınız pak, tacınız ak oldu. Bunca bekleyişten sonra adalet yerini buldu.</p>

  <p class="calibre12">CHARLES: Neler söylüyorsun, kuzum? Kimsin sen?</p>

  <p class="calibre12">LADVENU: Birader Martin.</p>

  <p class="calibre12">CHARLES: Kusura bakma ama, Birader Martin de kim?</p>

  <p class="calibre12">LADVENU: Kızların Hası ateşte telef olduğu günden beri bu haçı taşıyorum. O günden bugüne yirmi beş yıl geçti, hemen hemen on bin gün. Her Allahın günü Kızların Hası gökyüzünde olduğu gibi yeryüzünde de temize çıksın diye dua ettim.</p>

  <p class="calibre12">CHARLES (korkusu geçmiş, yatağın ayakucuna oturur): Sahi, adını işitmiştim. Kızla aklını bozmuşsun. Soruşturmada bulundun mu?</p>

  <p class="calibre12">LADVENU: Tanıklık ettim.</p>

  <p class="calibre12">CHARLES: Sonuç ne?</p>

  <p class="calibre12">LADVENU: Tanrının hikmetine akıl ermez.</p>

  <p class="calibre12">CHARLES: Nasıl?</p>

  <p class="calibre12">LADVENU: Bir ermişin ateşte yakılmasıyla sona eren davada, kanuna uyulmuş, doğru konuşulmuş, hatta merhamet gösterilmişti. Oysa şimdi tanıklık ettiğim davada yalan dolan, haksızlık aldı yürüdü. O davada akılları erdiği kadar adaletli davranmaya çalışan adamlara bu davada çamur atıldı. Ama sonuca bakın, büyük bir haksızlık onarıldı. Gerçek güneş gibi ortaya çıktı.</p>

  <p class="calibre12">CHARLES: Dostum, bir cadının eliyle bana taç giydirildiğini söyleyemezler ya bundan böyle, gerisi vız gelir. Jan da sağ olsa sonuca bakardı? Fazla kurcalamazdı bu işi. Kızın adı temize çıkarıldı değil mi?</p>

  <p class="calibre12">LADVENU: Tertemiz, pırıl pırıl, lekesiz. Vaktiyle onu yargılayan yargıçlar zillet, rezalet ve habasetle suçlandırıldılar.</p>

  <p class="calibre12">CHARLES: Yargıçlara boş ver. Çoktan öldü adamlar. Artık kimse benim meşruluğumdan şüphe edemez değil mi?</p>

  <p class="calibre12">LADVENU: Hiç kimse.</p>

  <p class="calibre12">CHARLES (kalkarak): Mükemmel! Düşün bu benim için ne demektir.</p>

  <p class="calibre12">LADVENU: Düşünün, bu Jan için ne demektir?</p>

  <p class="calibre12">CHARLES: Ne kadar düşünsek boşuna. Onca neyin önemli, neyin önemsiz olduğunu hiçbirimiz anlayamadık. Kimselere benzemezdi o kız. Nerde olursa olsun kendi başının çaresine bakıyordur. Bizler erişemeyiz ona; ne sen, ne de ben. Yalnız şu kadarını söyleyeyim. Onu yeniden canlandırsan altı aya varmaz yeniden yakarlardı. Onun için bırak rahat uyusun. Vazgeç artık onunla uğraşmaktan.</p>

  <p class="calibre12">LADVENU: Vazgeçmek mi? Ben kendimi ona adamışım. Bundan böyle yolum saraylardan geçmez. (Dışarı çıkar.) Bundan böyle krallarla işim yok benim.</p>

  <p class="calibre12">CHARLES (arkasından seslenir): Yolun açık olsun. (Odanın ortasına gelir.) Garip adam. (Yatağa gidip çıngırağı sallar. Rüzgârla perdeler sallanır. Pencerede şimşek çakar.) Kim o? Kim var orada! İmdat! İmdat! Adam öldürüyorlar! (Gök gürültüsü. Yatağa atlayıp örtülerin arasına saklanır.)</p>

  <p class="calibre12">jan’ın sesi: Korkma Charles, korkma. Ne bağırıp çağırıyorsun. Kimse seni işitemez. Uykudasın. (Yatağın yanındaki hafif yeşilimtrak ışıkta belirir.)</p>

  <p class="calibre12">CHARLES (örtülerin arasından bakarak): Jan? Sen hayalet mi oldun, Jan?</p>

  <p class="calibre12">JAN: Hayalet bile değil, delikanlı. Yanıp kül oldum. Düşünde görüyorsun beni. (Işık artar, Charles doğrulup oturunca ikisi de iyice görünürler.) Kocamışsın.</p>

  <p class="calibre12">CHARLES: Kocadım ya.</p>

  <p class="calibre12">JAN: O saçma kitaba bakarken uyuyakalmışsın.</p>

  <p class="calibre12">CHARLES: Amma da tuhaf.</p>

  <p class="calibre12">JAN: Benim ölü olmam kadar tuhaf değil ama.</p>

  <p class="calibre12">CHARLES: Çok canın yandı mı?</p>

  <p class="calibre12">JAN: Ne zaman?</p>

  <p class="calibre12">CHARLES: Yakılırken.</p>

  <p class="calibre12">JAN: Ha şu mesele... İyice hatırlamıyorum. Sanırım başlangıçta... sonra her şey karıştı, gene de ateşle oynamam senin yerinde olsam. Eh, nassın bakalım görmeyeli.</p>

  <p class="calibre12">CHARLES: İdare ediyoruz! Biliyor musun, ordularımın başına geçip zaferler kazanıyorum. Senin gibi merdivenlere tırmanıp surları aşıyorum.</p>

  <p class="calibre12">JAN: Deme! Sonunda seni adam ettim mi Charles?</p>

  <p class="calibre12">CHARLES: Bana Muzaffer Charles diyorlar şimdi. Sen yürekli olduğun için ben de yürekli oldum.</p>

  <p class="calibre12">JAN: Ee, başka neler oldu?</p>

  <p class="calibre12">CHARLES: Annenle kardeşlerin davanın yeniden görülmesi için mahkemeye başvurdular. Mahkeme seni yargılayanları zillet, rezilet ve habasetle suçlandırdı.</p>

  <p class="calibre12">JAN: Yok canım, zavallılar namuslu adamlardı. Kendilerinden üstün bir kişiyi yakan budalalar.</p>

  <p class="calibre12">CHARLES: Senin hakkında verilen karar iptal edildi, geri alındı, hükümsüz sayıldı.</p>

  <p class="calibre12">JAN: Ama ben yakıldım değil mi? Beni diriltmek ellerinden gelir mi?</p>

  <p class="calibre12">CHARLES: Ellerinden gelse bile zor diriltirlerdi ya. Bağlandığın direğin yerine güzel bir salip dikilecek.</p>

  <p class="calibre12">JAN: Ben o salipten daha kalıcı olacağım. İnsanlar Rouen’ın nerde olduğunu unuttukları zaman bile beni hatırlayacaklar.</p>

  <p class="calibre12">CHARLES: Haydi, bizimki başladı gene övünmeye. Sonunda adaleti yerine getirdim diye bana teşekkür etmek yok mu?</p>

  <p class="calibre12">CAUCHON: (aralarındaki pencerede görünür): Yalancı!</p>

  <p class="calibre12">CHARLES: Teşekkürler!</p>

  <p class="calibre12">JAN: Aa, bak kim gelmiş! Pierre Cauchon. Nasılsın Pierre? Beni yaktığından beri talihin yaver oldu mu? Diri misin, yoksa ölü mü?</p>

  <p class="calibre12">CAUCHON: Ölü. Şerefi lekelenmiş, adı beş paralık olmuş. Mezarımda bile rahat bırakmadılar beni. Cesedimi aforoz ettiler. Topraktan kazıp çıkararak lağıma fırlattılar.</p>

  <p class="calibre12">JAN: Senin cesedin kürek darbelerini benim canlı vücudumun ateşi duyduğu gibi duymamıştır.</p>

  <p class="calibre12">CAUCHON: Ama bana reva görülen bu muamele Kilise’nin temellerini sarsar. Bana...</p>

  <p class="calibre12">JAN: Pierre! Umarım, insanlar beni hatırladıkça daha iyi olmaya çalışırlar. Sen beni yakmasaydın bu kadar iyi hatırlamazlardı.</p>

  <p class="calibre12">CAUCHON: Beni hatırladıkça daha kötü olacaklar. Oysa Tanrı şahidimdir. Doğru bildiğimi yaptım. Başka türlüsü gelmezdi elimden.</p>

  <p class="calibre12">CHARLES (çarşaflardan sıyrılıp yatağın kenarına kurulur): Evet. Büyük kötülükler yapan hep iyi insanlardır. Siz başı bulutlarda gezenler dünyanın altını üstüne getirmeye kalkarsınız. Oysa ben dünyayı olduğu gibi kabul eder, ayağımın yerden kesilmemesine çalışırım. Hangi Fransız, ülkesi için benden daha hayırlı oldu?</p>

  <p class="calibre12">JAN: Sahiden Fransa Kralı mısın Charles? İngilizler gitmiş m’ola?</p>

  <p class="calibre12">DUNOIS (Dunois, Jan’ın solundaki örme resimli duvar perdesinden geçerek gelir. Bu arada mumlar yeniden yanarak zırhını ve pelerinini neşeli bir şekilde aydınlatır): Sözümü tuttum, Jan. İngilizler defoldu.</p>

  <p class="calibre12">JAN: Tanrıya şükürler olsun! Ölünceye kadar hak yolunda dövüştün mü?</p>

  <p class="calibre12">DUNOIS: Ölü değilim. Bedenim Chateaudun’deki yatağımda rahatça dinleniyor. Ruhun benim ruhumu çağırdı. Gözlerinden öperim, yiğit arkadaşım. Davan yeniden görülürken, senin için güzel bir mektup yazdım. Belki papazların seni yakmasına müsaade etmemeliydim. Ama savaştan baş alamadım. Hem ikimizi birden yakmaları bir işe yaramazdı değil mi?</p>

  <p class="calibre12">CAUCHON: Kabahati papazlara bulun gene. Gerçi bu kadını Kilise yaktı. Ama o alev alev yanarken bile Tanrının evi nura boğuldu.</p>

  <blockquote class="calibre23">
    (Saat çalar, şarkı söyleyen kaba bir erkek sesi işitilir.)
  </blockquote>

  <blockquote class="calibre24">
    Gözlerin hükmeder yedi krala
  </blockquote>

  <blockquote class="calibre24">
    Güzel Mary Ann, canım Mary Ann
  </blockquote>

  <blockquote class="calibre24">
    Savaşta ölürsem n’olur beni an
  </blockquote>

  <blockquote class="calibre24">
    Tombul Mary Ann, fıstık Mary Ann.
  </blockquote>

  <p class="calibre1" style="margin:0pt; border:0pt; height:1em">&nbsp;</p>

  <blockquote class="calibre24">
    Kaşların benziyor ince hilale
  </blockquote>

  <blockquote class="calibre24">
    Güzel Mary Ann, canım Mary Ann
  </blockquote>

  <blockquote class="calibre24">
    Savaştan dönersem boynuma dolan
  </blockquote>

  <blockquote class="calibre24">
    Tombul Mary Ann, fıstık Mary Ann.
  </blockquote>

  <blockquote class="calibre24">
    (Bıçkın bir İngiliz askeri perdelerin arasından gelip Dunois ile Jan arasında yürür.)
  </blockquote>

  <p class="calibre12">DUNOIS: Bu şarkıyı hangi gezginci şövalye öğretti sana.</p>

  <p class="calibre12">ASKER: Kimse öğretmedi canım. Kendimiz uydurduk. Asker yürürken şarkı söylerse yorgunluğunu unutur. Sayın bayanlar baylar, bir ermiş isteyen var mı aranızda?</p>

  <p class="calibre12">JAN: Zatın ermiş mi olur?</p>

  <p class="calibre12">ASKER: Evet bayan. Dosdoğru cehennemden geliyorum.</p>

  <p class="calibre12">DUNOIS: Cehennemden gelen bir ermiş ha?</p>

  <p class="calibre12">ASKER: İyi bildiniz reiz. Yılda bir tek gün bana izin veriyorlar. Hayatta yaptığım bir tek iyiliğin karşılığı.</p>

  <p class="calibre12">CAUCHON: Rezil herif. Ömründe bir tek iyilik mi yaptın?</p>

  <p class="calibre12">ASKER: Evet. Hem de öyle durup düşünmeden, içimden geliverdi. Ama sevap haneme yazdılar.</p>

  <p class="calibre12">CHARLES: Neydi bu iyilik?</p>

  <p class="calibre12">ASKER: Bana inanmayacaksınız ama...</p>

  <p class="calibre12">JAN (yatakta Charles’ın yanına oturarak sözünü keser): İki değnekten bir haç yapıp yakılmak üzere olan zavallı bir kıza verdin.</p>

  <p class="calibre12">ASKER: Doğru. Kim söyledi sana?</p>

  <p class="calibre12">JAN: Kızı tekrar görsen tanır mıydın?</p>

  <p class="calibre12">ASKER: Yok canım. O kadar çok kız gördük ki zamanımızda. Hepsi de kendilerini tanımamı beklerler. Yılda bir gün özgürüm bayanlar baylar, saat on ikiye kadar.</p>

  <p class="calibre12">CHARLES: Ya on ikiden sonra?</p>

  <p class="calibre12">ASKER: Benim gibilerin hak ettiği yere dönerim.</p>

  <p class="calibre12">JAN: Ama nasıl olur? Senin işkence çektiğini düşünmeye dayanamam.</p>

  <p class="calibre12">ASKER: Ben daha beterine alışkınım zaten.</p>

  <p class="calibre12">CHARLES: Cehennemden daha beter ne olabilir?</p>

  <p class="calibre12">ASKER: Fransa savaşlarında tam on beş yıl çarpışma. Ondan sonra cehennem bana yazlık köşk gibi geldi.</p>

  <blockquote class="calibre23">
    (Jan kollarını havaya kaldırır. İnsanlardan duyduğu bezginliği, umutsuzluğu avutması için Meryem Ana tasvirine sığınır. Kapının hafifçe vurulduğu işitilir.)
  </blockquote>

  <p class="calibre12">CHARLES: Giriniz.</p>

  <blockquote class="calibre23">
    (Kapı açılır. Beyaz saçlı, sırtı kamburlaşmış, yüzünde hayırseven, ama biraz aptalca bir ifade olan yaşlı bir papaz içeriye girer.)
  </blockquote>

  <p class="calibre12">PAPAZ: Rahatsız ediyorsam bağışlayın sayın baylar bayanlar. Eskiden İngiltere Kardinali’nin mühürdarı şimdi mütevazı bir köy papazı olan John de Stogumber saygılarını sunar. Bir şey mi dediniz? Kulağım iyi işitmiyor da? Aklım da her zaman başımda değil, korkarım. Ama küçük bir köy kilisesini idare eder.</p>

  <p class="calibre12">JAN: Zavallı John, neden bu hallere düştün?</p>

  <p class="calibre12">PAPAZ: Tabiatımda kötülük yoktur. Bir karıncayı bile incitmek istemem. Ama bir zamanlar çok zalimce bir iş yaptım. Çünkü zulmün ne olduğunu bilmiyordum. İnsan ancak gözüyle gördükten sonra anlıyor. Ancak gözüyle gördükten sonra ruhu selamete kavuşabiliyor.</p>

  <p class="calibre12">CAUCHON: İsa Efendimizin çektikleri ruhunu selamete kavuşturmaya yetmedi mi?</p>

  <p class="calibre12">PAPAZ: Hayır, onun çektiklerini resimlerde görmüş, kitaplarda okumuştum. Ama beni kurtaran genç bir kızın gözümün önünde yakılması oldu. O gün bugündür büsbütün başka bir adamım. Zaman zaman aklım pek başımda olmasa da.</p>

  <p class="calibre12">CAUCHON: Hayal gücünden yoksun olanlar, selamete kavuşsun diye, her çağda bir insanın işkence çekerek ölmesi mi gerek?</p>

  <p class="calibre12">JAN: Bana zalimlik ettiği için başkalarına zalimlik etmesini önlemişsem boşuna yakılmamışım demektir.</p>

  <p class="calibre12">PAPAZ: Hayır, hayır. Sen değilsin o. Öldü gitti, öldü gitti.</p>

  <p class="calibre12">CELLAT (yatak perdelerinin ardından Charles’ın yanında belirir): O senden daha canlı, ihtiyar. Yüreği ne ateşte yandı, ne de suda boğuldu. Ben, cellatların en ustası, Kızların Hası’nı öldüremedim. O her yerde canlı, her yerde dipdiri.</p>

  <p class="calibre12">WARWICK (öbür taraftaki yatak perdelerinden gelerek, Jan’ın soluna geçer): Madam, mahkemede beraat ettiğiniz için kutlarım. Sizden özür dilemem gerekir.</p>

  <p class="calibre12">JAN: Aman, rica ederim.</p>

  <p class="calibre12">WARWICK (kibarca): Yakılma olayı sadece politik bir olaydı. Şahsınıza karşı hiçbir garezimiz yoktu.</p>

  <p class="calibre12">JAN: Kin tutmuş değilim, Lordum.</p>

  <p class="calibre12">WARWICK: Aile terbiyesi gördüğünüz her halinizden belli. Siyasi zorunluluklar bazen siyasi hatalara dönüşüyor. Sizi yakmakla büyük hata işledik. Sonunda sizin ruhunuz bizi yendi, madam. Tarih beni sizin sayenizde anacak, ilişkimiz biraz üzücü olaylara dayansa da.</p>

  <p class="calibre12">JAN: Biraz üzücü değil mi? Çok tuhafsınız doğrusu.</p>

  <p class="calibre12">WARWICK: Ama sizi ermiş yaptıkları zaman başınızdaki haleyi bana borçlu olacaksınız. Nasıl bu talihli hükümdar tacını size borçluysa.</p>

  <p class="calibre12">JAN (başka tarafa dönerek): Benim hiçbir kula borcum olamaz. Her şeyi Tanrının içimde tutuşturduğu ateşe borçluyum. Ama ermiş olduğumu düşünün bir kere. Ermiş Catherine ile Ermiş Marguerite bir çiftçi kızının kendileriyle aynı mertebeye yükseltilmesine ne derler?</p>

  <blockquote class="calibre23">
    (1920 modasına göre giyinmiş siyah takım elbiseli, siyah şapkalı, papaza benzer bir adam birdenbire sağlarındaki köşeden çıkıverir. Hepsi ona bakıp kahkahalarla gülerler.)
  </blockquote>

  <p class="calibre12">ADAM: Gülünecek ne var efendiler?</p>

  <p class="calibre12">WARWICK: Bu ne acayip kıyafet?</p>

  <p class="calibre12">ADAM: Anlayamadım. Asıl sizler kıyafet balosuna gider gibi giyinmişsiniz. Benim kılığım gayet doğal.</p>

  <p class="calibre12">DUNOIS: En doğal kılık anadan doğma çıplaklık değil midir?</p>

  <p class="calibre12">ADAM: Rica ederim. Ben buraya ciddi bir iş için geldim. (Bir kâğıt çıkararak okur.) Resmen tebliğ olunur ki: Eskiden Kızların Hası diye anılan Jan Dark’ın, Orléans Piskoposu tarafından yapılan yazılı bir başvuru ile...</p>

  <p class="calibre12">JAN (sözünü keserek): Demek Orléans’da beni hâlâ hatırlıyorlar.</p>

  <p class="calibre12">ADAM (sözünün kesilmesine kızdığını belirterek): Orléans Piskoposu tarafından yapılan yazılı bir başvuru ile yukarda adı geçen Jan Dark’ın Kilisece ermiş diye resmen kabul edilip tanınması talep edilmiştir.</p>

  <p class="calibre12">JAN (tekrar sözünü keserek): Ama ben böyle bir talepte bulunmadım.</p>

  <p class="calibre12">ADAM (önceki gibi): Kilise bu başvuruyu âdet olduğu üzere en ince ayrıntılarına kadar inceledikten sonra adı geçene, saygın ve kutsal sıfatları verilmesini uygun görmüş...</p>

  <p class="calibre12">JAN (gülerek): Ben, kutsal...</p>

  <p class="calibre12">ADAM: Kahramanca erdemlerle bezendiği, Tanrıdan gelen özel ilhamla kutsandığı kabul edilerek kendisi ermiş mertebesine yükseltilmiştir.</p>

  <p class="calibre12">JAN (kendinden geçmiş): Ermiş Jan!</p>

  <p class="calibre12">ADAM: Otuz Mayıs, Tanrının bu çok kutsal kızının ölüm yıldönümü olduğundan bütün Katolik kiliselerinde dünya durdukça Ermiş Jan adına özel törenler yapılacaktır. Bütün kiliselere Ermiş Jan’ın tasvirleri konulup, bu tasvirler karşısında diz çökerek şefaat dilemek caiz sayılacaktır.</p>

  <p class="calibre12">JAN: Hayır. Diz çökmek ermişe düşer. (Diz çöker.)</p>

  <p class="calibre12">ADAM (kâğıdı katlayıp celladın yanına gider): Bu karar 16 Mayıs 1920’de Vatikan Kilisesi’nde verildi.</p>

  <p class="calibre12">DUNOIS (Jan’ı yerden kaldırarak): Seni yakmaları sadece yarım saat, senin kim olduğunu anlamaları ise tam dört yüz yıl sürdü omuzdaşım.</p>

  <p class="calibre12">PAPAZ: İngiltere Kardinali’nin Winchester’daki Katedraline de onun güzel bir heykelini koymalı.</p>

  <blockquote class="calibre23">
    (Pencerede Winchester Katedrali’ndeki heykelin görüntüsü belirir.)
  </blockquote>

  <p class="calibre12">PAPAZ: Aa, bakın Winchester.</p>

  <p class="calibre12">JAN: Ben miyim bu? Ben daha dik dururdum. (Görüntü kaybolur.)</p>

  <p class="calibre12">ADAM: Fransa’daki cismani idarenin bir şikâyeti var. Jan Dark’ın o kadar çok heykeli dikilmiş ki trafiğe engel oluyormuş. Ben Kilise adına şunu derim. Jan’ın atının başka atlardan fazla trafiğe engel olduğunu iddia etmek saçmadır.</p>

  <p class="calibre12">JAN: Atımı da unutmamışlar demek. Bak buna sevindim. (Rheims Katedrali’ndeki heykelin görüntüsü görünür.) Bu tuhaf küçük kız da ben miyim yoksa?</p>

  <p class="calibre12">CHARLES: Bu bana taç giydirdiğin Rheims Katedrali. Herhalde sensin.</p>

  <p class="calibre12">JAN: Kılıcımı kim kırmış? Benim kılıcım hiçbir zaman kırılmadı. Fransa’nın kılıcıdır o.</p>

  <p class="calibre12">DUNOIS: Aldırma. Kılıçlar onarılır. Ama senin ruhun sağlam kaldı. Sen Fransa’nın ruhusun.</p>

  <blockquote class="calibre23">
    (Görüntü kaybolur. Şimdi Başpiskopos ile Engizisyon Yargıcı, Cauchon’un sağında ve solunda görünürler.)
  </blockquote>

  <p class="calibre12">CAUCHON: (Jan’ın önünde diz çöker): Tarlada çalışan kızlar seni över, çünkü Tanrı ile kul arasında aracıya gerek olmadığını gösterdin onlara.</p>

  <p class="calibre12">DUNOIS (Jan’ın önünde diz çöker): Ölen askerler seni över. Mahşer gününde sen kanat gereceksin onlara.</p>

  <p class="calibre12">BAŞPİSKOPOS (Jan’ın önünde diz çöker): Din uluları seni över. Çünkü çamura sürükledikleri imanı sen dirilttin, sen yücelttin.</p>

  <p class="calibre12">WARWICK (Jan’ın önünde diz çöker): Kurnaz politikacılar seni över, çünkü kendi kendilerini bağladıkları zincirleri kopardın.</p>

  <p class="calibre12">PAPAZ: Çılgın ihtiyarlar seni över, çünkü sana karşı işledikleri günahı bile sevaba çevirdin.</p>

  <p class="calibre12">ENGİZİSYONCU (Jan’ın önünde diz çöker): Kanunlara körü körüne bağlanan yargıçlar seni över. Çünkü sen kişinin özgürlüğünü savundun.</p>

  <p class="calibre12">ASKER (Jan’ın önünde diz çöker): Cehennemlikler seni över. Çünkü sen söndürülemeyen ateşin kutsal olduğunu gösterdin.</p>

  <p class="calibre12">CELLAT: Cellatlar seni över, çünkü onların ruhu öldüremeyeceklerini kanıtladın.</p>

  <p class="calibre12">CHARLES: İddiasız kişiler seni över, çünkü onların kaldıramayacağı yükleri omuzladın.</p>

  <p class="calibre12">JAN: Herkes beni övüyorsa yazıklar olsun bana. Size bir ermiş olduğumu hatırlatırım. Mucizeler göstermek gelir elimden. Şimdi soruyorum size, tekrar dirilip aranıza döneyim mi? (Oda birdenbire kararır. Herkes dehşetle ayağa kalkar. Sadece vücutları ve yatak seçilir.) Ne? Yeniden yakılmam mı gerekecek? Hiçbiriniz beni kabul etmeye hazır değil misiniz?</p>

  <p class="calibre12">CAUCHON: Kâfirlerin ölüsü her zaman dirisinden iyidir. Ölümlülerin gözleri kâfirle ermiş arasındaki farkı pek seçemez. Onları seni bir daha yakmak zorunda bırakma. (Geldiği gibi gider.)</p>

  <p class="calibre12">DUNOIS: Bizi bağışla Jan. Henüz sana layık olamadık. Ben yatağıma dönüyorum. (Gider.)</p>

  <p class="calibre12">WARWICK: Bir hatadır işledik. Kusura bakmayın, ama, siyasi durum hâlâ düzelmiş değil. (Usulca sıvışır.)</p>

  <p class="calibre12">BAŞPİSKOPOS: Geri dönsen de gözünde büyüttüğün din ulularını bulamayacaksın. Ben seni kutsayamam. Olsa olsa, bir gün senin beni kutsayacağını umabilirim. Şimdilik hoşça kal. (Gider.)</p>

  <p class="calibre12">ENGİZİSYONCU: O gün bile senin masum olduğunu söylemiştim, ama işkenceler, idamlar hâlâ yapılıyor. Onun için... (Çıkar.)</p>

  <p class="calibre12">PAPAZ: Geri gelme n’olursun. Bırak da huzur içinde öleyim. (Gider.)</p>

  <p class="calibre12">ADAM: Ermişliğiniz kabul edilirken yeniden dirilebileceğiniz düşünülmemişti. Talimat almak için Roma’ya dönmem gerek. (Resmi bir şekilde selam vererek çekilir.)</p>

  <p class="calibre12">CELLAT: Cellatlıkla çocuklarımın ekmeğini kazanıyorum. Hele bir düşüneyim.</p>

  <p class="calibre12">CHARLES: Zavallı Jan. Tam on ikide cehenneme dönmek zorunda olan şu kopuktan başka kimse kalmadı yanında. Ben de Jean Dunois gibi yatağıma yatmaktan başka ne yapabilirim. (Yatar.)</p>

  <p class="calibre12">JAN (mahzunca): İyi geceler, Charles.</p>

  <p class="calibre12">CHARLES (yastığında mırıldanarak): İyi gece... (Uyur, yatak karanlığa bürünür.)</p>

  <p class="calibre12">JAN (Asker’e): Tek sadık dostum sen misin? Ya sen Ermiş Jan’ı nasıl avutacaksın?</p>

  <p class="calibre12">ASKER: Bu krallar, komutanlar, piskoposlar, yargıçlar var ya, sen boş ver bunlara. Böyle çalım sattıklarına bakma. Kan kaybından ölsün diye hendekte bırakırlar adamı. Ama aşağıya inince bir de ne göreyim. Hazretlerin hepsi orada değil mi? Sen onlardan çok daha iyi düşünüyorsun. Bana kalırsa... (Söze devam için rahatça yerine yerleştiği sırada saat çalar.) Özür dilerim. Hemen gitmeliyim. Bekleniyorum. (Ayaklarının ucuna basarak çıkar.)</p>

  <blockquote class="calibre23">
    (Son ışık kırıntıları beyaz parlak bir ışık olarak Jan’ın üstünde yoğunlaşır. Saat çalmaya devam eder.)
  </blockquote>

  <p class="calibre12">JAN: Şu güzelim dünyayı yaratan Tanrım. Senin ermişlerine dünya ne zaman kucak açmayı öğrenecek? Ne zaman Ulu Tanrım, ne zaman?</p>

  <div class="mbppagebreak" id="calibre_pb_36"/>
</body>
</html>
