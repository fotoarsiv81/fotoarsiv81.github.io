<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dört Oyun</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre18" id="filepos441206"><span class="calibre10"><span class="bold">Beşinci Perde</span></span></p>

  <p class="calibre19">Mrs. Higgins’in oturma odası. Daha önce olduğu gibi yazı masasının başındadır. Hizmetçi kız gelir.</p>

  <p class="calibre12">HİZMETÇİ (kapıda): Mr. Henry aşağıda efendim. Albay Pickering’le.</p>

  <p class="calibre12">MRS. HIGGINS: Peki, buyursunlar.</p>

  <p class="calibre12">HİZMETÇİ: Telefon ediyorlar madam. Polisi arıyorlar sanırım.</p>

  <p class="calibre12">MRS. HIGGINS: Ne?</p>

  <p class="calibre12">HİZMETÇİ (içeri girip sesini alçaltarak): Mr. Henry’nin aklı başında değil sanki. Size haber vereyim dedim.</p>

  <p class="calibre12">MRS. HIGGINS: Mr. Henry’nin aklı başında olsaydı daha çok şaşardım. Polisle konuşmaları bitince yukarı gelsinler. Bir şey kaybetti herhalde.</p>

  <p class="calibre12">HİZMETÇİ: Söylerim madam. (Çıkmaya hazırlanır.)</p>

  <blockquote class="calibre23">
    (Higgins içeri dalar. Hizmetçi kızın dediği gibi aklı başında değildir.)
  </blockquote>

  <p class="calibre12">HIGGINS: Anne, anne. Gördünüz mü başımıza gelenleri?</p>

  <p class="calibre12">MRS. HIGGINS: Günaydın canım, hoş geldin. (Higgins kendini toplayarak annesini öper. Hizmetçi kız çıkarken) Ne var?</p>

  <p class="calibre12">HIGGINS: Eliza kaçtı?</p>

  <p class="calibre12">MRS. HIGGINS (sakince yazı yazmayı sürdürerek): Kızı korkutmuş olacaksın.</p>

  <p class="calibre12">HIGGINS: Ne korkutması! Daha neler! Dün gece, her zamanki gibi ışıkları filan söndürsün diye onu yalnız bıraktım. Yatmaya gideceğine üstünü değiştirip dışarı çıkmış. Yatağına dokunulmamıştı. Sabahleyin yediden önce gelip eşyasını almış. Mrs. Pearce denen ahmak da, bana bir kelime söylemeden gitmesine göz yummuş. Şimdi ben ne yapacağım?</p>

  <p class="calibre12">MRS. HIGGINS: Korkarım onsuz kalacaksın Henry. Kız gitmek istiyorsa kimsenin durdurmaya hakkı yok.</p>

  <p class="calibre12">HIGGINS (dalgınca odada dolaşarak): Hiçbir şeyimi bulamıyorum. Bugün kimlerle sözüm olduğunu bilemiyorum. Ben... (Pickering girer. Mrs. Higgins kalemini bırakarak yazı masasından ayrılır.)</p>

  <p class="calibre12">PICKERING (elini sıkarak): Günaydın Mrs. Higgins. Henry size anlattı mı? (Sedire oturur.)</p>

  <p class="calibre12">HIGGINS: O komiser olacak sersem ne diyor? Kızı bulana bir ödül vereceğimizi söylediniz mi?</p>

  <p class="calibre12">MRS. HIGGINS (hem şaşarak, hem kızarak kalkar): Eliza’nın peşine polisi mi taktınız yoksa?</p>

  <p class="calibre12">HIGGINS: Tabii. Polis başka ne işe yarar? Elimizden ne gelir ki?</p>

  <p class="calibre12">PICKERING: Komiser bir sürü güçlük çıkardı. Sanırım iyi niyetli olduğumuza inanmıyor.</p>

  <p class="calibre12">MRS. HIGGINS: Buna hiç şaşmam. Bir hırsız ya da kaybolmuş bir şemsiye gibi, Eliza’nın adını polise vermeye ne hakkınız var? Eh, aşkolsun. (Üzülerek oturur.)</p>

  <p class="calibre12">HIGGINS: Onu bulmak istiyoruz.</p>

  <p class="calibre12">PICKERING: Böyle başını alıp gitmesine seyirci kalabilir miyiz, Mrs. Higgins? Başka ne yapabilirdik?</p>

  <p class="calibre12">MRS. HIGGINS: İkiniz de çocuk gibi davranıyorsunuz. İkinizin de çocuktan hiç...</p>

  <blockquote class="calibre23">
    (Hizmetçi kız girip sözünü keser.)
  </blockquote>

  <p class="calibre12">HİZMETÇİ: Mr. Henry. Bir bey sizinle görüşmek istiyor. Çok önemliymiş. Kendisini Wimpole Sokağı’ndan göndermişler.</p>

  <p class="calibre12">HIGGINS: Al başına belayı. Şimdi kimseyle konuşamam. Adı neymiş?</p>

  <p class="calibre12">HİZMETÇİ: Mr. Doolittle, efendim.</p>

  <p class="calibre12">PICKERING: Doolittle mı? Yani o çöpçü mü?</p>

  <p class="calibre12">HİZMETÇİ: Çöpçü mü? Hayır efendim. Bir beyefendi.</p>

  <p class="calibre12">HIGGINS (heyecanla yerinden sıçrayarak): Bana bak, Pick. Eliza’nın sığındığı bir akrabası olacak. Hiç tanımadığımız biri. (Hizmetçiye) Çabuk yolla onu buraya. (Chippendale sandalyesine oturur.)</p>

  <p class="calibre12">MRS. HIGGINS: Akrabalarını tanıyor musunuz?</p>

  <p class="calibre12">PICKERING: Yalnız babasını. Size anlattığımız adam.</p>

  <p class="calibre12">HİZMETÇİ (bildirir): Mr. Doolittle. (Çekilir.)</p>

  <blockquote class="calibre23">
    (Doolittle girer. Sırtında son moda bir ceket, beyaz bir yelek, ayağında bir gri pantolon vardır. Yakasındaki çiçek, başındaki parlak ipekli şapka, ayağındaki cilalı deriden iskarpinler şıklığını tamamlar. Aklını bir işe taktığı için Mrs. Higgins’i fark etmez. Higgins’e yanaşıp ona çıkışmaya başlar.)
  </blockquote>

  <p class="calibre12">DOOLITTLE (kendini göstererek): Bak, bak, şu halime bak. Bana neler ettin gördün mü?</p>

  <p class="calibre12">HIGGINS: Neler ettim adamım?</p>

  <p class="calibre12">DOOLITTLE: Şu kılığa bak, şu cekete, şu şapkaya.</p>

  <p class="calibre12">HIGGINS: Kılık kıyafeti düzmüşsün. Eliza mı aldı bunları?</p>

  <p class="calibre12">DOOLITTLE: Eliza mı? Tam buldun adamını. Eliza neden bana üst baş yapsın?</p>

  <p class="calibre12">MRS. HIGGINS: Günaydın, Mr. Doolittle. Oturmaz mısınız?</p>

  <p class="calibre12">DOOLITTLE (ev sahibini unuttuğunu fark edince irkilir): Oo. Özür dilerim hanımefendi. (Yaklaşıp uzattığı eli sıkar.) Teşekkür ederim. (Sedirde Pickering’in sağına oturur.) Başıma gelenler allak bullak etti beni. Etrafımı göremez oldum.</p>

  <p class="calibre12">HIGGINS: Başına ne gelmiş söylesene.</p>

  <p class="calibre12">DOOLITTLE: Durup dururken gelse başıma gam yemezdim. Yaradan yazgımı böyle yazmış der, çekerdim sineye. Ama bana bu oyunu eden sensin Henry Higgins, sen.</p>

  <p class="calibre12">HIGGINS: Eliza’yı buldun mu? Sen ondan haber ver.</p>

  <p class="calibre12">DOOLITTLE: Eliza’yı kayıp mı ettin?</p>

  <p class="calibre12">HIGGINS: Evet.</p>

  <p class="calibre12">DOOLITTLE: Ne kadar şanslısın. Ben onu bulmadım, ama yakında o beni bulur. Hep senin yüzünden.</p>

  <p class="calibre12">MRS. HIGGINS: Oğlum size ne yaptı Mr. Doolittle?</p>

  <p class="calibre12">DOOLITTLE: Ne mi yaptı? Ocağıma incir dikti. Elimi kolumu bağlayıp beni orta sınıf ahlakına esir etti.</p>

  <p class="calibre12">HIGGINS (hoşgörüsüzce kalkıp Doolittle’in tepesine dikilir): Saçmalıyorsun. Sarhoşsun sen. Delisin. Sana beş İngiliz verdim. Ondan sonra iki kez görüştük; saati yarım papale patladı bana. Bir daha da yüzünü görmedim.</p>

  <p class="calibre12">DOOLITTLE: Ben mi sarhoşum? Ben mi deliyim. Söyle bakalım. Amarıkalı bir hırtapoza mektup yazıp benim adımı verdin mi, vermedin mi? Herifin hiç işi yok, iyi ahlak derneği kurmak için ortaya beş milyon dolar koyan bir andavallıya benden söz ediyor. Hani kendisi için evrensel bir dil uydurmanı istemişti.</p>

  <p class="calibre12">HIGGINS: Ne? Ezra D. Wannafeller mi? Adam öldü. (Gene umursamazca oturur.)</p>

  <p class="calibre12">DOOLITTLE: Evet, adam öldü. Ben de hapı yuttum. Ona mektup yazıp şu anda İngiltere’de tanıdığım en keskin ahlakçı, sıradan bir çöpçü olan Alfred Doolittle’dır, dedin mi, demedin mi?</p>

  <p class="calibre12">HIGGINS: Senin son ziyaretinden sonra böyle saçma bir şaka yapmıştım galiba.</p>

  <p class="calibre12">DOOLITTLE: Sana şaka gibi geliyor ama, diri diri mezara koydular beni. Amarıkalıların bizim gibi olmadığını, hangi sınıftan olursa olsun, isterse basit bir çöpçü olsun, bir değeri varsa tanıyıp saydıklarını göstermek istedi adam. Ölüsü kandillinin vasiyetinde yazılı bunlar. Evet, Henry Higgins, senin o saçma sapan şakaların yüzünden Sindirimi Kolay Peynir Fonu bana yılda 4000 İngilizlik bir maaş bağladı. Benden istedikleri Uluslararası İyi Ahlak Dernekleri’nde yılda altı kereye kadar konferans vermek.</p>

  <p class="calibre12">HIGGINS: Bak sen! Vay canına. (Birden yüzü aydınlanır.) Amma da matrak.</p>

  <p class="calibre12">PICKERING: Merak etme Doolittle, sen bir kez konuştun mu, seni bir daha çağıran olmaz.</p>

  <p class="calibre12">DOOLITTLE: Konferans vermeye itirazım yok. Evvelallah ağzımız laf yapar. Beni efendiden bir adam yapmalarına bozuluyorum. Mutluydum. Özgürdüm. Paraya ihtiyacım oldu mu, şundan bundan beş on kuruş koparırdım. Senden kopardığım gibi Henry Higgins. Şimdi işkilli adam oldum. Herkes benden para tırtıklıyor. Avukatım, talihin varmış diyor. Ben asıl senin talihin varmış diyorum. Daha önce bir kere avukata işim düştüydü. Çöp arabasında bir çocuk arabası buldular. Adam beni kurtardıktan sonra çabucak sepet havası çaldı. Doktorlar da aynen. Daha ayakta duracak duruma gelmeden hastaneden kapı dışarı edilirdim. Hem de zırnık ödemeden. Şimdi günde iki kere doktora görünmezsem sağlığım elden gidermiş, öbür dünyayı boylarmışım. Evde hiçbir işe el sürdürmüyorlar. Başkaları yapıyor. Başkaları bana kazık atıyor. Bir yıl önce iki üç tane akrabam vardı. Onlar da konuşmazdı benimle. Şimdi ellisi birden türedi. Hepsi de meteliksiz. Başkaları için yaşamak zorundayım, kendim için değil. Al sana orta sınıf ahlakı. Eliza’yı kaybetmekten söz ediyorsun. Hiç tasalanma. Nerdeyse kapıma dayanır. Ben saygıdeğer olmasam çiçek satarak nafakasını çıkarırdı pekâlâ. Kaparozlanma sırası sana geldi Henry Higgins. Doğru dürüst İngilizce konuşacağıma senden orta sınıfın dilini öğrenmek zorunda kalacağım. Sen vuracaksın paraları. Belki de bunun için çevirdin bu dümeni.</p>

  <p class="calibre12">MRS. HIGGINS: Sevgili Mr. Doolittle, gerçekten böyle düşünüyorsanız bunca sıkıntıya katlanmanız gerekmez. Bu mirası kabul etmeye kimse zorlayamaz sizi. Geri çevirebilirsiniz pekâlâ. Öyle değil mi Albay Pickering?</p>

  <p class="calibre12">PICKERING: Sanırım.</p>

  <p class="calibre12">DOOLITTLE (bir kadın karşısında yumuşayarak): Asıl facia burada madam. Parayı geri ver demesi kolay ama, ne gezer bende o yürek. Hangimiz o yiğitliği gösterebiliriz? Gözümü yıldırdılar. Hepimizin gözünü yıldırdılar. Parayı geri verirsem yaşlılığımda düşkünler evi bekler beni. Bir çöpçü olarak işimi kaybetmemek için şimdiden saçımı boyatmak zorundayım. Yardıma ilayık fakirlerden olaydım, bir tarafa beş on kuruş koyardım. Ama yardıma ilayık fakirler de milyonerler gibi mutluluk nedir bilmezler. İki arada bir derede kaldım. Ne halt edeceğimi şaşırdım. Ben boynu kırılmış, satın alınmış bir adamım. Çöpümü almaya gelenler benden daha mutlu. İşte. İşte sizin şu kıymatlı oğlunuz beni bu hallere düşürdü.</p>

  <p class="calibre12">MRS. HIGGINS: Çılgınca bir iş yapmayacağınıza sevindim, Mr. Doolittle. Böylece, Eliza’nın geleceği güven altına alınmış olur. Kızınıza artık siz bakabilirsiniz.</p>

  <p class="calibre12">DOOLITTLE (üzgünce boyun eğerek): Evet, madam. Artık herkese bakmak bana düşer.</p>

  <p class="calibre12">HIGGINS (yerinden sıçrayarak): Hiç de değil. Ona bakamaz, ona bakmayacak. Kız onun değil. Eliza için beş İngiliz ödedim Doolittle. Ya dürüst bir adamsın ya da dolandırıcısın.</p>

  <p class="calibre12">DOOLITTLE (hoşgörüyle): Biraz dürüst, biraz dolandırıcı Henry, herkes gibi. Biraz öyle, biraz böyle.</p>

  <p class="calibre12">HIGGINS: Kız için para aldın. Bir de kızı almaya hakkın yok.</p>

  <p class="calibre12">MRS. HIGGINS: Henry, saçmalama. Eliza’nın nerde olduğunu bilmek istiyorsan, yukarda.</p>

  <p class="calibre12">HIGGINS (şaşmış): Yukarda mı? Öyleyse ben onu aşağı indirmesini bilirim. (Kapıya yönelir.)</p>

  <p class="calibre12">MRS. HIGGINS (kalkıp onu izler): Kendine gel Henry. Otur.</p>

  <p class="calibre12">HIGGINS: Ben...</p>

  <p class="calibre12">MRS. HIGGINS: Otur canım. Otur da beni dinle.</p>

  <p class="calibre12">HIGGINS: Pekâlâ, pekâlâ! (Kendini sedire atıp başını pencereye çevirir.) Bunu yarım saat önce söyleyebilirdiniz.</p>

  <p class="calibre12">MRS. HIGGINS: Eliza bu sabah bana geldi. Geceyi kısmen sokaklarda deli gibi dolaşarak, kısmen kendini nehre atmaya çalışıp korkarak, kısmen de Carlton Oteli’nde geçirmiş. İkinizin de kendisine nasıl acımasızca davrandığınızı anlattı.</p>

  <p class="calibre12">HIGGINS (gene yerinden fırlar): Ne?</p>

  <p class="calibre12">PICKERING (o da kalkarak): Sevgili Mrs. Higgins, size masal okumuş. Biz ona acımasızca davranmadık. Hiçbir şey demedik. Gece güzel güzel ayrıldık. (Higgins’e dönerek) Higgins, ben yattıktan sonra kıza çattınız mı?</p>

  <p class="calibre12">HIGGINS: Tam tersi. Terlikleri kafama attı. İyice edepsizleşti. Onu kızdıracak hiçbir şey yapmadım. Odaya girdim. Daha ağzını açmadan terlikleri yedim kafama. Ağza alınmayacak sözler sarf etti. Dondum kaldım.</p>

  <p class="calibre12">PICKERING (şaşmış): Ama niçin? Biz ona ne yaptık?</p>

  <p class="calibre12">MRS. HIGGINS: Ne yaptığınız belli. Sanırım kız oldukça sevecen yaradılışlı, değil mi Mr. Doolittle?</p>

  <p class="calibre12">DOOLITTLE: Yüreği yufkadır, madam. Bana çekmiş.</p>

  <p class="calibre12">MRS. HIGGINS: Tastamam. İkinize de yürekten bağlandı. Senin için canını dişine takıp çalıştı Henry. Böyle bir kız için beynini çalıştırmanın ne demek olduğunu bilemezsin. Sonunda büyük imtihan günü geldi. Eliza bir tek yanlış yapmadan bu harikulade işi başardı, yüzünü ak çıkardı. Buna karşılık ikiniz put gibi durdunuz. Ağzınızı bile açmadınız. Sadece bu işin bittiğine ne kadar sevindiğinizi, artık canınızı sıktığını söylediniz. Ben kızın yerinde olsam Henry’nin başına terlik değil, kızgın bir maşa atardım.</p>

  <p class="calibre12">HIGGINS: Ne dedik sanki? Yorgunuz, yatmaya gidiyoruz dedik. Pick, başka bir söz çıktı mı ağzımızdan?</p>

  <p class="calibre12">PICKERING (omuz silkerek): Çıkmadı.</p>

  <p class="calibre12">MRS. HIGGINS (alaycı): Emin misiniz?</p>

  <p class="calibre12">PICKERING: Yüzde yüz. Hepsi o kadar.</p>

  <p class="calibre12">MRS. HIGGINS: Ona bir teşekkür, bir aferin yok öyle mi? Ne hayranlığınızı belirttiniz, ne de sırtını sıvazladınız.</p>

  <p class="calibre12">HIGGINS (sabırsızca): Bütün bunları biliyordu. Ayrıca nutuk çekmemize ne gerek vardı?</p>

  <p class="calibre12">PICKERING (vicdanı sızlar): Belki düşüncesizlik ettik, biraz. Çok mu kızgın?</p>

  <p class="calibre12">MRS. HIGGINS (yazı masasındaki yerine dönerek): Wimpole Sokağı’na dönmeyi düşünmüyor, ne yazık. Hele şimdi hiç düşünmez. Siz onu zorla hanımefendi yaptınız. Ama babası bu durumu sürdürebilir artık. Sizinle dostça karşılaşmaya bir itirazı yok. Kin tutmuş değilim, diyor.</p>

  <p class="calibre12">HIGGINS (öfkeli): Yok canım, sevsinler.</p>

  <p class="calibre12">MRS. HIGGINS: Henry, terbiyeni bozmazsan onu buraya çağırırım. Değilse, çabuk evine git. Bir sürü vaktimi aldın zaten.</p>

  <p class="calibre12">HIGGINS: Pekâlâ. Pekâlâ, Pick. Sen de terbiyeni takın. Çamurdan çekip çıkardığımız bu yaratığa kibarca davranacağız.</p>

  <p class="calibre12">DOOLITTLE (sitem ederek): Aşkolsun Henry Higgins. Orta sınıftan bir adam olarak biraz da benim duygularımı düşün.</p>

  <p class="calibre12">MRS. HIGGINS: Bana verdiğin sözü unutma Henry. (Masanın üstündeki zile basar.) Mr. Doolittle, biraz balkona çıkar mısınız lütfen? Eliza, bu iki beyefendi ile barışıncaya kadar sizden alacağı haber kendisini altüst etmesin. Kusura bakmazsınız değil mi?</p>

  <p class="calibre12">DOOLITTLE: Nasıl uygun görürseniz hanımefendi. Henry’ye yardımcı olmaya hazırım. Yeter ki o kızı benim başıma sarmasın. (Pencereden çıkıp kaybolur.)</p>

  <blockquote class="calibre23">
    (Hizmetçi kız gelir. Pickering, Doolittle’ın yerine oturur.)
  </blockquote>

  <p class="calibre12">MRS. HIGGINS: Miss Doolittle’a aşağı gelmesini söyle lütfen.</p>

  <p class="calibre12">HİZMETÇİ: Baş üstüne efendim. (Çıkar.)</p>

  <p class="calibre12">MRS. HIGGINS: Şimdi Henry, uslu dur.</p>

  <p class="calibre12">HIGGINS: Terbiyemi verdiniz anneciğim.</p>

  <p class="calibre12">PICKERING: Elinden geleni yapıyor Mrs. Higgins.</p>

  <blockquote class="calibre23">
    (Bir duraklama. Higgins başını arkaya atar. Bacaklarını uzatıp ıslık çalmaya başlar.)
  </blockquote>

  <p class="calibre12">MRS. HIGGINS: Henry, bir tanem. Bu pozda hiç de göze hoş görünmüyorsun.</p>

  <p class="calibre12">HIGGINS: Göze hoş görünmeye çalışmıyorum.</p>

  <p class="calibre12">MRS. HIGGINS: Ziyanı yok canım. Sadece seni konuşturmak istedim.</p>

  <p class="calibre12">HIGGINS: Niçin?</p>

  <p class="calibre12">MRS. HIGGINS: Çünkü aynı anda hem konuşup hem ıslık çalamazsın.</p>

  <blockquote class="calibre23">
    (Higgins homurdanır. Gene sıkıcı bir duraklama.)
  </blockquote>

  <p class="calibre12">HIGGINS (sabırsızca yerinden fırlar): Bu kız da hangi cehennemde kaldı? Bütün gün onu mu bekleyeceğiz?</p>

  <blockquote class="calibre23">
    (Eliza, güleç, kendini toplamış, şaşılacak kadar rahat görünmeyi başararak içeri girer. Kolunda bir dikiş sepeti vardır. Kendi evinde gibidir. Pickering ayağa kalkamayacak kadar şaşırmıştır.)
  </blockquote>

  <p class="calibre12">LIZA: Nasılsınız, Profesör Higgins? Afiyettesiniz, inşallah!</p>

  <p class="calibre12">HIGGINS (boğulur gibi): Ne dedin?</p>

  <p class="calibre12">LIZA: İyi olduğunuza ne şüphe, hiç hastalanmazsınız ki. Tekrar görüştüğümüze pek sevindim, Albay Pickering. (Pickering çabukça kalkar, el sıkışırlar.) Bu sabah hava ne kadar serin, değil mi? (Soluna oturur.)</p>

  <p class="calibre12">HIGGINS: Kalkmış da tereciye tere satıyor. Bu ağızları benden öğrendin kızım. Kalk bakalım, düş önüme. Doğru eve. Sabah sabah başımı belaya sokma.</p>

  <blockquote class="calibre23">
    (Eliza sepetten bir nakış parçası alıp işlemeye başlar. Higgins’in bağırıp çağırmasına hiç aldırmaz.)
  </blockquote>

  <p class="calibre12">MRS. HIGGINS: Doğrusu çok naziksin, Henry. Hiçbir kadın böyle bir davete dayanamaz.</p>

  <p class="calibre12">HIGGINS: Bırakın da kendi konuşsun anne. Acaba kafasında benden öğrenmediği bir tek düşünce, ağzında benden kapmadığı bir tek söz var mı? Covent Garden’daki ıspanaklar, ezik lahana yaprakları arasında bulup var ettiğim bu yaratık, şimdi kalkmış da hanımefendilik taslıyor bana.</p>

  <p class="calibre12">MRS. HIGGINS (sakince): Evet, canım. Ama yerine oturacaksın değil mi?</p>

  <blockquote class="calibre23">
    (Higgins homurdanarak yerine oturur.)
  </blockquote>

  <p class="calibre12">LIZA (Higgins’e aldırmadan, iş işlemeyi sürdürerek Pickering’e): Deney bittiğine göre, dostluğumuz da büsbütün sona erdi mi Albay Pickering?</p>

  <p class="calibre12">PICKERING: Böyle konuşmayın. Sadece bir deney olarak düşünmeyin olanları. Çok üzülürüm.</p>

  <p class="calibre12">LIZA: Ben bir ezik lahana yaprağıyım.</p>

  <p class="calibre12">PICKERING: Asla!</p>

  <p class="calibre12">LIZA (sakince konuşmayı sürdürür): Size o kadar çok şey borçluyum ki, beni unutursanız kırılırım.</p>

  <p class="calibre12">PICKERING: Çok naziksiniz, Miss Doolittle.</p>

  <p class="calibre12">LIZA: Elbiselerimi siz aldığınız için değil. Herkese karşı cömert davrandığınızı bilirim. Terbiyeyi, görgü kurallarını sizden öğrendim. Önümde Profesör Higgins gibi bir örnek varken kibar baylarla bayanların nasıl davrandıklarını kavramak çok zor olacaktı. Adım başında ölçüyü şaşırır, her kafam kızdığında küfrü basardım.</p>

  <p class="calibre12">HIGGINS: Ya!</p>

  <p class="calibre12">PICKERING: Canım hali tavrı öyle. İçinde kötülük yok.</p>

  <p class="calibre12">LIZA: Benim de içimde kötülük yoktu, sokak sokak çiçek satarken. Ama terbiyem kıttı. Aradaki fark da bu zaten.</p>

  <p class="calibre12">PICKERING: Şüphesiz, ama size konuşmasını öğretti. Bunu ben yapamazdım.</p>

  <p class="calibre12">LIZA (umursamadan): Tabii, bu onun mesleği.</p>

  <p class="calibre12">HIGGINS: Lanet olsun!</p>

  <p class="calibre12">LIZA (konuşmasını sürdürerek): Bu yeni moda bir dansı öğrenmek gibi bir şeydi. Ama benim asıl eğitimimi başlatan ne oldu bilir misiniz?</p>

  <p class="calibre12">PICKERING: Ne?</p>

  <p class="calibre12">LIZA (bir an için nakışını bırakarak): Wimpole Sokağı’na ilk geldiğim gün beni Miss Doolittle diye çağırmanız. İşte o zaman kendime saygı duymaya başladım. (Tekrar nakışına başlar.) Size çok doğal geldiği için hiç farkına varmadan yaptığınız bir sürü küçük şey; ayağa kalkmak, şapkanızı çıkarmak, bir kapıyı açmak gibi...</p>

  <p class="calibre12">PICKERING: Bunların ne önemi var?</p>

  <p class="calibre12">LIZA: Hiçbir zaman benim önümde botlarınızı çıkarmadınız.</p>

  <p class="calibre12">PICKERING: Üstünde durmayın. Higgins her yerde botlarını çıkarır.</p>

  <p class="calibre12">LIZA: Biliyorum. Onu suçlamıyorum. Ama onun yaptıklarını sizin yapmamanız benim için öyle önemliydi ki. Kibar bir bayanla bir çiçekçi kız arasındaki fark şurada: Onların nasıl davrandıklarına bakmayınız, onlara nasıl davranıldığına bakınız. Profesör Higgins’in gözünde hep bir çiçekçi kız olarak kalacağım. Çünkü bana her zaman bir çiçekçi kız gibi davranmıştır, her zaman da davranacaktır. Albay Pickering için hep bir hanımefendi olacağım. Bana her zaman bir hanımefendi muamelesi yapmıştır. Her zaman da yapacaktır.</p>

  <p class="calibre12">MRS. HIGGINS: Lütfen dişlerini gıcırdatma Henry.</p>

  <p class="calibre12">PICKERING: Teşekkür ederim Miss Doolittle.</p>

  <p class="calibre12">LIZA: Artık beni Eliza diye çağırmanızı rica edeceğim.</p>

  <p class="calibre12">PICKERING: Seve Seve Eliza.</p>

  <p class="calibre12">LIZA: Profesör Higgins’ten de beni Miss Doolittle diye çağırmasını isterdim.</p>

  <p class="calibre12">HIGGINS: Delinin zoruna bak. Başka işim kalmadıydı.</p>

  <p class="calibre12">MRS. HIGGINS: Henry! Henry!</p>

  <p class="calibre12">PICKERING (gülerek): Neden siz de ona verip veriştirmiyorsunuz?</p>

  <p class="calibre12">LIZA: Yapamıyorum. Eskiden olsa bayramlık ağzımı açardım. Ama o günler geride kaldı. Dün akşam sokaklarda dolaşırken bir kız benimle konuştu. Eskisi gibi çene çalmak istedim onunla, ama boşuna. Yabancı bir ülkede kendi dilini unutan bir çocuk gibiyim. Totenham Court Sokağı ile bağımı koparan da bu. Artık Wimpole Sokağı’nda da işim kalmadı.</p>

  <p class="calibre12">PICKERING (telaşlanarak): Ama Wimpole Sokağı’na geleceksiniz değil mi? Higgins’i affedeceksiniz.</p>

  <p class="calibre12">HIGGINS (kalkarak): O kim oluyormuş beni affedecek? Bırak gitsin. Gitsin de aklı başına gelsin. Ben onu kollamazsam üç haftada sokağa düşer.</p>

  <blockquote class="calibre23">
    (Doolittle ortadaki pencerede görünür. Higgins’e onurunu kırdığını belirten bir bakış fırlatır. Yavaşça kızına yaklaşır. Kızın arkası pencereye dönük olduğu için geldiğini fark etmez.)
  </blockquote>

  <p class="calibre12">PICKERING: Higgins’in kusuruna bakmayın Eliza. Huylu huyundan geçmez. Ama eskiye dönmeyeceksiniz değil mi?</p>

  <p class="calibre12">LIZA: Hayır. Hiçbir zaman. İstesem de eskisi gibi konuşamam. (Doolittle hafifçe sol omzuna dokunur. Babasının şahane kılığını görünce, elindeki işi düşürür. Aklı başından gider.) Abooo... Vay anam bubam...</p>

  <p class="calibre12">HIGGINS (bir zafer çığlığı ile): Abooo. Vay anam bubam... Zafer! Zafer!</p>

  <p class="calibre12">DOOLITTLE: Kızın ne kabahati var? Bana öyle bakma Eliza. Biraz mangiz yüzü gördük.</p>

  <p class="calibre12">LIZA: Bu kez bir milyoneri çarptın besbelli.</p>

  <p class="calibre12">DOOLITTLE: Evet. Ama bugünkü şıklığın özel bir anlamı var. Hanover Meydanı’nda St. George Kilisesi’ne gidiyorum. Üvey anan benimle evleniyor.</p>

  <p class="calibre12">LIZA (kızgın): Ne, o aşağılık karıyla mı evleniyorsun?</p>

  <p class="calibre12">PICKERING (sakince): Evlenmesi gerek, Eliza. (Doolittle’a) Nasıl oldu da fikrini değiştirdi?</p>

  <p class="calibre12">DOOLITTLE (hüzünlü): Gözümü yıldırdılar Reyiz, kanıma girdiler. Orta sınıf ahlakının kurbanı oldum. Şapkanı başına takıp nasıl intihar ettiğimi görmek istemez misin?</p>

  <p class="calibre12">LIZA: Albay gitmem gerektiğini söylerse, ben de gönül indirip gelirim. (Dokunsalar ağlayacak) O kadın da açar ağzını, yumar gözünü...</p>

  <p class="calibre12">DOOLITTLE: Korkma. Artık kimseyle dalaşmıyor, zavallı kadın. Saygıdeğer bir bayaan olalı şevki kırıldı, rüzgârı kesildi.</p>

  <p class="calibre12">PICKERING (Eliza’nın dirseğini hafifçe sıkarak): Haydi, hayırlı evlat olduğunu göster. Babanın düğününe gidiver.</p>

  <p class="calibre12">LIZA (üzüntüsü arasında gülümsemeye çalışarak): Peki, dargın olmadığımı göstermek için... Şimdi gelirim. (Çıkar.)</p>

  <p class="calibre12">DOOLITTLE (Pickering’in yanına oturarak): Bu tören fena halde sinirimi bozuyor. Keşke sen de gelip bana destek olsan.</p>

  <p class="calibre12">PICKERING: İyi ama daha önce başından geçti adamım. Eliza’nın annesiyle evlenmiştin.</p>

  <p class="calibre12">DOOLITTLE: Evlendiğimi kim söyledi Albayım?</p>

  <p class="calibre12">PICKERING: Kimse söylemedi. Ama düşündüm ki doğal olarak...</p>

  <p class="calibre12">DOOLITTLE: Tçç. Doğal olan evlenmek değil... Bu orta sınıf icadı. Ama sakın Eliza’ya söyleme. Kızcağız bilmez. Söylemeye dilim varmadı bir türlü.</p>

  <p class="calibre12">PICKERING: Tamam. Bu bahsi kapatalım.</p>

  <p class="calibre12">DOOLITTLE: Ama benimle kiliseye gelip cendereye girmemi kolaylayacaksın.</p>

  <p class="calibre12">PICKERING: Seve seve. Bir bekâr olarak kıvırabilirsem bu işi.</p>

  <p class="calibre12">MRS. HIGGINS: Ben de gelebilir miyim Mr. Doolittle? Düğününüzü kaçırırsam pek üzülürüm.</p>

  <p class="calibre12">DOOLITTLE: Gerçekten tenezzül edip buyurursanız, bana onur verirsiniz madam. Benim zavallı kadının koltukları kabarır. Bu ara süngüsü düşük, elden kaçan mutlu günleri düşünüyor.</p>

  <p class="calibre12">MRS. HIGGINS (kalkarak): Araba çağırtıp hazırlanayım. (Higgins’ten başka erkekler kalkar.) On beş dakikaya kadar hazır olurum. (Kapıya giderken Eliza şapkalı, eldivenlerini düğmeleyerek girer.) Kiliseye, babanın düğününe gidiyorum, Eliza. Benimle kupa arabasına binebilirsin. Albay Pickering de güveyle gidebilir.</p>

  <blockquote class="calibre23">
    (Mrs. Higgins çıkar. Eliza odanın ortasında, sedirle orta pencere arasına gelir. Pickering ona yaklaşır.)
  </blockquote>

  <p class="calibre12">DOOLITTLE: Güvey! Güveyi sevsinler. Bu yaşımızda ele güne rezil olmak varmış. (Şapkasını alıp kapıya doğru yürür.)</p>

  <p class="calibre12">PICKERING: Gitmeden bir daha söyleyeyim Eliza. Onu bağışla. Gene bize gel.</p>

  <p class="calibre12">LIZA: Babamın izin vereceğini sanmam. Değil mi babacığım?</p>

  <p class="calibre12">DOOLITTLE (hüzünlü, ama soyluca): Bu iki kalantor seni faka bastırdılar kızım. Yalnız bir kişi olaydı sen onu tuzağa düşürürdün. Ama iki kişi olunca biri öbürüne nöbetçilik etti. (Pickering’e) Açıkgözmüşsün Albayım, ama kin tutmuş değilim. Ben de aynı şeyi yapardım. Ömür boyu kadınların kurbanı oldum. Eliza’dan yana çıkmam. Gitme zamanı geldi Albay. Hoşça kal Henry. Kilisede görüşürüz Eliza. (Çıkar.)</p>

  <p class="calibre12">PICKERING (gönlünü yapmaya çalışarak): Bizi bırakma Eliza. (Doolittle’ın ardından çıkar.)</p>

  <blockquote class="calibre23">
    (Eliza, Higgins’le yalnız kalmamak için balkona çıkar. O da kalkıp yanına gider. Eliza hemen odaya girip kapıya yönelir; ama Higgins balkondan geçerek ondan önce kapıya gelir ve çıkmasına engel olur.)
  </blockquote>

  <p class="calibre12">HIGGINS: Bak Eliza, dediğin gibi hıncını aldın. Bu kadarı yetti mi? Makul olacak mısın? Yoksa daha alınacak öcün kaldı mı?</p>

  <p class="calibre12">LIZA: Niçin geri gelmemi istiyorsunuz? Terliklerinizi bulayım, hizmetinize koşayım, kahrınızı çekeyim diye mi?</p>

  <p class="calibre12">HIGGINS: Geri gelmeni istiyorum, demedim.</p>

  <p class="calibre12">LIZA: Yaa? Neden söz ediyorsunuz öyleyse?</p>

  <p class="calibre12">HIGGINS: Senden, benden değil. Geri gelirsen sana her zamanki gibi davranacağım. Tabiatımı değiştiremem. Davranışlarımı değiştirmeye de hiç niyetim yok. Ben de herkese karşı tıpkı Albay Pickering gibi davranırım.</p>

  <p class="calibre12">LIZA: Doğru değil bu. O bir çiçekçi kıza bir düşes gibi davranır.</p>

  <p class="calibre12">HIGGINS: Ben de bir düşese bir çiçekçi kız gibi davranırım.</p>

  <p class="calibre12">LIZA: Anlıyorum. (Telaşsızca gidip sedire oturur, başını pencereye çevirerek): Herkese karşı aynı.</p>

  <p class="calibre12">HIGGINS: Tastamam.</p>

  <p class="calibre12">LIZA: Babam gibi.</p>

  <p class="calibre12">HIGGINS (sırıtarak, biraz bozulmuş): Tıpatıp benziyoruz diyemem. Ama babanın da züppe olmadığı bir gerçek. Garip tecellisi onu nereye sürüklerse sürüklesin çevresine rahatça uyacaktır. (Ciddi) İşin püf noktası şu Eliza: Sorun, kibarca davranmak, kabaca davranmak, şöyle ya da böyle davranmak değil, bütün insanlara aynı şekilde davranmak. Kısacası cennetteymişsin gibi. Orada üçüncü sınıf akrabalar yoktur ve ruhlar arasında ayrılık gayrılık gözetilmez.</p>

  <p class="calibre12">LIZA: Âmin. Siz doğuştan vaizsiniz.</p>

  <p class="calibre12">HIGGINS (sinirlenir): Sana kabalık ettiğimi söylüyorsun. Bir başkasının karşısında kırılıp döküldüğümü gördün mü hiç?</p>

  <p class="calibre12">LIZA (birden içtenlikle): Bana karşı nasıl davranırsanız davranın, umurumda değil. Küfretseniz, gözümü patlatsanız kılım kıpırdamaz. Ama adam yerine konulmak isterim. Çiğnetmem kendimi.</p>

  <p class="calibre12">HIGGINS: Öyleyse çekil yolumdan. Çünkü senin hatırın için duramam. Duyan da beni otobüs sanır.</p>

  <p class="calibre12">LIZA: Öylesiniz ya, herkesi çiğneyip geçiyorsunuz. Kimse umurunuzda bile değil. Ama size muhtaç değilim. Sizsiz de yaşayabilirim.</p>

  <p class="calibre12">HIGGINS: Tabii yaşayabilirsin... Sana daha önce de söyledim.</p>

  <p class="calibre12">LIZA (yaralanmış, sedirin öbür tarafına giderek yüzünü ocağa çevirir): Söylediniz. Söylediniz. Beni başınızdan atmak istiyorsunuz.</p>

  <p class="calibre12">HIGGINS: Yalancı.</p>

  <p class="calibre12">LIZA: Teşekkürler. (Onurluca oturur.)</p>

  <p class="calibre12">HIGGINS: Yalnız ben sensiz yapabilir miyim? Bunu hiç düşündün mü?</p>

  <p class="calibre12">LIZA (içtenlikle): Beni kandırmaya çalışmayın. Bensiz yapacaksınız çaresiz.</p>

  <p class="calibre12">HIGGINS (küstahça): Sana da, dünyada başka tek bir kula da ihtiyacım yok. Kendi ruhum, ruhumdaki kutsal kıvılcım, bana yeter. (Birden alçakgönüllü) Ama seni özleyeceğim Eliza. (Sedire yanına oturur.) Senin budalaca düşüncelerinden bir şeyler öğrendim. Bunu alçakgönüllülükle, minnetle itiraf ederim. Sesine de, yüzüne de öyle alışmışım ki...</p>

  <p class="calibre12">LIZA: Gramofonunuzda sesim, albümünüzde yüzüm var. Beni özleyince gramofonu çalabilirsiniz. O duygusuzdur, incinmez.</p>

  <p class="calibre12">HIGGINS: Ama senin ruhunu çalamam.</p>

  <p class="calibre12">LIZA: İblis, sanki kolumu büker gibi kolaylıkla yüreğimi de burkuyorsunuz. Mrs. Pearce beni uyardı. Kaç kere yanınızdan ayrılmak istemiş, ama son dakikada onu caydırmışsınız. Oysa kadın umurunuzda bile değil. Ben umurunuzda bile değilim.</p>

  <p class="calibre12">HIGGINS: Hayat umurumda, insanlık umurumda. Sen de onun bir parçasısın. Yoluma çıkmış, evime girmişsin. Ne sana, ne bir başkasına bundan fazlasını verebilirim.</p>

  <p class="calibre12">LIZA: Beni sevmeyeni ben de sevmem.</p>

  <p class="calibre12">HIGGINS: Ticaret bu, alışveriş. Al gülüm ver gülüm. N’olur bir demet menekşe al Dayı Bey!</p>

  <p class="calibre12">LIZA: Benimle alay etmeyin. Çok ayıp.</p>

  <p class="calibre12">HIGGINS: Kimseyle alay etmem. Alay etmek insanın ne yüzüne yakışır, ne ruhuna. Yalnız çıkarcılığa karşı çıkıyorum. Sevgide alışveriş bana göre değil. Bana iblis diyorsun, çünkü terliklerimi getirerek, gözlüklerimi bularak bana yaranacağını sandın. Budala! Ben hiç senin terliklerini önüne getirdim mi? Terlikleri başıma attığın zaman daha çok gözüme girdin. Bana kölelik ederek ilgi beklemenin hiç yararı yok. Köle isteyen kim? Geri geleceksen arkadaşlık adına, dostluk adına gel. Ben senden bir kere yararlandımsa, sen benden bin kere yararlandın. O fino köpeği gibi terlik taşıma numaralarından da vazgeç. Benim yarattığım Düşes Eliza’ya hiç yakışmıyor. Yoksa kapıyı suratına kapatırım.</p>

  <p class="calibre12">LIZA: Beni sevmiyorsanız neden düşes yaptınız?</p>

  <p class="calibre12">HIGGINS: Çünkü bu benim işim.</p>

  <p class="calibre12">LIZA: Başıma ne dertler, ne belalar açılacağını hiç düşünmediniz.</p>

  <p class="calibre12">HIGGINS: Dertten beladan korksa şu dünyayı yaratır mıydı Yaradan? Hayat yaratmak, dert üretmek demektir. Beladan kurtulmanın tek yolu öldürmektir. Dikkat edersen, korkaklar başlarına bela olabilecek kişilerin öldürülmesini isterler hep.</p>

  <p class="calibre12">LIZA: Ben vaiz değilim. Böyle şeyler dikkatimi çekmez. Yalnız şunu fark ediyorum. Siz beni fark etmiyorsunuz.</p>

  <p class="calibre12">HIGGINS (yerinden sıçrayıp hoşgörüsüzce dolaşarak): Eliza, sen budalanın birisin. Milton’la beslenmiş zihnimin hazinelerini senin önüne sermekle yazık ediyorum. Şunu iyice aklına koy: Ben yoluma giderim, işimi görürüm. Sana ne olmuş, bana ne olmuş durup da düşünmem bile. Babanla üvey anan gibi gözümü yıldıramazlar benim. Canın isterse gel, canın isterse cehennemin dibine git.</p>

  <p class="calibre12">LIZA: Ne diye geri gelecekmişim?</p>

  <p class="calibre12">HIGGINS (sedire sıçrayıp dizüstü oturur, Eliza’ya doğru eğilerek): Eğlence olsun diye. Zaten seni onun için almıştım.</p>

  <p class="calibre12">LIZA (başını çevirerek): Her isteğinize boyun eğmezsem, beni yarın kapı dışarı edersiniz.</p>

  <p class="calibre12">HIGGINS: Evet. Ben de senin her isteğini yerine getirmezsem yarın başını alır gidersin.</p>

  <p class="calibre12">LIZA: Üvey anama mı sığınayım?</p>

  <p class="calibre12">HIGGINS: Evet. Olmazsa çiçek satarsın.</p>

  <p class="calibre12">LIZA: Keşke çiçek sepetime dönebilsem. Sizden de, babamdan da bağımsız olurdum. Dünya vız gelirdi. Bağımsızlığımı aldınız elimden. Süslü püslü giyinsem de bir köleyim şimdi.</p>

  <p class="calibre12">HIGGINS: Hiç de değil. İstersen seni evlat edinir, adına bir miktar para ayırırım. Yoksa Pickering’le evlenmeyi mi yeğlersin?</p>

  <p class="calibre12">LIZA (vahşice ona bakarak): Benimle evlenmek isteseniz asla kabul etmezdim. Yaşça bana daha akran sayılırsınız oysa...</p>

  <p class="calibre12">HIGGINS (nazikçe): Daha akran değil, daha yakın.</p>

  <p class="calibre12">LIZA (kızarak ayağa kalkar): Ağzımın kâhyası mısınız? Dilediğim gibi konuşurum. Artık öğretmenim değilsiniz.</p>

  <p class="calibre12">HIGGINS (düşünceli): Pickering’in de isteyeceğini sanmam. O da benim gibi tohuma kaçmış bir bekâr.</p>

  <p class="calibre12">LIZA: Sakın sizde gözüm var sanmayın. Benim taliplerim sürüyle. Freddy Hill bana her gün iki üç tane mektup yolluyor. Hem de sayfalar dolusu.</p>

  <p class="calibre12">HIGGINS (burkulur): Küstaha bak sen! (Geri çekilince topukları üstünde oturduğunu fark eder.)</p>

  <p class="calibre12">LIZA: Canı istiyorsa yazmasına kim karışır. Zavallı çocuk, beni seviyor.</p>

  <p class="calibre12">HIGGINS (sedirden kalkarak): Ona cesaret vermeye hiç hakkın yok.</p>

  <p class="calibre12">LIZA: Her kızın sevilmeye hakkı vardır.</p>

  <p class="calibre12">HIGGINS: Ne? Öyle aptalların sevgisinden n’olacak?</p>

  <p class="calibre12">LIZA: Freddy hiç de aptal değil. Yoksulsa, güçsüzse, beni istiyorsa, bana zorbalık eden, ama beni istemeyen büyüklerimden daha iyi bir eş olabilir.</p>

  <p class="calibre12">HIGGINS: Seni adam edebilir mi, ondan haber ver?</p>

  <p class="calibre12">LIZA: Belki ben onu adam ederim. Ama bunu daha önce düşünmemiştim. Siz başka şey düşünmez misiniz? Ben doğal olmak istiyorum sadece.</p>

  <p class="calibre12">HIGGINS: Kısacası, benim de sana Freddy kadar tutkun olmamı istiyorsun, öyle mi?</p>

  <p class="calibre12">LIZA: Hiç de değil. Sizden öyle duygular beklemiyorum. Kendinizden de, benden de bu kadar emin olmayın. İstesem kötü bir kız gibi davranabilirdim. Okumuşluğunuza diyecek yok, ama bazı konularda benim gözlemlerim daha fazla. Benim gibi kızlar beyefendileri kolayca baştan çıkarabilirler. Seviştikten hemen sonra da birbirlerine diş bilerler.</p>

  <p class="calibre12">HIGGINS: Pek tabii. Neden kavga ediyoruz öyleyse?</p>

  <p class="calibre12">LIZA: Bütün istediğim azıcık güler yüz görmek. Biliyorum, ben sıradan, cahil bir kızım. Sizse boyunca kitaplar devirmiş bir beyefendisiniz. Ama üstüne basıp geçeceğiniz bir sokak süprüntüsü de değilim. Ne yaptıysam, (kendini düzeltir) ne yaptımsa, elbiselerin, taksilerin hatırı için yapmadım. Bir arada iyiydik, hoştuk. Gitgide sana, yani size bağlandım. Benimle sevişin demek aklımdan geçmez. Aramızdaki farkı unutmuyorum. Ama bir parça dostluk bekliyorum.</p>

  <p class="calibre12">HIGGINS: Elbette, sana karşı dostça duygular besliyorum. Pickering de öyle. Eliza sen budalanın birisin.</p>

  <p class="calibre12">LIZA: Bu bana verilecek cevap değil.</p>

  <p class="calibre12">HIGGINS: Avanaklıktan vazgeçmezsen başka cevap alamazsın benden. Madem bir hanımefendi olmak istiyorsun, bir erkek vaktinin yarısını senin için gözyaşı dökmek, yarısını da sana kan kusturmakla geçirmezse kendini ihmal edilmiş sayma. Benimki gibi bir hayatın soğukluğuna, gerginliğine dayanamazsan, köprüaltına git. İnsanlıktan çıkıncaya kadar çalış, seviş, dövüş; sızıncaya kadar çek kafayı. Köprüaltı hayatı zevklidir; gerçektir, sıcaktır, şiddetlidir. En kalın deriye işler. Hiç eğitilmeden tadını da kokusunu da alırsın. Bilimmiş, sanatmış, felsefeymiş nene gerek. Beni soğuk, bencil buluyorsun değil mi? Pekâlâ git de gönlüne göre birini bul. Parası bol, aklı kıt bir herifle evlen. Seni öpecek bir çift etli dudağı, seni tekmeleyecek bir çift kaba çizmesi olsun. Elindeki kişinin değerini bilmiyorsan, değerini bileceğin kişiyi elde et.</p>

  <p class="calibre12">LIZA (umutsuzca): Sizinle konuşulmaz zaten. Her şeyi evirir çevirir beni suçlu çıkarırsınız. Ama zorbanın biri olduğunuzu siz de bilirsiniz pekâlâ. Benim tekrar sokak kızı olamayacağımı, dünyada Albay’la sizden başka gerçek dostum bulunmadığını bilmez gibi konuşmayın. İkinizi tanıdıktan sonra kolay mı sıradan biriyle yaşamak? Wimpole Sokağı’na dönmezsem babama sığınacağımı sanıyorsunuz. Onun için hakaretin bini bir paraya. Ama durun, ben kolay kolay ezdirmem kendimi. Eli ekmek tutar tutmaz Freddy ile evleneceğim.</p>

  <p class="calibre12">HIGGINS (yanına oturur): Saçma! Bir büyükelçiyle evleneceksin. Ya da Hindistan Genel Valisiyle. Şaheserimin Freddy’nin elinde çarçur olmasına göz yummam. Kadın, kadın! Anlıyor musun, seni krallara layık bir eş yaptım.</p>

  <p class="calibre12">LIZA: Freddy beni seviyor. Bu da onu benim gözümde bir kral yapmaya yeter. Bir dakika önce söylediklerinizi unutmadım. Bir köpek yavrusu gibi okşayarak kandıramazsınız beni. Dostluğa kavuşmasam bile bağımsızlığa kavuşabilirim.</p>

  <p class="calibre12">HIGGINS: Bağımsızlık mı? Bu da bir orta sınıf icadı. Hepimiz birbirimize bağımlıyız. Yeryüzünde ne kadar insan varsa...</p>

  <p class="calibre12">LIZA (iyice kararlı, kalkar): Size bağımlı olup olmadığımı göreceksiniz. Kararımı verdim, öğretmen olacağım.</p>

  <p class="calibre12">HIGGINS: Ay sevsinler, ne öğreteceksin bakalım?</p>

  <p class="calibre12">LIZA: Sizin bana öğrettiğinizi, ses bilimi, fonetik.</p>

  <p class="calibre12">HIGGINS: Ha! Ha! Ha!</p>

  <p class="calibre12">LIZA: Profesör Nepean’a, asistanı olmayı teklif edeceğim.</p>

  <p class="calibre12">HIGGINS (öfkeyle yerinden fırlayarak): Ne? O yalancıya, o düzenciye, o kara cahile benim yöntemlerimi, benim buluşlarımı öğreteceksin ha. Hele oraya adımını at, boynunu koparırım. (Yakasından tutar.) Hele cüret et!</p>

  <p class="calibre12">LIZA (meydan okurca kımıldamaz): Durduğun kabahat, kopar boynumu. Günün birinde bana el kaldıracağını biliyordum. (Higgins kendini unuttuğu için öfkeli, kızı bırakır. Öyle hızlı çekilir ki, sedirdeki yerine oturuverir.) Oha! İşin tamam Eenry İggins! Şimdi seninle nasıl başa çıkacağımı biliyorum. Daha önce düşünmediğim için ne aptalmışım. Kulağımın seninkinden iyi olduğunu söyledin. İnsanları hoş tutmasını bilirim. Bu da senin hiçbir zaman öğrenemeyeceğin bir şey. Artık istediğin kadar büyüklen, iri iri laflar et. Bana vız gelir! (Parmaklarını şaklatır.) Gazetelere ilan vereceğim. Senin düşesin bir çiçekçi kız olduğunu, bin İngiliz karşılığında yeni düşesler yaratabileceğini bildireceğim. Topu topu altı ayda. Ne budala, ne sersemmişim seninle aşık atacağıma kulun kölen olmakla.</p>

  <p class="calibre12">HIGGINS (ona şaşırarak bakar): Bak hele, şu sokak süpürgesine! Ama ağlayıp zırlamaktan, terlik getirmekten, gözlük bulmaktan daha iyi değil mi? (Kalkar.) Tanrım, seni adam ederim dememiş miydim? Adam ettim, Eliza. Seni böyle beğeniyorum.</p>

  <p class="calibre12">LIZA: Senden korkmadığımı, sensiz yapabileceğimi görünce gönlümü almaya kalkıyorsun.</p>

  <p class="calibre12">HIGGINS: Elbette, küçük budala. Beş dakika önce sırtımda ağır bir yüktün. Şimdi güçlü bir kale, yılmaz bir savaş gemisisin. Sen, ben, Pickering üç yaşlı bekâr olacağız, iki erkekle deli bir kız değil.</p>

  <blockquote class="calibre23">
    (Mrs. Higgins düğün için giyinmiş olarak döner. Eliza hemen soğuk ve kibar tavrını takınır.)
  </blockquote>

  <p class="calibre12">MRS. HIGGINS: Araba bekliyor, Eliza. Hazır mısın?</p>

  <p class="calibre12">LIZA: Hazırım efendim. Profesör de geliyor mu?</p>

  <p class="calibre12">MRS. HIGGINS: Tanrı esirgesin. Kilisede uslu durmasını bilmez. Durmadan papazın telaffuzuna kusur bulur, hem de avaz avaz.</p>

  <p class="calibre12">LIZA: Öyleyse, bir daha yüzümü göremeyeceksiniz Profesör. Allahaısmarladık. (Kapıya gider.)</p>

  <p class="calibre12">MRS. HIGGINS (Higgins’e yaklaşarak): Allahaısmarladık canım.</p>

  <p class="calibre12">HIGGINS: Güle güle anne. (Onu öpeceği sırada aklına bir şey gelir.) Ha, Eliza, jambonla gravyer peyniri ısmarlayıver. Bana bir çift geyik derisi eldiven al, sekiz numara. Bir de yeni kostümüme uyacak bir kravat, Eale &amp; Binman’dan. Rengini senin zevkine bırakıyorum. (Neşeli, umursamaz, gür sesinden hiç uslanmayacağı bellidir.)</p>

  <p class="calibre12">LIZA (hor görerek): Artık kendiniz alırsınız. (Kurumlanarak çıkar.)</p>

  <p class="calibre12">MRS. HIGGINS: Bu kızı şımartmışsınız Henry. Ama ziyanı yok canım. Kravatla eldivenleri ben sana alırım.</p>

  <p class="calibre12">HIGGINS (güleç): Hiç zahmet etmeyin, anneciğim. Eliza alacak. Bütün ısmarladıklarımı, teker teker... Güle güle.</p>

  <blockquote class="calibre23">
    (Öpüşürler. Mrs. Higgins koşarak çıkar. Yalnız kalan Higgins ceplerindeki paraları şıngırdatır. Güler. Kendinden pek memnun, keyfine bakar.)
  </blockquote>

  <div class="mbppagebreak" id="calibre_pb_24"/>
</body>
</html>
