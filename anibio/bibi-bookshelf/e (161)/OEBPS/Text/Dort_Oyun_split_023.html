<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dört Oyun</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre18" id="filepos422146"><span class="calibre10"><span class="bold">Dördüncü Perde</span></span></p>

  <p class="calibre19">Wimpole Sokağı’nda çalışma odası. Gece yarısı. Odada kimse yoktur. Ateş yakılmamıştır. Bir yaz gecesi. Higgins ile Pickering’in merdivenlerden çıktığı işitilir.</p>

  <p class="calibre12">HIGGINS (aşağıdaki Pickering’e seslenerek): Hey Pick, kapıları kilitleyin. Dışarı çıkmaya niyetim yok.</p>

  <p class="calibre12">PICKERING: Tamam. Mrs. Pearce yatmaya gidebilir mi? İstediğimiz bir şey yok değil mi?</p>

  <p class="calibre12">HIGGINS: Yok, yok çok şükür.</p>

  <blockquote class="calibre23">
    (Eliza kapıyı açar. Aydınlatılmış olan sahanlıkta, opera pelerini, parlak gece elbisesi, elmasları,
  </blockquote>

  <blockquote class="calibre24">
    yelpazesi, çiçekleri ve bütün donatımı ile görünür. Ocağa yaklaşarak oradaki elektrikleri yakar. Yorgundur. Yüzünün solgunluğu saçıyla gözünün koyuluğunu daha bir belirginleştirir. Yüzünün ifadesi hemen hemen acıklıdır. Pelerinini çıkarır. Çiçekleriyle yelpazesini piyanonun üstüne bırakır. Düşünceli ve sessiz, tabureye oturur. Higgins, paltolu, fraklı, şapkalıdır. Elinde alt kattan aldığı bir ev hırkası vardır. Şapkası ile paltosunu çıkarıp gelişigüzel gazete sehpasına atar; aynı biçimde ceketini de fırlatıp hırkasını giyer ve ocağın başındaki koltuğa serilir. Aynı kılıkta olan Pickering, şapkası ile paltosunu çıkarıp Higgins’inkilerin üstüne atmak üzereyken duraksar.)
  </blockquote>

  <p class="calibre12">PICKERING: Ortalığı böyle dağınık bırakırsak Mrs. Pearce kıyametleri koparır.</p>

  <p class="calibre12">HIGGINS: Merdiven tırabzanından kaydırıp aşağı atın gitsin. Onları sabahleyin bulup yerine yerleştirir. Sarhoşluğumuza verir.</p>

  <p class="calibre12">PICKERING: Zaten çakırkeyif değil miyiz? Mektup var mı?</p>

  <p class="calibre12">HIGGINS: Bakmadım. (Higgins yarı esneyerek “Altın Batının Kızı” operasından bir ezgi söylemeye başlar. Birden durur.) Terliklerim de hangi cehennemde?</p>

  <blockquote class="calibre23">
    (Eliza ona kara kara bakar. Sonra kalkıp odadan çıkar. Higgins tekrar esneyerek şarkısını sürdürür. Pickering posta kutusunda bulduğu mektuplarla gelir.)
  </blockquote>

  <p class="calibre12">PICKERING: Pek bir şey yok. Birkaç sirküler. Bir de size gelen şu taçlı billet doux.<sup class="calibre20"><small class="calibre15" id="filepos424878"><a href="../Text/Dort_Oyun_split_037.html#filepos985394"><span class="calibre21"><span class="calibre17"><span class="underline">[4]</span></span></span></a></small></sup> (Sirkülerleri ocağa atar. Kendi de sırtını siperliğe vererek ocak halısının üstünde durur.)</p>

  <p class="calibre12">HIGGINS (billet doux’ya bakarak): Bankerden. (Mektubu öbürlerinin yanına atar.)</p>

  <blockquote class="calibre23">
    (Eliza bir çift kocaman, arkası basık terlikle döner. Terlikleri Higgins’in önündeki halıya bırakır. Hiç konuşmadan eski yerine oturur.)
  </blockquote>

  <p class="calibre12">HIGGINS (tekrar esneyerek): Tanrım ne gece! Ne kalabalık! Ne saçmalık. (Bağcığını çözmek için ayakkabısını kaldırırken terliklerini görür. Bağcığı çözmekten vazgeçip sanki kendiliğinden oraya gelmiş gibi terliklere bakar.) Aa, terlikler şuracıktaymış. Şu işe bak sen.</p>

  <p class="calibre12">PICKERING (gerinerek): Azıcık yorgunum. Bugün de bitmek bilmedi. Garden parti, ziyafet, balo... Hepsi de güzel, ama üst üste geldi. Gelgelelim, siz bahsi kazandınız Higgins. Eliza bu işin üstesinden geldi, hem de fazlası ile.</p>

  <p class="calibre12">HIGGINS (ateşli): Çok şükür bu iş de bitti.</p>

  <blockquote class="calibre23">
    (Eliza şiddetle irkilir. Ama ona dikkat etmezler. Kendini toplayıp tekrar put gibi oturur.)
  </blockquote>

  <p class="calibre12">PICKERING: Baloda heyecanlı mıydınız? Benim elim ayağıma dolaşıyordu. Eliza hiç de sinirli görünmüyordu.</p>

  <p class="calibre12">HIGGINS: Yo, sinirli değildi. Başaracağından emindim. Bu işi yürütmek için aylarca harcadığım çaba koydu bana. Başlangıçta, fonetik öğretirken ilginçti. Ama sonraları can sıkıntısından patlayacaktım nerdeyse. Kendimi zorlamasam iki ay önce her şeyi yüzüstü bırakırdım. İçime fenalık geldi.</p>

  <p class="calibre12">PICKERING: Yapmayın, baloda heyecandan kalbim duracaktı.</p>

  <p class="calibre12">HIGGINS: Üç dakika için ben de heyecanlandım. Ama yüzde yüz kazanacağımızı anlayınca kendimi kafese kapatılmış bir ayı gibi hissettim. Boşu boşuna dolanıp duruyordum. Ziyafet daha da beterdi. Orada bir saat oturup tıkınmak. Yanıma moda meraklısı, züppe bir kadın oturtmuşlar. Konuşacak kimse yok. Yo, yo, bu bana yetti Pickering. Artık yeni düşesler yaratmaya paydos. Ne diye kendimi bu işkenceye soktum, bilmem ki.</p>

  <p class="calibre12">PICKERING: Sosyeteye ayak uydurmaya hiç alışmamışsınız. (Piyanoya doğru gider.) Ben ara sıra böyle toplantılara katılmaktan hoşlanıyorum. Bir gençlik rüzgârı estiriyor içimde. Ne derseniz deyin büyük bir başarıydı bu, inanılmaz bir başarı. Bir iki kere korktum, çünkü Eliza’nın her yaptığı kusursuzdu. Gerçek soylulardan birçoğu hiç de kıvıramaz bu işi. Çünkü kendi durumlarındaki kişilerin doğal olarak stil sahibi olacağını sanırlar. Bu kadar böndürler. Öğrenmek zahmetine katlanmazlar. Üstün başarı gösteren bir kişide her zaman bir profesyonel havası sezmişimdir.</p>

  <p class="calibre12">HIGGINS: Evet, kafamı kızdıran bu. Kendi işinden habersiz alıklar. Denizde denizi bilmeyen balıklar. (Kalkarak) Çok şükür bu iş de bitti. Artık yarın korkusu olmadan yatmaya gidebilirim.</p>

  <blockquote class="calibre23">
    (Eliza’nın nevri döner.)
  </blockquote>

  <p class="calibre12">PICKERING: Artık ben de yatmaya gideyim. Unutulmaz bir geceydi Higgins. Sizin için büyük zafer. İyi geceler. (Gider.)</p>

  <p class="calibre12">HIGGINS (onu izleyerek): İyi uykular Pickering. (Kapıda, omzunun üstünden başını çevirerek) Işıkları söndür Eliza. Mrs. Pearce’e söyle, sabahleyin bana kahve yapmasın. Çay istiyorum. (Çıkar.)</p>

  <blockquote class="calibre23">
    (Eliza ışıkları söndürmek için ocağa doğru yürürken kendini tutmaya, umursamaz görünmeye çalışır. Oraya vardığında avaz avaz bağıracak durumdadır. Higgins’in koltuğuna oturup kollarını kavrar. Sonunda dayanamayıp öfkeyle kendini yere atarak köpürür.)
  </blockquote>

  <p class="calibre12">HIGGINS (dışarda öfkeyle söylenerek): O Allahın cezası terlikleri nereye koydum gene?</p>

  <p class="calibre12">LIZA (terlikleri birer birer, bütün gücüyle ona fırlatır): İşte terliklerin, al sana! Terliklerini al da başına çarp.</p>

  <p class="calibre12">HIGGINS (şaşırmış): Aa, daha neler. (Ona yaklaşır.) Ne var? Sana ne oluyor? Kalk! Bir şey mi var?</p>

  <p class="calibre12">LIZA (soluk soluğa): Size göre hava hoş. Sizin bahsi kazandım değil mi? Gerisi umurunuzda değil. Ben ne olursam olayım, size vız gelir.</p>

  <p class="calibre12">HIGGINS: Bahsi sen mi kazandın? Seni küstah solucan seni; bahsi ben kazandım. O terlikleri neden attın kafama öyle?</p>

  <p class="calibre12">LIZA: Kafanı kırmak istiyorum da ondan. Seni gebertmek geliyor içimden. Neden beni bulduğun yerde, sokakta bırakmadın? Artık bu iş bitti de kurtuldum diye şükrediyorsun. Beni tekrar sokağa atasın diye.</p>

  <p class="calibre12">HIGGINS (soğukkanlı bir şaşırma): Bak hele, bu yaratığın da siniri oynarmış meğer. (Eliza öfkeyle boğuk bir çığlık atarak tırnaklarını Higgins’in yüzüne geçirmeye çalışır. Higgins onu bileklerinden yakalar.) Vay, kedi pençelerini gösteriyor. (Onu hızla koltuğa doğru savurur.) Kes sesini otur aşağıya.</p>

  <p class="calibre12">LIZA (onun gücü karşısında ezilmiş): Ben ne olacağım? Benim halim ne olacak?</p>

  <p class="calibre12">HIGGINS: Allah kahretsin, ben ne bileyim? Ne olursan ol, bu da mı tasa?</p>

  <p class="calibre12">LIZA: Umurunuzda bilem değil; biliyorum ölsem kılınız kıpırdamaz. Sizin gözünüzde şu terlikler kadar bilem değerim yok.</p>

  <p class="calibre12">HIGGINS (öfkeyle): Şu terlikler kadar bile...</p>

  <p class="calibre12">LIZA (acı bir boyun eğişle): Şu terlikler kadar bile. Artık bir önemi kalmadı sanıyordum.</p>

  <blockquote class="calibre23">
    (Bir duraklama. Eliza, umutsuz, ezik, Higgins biraz huzursuzdur.)
  </blockquote>

  <p class="calibre12">HIGGINS (büyüklenerek): Birdenbire sana ne oldu böyle? Burada sana kötü davranıldı mı?</p>

  <p class="calibre12">LIZA: Hayır.</p>

  <p class="calibre12">HIGGINS: Hiç kimse seni kıracak bir harakette bulundu mu, Albay Pickering, Mrs. Pearce? Hizmetçilerden herhangi biri?</p>

  <p class="calibre12">LIZA: Hayır.</p>

  <p class="calibre12">HIGGINS: Benim sana kötü davrandığımı söylemezsin sanırım.</p>

  <p class="calibre12">LIZA: Hayır.</p>

  <p class="calibre12">HIGGINS: Buna sevindim. (Biraz daha ılımlı) Belki bugünün gerginliği seni yordu. Bir kadeh şampanya ister misin? (Kapıya yönelir.)</p>

  <p class="calibre12">LIZA: İstemem. (Terbiyesini takınır.) Teşekkür ederim.</p>

  <p class="calibre12">HIGGINS (keyfi yerine gelmiş): Kaç gündür bulutlar toplanıyordu. Şu balo için elektriklenmen doğal herhalde. Çok şükür fırtına dindi. Hepsi bitti. Üzülecek bir şey kalmadı.</p>

  <p class="calibre12">LIZA: Sizin için üzülecek bir şey kalmadı. Keşki öleydim.</p>

  <p class="calibre12">HIGGINS (içten bir şaşkınlıkla): Niçin, Allah aşkına niçin? Bu sinir bozukluğu, bu tedirginlik bütün bütün öznelce.</p>

  <p class="calibre12">LIZA: Anlayamıyorum. Çok cahilim.</p>

  <p class="calibre12">HIGGINS: Yani, bu senin kuruntun. Kimse sana gözünün üstünde kaşın var demedi. Her şey yolunda. Şimdi uslu kızlar gibi tıpış tıpış yatağına git. Bir güzel uyku çek. Sabaha bir şeyciğin kalmaz. Azıcık ağla, dua et, açılırsın.</p>

  <p class="calibre12">LIZA: Sizin duanızı işittim. “Allaha şükür bu iş de bitti.”</p>

  <p class="calibre12">HIGGINS (sabırsızca): Peki, bu iş bittiği için sen Allaha şükretmiyor musun? Artık özgürsün. İstediğini yapabilirsin.</p>

  <p class="calibre12">LIZA (umutsuzca kendini toparlamaya çalışır): Elimden ne gelir? Artık bir baltaya sap olamam sayenizde. Nereye giderim? Ne yaparım? Benim halim ne olur?</p>

  <p class="calibre12">HIGGINS (aydınlanmış, ama etkilenmemiş): Haa, buna mı üzülüyordun? (Ellerini cebine sokar, her zamanki gibi ceplerindekileri şıngırdatarak dolaşır. İyiliğinden önemsiz bir konuya eğilmek lütfunda bulunur gibi) Boş ver. Canını üzme. Elbet bir baltaya sap olursun. Gerçi, buradan ayrılacağını hiç düşünmemiştim. (Eliza çabukça ona bakar. Ama Higgins’in gözü piyanonun üstündeki meyve tabağındadır. Bir elma yemeye karar verir.) Biliyor musun, Eliza, evlenebilirsin de. (Elmadan büyük bir parça ısırarak gürültüyle çiğner.) Bütün erkekler, albayla benim gibi bekâr kalmaya yeminli değildir. Çoğu evlenmeye can atar, zavallıcıklar. Sen de eli yüzü düzgün bir kız sayılırsın. Bazen sana bakmak bir zevk oluyor. Şimdi değil tabii. Aman, şu surata bak, cadı gibi. Böyle ağlayıp zırlamadığın zamanlar bayağı çekici kızsın, yani evlenmeye niyeti olanlar için. Haydi yatmaya git, güzelce dinlen. Sabah aynaya bakınca kendini bu kadar kötü hissetmeyeceksin.</p>

  <blockquote class="calibre23">
    (Eliza hiçbir şey söylemeden, hiç kımıldamadan ona bakar. Higgins kendisine bakıldığından habersiz, büyük bir mutlulukla elmasını yer. Elma çok iyi çıkmıştır.)
  </blockquote>

  <p class="calibre12">HIGGINS (sonradan aklına gelmiş): Bana kalırsa, annem sana çok iyi bir koca bulabilir.</p>

  <p class="calibre12">LIZA: Covent Garden’da bu kadar alçalmazdık.</p>

  <p class="calibre12">HIGGINS (düşsel mutluluğundan uyanarak): Ne demek istiyorsun?</p>

  <p class="calibre12">LIZA: Orada çiçek satardım, kendimi değil. Şimdi beni kibar bir bayan yaptınız. Satacak başka şeyim kalmadı.</p>

  <p class="calibre12">HIGGINS (elmanın çekirdek yerini ocağa fırlatarak): Ayıp Eliza. Bu alım satım lafları ile insanlar arasındaki ilişkileri aşağılama. Adamı beğenmezsen zorla varacak değilsin ya.</p>

  <p class="calibre12">LIZA: Başka ne işe yararım?</p>

  <p class="calibre12">HIGGINS: Yapacak iş mi yok? Ya çiçekçi dükkânı ne oldu? Pickering sana bir dükkân açabilir. Dünya kadar parası var. (Gülerek) Üstündeki bu cici bicilerin parası onun cebinden çıkıyor. Bir de kiraladığımız elmasları hesaba kat. Su içinde iki yüz sterlin eder. Altı ay önce bir çiçekçi dükkânı senin için erişilmez bir düştü. Haydi, işlerin yoluna girecek. Hemen yatmaya gideyim. Uykudan gözlerim kapanıyor. Dur bakayım, demin ne aramaya geldim?</p>

  <p class="calibre12">LIZA: Terliklerinizi.</p>

  <p class="calibre12">HIGGINS: Sahi, onları kafama attındı. (Terlikleri alır. Çıkacağı sırada Eliza ayağa kalkıp, onunla konuşur.)</p>

  <p class="calibre12">LIZA: Bir dakika efendim...</p>

  <p class="calibre12">HIGGINS (kendisini “efendim” diye çağırmasına şaşırarak terlikleri düşürür): Hayrola?</p>

  <p class="calibre12">LIZA: Elbiseler benim malım mı, yoksa Albay Pickering’in mi?</p>

  <p class="calibre12">HIGGINS (dünyanın en mantıksız sorusu ile karşılaşmış gibi geri gelir): Hoppala! Albay Pickering bu paçavraları ne yapsın?</p>

  <p class="calibre12">LIZA: Üstünde deney yapmak için bulacağınız bir başka kız için isteyebilir.</p>

  <p class="calibre12">HIGGINS (şaşırmış ve gücenmiş): Biz böyle adamlar mıyız senin gözünde?</p>

  <p class="calibre12">LIZA: Bu bahsi kapatalım lütfen. Sadece neyin benim olduğunu, neyin olmadığını bilmek isterim. Kendi elbiselerim yakılmıştı.</p>

  <p class="calibre12">HIGGINS: Ne önemi var? Gece yarısı kafanı yoracak başka şey bulamadın mı?</p>

  <p class="calibre12">LIZA: Beraberimde ne götürebilirim; lütfen söyler misiniz? Hırsızlıkla suçlandırılmak istemem.</p>

  <p class="calibre12">HIGGINS (şimdi fena yaralanmıştır): Hırsızlık mı? Böyle bir şeyi ağzına bile almamalıydın Eliza. Bu ne duygusuzluk!</p>

  <p class="calibre12">LIZA: Özür dilerim. Ben adi, cahil bir çiçekçi parçasıyım. Haddimi bilmem gerek. Bizim gibi ayaktakımı ile sizin gibi beyler arasında bir duygu alışverişi olamaz. Neyin benim olduğunu, neyin olmadığını lütfen söyler misiniz?</p>

  <p class="calibre12">HIGGINS (iyice suratı asık): Bu yere batasıca evi sırtla götür istersen. Yalnız elmasları bırak. Çünkü kira ile alınmıştır. Şimdi için rahat etti mi? (Topukları üstünde döner. Hırsla çıkmak üzeredir.)</p>

  <p class="calibre12">LIZA (onun heyecanlandığını gördükçe yüreği serinler. Daha fazla kışkırtmaya çalışır.) Bir dakika durun lütfen. (Mücevherlerini çıkarır.) Bunları odanıza götürüp saklar mısınız? Belki kaybolur, neme gerek.</p>

  <p class="calibre12">HIGGINS (kudurarak): Ver bakalım! (Eliza eline verir.) Bunlar mücevhercinin değil de benim olaydı, hepsini gırtlağına tıkıştırırdım, nankör kız. (Mücevherleri ceplerine doldurur. Cebinden sarkan zincirlerle farkında olmadan kendini süsler.)</p>

  <p class="calibre12">LIZA (parmağındaki yüzüğü çıkararak): Bu yüzük mücevhercinin değil. Bunu bana Brighton’da almıştınız. İstemiyorum artık. Alın sizi olsun. (Higgins yüzüğü öfkeyle ocağa atar. Öyle bir hırsla üstüne yürür ki, Eliza korkarak elleriyle yüzünü kapatır.) Sakın vurmayın.</p>

  <p class="calibre12">HIGGINS: Sana vurmak mı, rezil! Sana el kaldıracağım ha, küstah! Asıl sen beni yüreğimden vurdun.</p>

  <p class="calibre12">LIZA (zevkten ürperir): Oh olsun! Oh olsun! Ben de azıcık hıncımı aldım.</p>

  <p class="calibre12">HIGGINS (mesleğine yakışan vakarlı bir eda ile): Bana soğukkanlılığımı kaybettirdin. Bu hemen hiç tanımadığım bir ruh hali. Bu gece daha fazla konuşmamayı tercih ederim. Şimdi yatmaya gidiyorum.</p>

  <p class="calibre12">LIZA (arsızca): Mrs. Pearce’e kahve için bir pusula bırakınız. Artık benden hayır yok.</p>

  <p class="calibre12">HIGGINS: Allah Mrs. Pearce’i kahretsin. Kahveyi de kahretsin. Sen de cehennemin dibine gir. Büyük budalalık ettim. Bin bir güçlükle edindiğim bilgileri, senin gibi kalpsiz bir sokak sürtüğüne harcadığım, seni evime, ocağıma soktuğum için Allah asıl beni kahretsin. (Azametle dışarı çıkar, ama kapıyı vahşice çarpıverince çalımı bozulur.)</p>

  <blockquote class="calibre23">
    (Eliza ilk kez gülümser, duygularını çılgınca bir pantomimle belirtir. Higgins’in çıkışını yineleyerek onunla alay ederken kendi utkusunu da vurgular. Sonunda ocağın önündeki halıya diz çökerek yüzüğünü arar.)
  </blockquote>

  <div class="mbppagebreak" id="calibre_pb_23"/>
</body>
</html>
