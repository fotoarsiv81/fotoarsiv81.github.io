<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Şan Kavramının Gözden Düşüşü</title>
  <link href="../Styles/stil.css" rel="stylesheet" type="text/css" />
</head>

<body>
  <h2 class="title">Şan Kavramının Gözden Düşüşü</h2>

  <p class="nonindent">Ünlü eserinin başlarında Max Weber şu soruyu sorar: “Ahlaki anlamda ‘en iyi ihtimalle göz yumulan’ bir uğraş, nasıl oldu da Benjamin Franklin’in ‘ilahi dürtü’<a class="hlink" epub:type="noteref" href="#ozelnot0_0" id="ozelref0_0">*</a> diye tanımladığı şeye dönüştü?”<sup><a class="hlink" epub:type="noteref" href="#not1_1" id="ref1_1">1</a></sup> Şöyle de sorabiliriz: Ticaret, bankacılık ve buna benzer para kazanmaya yönelik uğraşlar; yüzyıllarca doymak bilmezlik, para-gözlük ve açgözlülükle ilişkilendirilerek aşağılandıktan ve lanetlendikten sonra nasıl oldu da modern çağın bir noktasında namuslu işler durumuna geldiler?</p>

  <p class="indent">Weber’in eserleri üzerine yazılmış çok sayıda eleştiride <i>Protestan Ahlakı</i> adlı yazısının bu kalkış noktası bile hatalı bulunmuştur. Bu eleştirilerde, daha on dördüncü ve on beşinci yüzyılda bile “kapitalizmin ruhunun” tüccarlar arasında var olduğu; üstelik Skolastiklerin yazılarında da söz konusu meslek ve uğraşlara olumlu yaklaşıldığı<sup><a class="hlink" epub:type="noteref" href="#not1_2" id="ref1_2">2</a></sup> savı ortaya atılmıştır.</p>

  <p class="indent">Tüm bu eleştirilere rağmen Weber’in sorusu kıyaslamaya dayalı olarak ele alındığında gerçekten anlam kazanır. Ticaret ve benzeri parasal kazanca yönelik uğraşlara iyi bir gözle bakıldığı iddia edilse de, özellikle şan peşinde koşmaya göre ortaçağ değerleri arasında daha alt sıralarda yer aldıkları tartışılmaz. Ben de bu çizgide, “kapitalizmin ruhunun” ortaya çıkış biçimine ilişkin hayret duygularını canlandırmaya ortaçağ ve Rönesans’taki şan (<i>glory</i>) kavramına kısaca değinerek başlamak istiyorum.</p>

  <p class="indent">Ortaçağ felsefesinin ana hatları Hıristiyanlık döneminin başlarında Aziz Augustinus tarafından ortaya konmuştu. Buna göre, cennetten kovulmuş insanın üç temel günahı şöyle sıralanıyordu: para ve mal edinme arzusu, iktidar arzusu <i>(libido dominandi)</i> ve cinsel arzular. Augustinus bu üç insan tutkusu veya arzusunu eşit düzeyde lanetliyordu.<sup><a class="hlink" epub:type="noteref" href="#not1_3" id="ref1_3">3</a></sup> Yalnızca <i>libido dominandi</i> konusunda, o da güçlü bir övülme ve şan kazanma arzusuyla birleştiğinde, hafifletici koşullar geçerli olabilirdi. Augustinus’a göre “vatandaşlık erdemine” sahip ve “anavatanlarına karşı tutku derecesinde bir sevgi besleyen” ilk Romalılar “tek günahları olan aşırı övülme düşkünlükleri yüzünden, zenginleşme arzusu ve benzeri başka kötü yanlarını bastırmaktaydılar”.<sup><a class="hlink" epub:type="noteref" href="#not1_4" id="ref1_4">4</a></sup></p>

  <p class="indent">Aziz Augustinus’un burada değindiği ve ileride de üzerinde duracağımız, bir günahın başka günahları engellemesi düşüncesi ilgi çekici. Daha sonraki dönemlerde, onur ve şan peşinde koşmayı bir kimsenin yüceliğinin ve değerinin ölçütü olarak kabul eden şövalyelik anlayışının ve aristokratik ideallerin savunucuları, Aziz Augustinus’un şan peşinde koşma kavramına sınırlı biçimde de olsa göz kırpmasını kendi amaçlarına uygun biçimde genelleştirerek kullanacaklardı. Augustinus’un çok temkinli bir biçimde değindiği, kişisel kazanç elde etme çabalarından farklı olarak şan düşkünlüğünün “toplumsal değerinin onu katlanılabilir kıldığı” düşüncesi, zamanla açıkça dile getirilecekti. Yine, Montesquieu’deki “Görünmez El” fikri, yani bir toplumdaki bireyler şahsi ihtirasları için çabalarken gizli bir gücün bu çabaları toplumun yararını sağlayacak biçimde yönlendireceği düşüncesi, parasal kazanç çabalarından çok şan kazanma çabaları düşünülerek geliştirilmişti. Onun deyişiyle, bir devletteki bireylerin onur peşinde koşmaları, “o siyasi topluluğun her kesimine canlılık verir”. Bunun sonucu olarak da, “kişi kendi çıkarları uğruna çabalamakta olduğunu düşünürken aslında siyasal topluluğun çıkarına katkıda bulunmaktadır”.<sup><a class="hlink" epub:type="noteref" href="#not1_5" id="ref1_5">5</a></sup></p>

  <p class="indent">Buna benzer karmaşık haklı çıkarma çabalarına dayanmamakla beraber şan ve onur uğrunda mücadele etmek ortaçağ şövalyelik anlayışınca da yüceltilmiştir. Halbuki bu durum, başta Aziz Augustinus olmak üzere, Aziz Aquinolu Tommaso ve Dante gibi dini konular üzerine yazmış birçok düşünürün şan peşinde koşmayı küstahça (<i>inanis</i>) ve günahkârca olarak niteleyen öğretilerine ters düşüyordu.<sup><a class="hlink" epub:type="noteref" href="#not1_6" id="ref1_6">6</a></sup> Daha sonraları Rönesans döneminde, kilisenin etkisinin azalmasıyla ve aristokratik idealin savunucularının şan peşinde koşmanın övüldüğü çok sayıdaki Yunan ve Roma eserinden esinlenmeleriyle, onur için mücadele etmek egemen ideoloji haline geldi.<sup><a class="hlink" epub:type="noteref" href="#not1_7" id="ref1_7">7</a></sup> Bu güçlü düşünsel akım on yedinci yüzyılda da etkili olmaya devam etti. Yaşamı anlamlı kılan tek şeyin şan arayışı olduğu düşüncesinin en açık biçimde gözlemlendiği yerlerden biri de Comeille’nin tragedyalarıdır. Aslında Comeille düşüncelerini ortaya koyarken o kadar aşırıya kaçmıştı ki belki farkında olmadan bazı çağdaşlarının aristokratik ideali yıkma çabalarına katkıda bile bulunmuştu.<sup><a class="hlink" epub:type="noteref" href="#not1_8" id="ref1_8">8</a></sup></p>

  <p class="indent">Birçok farklı Batı Avrupa ülkesinden yazarlar söz konusu “kahramanın devrilmesi”<sup><a class="hlink" epub:type="noteref" href="#not1_9" id="ref1_9">9</a></sup> hareketinde adeta işbirliği yaptılar. En büyük rolü de kahramanlık idealine neredeyse tapınma durumunda olan Fransızlar oynadı. Hobbes kahramanlık erdemleri olarak nitelenen kavramların aslında kendini kollama amacına hizmet ettiğini ortaya koyarken, La Rochefoucauld bu değerlerin insanın kendini sevmesinin, Pascal da aslında kendini beğenmişliğin ve gerçeklerden kaçışın başka biçimleri olduğunu ortaya koydu. Cervantes kahramanca tutkuları aptalca, hatta neredeyse delice oldukları gerekçesiyle reddederken, Racine de bu tutkuların küçük düşürücü olduğunu yazıyordu.</p>

  <p class="indent">İnsanı hayretler içinde bırakacak kadar hızlı ve birdenbire gerçekleşen bu ahlaki ve ideolojik değişimin tarihsel ya da psikolojik nedenleri, henüz tam olarak anlaşılabilmiş değil. Üzerinde durulması gereken nokta, bu değişimde pay sahibi olanların geleneksel değerleri aşağılarken aslında bunu yeni bir sınıfın çıkarlarına veya gereksinimlerine uygun bir ahlak sistemi ortaya koymak adına yapmamış olmalarıdır. Kahramanlık idealinin gözden düşüşü hiçbir şekilde yeni burjuva değerlerini savunmak olarak görülmemiştir. Pascal ya da La Rochefoucauld için olduğu kadar, tüm aksi yorumlara rağmen Hobbes için de doğrudur bu.<sup><a class="hlink" epub:type="noteref" href="#not1_10" id="ref1_10">10</a></sup> Moliere’in oyunları da uzunca bir süre burjuvaziye ait değerlere övgü olarak yorumlanmıştı. Oysa daha sonraları bu yorumların da gerçeklerden uzak olduğu ortaya konmuştur.<sup><a class="hlink" epub:type="noteref" href="#not1_11" id="ref1_11">11</a></sup></p>

  <p class="indent">Tek başına ele alındığında kahramanlık idealinin gözden düşmesi olsa olsa, para sevdası, iktidar veya şan kazanma arzusu ve şehvetin aynı derece aşağılık tutkular olduğu yönündeki Augustinusçu düşüncenin güçlenmesine yol açabilirdi. Ama olaylar böyle gelişmedi. Yaklaşık yüz yıl sonra çeşitli nedenlerden ötürü para kazanma dürtüsü ve ona bağlı ticaret, bankacılık ve nihayetinde sanayi gibi etkinlikler daha açık ve yaygın biçimde saygı görmeye başladı. Bu olağanüstü değişim herhangi bir ideolojinin başka bir ideoloji karşısındaki zaferiyle açıklanamayacak kadar karışık ve dolambaçlı bir öyküye sahiptir.</p>

  <h2 class="title">“Gerçekte Olduğu Gibi” İnsan</h2>

  <p class="nonindent">Öykümüzün başlangıcı Rönesans’a dayanıyor, ama bu başlangıç yeni bir ahlak anlayışının ya da yeni <i>bireysel</i> davranış kurallarının ortaya çıkmasıyla olmamıştır. Onun yerine bu olgunun <i>devlet</i> teorisindeki yeni bir gelişmeye, devlet yönetimini var olan düzen içinde kalarak iyileştirme çabalarına dayandığı görülecek. Yola çıkış için özellikle bu noktanın seçilmesi ise sunmaya çalıştığım öykünün kendi iç eğilimlerinden kaynaklanıyor.</p>

  <p class="indent">Machiavelli hükümdara gücü elde etmeyi, elde tutmayı ve artırmayı öğretirken “gerçek dünyadaki şartlar” ile “hiç kimsenin gerçekten görüp işitmediği hayal ürünü cumhuriyetler ve monarşiler” arasındaki o ünlü temel ayrımını yapmıştır.<sup><a class="hlink" epub:type="noteref" href="#not1_12" id="ref1_12">12</a></sup> Burada ima edilmeye çalışılan şey, ahlak ve siyaset üzerine konuşan düşünürlerin büyük oranda kurgusal durumlardan söz ettikleri ve gerçek dünyada hükümdarın işine yarayabilecek sonuçlar ortaya koyamadıklarıydı. Bilimsel ve pozitif bir yaklaşım beklentisi zamanla hükümdardan bireye ve devletin doğasından insan doğasına kadar uzanacaktı. Machiavelli gerçekçi bir devlet teorisi inşa edebilmek için insan doğası üzerine bilgi sahibi olmak gerektiğinin büyük olasılıkla farkındaydı ama bu konudaki yorumları gayet zekice olmakla birlikte bütünlükten ve düzenden yoksundu. Sonraki yüzyılda önemli gelişmeler yaşandı. Matematikteki ve semavi bilimlerdeki ilerlemeler tıpkı gezegenler ve düşen cisimler gibi insan davranışları için de hareket yasalarının olabileceği umudunu doğurmuştu. İnsan doğası üzerine teorilerini Galilei’ye<sup><a class="hlink" epub:type="noteref" href="#not1_13" id="ref1_13">13</a></sup> dayandıran Hobbes, bu yüzden <i>Leviathan</i> adlı eserinin ilk on bölümünü insan doğasına ayırmış, ancak ondan sonraki bölümlerde devlet konusuna değinmiştir. Fakat, Machiavelli’nin geçmişteki ütopyacı düşünürlere yönelttiği suçlamaları, özellikle de bireysel insan davranışlarına ilişkin olanları dikkat çekici bir keskinlik ve sertlikle tekrarlayan Spinoza olmuştu.<sup><a class="hlink" epub:type="noteref" href="#ozelnot1_a" id="ozelref1_a">a</a></sup> <i>Tractatus politicus</i> adlı eserinin açılış paragrafında “insanı gerçekte olduğu gibi değil de olmasını istedikleri gibi gören” düşünürlere çıkışır. Pozitif ve normatif düşünce tarzları arasındaki bu ayrım, Spinoza’nın “insan davranışlarını ve duygularını aşağı ve hor gören” kişilere karşı çıktığı, ayrıca “insan davranışlarını ve tercihlerini adeta çizgiler, düzlemler ve cisimler üzerinde çalışıyormuşçasına ele alırım”<sup><a class="hlink" epub:type="noteref" href="#not1_14" id="ref1_14">14</a></sup> biçimindeki meşhur yaklaşımını ortaya koyduğu <i>Etika</i> adlı eserinde de kendini gösterir.</p>

  <p class="indent">Bugün artık siyaset bilimi olarak adlandırdığımız dalın gerçek konusunun “gerçekte olduğu gibi” insan olması gerektiği düşüncesi, on sekizinci yüzyılda -kimi zaman adeta beylik bir halde- ortaya konmuştu. Spinoza’yı okumuş olan Vico, her konuda olmasa da en azından bu konuda onun izinden gitmişti. <i>Yeni Bilim</i>’de şöyle diyordu:</p>

  <div class="block">
    <p class="bl_nonindent">Felsefe insanı olması gerektiği biçimiyle ele aldığı için yalnızca Platon’un Devlet’inde yaşamak ve Roma’nın ayaktakımından uzak durmak isteyenlerin işine yarar.<a class="hlink" epub:type="noteref" href="#ozelnot0_1" id="ozelref0_1">*</a> Yasama ise insanı olduğu gibi ele alır ve ondan toplum adına yararlanmaya çalışır.<sup><a class="hlink" epub:type="noteref" href="#not1_15" id="ref1_15">15</a></sup></p>
  </div>

  <p class="indent">İnsan doğasına bakışı Machiavelli ve Hobbes’a göre çok farklı olan Rousseau bile <i>Toplum Sözleşmesi</i> adlı eserinin başlangıç cümlesinde bu düşünceye yer vermektedir: “İnsanları oldukları gibi, yasaları ise olabilecekleri gibi ele alarak meşru ve güvenilir bir yönetim biçiminin mümkün olup olmadığını inceleyeceğim.”</p>

  <h2 class="title">Tutkuların Bastırılması ve Yönlendirilmesi</h2>

  <p class="nonindent">İnsanı “gerçekte olduğu gibi” ele alma konusundaki bu ısrarın aslında basit bir açıklaması var. Rönesans’ta kendini gösteren ve on yedinci yüzyılda yaygın bir inanış haline gelen düşünceye göre insanın zararlı tutkularını dizginleme konusunda artık ahlakçı felsefe veya dinsel kurallara güvenilemezdi. Yeni yöntemlere ihtiyaç vardı. Bu yöntem arayışı ise mantıken insan doğasının detaylı ve tarafsız bir incelemesiyle başlayacaktı. La Rochefoucauld gibileri insan doğasının gizli köşelerine kadar girip yaptıkları “vahşi keşifleri” o kadar büyük bir hevesle ilan ettiler ki insan doğasının derinlerine inmenin kendisi bir amaç haline geldi adeta. Ama esasen bu inceleme insan davranışlarını etkilemek için ahlakçı tavsiyeler veya lanetlenme tehditlerinden daha geçerli yollar bulabilmek için yapılıyordu. Doğal olarak bu arayışta başarı da kaydedilmişti. O kadar ki, dinsel buyruklara bel bağlamaya alternatif en az üç değişik yeni görüş öne sürülmekteydi.</p>

  <p class="indent">Akla ilk gelen seçenek, burada incelenen diğer düşüncelerden çok daha önceleri ortaya çıkmış olan, güç ve baskı kullanımına başvurmaktı. Tutkuların en korkunç yüzlerini, en tehlikeli sonuçlarını dizginleme; gerekirse bunu güç kullanarak yapma sorumluluğu devlete yükleniyordu. Aziz Augustinus’un, daha sonra on altıncı yüzyılda Calvin tarafından tekrarlanacak düşüncesi de bu yöndeydi.<sup><a class="hlink" epub:type="noteref" href="#not1_16" id="ref1_16">16</a></sup> Bütün kurulu toplumsal ve siyasi düzenler zaten kendi varlıkları tarafından haklı çıkarılırlar. Bu düzenlerin her türlü adaletsizliği, Cennetten Kovulmuş İnsan’ın günahları yüzünden çekilen cezalardan başka bir şey değildir.</p>

  <p class="indent">Aziz Augustinus ve Calvin’in savunduğu siyasi düzenler bazı açılardan <i>Leviathan</i>’da ileri sürülen görüşlere çok yakındır. Ama Hobbes’un en önemli buluşu daha önceki otoriter düzenlerden çok değişik bir ruha sahip ilgi çekici bir kavram olan Sözleşme kavramıdır. Hobbes’un bu sınıflandırılması zor düşünceleri daha ileride başka bir kategoride değerlendirilecektir.</p>

  <p class="indent">İnsanın kural tanımaz tutkularının yarattığı soruna getirilen baskıcı çözümün de büyük zorlukları vardır. Ya hükümdar aşırı yumuşaklık, aşırı zorbalık ya da başka bir zaaftan dolayı görevini gerektiği gibi yerine getiremezse? Bu soru karşısında, gerekli derecede baskı uygulayabilecek bir hükümdar veya otoritenin ortaya çıkma olasılığı, insanların tutkularını ahlakçı düşünürlerin veya din adamlarının söylemleri nedeniyle dizginlemeleri olasılığıyla aşağı yukarı aynıdır, denebilir. İkinci olasılık sıfır olarak görüldüğü için baskıcı çözümün de kendi içinde çelişkili olduğu ortaya çıkmaktadır. İnsanların tutkular nedeniyle birbirlerine yaşattıkları acıları ve kargaşayı gökten zembille inmiş bir otoritenin bastıracağı düşüncesine bel bağlamak, bir anlamda o sorunları çözmek yerine göz ardı etmek anlamına geliyordu. Belki de bu yüzden on yedinci yüzyılda tutkunun derin biçimde incelenmesi karşısında baskıcı çözüm varlığını sürdüremedi.</p>

  <p class="indent">Bu psikolojik keşif ve uğraşlara daha uygun bir çözüm ise tutkuların yalnızca bastırılması yerine <i>yönlendirilmesi</i> düşüncesinde yatar. Burada görev yine devlete ya da “topluma” düşmektedir, ama bu sefer yalnızca bastırmak yerine dönüştürücü ve uygarlaştırıcı bir ortam sağlama işlevi söz konusudur. Aslında rahatsız edici tutkuların daha yapıcı biçimlere dönüştürülmesi düşüncesine on yedinci yüzyıldan beri rastlanmaktadır. Adam Smith’in Görünmez El kavramından önce Pascal “insan şehvetten bile başarılı bir düzen çıkarmayı bilmiştir” ve “ne kadar da güzel bir düzendir bu” diyerek insanın büyüklüğünü ortaya koymaya çalışır.<sup><a class="hlink" epub:type="noteref" href="#ozelnot1_b" id="ozelref1_b">b</a></sup></p>

  <p class="indent">On sekizinci yüzyılda Giambattista Vico bu düşünceyi daha detaylı biçimde yine kendine özgü heyecanlı bir keşif havası da katarak dile getirmiştir.</p>

  <div class="block">
    <p class="bl_nonindent">[Toplum,] saldırganlık, açgözlülük ve ihtirastan, insanı yoldan çıkaran bu üç günahtan ulusal savunma, ticaret ve siyaseti üretir; devletlerin güç, zenginlik ve bilgelik edinmesini sağlar; insanı dünya yüzünden silebilecek bu üç büyük günahtan halkın mutluluğu yaratılmış olur. Bu ilke takdiri ilahinin de kanıtıdır: Akıllıca yasaları sayesinde, yalnızca kendi tatminine yönelmiş insanların tutkuları insanların toplumda bir arada yaşamasına olanak sağlayan bir toplumsal düzene dönüşür.<sup><a class="hlink" epub:type="noteref" href="#not1_17" id="ref1_17">17</a></sup></p>
  </div>

  <p class="indent">Bu sözler şüphesiz ki Vico’nun olağanüstü yaratıcı bir zekâ olarak ünlenmesinde pay sahibidir. Bu dopdolu iki cümlede Hegel’in Aklın Kurnazlığı kavramını, Freudcu Yüceltme kavramını ve Adam Smith’in Görünmez El kavramını görmek mümkündür. Ama daha derine inilmediği için yıkıcı “tutkuların” “erdemlere” dönüştüğü bu olağanüstü değişimin gerçekleştiği koşullar konusu karanlıkta kalmaktadır.</p>

  <p class="indent">İnsanların tutkularını yönlendirerek toplumun faydası için kullanma düşüncesi Vico’nun çağdaşlarından İngiliz Bernard Mandeville tarafından daha detaylı biçimde ortaya konmuştur. “Bırakınız yapsınlar” düşüncesinin öncülerinden sayılan Mandeville, <i>Arılar Masalı</i>’nın çeşitli kısımlarında “becerikli politikacının ustaca yönetimi”nin “bireysel günahları” “toplumsal faydaya” dönüştürmek için gerekli bir koşul ve bu dönüşümü sağlayacak bir faktör olduğu düşüncesini ileri sürmektedir. Ancak, politikacının çalışma yöntemi açıklanmadığı için bu yararlı ve paradoksal dönüşümler henüz esrarını korumaktadır. Mandeville yalnızca tek bir “bireysel günah” için bu dönüşümün nasıl sağlanabileceğinden detaylı biçimde söz eder. Tabii ki, burada onun çokça beğeni toplamış olan düşüncesinden, mal mülk edinme tutkusunu ve özellikle de lükse düşkünlük tutkusunu ele alışından söz ediyorum.<sup><a class="hlink" epub:type="noteref" href="#ozelnot1_c" id="ozelref1_c">c</a></sup></p>

  <p class="indent">Bu nedenle Mandeville’in paradoksunun etkin olduğunu savunduğu alanı tek bir “günahla” veya tutkuyla sınırlandırmış olduğu söylenebilir. Genelden özele geçiş konusunda <i>Ulusların Zenginliği</i> adlı eseri çok ses getiren Adam Smith de onun izinden gider. Söz konusu eser tamamen geleneksel olarak doymak bilmezlik veya açgözlülük olarak bilinen tutku üzerine odaklanmıştır. Üstelik -bu eserde de ele alacağımız- dilin aradaki süreçte geçirdiği değişiklikler sayesinde Smith önermeyi daha ikna edici ve kabul edilebilir kılma yolunda çok önemli bir adım atabilmiştir: “Tutku” ve “günah” gibi terimlerin yerine “avantaj” ve “çıkar” gibi daha renksiz terimleri kullanarak Mandeville’in paradoksunun şok edici sivriliğini yumuşatmıştır.</p>

  <p class="indent">Bu kısıtlanmış ve ehlileştirilmiş haliyle varlığını sürdürebilen yönlendirme düşüncesi aynı zamanda on dokuzuncu yüzyıl liberalizminin önemli bir dayanağı ve iktisat teorisinin ana direği olarak da gelişme göstermiştir. Ama yönlendirme düşüncesinin genel yaklaşımından uzaklaşma pek de öyle yaygın bir şey değildi. Aslında daha sonraki savunucularının bir kısmı Vico’dan bile cesurdu: Onlar için tarihin önlenemez ilerleyişi insan tutkularının genel olarak insanlığın veya Dünya Ruhu’nun yararına işlediğinin en büyük kanıtıydı. Hem Herder hem de Hegel tarih felsefesi üzerine yapıtlarında bu çizgiyi devam ettirdiler.<sup><a class="hlink" epub:type="noteref" href="#ozelnot1_d" id="ozelref1_d">d</a></sup> Hegel’in ünlü Aklın Kurnazlığı kavramı, tutkularının izinden giden insanların aslında kendilerinin farkında olmadıkları yüksek bir dünya-tarihsel amaca hizmet ettikleri düşüncesini ifade eder. Hegel’in dünya tarihinin gelişimi yerine kendi zamanındaki toplumsal evrim üzerine odaklandığı <i>Hukuk Felsefesi</i> adlı eserinde söz konusu kavrama yer vermemesi de manidardır. Aklın Kurnazlığı düşüncesinin getirdiği tutkuların geniş bir yelpazede ele alınmasına, çağdaş toplumsal ve siyasi gelişmelere eleştirel açıdan yaklaşan bir eserde yer yoktu.</p>

  <p class="indent">Son olarak, söz konusu düşüncenin en açık biçimde ortaya konduğu yerlerden biri de Mefisto’nun o ünlü kendini tanıtışının bulunduğu Goethe’nin Faust’udur: “Her zaman kötülük arzulayan ama sonunda iyilik getiren o gücün bir kısmı...” Artık burada kötü tutkuları elle tutulur bir biçimde yönlendirme düşüncesinden tamamen vazgeçilmekte, onun yerine bu tutkuların dönüşümü yararlı ama esrarlı bir dünyasal süreçle sağlanmaktadır.</p>

  <h2 class="title">Dengeleyici Tutku İlkesi</h2>

  <p class="nonindent">Yerinde duramayan, tutkulu ve saplantılı insanın yadsınamaz gerçekliği karşısında baskıcı ve yönlendirici çözümler ikna edici olmaktan uzaktı. Baskıcı çözüm sorunu yok saymak anlamına geliyordu daha çok. Öte yandan yönlendirici çözümün daha gelişmiş gerçekçiliği de zamanın bilimsel heyecanına ters düşen simyevi bir dönüşüm süreci içerdiği için sakattı.</p>

  <p class="indent">On yedinci yüzyıl ahlakçılarının üzerinde çalıştığı malzemenin kendisi -tutkuların detaylı tasviri ve incelenmesi- üçüncü bir çözüme gebeydi: Tutkular arasında ayrım yaparak ateşe karşı ateşle savaşmak - görece daha zararsız bir kısmını kullanarak daha tehlikeli ve yıkıcı başka bir gruba karşı denge kurmak, hatta belki tutkuları böyle iç çatışmalarla, böl ve yönet yöntemiyle zayıflatmak ve evcilleştirmek mümkün değil miydi? Ahlakçılığın etkinliği konusunda hayal kırıklığına uğramış birisi için çok basit ve açık bir düşünce gibi görünebilir, ama Aziz Augustinus’un arada verdiği ipuçlarına rağmen, muhtemelen bu dengeleme tasarısı tutkuların hepsine birden saldırma tasarısından çok daha zor netice verecek bir tasarıydı. Uzun zamandan beri önde gelen tutkular Dante’nin <i>“Superbia, invidia e avarizia sonolle trefaville ch’anno i cuori accesi”</i>nde<sup><a class="hlink" epub:type="noteref" href="#ozelnot1_e" id="ozelref1_e">e</a></sup> ve Kant’ın <i>Genel Tarih Üzerine Düşünceler’</i>inde yer alan “Ehrsucht, Herrschsucht und Habsucht”da<sup><a class="hlink" epub:type="noteref" href="#ozelnot1_f" id="ozelref1_f">f</a></sup> da görüldüğü gibi edebiyat ve düşünce alanında, genellikle de şeytansı bir üçleme biçiminde birbirlerine sıkıca bağlanmışlardı. Tıpkı insanoğlunun üç belası -savaş, açlık ve salgın- gibi birbirlerinden beslendiklerine inanılıyordu. Bu üçlünün ayrılamaz oldukları düşüncesini destekleyen bir başka olgu da aklın buyrukları veya selametin şartlarıyla hep küme halinde karşılaştırılmalarıydı.</p>

  <p class="indent">Erdemlerle günahların insan ruhunu savaş meydanı olarak kullanarak çarpışmaları teması ortaçağ tasvirlerinde sıkça işlenmişti.<sup><a class="hlink" epub:type="noteref" href="#ozelnot1_g" id="ozelref1_g">g</a></sup> Belki de bir paradoks olarak, daha gerçekçi olan sonraki bir çağda değişik bir savaş düşüncesinin, bir tutkuyu başka bir tutkuyla çarpıştırarak tıpkı yukarıda söz edilen savaş gibi insana yararlı etkilere yol açacak bir savaş düşüncesinin doğmasına imkân tanıyan bu geleneksel düşünce olmuştur. Her koşulda, bu düşünce on yedinci yüzyılın düşünce ve kişilik yelpazesinin Bacon ve Spinoza gibi iki ayrı ucunda ortaya çıktı:</p>

  <p class="indent">Bacon’ın bu düşünceye ulaşması, insanları tümevarımsal ve deneysel düşünmekten sistematik olarak alıkoyan metafiziksel ve teolojik boyunduruktan kurtulma çabalarının bir sonucuydu. <i>Bilimin İlerlemesi</i> adlı eserinin “İnsanın İradesi ve Arzuları” üzerine olan bölümlerinde geleneksel ahlakçı filozofları şöyle eleştirmektedir:</p>

  <div class="block">
    <p class="bl_nonindent">Yazmayı öğretmeye çalışan bir kimsenin yalnızca alfabelerin ve harflerin güzel örneklerini gösterip elin duruş biçimi veya harflerin yazılışı ile ilgili herhangi bir yöntem veya kural göstermemesinde olduğu gibi, onlar da İyilik, Erdem ve Sorumluluk üzerine yazılanların güzel ve şık örneklerini yaratmışlar... ancak bu mükemmel hedeflere nasıl ulaşılacağı, insanın iradesinin bu amaçlara ulaşabilir duruma gelmesi için nasıl dizginlenip biçimlendirilmesi gerektiği konularına hiç değinmezler...<sup><a class="hlink" epub:type="noteref" href="#not1_18" id="ref1_18">18</a></sup></p>
  </div>

  <p class="indent">Her ne kadar bu Machiavelli’den sonra artık bize tanıdık gelen bir eleştiri de olsa, buradaki benzetme çok anlamlıdır ve Bacon eleştirdiği işe birkaç sayfa sonra kendisi girişir. Filozoflardansa şairlere ve tarihçilere övgüde bulunmak adı altında bunu yaparken de şöyle der:</p>

  <div class="block">
    <p class="bl_nonindent">Duyguların nasıl alevlendiğini ve nasıl parladığını; nasıl durulup nasıl dizginlendiğini... nasıl kendilerini ortaya koyduklarını, nasıl işlediklerini, nasıl farklılıklar gösterdiklerini, nasıl güçlenip toparlandıklarını, nasıl iç içe geçtiklerini, nasıl birbirleriyle çatıştıklarını ve diğer benzer özelliklerini büyük bir canlılıkla resmetmişlerdir; bu özelliklerin en sonuncusunun ahlaki ve toplumsal konularda çok özel bir işlevi vardır; <i>nasıl bir duyguyu başka bir duyguya karşı kullanarak birini bir diğeri ile yönetebiliriz (diye soruyorum):</i> Tıpkı bir hayvanı avlamak için başka bir hayvanı kullandığımız gibi veya bir kuşu başka bir kuşu saldırtarak uçurduğumuz gibi... İşte devlet yönetiminde bazen bir hizibi başka bir hiziple engellemek nasıl gerekiyorsa, içimizdeki yönetim için de öyle gerekir.<sup><a class="hlink" epub:type="noteref" href="#not1_19" id="ref1_19">19</a></sup></p>
  </div>

  <p class="indent">Bu etkili paragraf, özellikle de ikinci yarısı, şair ve tarihçilerin başarılarına dayanmak yerine bir devlet adamı ve siyasetçi olan Bacon’ın kendi yoğun tecrübelerine dayanıyormuş izlenimi veriyor. Ayrıca bir tutkuyu başka bir tutkuya karşı kullanarak tutkuları yönetme düşüncesi de Bacon’ın gözüpek ve deneysel düşünce biçimine oldukça uygun. Öte yandan, bu düşünceyi ortaya koyma biçimi zamanında çok da etkili olmuş gibi görünmüyor. Ancak Bacon’ın Spinoza ve Hume gibi eserlerinde bu düşünceye daha önemli bir yer veren düşünürlerin öncüsü olduğunu göstermek isteyen modern çalışmalar sonucunda bu noktaya dikkat çekilebilmiştir.<sup><a class="hlink" epub:type="noteref" href="#not1_20" id="ref1_20">20</a></sup></p>

  <p class="indent">Spinoza <i>Etika</i> adlı eserinde yer alan tutkular teorisini daha derin biçimde ele almak adına bu düşüncenin gelişebilmesi için yaşamsal öneme sahip iki önermede bulunur:</p>

  <div class="block">
    <p class="bl_nonindent">Bir duygu daha güçlü bir karşı duygu dışında herhangi bir güçle dizginlenemez veya ortadan kaldırılamaz.<sup><a class="hlink" epub:type="noteref" href="#not1_21" id="ref1_21">21</a></sup></p>
  </div>

  <p class="indent">ve</p>

  <div class="block">
    <p class="bl_nonindent">Hiçbir duygu, duygu olarak kaldığı sürece, iyi veya kötü hakkında -ne kadar doğru olursa olsun- gerçek bilgiyle dizginlenemez.<sup><a class="hlink" epub:type="noteref" href="#not1_22" id="ref1_22">22</a></sup></p>
  </div>

  <p class="indent">İlk bakışta, Spinoza’nın metafiziksel eğilimleri ve başkalarına kıyasla daha hareketsiz bir yaşam sürmüş olması nedeniyle, bu filozofun Bacon ile aynı öğretiyi desteklemesi tuhaf görünebilir. Spinoza bunu çok farklı nedenlerden dolayı yapmıştı. Bir tutkuyu başka bir tutkuya karşı kullanarak tutkuların yararlı biçimde dizginlenebileceği düşüncesinden çok uzaktı. Yukarıda yaptığımız alıntılar aslında tutkuların gücünün ve başıboşluğunun altını çizerek Spinoza’nın <i>Etika’</i>sında ulaşılmaya çalışılan hedeflere varmanın zorluklarını gösterme amaçlıydı. O hedef ise aklın ve tanrı sevgisinin tutkular karşısındaki zaferiydi. Dengeleyici tutkular düşüncesi ise bu yolda bir ara durak olmaktan öteye geçmiyordu. En son önermesinden de anlaşılabileceği üzere bu düşünce Spinoza’nın çalışmasının vazgeçilmez bir parçası olmaya devam etmekteydi:</p>

  <div class="block">
    <p class="bl_nonindent">... tutkularımızı dizginlediğimiz için kutsala karşı sevgi duymuyoruz; tam tersine ancak kutsala sevgimiz sayesinde tutkuları dizginleyebiliyoruz...<sup><a class="hlink" epub:type="noteref" href="#not1_23" id="ref1_23">23</a></sup></p>
  </div>

  <p class="indent">Tutkularla ancak başka tutkular aracılığıyla başarılı biçimde mücadele edilebileceği düşüncesine ciddi ciddi yer veren ilk büyük düşünürün, bunun yaratabileceği imkânların farkında olmakla beraber, bu düşünceyi pratik ahlaka veya siyasi mühendisliğe taşımak gibi bir niyeti hiç olmamıştı.<sup><a class="hlink" epub:type="noteref" href="#ozelnot1_h" id="ozelref1_h">h</a></sup> Gerçekten de insan doğasının özelliklerini toplumun yararına kullanma üzerine birçok pratik tavsiyelerine rastlayabileceğimiz Spinoza’nın siyaset üzerine çalışmalarında bu düşünce bir daha karşımıza çıkmayacaktır.</p>

  <p class="indent">Spinoza’nın felsefesini “korkunç” olarak nitelemiş olsa da Hume’un tutkular ve tutkuların akıl ile ilişkisi üzerine düşünceleri Spinoza’nınkilere çok benzer.<sup><a class="hlink" epub:type="noteref" href="#not1_24" id="ref1_24">24</a></sup> Hume, ufak bir farkla, tutkuların akla bağışık olması durumunu ortaya koyma konusunda çok daha radikal davranmıştır. En ünlü deyişlerinden biri şudur: “Akıl tutkuların kölesidir ve yalnızca onların kölesi olmalıdır.” Bu sivri duruş dolayısıyla bir tutkunun diğerine karşılık olarak iş görebileceği gibi avutucu bir düşünceye çok ihtiyacı vardı. Gerçekten de aynı önemli paragrafta şöyle diyordu: “Karşıt bir dürtü dışında hiçbir şey bir tutkunun dürtüsünü engelleyemez veya ona karşı koyamaz”<sup><a class="hlink" epub:type="noteref" href="#not1_25" id="ref1_25">25</a></sup> Spinoza’nın aksine Hume bu içgörüsünü hayata geçirmeye hevesliydi. <i>İnceleme</i>’sinin üçüncü kitabında, “toplumun kökenini” tartıştığı bölümde vakit geçirmeden bunu yaptı da. Ona göre, “mal mülk edinme açlığı” potansiyel olarak o kadar zararlı ve eşi görülmedik ölçüde güçlü bir tutkuydu ki bu tutkuyu kontrol altında tutmanın tek yolu onun <i>kendi kendisini dengelemesini sağlamaktı</i>. Bu iş pek kolay görünmese de Hume’un bu soruna yaklaşımı şöyleydi:</p>

  <div class="block">
    <p class="bl_nonindent">Söz konusu tutkuyu kontrol altına alabilecek tek şey o tutkunun kendisidir, ki o da ancak kendi kendisinin yönünü değiştirerek bunu yapabilir. İşte bu yön değişikliği muhakkak asgari düşünme neticesinde gerçekleşmelidir; çünkü bu tutkunun tatmin edilmesinin yolunun serbest bırakılmaktan değil dizginlenmekten geçtiği açıktır. Ayrıca toplum yapısının korunması bakımından da, yalnız ve sefil bir durumdansa mal mülk edinme peşinde olmak çok daha fazla ilerleme sağlayacaktır...<sup><a class="hlink" epub:type="noteref" href="#not1_26" id="ref1_26">26</a></sup></p>
  </div>

  <p class="indent">Bu noktada, “asgari” de olsa akıl veya düşünceye gerek duyulduğunun belirtilmesinin, yalnızca tutkunun tutkuyla baş edebildiği bir alana yabancı bir kavram (üstelik de “tutkuların kölesi” olduğu ileri sürülen bir kavram) katmak anlamına geldiğini savunarak itiraz edilebilir. Fakat amacımız Hume’un düşüncesindeki hataları bulmak değil, onun yerine dengeleyici tutku fikrinin ne kadar etkisinde olduğunu göstermektir. Bu fikri daha önemsiz alanlarda çok daha uygun bir biçimde kullanır. Örneğin, Mandeville üzerine yorum yaparken, her ne kadar lükse düşkünlük bir günahsa da, lüksün ortadan kaldırılmasıyla ortaya çıkabilecek “tembellikten” çok daha önemsiz bir günah olduğunu ileri sürmektedir:</p>

  <div class="block">
    <p class="bl_nonindent">Şunu rahatça söyleyebiliriz: Herhangi bir durumda birbirine karşıt iki günah o günahların herhangi birinin tek başına olmasından daha yararlıdır; ama yine de o günahın kendisinin yararlı olduğunu asla iddia edemeyiz.</p>
  </div>

  <p class="indent">Daha genel bir formülasyonla devam eder:</p>

  <div class="block">
    <p class="bl_nonindent">İnsanoğlunu her çeşit erdemle donatan ve her tür günahtan arındıran bu mucizevi dönüşümün sonuçları ne olursa olsun; yalnızca imkânların peşinde olan bir yargıcı hiç ilgilendirmez. Çoğunlukla bir günahı ancak başka bir günahla düzeltebilir ve bu yüzden de toplum için en az zararlı olanı seçmelidir.<sup><a class="hlink" epub:type="noteref" href="#not1_27" id="ref1_27">27</a></sup></p>
  </div>

  <p class="indent">Öte yandan, aşağıda da görüleceği gibi, Hume “zevk düşkünlüğünü” “zenginlik düşkünlüğü” ile dizginleme taraftarıydı. Bu fikrin farklı alanlardaki yansımaları, aynı görüşte olmasa dahi hayranlığına mazhar oluyordu. “Şüpheci” üzerine yazısından yapılan şu alıntıda bu hayranlık hissedilmektedir:</p>

  <div class="block">
    <p class="bl_nonindent">Fontenelle “Hırs ve fetih tutkusu açısından hiçbir şey hakiki bir astronomi sisteminden daha yıkıcı olamaz,” diyor. “Doğanın sonsuz boyutları karşısında koca dünya bile ne kadar zavallı kalıyor.” Bu görüş herhangi bir etki yapamayacak kadar eskimiştir. Daha doğrusu, eğer bir etkisi olsaydı hırs gibi vatanseverliği de yok etmez miydi?<sup><a class="hlink" epub:type="noteref" href="#not1_28" id="ref1_28">28</a></sup></p>
  </div>

  <p class="indent">Bu polemik, bir tutkunun başka bir tutkuyla çatışmasını sağlayarak toplumsal ilerlemenin mimarlığına soyunmanın on sekizinci yüzyılda hayli yaygın bir düşünsel uğraş olduğu izlenimini uyandırıyor. Gerçekten de bu düşünce önemli önemsiz birçok yazar tarafından genel anlamda ya da herhangi bir alandaki uygulamasıyla ilgili olarak dile getirilmiştir. İkinci türün iyi bir örneği <i>Encyclopedie</i>’deki “Fanatiklik” maddesinde bulunabilir. Esas olarak dinsel kurumların ve inançların sert bir eleştirisi olan bu yazının bitiş bölümü dinsel fanatikliği dengeleyebileceği için övülen “vatansever fanatikliği”ne ayrılmıştır.<sup><a class="hlink" epub:type="noteref" href="#not1_29" id="ref1_29">29</a></sup> Öte yandan, bu düşünce en genel haliyle Vauvenargues tarafından ortaya konmaktadır:</p>

  <div class="block">
    <p class="bl_nonindent">Tutkular tutkuların karşısına konur ve birbirine karşı ağırlık vazifesi görür.<sup><a class="hlink" epub:type="noteref" href="#not1_30" id="ref1_30">30</a></sup></p>
  </div>

  <p class="indent">D’Holbach’ın son derece gelişkin formülasyonunda da yine aynı dil bulunabilir:</p>

  <div class="block">
    <p class="bl_nonindent">Tutkuların gerçek anlamda dengeleyicileri yine tutkulardır; onları ortadan kaldırmaya değil, yönlendirmeye çalışmalıyız: Zararlı olanları topluma yararlı olanlarla etkisizleştirelim. Akıllıca olan... yalnızca mutluluğumuz için peşinden gitmemiz gereken tutkuları seçmektir.<sup><a class="hlink" epub:type="noteref" href="#not1_31" id="ref1_31">31</a></sup></p>
  </div>

  <p class="indent">Dengeleyici tutku ilkesi on yedinci yüzyıldaki insan doğasına kötümser yaklaşımlardan ve tutkuların tehlikeli ve yıkıcı oldukları hakkındaki yaygın inançtan doğmuştu. Sonraki yüzyılda hem insan doğası hem de tutkular büyük oranda temize çıkarıldılar.<sup><a class="hlink" epub:type="noteref" href="#ozelnot1_i" id="ozelref1_i">i</a></sup> Tutkuların Fransa’daki en yılmaz savunucusu Helvétius’tu.<sup><a class="hlink" epub:type="noteref" href="#not1_32" id="ref1_32">32</a></sup> Onun bu konudaki duruşunu <i>Zihin Üzerine</i> adlı eserindeki “tutkuların gücü üzerine” ve “tutkulu insanların aklı başında insanlar <i>(gens sensés)</i> karşısındaki düşünsel üstünlüğü” veya “tutkulu olmayı bıraktığı anda kişi aptallaşır” gibi bölüm başlıklarından da anlamak olanaklıdır. Rousseau’nun insanın doğası üzerine görüşleri insanı “gerçekte olduğu gibi” ele alma çağrısının ilk kez yapılmasına yol açan yaklaşımdan çok uzak olmasına rağmen, o da bu çağrıyı tekrarlamaktan geri kalmıyordu. Aynı şekilde, tutkular artık tehlikeli değil de heyecan verici olarak tanımlanırken bile dengeleyici tutkular çaresi hâlâ savunulmaktaydı. Aslında bu konuyu en güzel biçimde ortaya koyanlardan biri de Helvétius’tu. Bunu Bacon’ın orijinal formülüne bir tutam rokoko eklenmiş biçimde şöyle dile getirmekteydi:</p>

  <div class="block">
    <p class="bl_nonindent">Tavsiyelerine uyulmasını sağlamak için ... tutkularımızı birbirine karşı nasıl silahlandıracağını bilen birkaç ahlakçı var. Bunların tavsiyelerine uyulması çoğu durumda büyük acı veriyor. Ama böyle bir acının hisler karşısında galip gelemeyeceğini, yalnızca bir tutkunun başka bir tutkuyu yenebileceğini görmeleri gerekiyor; örneğin, ilgi çekmeye çalışan bir kadının (<i>femme galante)</i> daha alçakgönüllü olması isteniyorsa bunun için onun gururunu onun oynaşma tutkusuna karşı yönlendirerek, alçakgönüllülük denen şeyin sevginin ve ince bir cazibenin ürünü olduğunu anlaması sağlanmalıdır... Ahlakçılar <i>bu biçimde söylemlerinde acının yerine çıkarı koyarlarsa</i> söylediklerinin gerçekleştiğini görebilirler.<sup><a class="hlink" epub:type="noteref" href="#not1_33" id="ref1_33">33</a></sup></p>
  </div>

  <p class="indent">Savımızın bir sonraki adımı açısından, “çıkar” sözcüğünün burada dengeleme görevi yüklenen tüm tutkuları kapsayan bir anlamda kullanılması özellikle önemlidir.</p>

  <p class="indent">Bu düşünce Fransa ve İngiltere’den Amerika’ya geçti ve anayasayı hazırlayan kurucular tarafından önemli bir düşünsel araç olarak kullanıldı.<sup><a class="hlink" epub:type="noteref" href="#not1_34" id="ref1_34">34</a></sup> Bunun çok iyi bir örneği Hamilton’ın Başkanın tekrar seçilebilmesi ilkesini savunduğu <i>The Federalist</i>’in yetmiş ikinci sayısında bulunabilir. Hamilton’ın argümanı büyük çoğunlukla tekrar seçilme yasağının makam sahibinin kararlarını nasıl etkileyeceği üzerine kuruludur. Çeşitli zararların yanı sıra, “ahlaksız yaklaşımlara ve yolsuzluğa eğilim” de olacağını söylüyor:</p>

  <div class="block">
    <p class="bl_nonindent">Makam sahibi eğer açgözlü bir kimseyse ve en sonunda makamının meyvelerinden vazgeçmesi gerekiyorsa, bu tip insanların pek direnemeyeceği bir eğilim içine girerek elinde fırsat varken tadını çıkarmaya bakar. Bu geçici makamda ganimetini mümkün mertebe artırmak için her yolu denemekten çekinmez. Halbuki aynı kişi, diğer türlü bir gelecek tasavvuruyla görevinin getirdiği normal kazançlarla yetinebilir, hatta fırsatı kötüye kullanmanın sonuçlarına katlanmayı göze alamayabilir. Açgözlülük açgözlülüğün bekçiliğini yapabilir; hele bu kişi açgözlü olduğu gibi gururlu veya hırslıysa. İyi yönetimle makamının süresini uzatabileceğini bilirse, bunlara olan iştahını zenginliğe olan iştahına kurban etmek istemeyebilir. Fakat önünde kaçınılmaz son dışında bir ihtimal yoksa açgözlülüğü büyük olasılıkla dikkatini, gururunu ve hırsını yenecektir.</p>
  </div>

  <p class="indent">Bu son cümleler dengeleme düşüncesinin ele alınışında büyük bir ustalığın izlerini taşıyor. O kadar ki, bu konularda yeterince bilgisi olmayan günümüz okurunu hayrete düşürebiliyor.</p>

  <p class="indent">Daha tanıdık <i>görünen</i> bir akıl yürütmeye ise <i>The Federalist</i>’in elli birinci sayısında rastlayabiliriz. Bu yazıda devlet yönetiminin farklı kolları arasındaki güçler ayrılığı “farklı hırsların birbirini dengelemesi sağlanmalı” ifadesiyle savunuluyor. Devletin bir kolunun hırsının başka bir kolun hırsını dengelemesinin beklendiği bu düşünce daha önce sözünü ettiğimiz durumdan, yani tutkuların <i>tek</i> bir ruhu savaş meydanı olarak kullanmak suretiyle birbirleriyle çatışmalarından çok farklı. Güçler ayrılığı ilkesinin başka bir kisveyle sunulması anlamlı olabilir: Görece yeni bir düşünce olan güçler dengesi ilkesi yaygın biçimde kabul gören ve artık çok tanıdık olan dengeleyici tutkular ilkesi dolayımıyla ifade edilmesi sayesinde ikna ediciliğini artırmıştır.</p>

  <p class="indent">Tabii ki bu bilinçli bir aldatmaca değil. Aslında o cümlenin yazarının (Hamilton veya Madison) kendisi yarattığı karışıklığın ilk kurbanı olmuş gibi görünüyor. Şöyle devam ediyor: “Belki de devlet yönetiminin kötüye kullanılmasını engellemek için böyle yöntemlere gerek duyulması insan doğasının kusurlarının gözler önüne serilmesi anlamına gelebilir. Ama devlet yönetiminin ta kendisi de insan doğasının kusurlarının gözler önüne serilmesi değil midir?” Gerçekten de insanın kötü dürtülerinin ancak çeşitli tutkularını birbirleriyle çatıştırarak ve etkisizleştirerek bastırılabilmesi “insan doğasının kusurlarının gözler önüne serilmesi” anlamına gelmektedir. Öte yandan, güçler ayrılığı ilkesi insan doğasını bu kadar aşağılamaz. “Farklı hırsların birbirlerini dengelemesi sağlanmalı” biçimindeki bu ustaca cümleyi kuran yazar yeni devletin temelinin güçler ayrılığı yerine dengeleyici tutku ilkesine dayandığına kendini ikna etmiş görünüyor.</p>

  <p class="indent">Genel anlamda ele alındığında, daha eski olan ilkenin güçler ayrılığı ilkesi için gerekli olan düşünsel altyapıyı hazırlamış olması mantıklı görünüyor. Böylece burada incelediğimiz düşünceler zinciri başlangıç noktasına geri dönmüş oldu: Devletle başlamıştı, daha sonra bireysel davranış sorunlarına yöneldi ve sonunda buradan elde edilen gözlemler tekrar siyaset teorisine aktarıldı.</p>

  <h2 class="title">“Çıkar” ve Tutkuların Terbiyecisi Olarak “Çıkarlar”</h2>

  <p class="nonindent">Tutkuyu tutkuya karşı kullanma stratejisi oluşturulduktan, kabul edilebilir hatta umut verici olarak görüldükten sonra, burada anlatılmakta olan akıl yürütmede yeni bir adıma daha ihtiyaç vardı: Stratejinin kolayca uygulanabilir olması, bugünkü deyişle “operasyonel” hale gelmesi için genel bir biçimde de olsa bilinmesi gereken, hangi tutkuların ehlileştirici görev üstleneceği ve öte yandan da hangi tutkuların gerçekten ehlileştirilmesi gereken “vahşi” tutkular olduklarıydı.</p>

  <p class="indent">Hobbes’un “Sözleşme”sinin altında da buna benzer bir görev dağılımı yattığını söyleyebiliriz, zira şöyle yazar: “Arzular ve insanın diğer Tutkuları”, zenginlik, şan ve güç peşinde amansızca koşmak, “insana Barışçıl eğilimler kazandıran tutkular” tarafından etkisiz hale getirilirler. Bu tutkular ise “Ölüm Korkusu; rahat bir yaşam sürebilmek için gerekli olanlara sahip olma Arzusu; ve Çabalarıyla bunları sağlayabilme Umudu”dur.<sup><a class="hlink" epub:type="noteref" href="#not1_35" id="ref1_35">35</a></sup> Bu anlamda bütün toplumsal sözleşme öğretisi dengeleme stratejisinin bir uzantısıdır. Hobbes’un bunu yalnızca <i>bir kere</i>, tutkulu insanlarca yaratılan tüm sorunları kesin bir biçimde çözecek yapıda bir devlet <i>kurmak</i> için kullanması yeterli oluyor. Bu iş için terbiye edici ve terbiye edilecek tutkuları yalnızca bir kere saptaması yeterliydi. Ama Hobbes’un birçok çağdaşı, insanın ve toplumun içinde bulunduğu durum hakkında endişelerini paylaşmakla beraber, onun radikal çözümünden yana tercih kullanmadılar; üstelik, dengeleme stratejisine devamlı gerek olduğunu düşünüyorlardı. Bunun için de rol dağılımının daha genel ve kalıcı bir biçimde yapılması gerektiği açıktı. Gerçekten de, insanların <i>çıkarlarını tutkularına</i> karşı kullanan ve insanlar çıkarları tarafından yönlendirildiklerinde ortaya çıkan olumlu sonuçları insanlar tutkularını başıboş bıraktıklarında ortaya çıkan felaketle karşılaştıran böyle bir yapılanma ortaya çıktı.</p>

  <p class="indent">Bu iki kavram arasındaki karşıtlığı daha iyi anlayabilmek için ilk önce “çıkar” (<i>interest</i>) ve “çıkarlar” kavramlarının dilin ve düşüncelerin evrimi sürecinde çeşitli dönemlerde (çoğunlukla da aynı anda) kullanılan anlamları üzerine bir şeyler söylemek yerinde olur. Bireylerin ve grupların “Çıkarları” zamanla esas anlamı olarak iktisadi avantaj eksenine yerleşti. Bu gelişme yalnızca gündelik dil için değil, aynı zamanda “sınıf çıkarları” ve “çıkar grupları” gibi sosyal bilim terimleri için de geçerliydi. Bu terimin iktisadi anlamının daha baskın duruma gelmesi ise ancak tarihinin son döneminde gerçekleşti. “Çıkar” kavramının kaygılar, arzular ve avantaj anlamı on altıncı yüzyılın sonlarında Batı Avrupa’da kabul görmeye başladığında, bir kimsenin mutluluğunun yalnızca maddi yönüyle sınırlı değildi. Kavram insan arzularının toplamını kapsıyordu, ama bu arzulara ulaşılması için dikkatli düşünce ve ince hesap gerektiği düşüncesini de içermekteydi.<sup><a class="hlink" epub:type="noteref" href="#ozelnot1_j" id="ozelref1_j">j</a></sup> Aslında çıkar kavramıyla ilgili ilk ciddi düşünceler bireyler ve maddi mutluluklarından apayrı bir bağlamda ortaya çıktı. Devlet idaresi kalitesini geliştirme kaygılarının insan davranışının incelenmesinde daha gerçekçi bir yaklaşım arayışını nasıl doğurduğu daha önce belirtilmişti. “Çıkar” kavramının ilk defa tanımlanmasına ve derin bir biçimde ele alınmasına yol açan da yine aynı kaygı olmuştur.</p>

  <p class="indent">Tıpkı daha önce tutkuları tutkulara karşı kullanma kavramına dönüşen düşünce zincirini başlatmasında olduğu gibi, ele alacağımız düşünce hattının kaynağında yine Machiavelli’yi buluyoruz. Göreceğimiz gibi, bu iki hat uzun süre ayrı devam ettiler ama en sonunda kavuşmaları birtakım ilginç sonuçlar doğurdu.</p>

  <p class="indent">Machiavelli bu yeni doğan çocuğa isim koymamıştı. Devlet yöneticileri için tipik bir davranış önerdi ama bunu tek bir başlık altında sınıflandırmadı. Daha sonra, Meinecke’nin önemli araştırmasında da gösterildiği gibi, Machiavelli’nin çalışmaları ilk gündeme geldiklerinde eşanlamlı olan <i>interess</i> ve <i>ragione di stato</i><a class="hlink" epub:type="noteref" href="#ozelnot0_2" id="ozelref0_2">*</a> kavramlarının ortaya çıkmasına neden oldu. Bu ikiz kavramlar on altıncı yüzyılın ikinci yarısında yaygın olarak kullanılmaya başladılar.<sup><a class="hlink" epub:type="noteref" href="#not1_36" id="ref1_36">36</a></sup></p>

  <p class="indent">Bu kavramların iki cephede birden savaşması düşünülmüştü: Bir yandan Machiavelli öncesi ahlakçı yasa ve kurallardan açık bir bağımsızlık ilanıydılar; ama aynı zamanda hükümdara açık ve sağlam biçimde yol gösterecek “tutkular ve anlık dürtülerden etkilenmeyen, gelişmiş ve akılcı bir iradenin”<sup><a class="hlink" epub:type="noteref" href="#not1_37" id="ref1_37">37</a></sup> tanımını yapıyorlardı.</p>

  <p class="indent">Her ne kadar Meinecke ikinci cepheyi de göz ardı etmediğini gösterse de, yeni devlet adamlığının (<i>statecraft</i>) kurucusu Machiavelli asıl savaşını ilk cephede veriyordu.<sup><a class="hlink" epub:type="noteref" href="#not1_38" id="ref1_38">38</a></sup> Çıkar kavramına göre hareket edildiğinde yönetenler için bunun çeşitli <i>kısıtlamalar</i> anlamına gelmesi, kavram İtalya’dan Fransa’ya ve oradan da İngiltere’ye geçerken iyice ön plana çıktı. Huguenot devlet adamı Rohan Dükü’nün yazdığı <i>Hıristiyan Dünyasının Hükümdarlarının ve Devletlerinin Çıkarları</i> adlı yapıtın açılış cümlesinde bu kısıtlamalar açıkça ortadadır:</p>

  <div class="block">
    <p class="bl_nonindent"><i>Les princes commandent aux peuples, et l’intérêt commande aux princes .<sup><a class="hlink" epub:type="noteref" href="#ozelnot1_k" id="ozelref1_k">k</a></sup></i></p>
  </div>

  <p class="indent">Meinecke’nin işaret ettiği üzere, Rohan Dükü bu ifadeyi Boccalini ve Bonaventura gibi, çıkarı “tiranların tiranı” ve <i>ragione di stato’</i>yu “hükümdarın hükümdarı” olarak niteleyen, kendinden önce devlet adamlığı konusu ile ilgilenmiş çeşitli yazarlardan almış olabilir.<sup><a class="hlink" epub:type="noteref" href="#not1_39" id="ref1_39">39</a></sup> Ne var ki, Rohan Dükü derdini anlatmak için bir hayli çaba göstermiştir. İspanya, Fransa, İtalya, İngiltere ve çağının önde gelen diğer güç odaklarının ulusal çıkarlarının genel hatlarını çizdikten sonra düşüncesini ortaya koymak için yazısının ikinci bölümünde çeşitli tarihsel dönemlere değinme ihtiyacı duyar:</p>

  <div class="block">
    <p class="bl_nonindent">Devlet işlerinde bizi gücümüzü aşan işlerin altına girmeye iten dağınık tercihlerin; ya da benliğimizi ele geçirir geçirmez bizi harekete iten vahşi tutkuların bizi yönlendirmesine izin vermemeliyiz; ... yalnızca kendi çıkarımız tarafından yönlendirilen akıl olmalı hareketlerimizin temel ilkesi.<sup><a class="hlink" epub:type="noteref" href="#ozelnot1_l" id="ozelref1_l">l</a></sup></p>
  </div>

  <p class="indent">Nitekim bu planlı açıklamayı takiben çıkarları yerine tutkularına uydukları için başları belaya girmiş çeşitli hükümdarlardan örnekler verir.</p>

  <p class="indent">Bu yeni “hükümdarın çıkarı” öğretisinin, eski ahlakçı ve dinsel yasaları gerçekdışı ve işe yaramaz diye hor görüp, hemen ardından tutkulara uyulmasının sonuçlarına karşı uyarması ve azarlaması gerçekten çok ironiktir. Bu yasaları öne süren kimselerin gözünden de bu ironi kaçmamıştı ve bazıları bu beklenmedik yeni müttefikten yararlanmaktan geri kalmadı. Buna bir örnek olarak Piskopos Butler’ın, “makul derecede kendini sevmenin” -yani çıkarın- ahlakla beraber tutkulara <i>karşı</i> safta nasıl yer aldığını gösterdiği yazıdan bir alıntı yapmak mümkün:</p>

  <div class="block">
    <p class="bl_nonindent">... kimi tutkular nasıl sağduyuyla veya maddi çıkarımız anlamına gelen makul derecede bir kendini sevmeyle bağdaşmıyorsa, aynı biçimde erdem ve din ilkeleriyle de bağdaşmazlar;... böyle tutkular bizi vahşice davranmaya ittiği kadar kendi maddi çıkarlarımız açısından da akılsızca davranmaya iter.<sup><a class="hlink" epub:type="noteref" href="#not1_40" id="ref1_40">40</a></sup></p>
  </div>

  <p class="indent">Hükümdar açısından yeni öğreti de eskisi kadar kısıtlayıcıydı. Üstelik pek işe yaramadığı da görülecekti: Geleneksel erdemli davranış ölçütlerine <i>ulaşılması</i> zorsa, çıkar kavramının <i>tanımlanması</i> da aynı derecede zordu. Genel anlamda bir kralın çıkarı ülkesinin gücü ve zenginliğini korumak ve artırmakta yatar demek çok kolaydı, ama bu ilke gerçek durumlarda kullanılabilecek detaylı “karar verme kuralları” saptamayı sağlamıyordu.</p>

  <p class="indent">Meinecke’nin ustaca gösterdiği gibi böyle kurallar saptama çabaları karmaşık ve can sıkıcı bir tarihçeye sahiptir. Yine de çıkar kavramı ilk çıkış alanında (hükümdar veya devlet) kaldığı ölçüde güdükleşmiş, ama devletin içindeki gruplara veya bireylere uygulandığında dikkat çekici bir gelişme göstermiştir. Bu konuda devlet adamlığı üzerine tartışmalarda çıkar tarafından yönlendirilen davranışların özünü oluşturan akılcılık ve kendi özünü arama bileşimi özellikle yararlı <i>ve</i> umut verici bir kategori olarak görülüyordu.</p>

  <p class="indent">Yönetenin <i>çıkarından</i> yönetilenler arasında yer alan çeşitli grupların <i>çıkarlarına</i> geçiş İngiltere ve Fransa’da farklı yollar izledi. İngiltere’de hükümdarlara ve devlet adamlarına yol göstermesi amaçlanan ve daha sonra “ulusal çıkara” dönüşen tekil çıkar kavramı anlaşıldığı kadarıyla on yedinci yüzyılda Fransa ve İtalya’dan ithal edilmişti.<sup><a class="hlink" epub:type="noteref" href="#ozelnot1_m" id="ozelref1_m">m</a></sup> Rohan Dükü’nün <i>Hıristiyan Dünyasının Hükümdarlarının ve Devletlerinin Çıkarları</i> adlı eseri özellikle etkiliydi. Çok hızlı bir biçimde tercüme edilmiş ve çok sayıda yoruma yol açmıştı. Rohan’ın açılış paragrafında yer alan keskin deyişlerinden biri <i>-Yalnızca çıkar asla ıskalamaz<a class="hlink" epub:type="noteref" href="#ozelnot0_3" id="ozelref0_3">*</a> (Hükümdar yanılabilir, etrafındakiler yozlaşmış olabilir ama...’</i>yı<a class="hlink" epub:type="noteref" href="#ozelnot0_4" id="ozelref0_4">*</a> izleyen kısım) on yedinci yüzyıl İngilteresi’nde çok ses getiren “Çıkar Yalan Söylemez” ilkesinin çıkış noktasıdır.<sup><a class="hlink" epub:type="noteref" href="#ozelnot1_n" id="ozelref1_n">n</a></sup></p>

  <p class="indent">Rohan yazısında çıkarı hanedan veya dış siyaset bağlamında tanımlar. İngiltere’de kavramın ağırlıklı olarak iç siyaset ve grup anlamının güçlenmesine on yedinci yüzyılın ortalarındaki devrim ve iç savaşın yol açtığı muhakkaktır. Artık “İngiltere’nin Çıkarı” İspanya veya Fransa’ya göre değil, iç kavganın taraflarına göre ele alınıyordu. Yine aynı biçimde, Restorasyondan sonra dinsel hoşgörü üzerine tartışmalarda İngiltere’nin çıkarı Presbiteryanlara, Katoliklere, Quaker’lara veya başka mezheplere göre değerlendiriliyordu. Fakat daha sonra, yüzyılın sonlarına doğru, siyasi istikrarın tekrar kurulmasıyla ve bir derece dinsel hoşgörünün sağlanmasıyla grupların ve bireylerin çıkarı iktisadi beklentiler çerçevesinde ele alınmaya başladı.<sup><a class="hlink" epub:type="noteref" href="#ozelnot1_o" id="ozelref1_o">o</a></sup> On sekizinci yüzyılın başlarında Shaftesbury’nin çıkarı (<i>interest)</i> “rahat etmemizi ve rahatlığımızı korumamızı sağlayan kolaylıkları arzulamak” olarak tanımladığını ve “zenginlik sahibi olmak” üzerine “özellikle <i>ilgi çekici</i> (<i>interesting</i>) bulunan o tutku” diye yorum yaptığını görüyoruz.<sup><a class="hlink" epub:type="noteref" href="#not1_41" id="ref1_41">41</a></sup> Hume da yine aynı biçimde “çıkar tutkusu” ve “çıkarcı duygular” kavramlarını “mal ve mülk edinme açlığı” ve “kazanç sevdası” kavramlarının eşanlamlısı olarak kullanır.<sup><a class="hlink" epub:type="noteref" href="#not1_42" id="ref1_42">42</a></sup> Kavramın geçirdiği bu evrim sürecine yardımcı olan etkenlerden biri de “kamu çıkarı” kavramının anlamındaki yöndeşik kayma olabilir. “Bolluk”, bu ifadenin gittikçe önem kazanan bir parçası olmaya başlamıştı.<sup><a class="hlink" epub:type="noteref" href="#ozelnot1_p" id="ozelref1_p">p</a></sup></p>

  <p class="indent">Fransa’da <i>le grand siecle</i><a class="hlink" epub:type="noteref" href="#ozelnot0_5" id="ozelref0_5">*</a> boyunca siyasi ortam bireysel çıkarların veya grup çıkarlarının kamu çıkarı bağlamında sistematik biçimde ele alınmasına uygun değildi. Buna rağmen, <i>intérêt</i> (çıkar) kavramının içinden geçtiği süreç İngiliz kuzeninkine (<i>interest</i>) benziyordu. Siyasi yazında Machiavelli’den beri geliştirildiği haliyle çıkar düşüncesi -yani, bir kimsenin gücünü, etkisini ve zenginliğini nasıl artırabileceği konusunun düzgün bir biçimde ele alınması düşüncesi- on yedinci yüzyılda yaygın olarak kullanıma girdi ve kısa sürede zamanın önde gelen ahlakçıları ve yazarları tarafından bireysel insan doğasının derinlemesine bir incelemesini yapmakta kullanıldı. Bu yazarların ele aldığı sahne genelde XVI. Louis’nin sarayı olduğundan, oyuncular da hükümdarla aynı tipte “çıkarlara” sahipti: Yalnızca zenginlik anlamında değil, ondan daha çok, hatta belki de esasen iktidar ve nüfuz anlamında. Bu yüzden çıkar genellikle çok geniş bir anlamda kullanılıyordu. Ama daha o zaman bile anlamın kapsamı bir süreçten -kavramın İngiliz ve Fransız tarihçesinin kesişme noktası tam da burasıdır- geçerek daralıyor, maddi ve iktisadi kazanç peşinde olma anlamına yaklaşıyordu. Bu sonucu La Rochefoucauld’un <i>Özdeyişler</i> adlı eserinin 2. basımının (1666) önsözü olan “Okura Öğüt” başlıklı bölümden çıkarabiliriz:</p>

  <div class="block">
    <p class="bl_nonindent">Çıkar kelimesinden her zaman zenginlikle ilgili bir çıkarı (<i>un intérêt de bien)</i> anlamıyorum, daha ziyade şan ve şerefle ilgili olanı anlıyorum.<sup><a class="hlink" epub:type="noteref" href="#not1_43" id="ref1_43">43</a></sup></p>
  </div>

  <p class="indent">Yanlış anlamaya karşı konulmuş bu uyarı çok kısa bir önsözdeki tek elle tutulur noktadır. Açıkça görülüyor ki <i>Özdeyişler’</i>in ortalama okuru için “çıkar” kavramı artık daha sınırlı bir iktisadi kazanç anlamı taşımaya başlamıştı bile.</p>

  <p class="indent">Yaklaşık olarak aynı dönemde, Richelieu’nün sekreteri ve savunucusu olan Jean de Silhon bir yazısında çıkarın yaşam ve toplum düzenini devam ettirmede oynadığı olumlu rolün altını çizerek anlamdaki bu evrime işaret ediyor ve kınıyor. Çeşitli çıkarları sıralıyor -“Vicdani Çıkarlar, Onursal Çıkarlar, Sağlıksal Çıkarlar, Maddi Çıkarlar ve başka benzeri çıkarlar”- sonra da <i>un homme intéressé</i><a class="hlink" epub:type="noteref" href="#ozelnot0_6" id="ozelref0_6">*</a> gibi deyimlere yüklenen olumsuz anlamı “çıkar sözcüğü artık genel olarak, nasıl olduğunu anlamadığım bir biçimde <i>(je ne sais comment)</i>, maddi çıkar <i>(Intérêt du bien ou des richesses)</i> anlamında kullanılıyor,”<sup><a class="hlink" epub:type="noteref" href="#not1_44" id="ref1_44">44</a></sup> olmasına bağlıyor.</p>

  <p class="indent">Bu kayma acaba nasıl açıklanabilir? Belki de bu sözcüğün eski zamanlardan beri tefecilikle ilişkilendirilmiş olmasındandı; <i>interest/ intérêt</i> sözcüğünün çıkar yerine faiz anlamında kullanılması birkaç yüzyıl daha eskiye dayanır. Daha eski olan faiz kavramının akılcı hesaplamalarla ilişkilendirilmesi ve bunun da iktisadi işlemlerin doğasına yakın olması bu uğraşların zamanla kavramın içeriğini tamamen ele geçirmesini açıklayabilir. On yedinci yüzyıl Fransası’na baktığımızda şunu görüyoruz: gücün belli merkezlerde toplanmış olması ve istikrar havası nedeniyle, sıradan bir kişinin tüm arzuları arasından yalnızca iktisadi çıkarlar alanında önemli değişiklikler sağlanabilirdi.</p>

  <p class="indent">İnsanın en önemli amacı olarak gördüğü “durumumuzu iyileştirme arzusu” üzerine fikir yürütürken bu son noktayı genel bir önerme olarak ortaya koyan Adam Smith’ti:</p>

  <div class="block">
    <p class="bl_nonindent">İnsanların büyük çoğunluğunun yaşam şartlarını iyileştirmek için öngördüğü ve arzuladığı yöntem servet artırımıdır. En kaba, en bariz yöntem budur...<sup><a class="hlink" epub:type="noteref" href="#not1_45" id="ref1_45">45</a></sup></p>
  </div>

  <p class="indent">İktisadi büyüme sayesinde, giderek daha çok insan için “servet artırımı” ihtimali ortaya çıktığına göre belki de “çıkarlar” teriminin anlamındaki bu daralmayı açıklamak için başka yerlere bakmamıza gerek yoktur.<sup><a class="hlink" epub:type="noteref" href="#ozelnot1_q" id="ozelref1_q">q</a></sup></p>

  <p class="indent">Şu kadarı açık: İnsanların tutkuları çıkarlarıyla karşılaştırılmaya başladığında, çıkarların daha geniş veya daha dar bir kapsamda ele alınmasına göre bu karşıtlığın anlamı değişebiliyordu. “Çıkar Yalan Söylemez” gibi bir deyiş ilk anlamıyla kişinin <i>tüm</i> arzularının peşinden düzgün ve makul bir biçimde koşmasını teşvik etmekteydi. Harekete geçiren tutku hangisi olursa olsun, insan davranışlarına bir miktar dikkat ve ince hesap katılmasını savunan bir yaklaşımdı bu. Ancak yukarıda da değindiğimiz gibi, “çıkarlar” kavramında yaşanan anlam kayması nedeniyle, çıkarlarla tutkular arasındaki karşıtlık bambaşka ve geleneksel değerler göz önüne alındığında pek şaşırtıcı bir düşünce de ortaya çıkarmaktaydı: Buna göre, <i>bugüne kadar doymak bilmezlik, paragözlük ve açgözlülük gibi isimlerle tanınan belli bir grup tutku, para ve mal edinme arzusu</i>, <i>iktidar arzusu ve cinsel arzular gibi tutkulara karşı dizginleyici olarak kullanılabilirdi</i>.</p>

  <p class="indent">Burada dengeleyici tutkular hakkındaki fikirler silsilesi ile çıkar öğretisi arasında bir ayrım noktasına geliniyor. Her iki öğretinin başlangıç noktası da Machiavelli’ydi; ama sonunda varılan düşünce -vahşi tutkuların terbiye edilmesi ve böylece devlet yönetimine katkıda bulunacak seçkin tutku rolüne açgözlülüğün yerleştirilmesi- onu çok şaşırtır ve öfkelendirirdi herhalde. Arkadaşı Francesco Vettori’ye yazdığı meşhur bir mektupta, iktisat ve siyasetin ayrı dünyalarda yer aldığı yönündeki görüşünü şüphe bırakmayacak biçimde ortaya koyuyor:</p>

  <div class="block">
    <p class="bl_nonindent">Kaderim buymuş, çünkü ben ne ipek ticaretinden anlıyorum, ne yün ticaretinden, ne de kârlardan ve zararlardan. Ama devlet üzerine akıl yürütmek bana uygundur.<sup><a class="hlink" epub:type="noteref" href="#not1_46" id="ref1_46">46</a></sup></p>
  </div>

  <p class="indent">Machiavelli için geçerli olan şey, bu düşünce zincirinde önemli halkaları yaratmış birçok kişi için de geçerlidir. Şu ana kadar gözler önüne serilen tabloya genel olarak baktığımızda insan düşüncesinden (ve dil tarafından biçimlendirilmiş halinden) nasıl amaçlanandan tümüyle farklı sonuçlar doğduğunu ve bunların insan eylemlerinin yol açtığı sonuçlardan daha az olmadığını görüyoruz. On yedinci yüzyılda tutkular üzerine kaleme alınan çeşitli yazılara bakıldığında, açgözlülüğün “hepsinin en kötüsü” olduğuna dair değerlendirmede veya ortaçağın sonlarına doğru kazandığı Ölümcül Günahların en ölümcülü etiketinde hiçbir değişme görülmez.<sup><a class="hlink" epub:type="noteref" href="#not1_47" id="ref1_47">47</a></sup> Ama para kazanma “çıkar” etiketine sahip olunca ve bu kılık altında diğer tutkularla rekabete girişince, birden alkışlanır ve eskiden daha zararsız olarak nitelenen diğer tutkuları dizginlemekte kullanılır oldu. Yeni, daha az sivri ve renksiz bir kavramın eski etiketler üzerindeki lekenin kaldırılmasını veya hafifletilmesini sağlaması yaşanan ters yüz olayını açıklayabilmek açısından yeterli değil. Yakın zamanlarda insanoğlunun özel veya kamusal işlerine daha aydınlanmış bir yaklaşım düşüncesiyle bağları olması nedeniyle “çıkar” kavramının <i>pozitif ve şifalı</i> bir anlam içermesi -dolayısıyla tefeciliğe de bu anlamı kazandırması- konuya daha sağlam bir açıklama getiriyor.</p>

  <h2 class="title">Çıkar, Yeni Bir Paradigma</h2>

  <p class="nonindent">Benim bildiğim kadarıyla, çıkarlar ve tutkuların karşıtlığı düşüncesi ilk defa Rohan Dükü’nün yukarıda adı geçen ve yalnızca yönetenler ve devlet adamları üzerine kurulu eserinde kendini göstermişti. İzleyen yıllarda bu ikili karşıtlık onu insan davranışlarının tümüne uygulayan kimi İngiliz ve Fransız yazarlar tarafından da incelenmiştir.</p>

  <p class="indent">Bu inceleme düşünce tarihinde pek bildik bir olgu yüzünden gerçekleşti: Çıkar düşüncesi ortaya çıkar çıkmaz sadece paradigmalaşmakla kalmayıp (Kuhn örneğinde olduğu gibi) adeta moda oldu. O kadar ki birdenbire tüm insan davranışları kimi zaman totoloji noktasına varacak ölçüde şahsi çıkar kavramıyla açıklanmaya başladı. La Rochefoucauld tutkuları ve neredeyse bütün erdemleri şahsi çıkara dönüştürürken, İngiltere’de de Hobbes benzer bir indirgemeye girişmişti. Bu gelişmeler sonucunda, başka etkilerin yol açtığı davranışlar yerine üzerinde dikkatlice düşünülüp belirlenmiş çıkarlara göre hareket etmenin daha yararlı olacağı anlamında söylenmiş olan normatif “Çıkar Yalan Söylemez” deyişi yüzyılın sonuna doğru “Dünyayı Yöneten Çıkardır” biçimindeki pozitif deyime dönüşmüştü.<sup><a class="hlink" epub:type="noteref" href="#not1_48" id="ref1_48">48</a></sup> İnsan davranışlarının anlamının anahtarı olarak kabul edilen çıkar kavramına bu düşkünlük on sekizinci yüzyılda da devam etti. Örneğin, normalde tutkuları yüceltme eğiliminde olan Helvetius şöyle diyordu:</p>

  <div class="block">
    <p class="bl_nonindent">Nasıl fiziksel dünya hareket yasalarınca yönetiliyorsa, aynı biçimde değerler dünyası da çıkar yasasınca yönetilir.<sup><a class="hlink" epub:type="noteref" href="#not1_49" id="ref1_49">49</a></sup></p>
  </div>

  <p class="indent">Genelde sahneye çıkan tüm yeni kavramlarda -sınıf, seçkinler, iktisadi kalkınma benzeri yakın zamandan kimi örneklerde de- olduğu gibi çıkar kavramı da o kadar kendinden menkul olarak kabul ediliyordu ki kimse kesin bir tanım yapmakla uğraşmıyordu. Yine kimse Platon’dan beri insan davranışlarının incelenmesinde yaygın biçimde kullanılmakta olan iki kategoriye, yani bir yanda tutkulara ve diğer yanda akla göre çıkarı konumlandırmaya çalışmadı. On altıncı yüzyılın sonlarında ve on yedinci yüzyılın başlarında üçüncü bir kategorinin ortaya çıkmasını ancak bu geleneksel ikiliği arkaplana koyarak açıklayabiliyoruz. Tutku yıkıcı, akıl ise etkisiz olarak nitelendikten sonra insan davranışlarının büyük ölçüde yalnızca bu iki güçten biri tarafından açıklanabileceği görüşü insanlık açısından hiç de iç açıcı bir görüntü sergilememekteydi. İnsanların güdülenimlerini incelerken geleneksel olarak kullanılan bu iki kategorinin ortasına çıkar kavramını koyarak durumun o kadar da ümitsiz olmadığı mesajı verilmek isteniyordu. Çıkar hem tutkunun hem de aklın iyi taraflarını almış kabul ediliyordu. Kendini sevme tutkusu akıl tarafından dizginleniyor ve geliştiriliyor, akıl ise bu tutku tarafından yönlendiriliyor ve güçlendiriliyordu. Ortaya çıkan bu melez insan davranışı kalıbı hem tutkunun yıkıcılığından hem de aklın etkisizliğinden kurtulmuş kabul ediliyordu. Çıkar öğretisinin zamanında gerçek bir kurtuluş habercisi olarak görülmesine şaşmamak gerek! Bu kadar çekici gelmesinin nedenlerini sonraki bölümde detaylı olarak ele alacağız.<sup><a class="hlink" epub:type="noteref" href="#ozelnot1_r" id="ozelref1_r">r</a></sup></p>

  <p class="indent">Tabii ki herkes artık bütün sorunların çözülmüş olduğu görüşünde değildi. Daha işin başında, bu yeni öğretinin tatlı diline karşı koyup tümden reddedenler oldu. Aziz Augustinus’un ateşli bir hayranı olan Bossuet tutku ile çıkar arasında büyük bir fark görmüyordu. Ona göre “çıkar ve tutku insanı kötülüğe sürüklüyor”du; benzer biçimde saray çevresini “çıkarlar imparatorluğu” ve “tutkuların sahnesi” olarak niteleyerek baştan çıkarıcılığına karşı uyarıda bulunuyordu.<sup><a class="hlink" epub:type="noteref" href="#not1_50" id="ref1_50">50</a></sup></p>

  <p class="indent">Ancak bu derece olumsuz bakış bir istisnaydı. Yeni öğretiyi eleştirenler genelde makul ve iradi bir “kendini sevme” anlamındaki çıkarın tutkularla başa çıkabileceğinden emin değildiler sadece. Böyle düşünenlerden biri de Spinoza’ydı:</p>

  <div class="block">
    <p class="bl_nonindent">Herkes kendi yararını gözetir, ama pek ender bunu akla uygun biçimde yaparlar; çoğu zaman dürtüleri tek yol göstericileridir; hem arzularında hem de neyin yararlı olduğu konusundaki düşüncelerinde tutkuları onları yönlendirir, tutkular da geleceği ya da başka kaygıları asla hesaba katmaz.<sup><a class="hlink" epub:type="noteref" href="#not1_51" id="ref1_51">51</a></sup></p>
  </div>

  <p class="indent">Başka yerlerde, çıkarın öneminin sorgulandığı da görülür. Bu sorgulama tutkuların karşı konulamaz etkisinden değil de yalnızca insanların neyin kendi çıkarlarına olduğunu bilememelerinden kaynaklanıyordu. Ama yine buradan çıkarılan sonuç çıkarların açıkça belirlenebildiği ve izlenebildiği bir durumun, Halifax Markisi George Savile’in şu ironi dolu sözlerinden de görülebileceği gibi, gerçekleşmesi halinde imrenilecek bir durum olacağıydı:</p>

  <div class="block">
    <p class="bl_nonindent">Eğer insanların her zaman kendi gerçek çıkarlarının peşinden gittiklerini söylersek, bu Yüce Tanrı’nın yeni bir insan üretim tesisinin olduğu anlamına gelir; yeni bir çamura ihtiyaç vardır çünkü eski çamurdan bu kadar kusursuz varlıklar hiç yapılamadı.<sup><a class="hlink" epub:type="noteref" href="#not1_52" id="ref1_52">52</a></sup></p>
  </div>

  <p class="indent">Fransa’da ise Retz Kardinali yeni öğretiye saygılarını sunarken bir yandan da ince bir psikolojik ustalıkla tutkuları yenilmiş saymaya karşı uyarıyordu:</p>

  <div class="block">
    <p class="bl_nonindent">İnsanların niyetlerini anlamak için en doğru kural davranışlarının ardındaki en yaygın güdü olan çıkarlarını incelemektir. Ama usta bir siyasetçi asla insanların tutkularından doğabilecek sonuçları göz ardı etmez, zira tutkular kimi zaman açıkça kimi zaman da fark ettirmeden devletin en önemli meseleleri ile ilgili işleyişleri etkileyebilir.<sup><a class="hlink" epub:type="noteref" href="#ozelnot1_s" id="ozelref1_s">s</a></sup></p>
  </div>

  <p class="indent">Retz Kardinali de Spinoza ve Halifax gibi yalnızca çıkarlar tarafından yönetilen bir dünyanın tutkuların işe karıştığı bir dünyadan daha istikrarlı olacağını düşünüyor gibi. Yıllar sonra La Bruyere de insan davranışlarını belirleyen unsurlar olarak çıkarların ve tutkuların ağırlığı konusunda Retz ile aşağı yukarı aynı düşüncede olmakla beraber, yeni bir <i>üçlü oyunun</i> varlığını da açıkça kabul ediyordu:</p>

  <div class="block">
    <p class="bl_nonindent">Tutkunun aklı yenmesinden daha basit bir şey yoktur: Tutkunun esas zaferi çıkar karşısında üstünlük sağlamaktır.<sup><a class="hlink" epub:type="noteref" href="#not1_53" id="ref1_53">53</a></sup></p>
  </div>

  <p class="indent">Burada dikkati çeken, La Bruyere’in soğukkanlı ve mesafeli bir bakış açısıyla konuya yaklaşması; yukarıda söz edilen yorumların tersine tutkuların arada sırada çıkarlara galip gelmesi konusunda herhangi bir endişe dile getirmemesidir.</p>

  <p class="indent">Çıkarın rolünün çok önemli olduğu görüşü on sekizinci yüzyılda artan eleştirilerle karşı karşıya kaldı. Bu eleştirilerin iki örneği olarak ilki Shaftesbury’den ikincisi ise Piskopos Butler’dan iki alıntı:</p>

  <div class="block">
    <p class="bl_nonindent">Hepiniz duymuşsunuzdur, yaygın bir deyiş vardır <i>Dünyayı Yöneten Çıkardır</i> diye. Ancak, inanıyorum ki en ufak bir inceleme yapan bile görecektir ki <i>tutku, mizah duygusu, kapris, adanmıştık, hizipçilik</i> ve diğer <i>şahsi çıkar</i> karşıtı binlerce kaynağın hepsi de bu makinenin hareketlerinde söz sahibidir.<sup><a class="hlink" epub:type="noteref" href="#not1_54" id="ref1_54">54</a></sup></p>
  </div>

  <div class="block">
    <p class="bl_nonindent">Her gün [makul derecede kendini sevmenin] yalnızca daha azgın tutkular karşısında değil, merak, utanma, taklit sevdası, neredeyse her şey, hatta tembellik karşısında bile yenik düştüğünü görürüz. Özellikle de böyle bir kendini sevmenin geçici emeli olan çıkar fazla uzakta ise. Tüm dünyanın çıkarcılık ve kendini sevme tarafından yönetildiğini söylerken kendini bilmez kişiler o kadar yanılıyorlar ki.<sup><a class="hlink" epub:type="noteref" href="#not1_55" id="ref1_55">55</a></sup></p>
  </div>

  <p class="indent">Bu iki alıntıda görmeye başladığımız yeni bir nokta on yedinci yüzyıldan on sekizinci yüzyıla geçerken tutkulara bakışta gerçekleşen önemli değişimler ışığında değerlendirilmelidir. İlk başlarda tutkular tümüyle vahşi ve yıkıcı görülüyorlardı. Örnek olarak inançlar üzerine yazılmış Fransızca bir kitapçıktan şu cümleye bakmak yeter: “Fransa Krallığı, yalnızca Hükümdar’ın tutkularına göre yönetilen bir tiranlık değildir.”<sup><a class="hlink" epub:type="noteref" href="#not1_56" id="ref1_56">56</a></sup> Ama on yedinci yüzyılın sonunda yavaş yavaş, on sekizinci yüzyılda ise daha güçlü bir biçimde tutkular yaratıcı potansiyele sahip bir gücün ve hayatın kaynağı olarak saygınlık kazandılar. Daha önceleri, insanların davranışlarının tamamen çıkar tarafından yönlendirildiği biçimindeki önerme tutkuların da göz önüne alınması gereği nedeniyle eleştirilirken, söz konusu eleştiri dünyanın önermede işaret edilenden çok daha kötü bir yer olduğu anlamını taşıyordu. Ancak on sekizinci yüzyılda tutkuların saygınlığının iadesi ile birlikte aynı eleştiri, tutkuların etkin oldukları ve ara sıra galip geldikleri bir dünyanın yalnızca çıkarın borusunun öttüğü bir dünyadan daha iyi olduğu anlamına geliyordu. Shaftesbury ve Butler tarafından tutkunun mizah duygusu ve merak gibi zararsız hatta yararlı duygularla aynı tarafa yerleştirilmesi de bu yorumu akla getiriyor. Bu düşüncenin kökleri on yedinci yüzyılda insan ve toplum hakkındaki tipik trajik ve kötümser görüşün Aydınlanma tarafından reddedilmesine dayanır. Tutkuların yalnızca çıkar tarafından yönetilen bir dünyayı <i>daha iyi bir yer</i> yaptığı biçimindeki bu yeni görüşü Hume açıkça ifade eder:</p>

  <div class="block">
    <p class="bl_nonindent">... yönetenlerin kararlarını etkileyen tek belirleyici olduğu söylenen devlet çıkarları her zaman üstün gelen güdü değildir; ... şükran, şeref, arkadaşlık, cömertlik gibi daha yumuşak birçok faktör aynı sıradan insanlar arasında olduğu gibi hükümdarlar arasında da bu bencilce düşünceleri sıkça dengeleyebilmektedirler.<sup><a class="hlink" epub:type="noteref" href="#not1_57" id="ref1_57">57</a></sup></p>
  </div>

  <p class="indent">Çıkarların maddi kazanç anlamı öne çıkmaya başlayınca doğal olarak “Dünyayı Yöneten Çıkardır” düşüncesi de çekiciliğini yitirmeye mahkûmdu. O kadar ki, bu deyiş Schiller’in <i>Wallenstein’ın Ölümü</i> adlı oyunundaki karakterlerden birinin haykırışıyla adeta bir yakarışa ya da sinizmin reddine dönüşür:</p>

  <div class="block">
    <p class="bl_nonindent"><i>Çünkü dünyayı yöneten çıkardır yalnızca</i><sup><a class="hlink" epub:type="noteref" href="#ozelnot1_t" id="ozelref1_t">t</a></sup></p>
  </div>

  <p class="indent">On yedinci yüzyıla ait bir deyimin bu açık çevirisini Schiller büyük olasılıkla dönemin olaylarını yansıtmak için oyuna eklemiştir. Tek sorun bu deyime yüklediği -on sekizinci yüzyıldaki ideolojik akımlara uygun olarak- alçaltıcı anlamın Wallenstein zamanındaki anlamdan tümüyle farklı olması!</p>

  <h2 class="title">Çıkar Tarafından Yönetilen Bir Dünyanın Artıları: Öngörülebilirlik ve Tutarlılık</h2>

  <p class="nonindent">Çıkarın insan davranışlarının ardındaki en önemli güdü olduğu inancı düşünce dünyasında büyük heyecana yol açtı: Sonunda başarılı bir toplumsal düzen oluşturmak için gerekli olan gerçekçi temel ortaya çıkmıştı. Dahası, çıkar tarafından yönetilen bir dünya yalnızca “kimsenin gerçekten var olduğunu ne gördüğü ne de duyduğu” gittikçe daha zorlama olan devlet modellerinden bir kurtuluş sağlamakla kalmıyor, ayrıca beraberinde birtakım kendine özgü artılar da getiriyordu.</p>

  <p class="indent">Bu artıların en geneli <i>öngörülebilirlik’</i>ti. Machiavelli insan doğasının herkes için aynı olarak kabul edilmesinden siyaset üzerine oldukça etkileyici birtakım önermeler çıkarılabileceğini göstermişti.<sup><a class="hlink" epub:type="noteref" href="#not1_58" id="ref1_58">58</a></sup> Fakat teşhisi yaygın biçimde kabul görmeyecek kadar kötümserdi - örneğin <i>Hükümdar’</i>ın on yedinci bölümünde aşırıya kaçarak insanları “nankör, geveze, sahte, ikiyüzlü, korkak, açgözlü” olarak nitelemesi gibi. Tüm insanların çıkarları tarafından yönlendirildiği düşüncesi ise daha yaygın biçimde kabul görebilirdi ve bu düşüncenin tatsız tarafları da dünyanın çok daha öngörülebilir bir yer haline geleceği düşüncesiyle dengelenmekteydi. “Çıkar Yalan Söylemez” başlıklı risale de bu noktanın altını çizmekteydi:</p>

  <div class="block">
    <p class="bl_nonindent">Eğer bir insanın herhangi bir olayda çıkarının nerede yattığım anlayabilirseniz, işte o zaman, eğer o kişi sağduyu sahibiyse, neler yaptığını, yani amacının ne olduğunu anlayabilirsiniz.<sup><a class="hlink" epub:type="noteref" href="#not1_59" id="ref1_59">59</a></sup></p>
  </div>

  <p class="indent">Restorasyon sonrası dinsel hoşgörüyü savunan eserlerde de benzer düşüncelere rastlamak mümkündür. Bir broşürde şöyle deniyor:</p>

  <div class="block">
    <p class="bl_nonindent">... toplulukların kendi çıkarlarının aksine davranacaklarını öne sürmek - insanların işlerindeki tüm kesinliği ortadan kaldırmaktır.<sup><a class="hlink" epub:type="noteref" href="#not1_60" id="ref1_60">60</a></sup></p>
  </div>

  <p class="indent">Daha sonraları, James Steuart da aynı akıl yürütmeyi şahsi çıkarlar tarafından yönetilen bireysel davranışların yalnızca tutkuların hâkimiyetine değil erdemli davranışlara da tercih edildiğini, özellikle de “yönetilenlerin” kamusal çıkar konusunda kaygılarına yeğ tutulduğunu ortaya koymak için kullanacaktı:</p>

  <div class="block">
    <p class="bl_nonindent">Eğer her gün mucizeler görülseydi, doğa kanunları artık kanun olmaktan çıkardı: Herkes kamu yararına davransa, ve kendini göz ardı etse, devlet adamına yapacak iş kalmazdı.</p>
  </div>

  <div class="block">
    <p class="bl_nonindent">... bir halk çıkarını düşünmese, yönetilmesi imkânsız olurdu. Herkes ülkesinin çıkarını değişik biçimde görür ve birçoğu da ülkenin çıkarını el üstünde tutmaya çalışırken yıkımına katkıda bulunabilir.<sup><a class="hlink" epub:type="noteref" href="#not1_61" id="ref1_61">61</a></sup></p>
  </div>

  <p class="indent">Buna göre, bir yandan, eğer bir kimse kendi çıkarının peşinden giderse kendi durumu daha iyileşir, çünkü tanım olarak “çıkar yalan söylemez veya onu aldatmaz”<sup><a class="hlink" epub:type="noteref" href="#not1_62" id="ref1_62">62</a></sup> - tam da o deyimin anlamındaki gibi... Öte yandan, kendi çıkarının peşinden gitmesi başka kişiler için de yararlıdır, zira davranışları tümüyle erdemli bir insanınkiler gibi şeffaf ve öngörülebilir olur. Demek ki, karşılıklı kazanç imkânı, iktisadi bir öğreti haline gelmesinden uzun zaman önce, çıkarın <i>siyasette</i> temenni edilen işleyişinden doğmuştu.</p>

  <p class="indent">Doğal olarak bu düşünce çeşitli sorunlara gebeydi. Örneğin, öngörülemezliğin aslında güç anlamına geldiği yönündeki çağdaş itirazlar o zaman da dile getirilmişti. Samuel Butler genel olarak çıkar öğretisine sadık kalmakla beraber yönetimdeki aptal ve beceriksiz kişilerle ilgili olarak şöyle diyordu:</p>

  <div class="block">
    <p class="bl_nonindent">daha akıllı olanlara göre bir avantajları vardır, üstelik önemsiz bir avantaj da değil; kimse mevcut işte hangi yolu seçeceklerini önceden ne öngörebilir, ne de aklına getirebilir, oysa daha akıllı kişilerin mantık yoluyla tasarladıklarını çıkarlarına bakarak öngörmek hiç de zor değildir.<sup><a class="hlink" epub:type="noteref" href="#not1_63" id="ref1_63">63</a></sup></p>
  </div>

  <p class="indent">Tüm ilgili tarafların yoldan sapmadan kendi çıkarlarını izlemesinden karşılıklı olarak herkesin yararlanması ihtimaline karşı öne sürülen daha etkili bir düşünce ise uluslararası siyasette önde gelen tarafların çıkarlarının genellikle birbirinin tam tersi olmasından yola çıkmaktaydı. Bir gücün çıkarlarının o gücün baş rakibinin çıkarlarının tam tersi olduğu, örneğin Fransa ve İspanya için bunun böyle olduğu, Rohan Dükü’nün yazısında sıkıcı olacak kadar detaylı bir biçimde ortaya konmuştu. Gelgelelim, bu koşullarda bile akılcı bir biçimde çıkarların peşinden gidilmesi, dolayısıyla birtakım oyun kurallarına bağlı kalınması ve “tutkulu” davranışın ortadan kalkmasıyla her iki tarafın da çeşitli kazanımları olabileceği düşünülüyordu.</p>

  <p class="indent">Söz konusu öğreti iç siyasete uygulandığı zaman tüm tarafların kazançlı çıkması olasılığı daha da artmaktaydı. Tıpkı “çıkar” kavramı gibi, çıkarlar <i>dengesi</i> kavramı da devlet adamlığıyla ilgili orijinal bağlamından -bu alanda “güçler dengesi” kavramını doğurmuştu- çatışma içindeki İngiltere’de iç siyaset sahnesine taşındı. Restorasyon’dan sonra ve dinsel hoşgörü üzerine tartışmalar sırasında farklı çıkarların varlığı ve bu çıkarlar arasındaki gerilimin kamusal çıkara ne gibi katkılar sağlayabileceği üzerine pek çok düşünce ortaya atıldı.<sup><a class="hlink" epub:type="noteref" href="#not1_64" id="ref1_64">64</a></sup></p>

  <p class="indent">Ne var ki, çıkar temelli insan davranışlarının öngörülebilirliğinden en fazla faydayı sağlamanın, öngörülebilirliği bireylerin ekonomik etkinlikleriyle ilgili olarak kullanmakla mümkün olabileceği görüldü. Yalnızca etkinlikte bulunanların sayısının çok olması bile ticaret alanındaki çıkarların birbirine tamamen ters düşemeyeceği, bu karşıtlıkların iki komşu devlet veya bir devlet içindeki rakip siyasi ya da dinsel gruplar için söz konusu olduğu kadar göze batıcı veya tehdit edici olmayacağı anlamına geliyordu. Buna göre bireylerin kendi iktisadi çıkarlarına göre öngörülebilir bir şekilde hareket etmelerinin bir yan etkisi her an bozulabilecek bir <i>denge</i> yerine birbirine sıkı sıkıya bağlı ilişkilerden kurulu sağlam bir <i>ağ</i> oluşmasıydı. Bu yüzden de, iç ticaretin gelişmesinin bir yandan daha sıkı kenetlenmiş topluluklar yaratacağı, öte yandan da dış ticaretin savaşları önleyeceği beklentisi ortaya çıkmıştı.</p>

  <p class="indent">Bu aşamada iktisadi öğretilerin tarihyazımı üzerine birkaç noktaya değinmek yerinde olur. Merkantilist öğreti üzerine yazılarda Hume ve Adam Smith’ten daha önceki düşünürlerin ticareti tam anlamıyla bir sıfır toplamlı oyun <i>(zero sum game)</i> olarak gördükleri düşüncesi ortaya atılmıştır. Sıfır toplamlı oyun düşüncesine göre ihracatı ithalatından daha fazla olan ülke hanesine kazanç yazarken ticaret dengesi tam tersi durumdaki başka bir ülke eşit bir tutarı hanesine kayıp olarak yazar. Halbuki, yalnızca ticaret dengesi üzerine tartışmaları dikkate almak yerine on yedinci ve on sekizinci yüzyıllarda ticaret üzerine kaleme alınan eserlerin tümüne bakıldığında, ticaretin gelişmesinin <i>tüm taraflar için</i> olumlu etkiler yaratacağı anlayışı görülür. Bu yazının devamında üzerinde duracağımız bu etkilerin, yalnızca ekonomik alanla sınırlı kalmayıp siyasal, toplumsal ve hatta ahlaksal alanlarda görülmesi bekleniyordu.</p>

  <p class="indent">Tutarlılık, öngörülebilir olmanın en temel biçimidir. Çıkarlar tarafından yönetilen bir dünya görüşüne sıcak bakılmasının en önemli nedenlerinden biri de buydu. Tutkulara bağlı davranışların dalgalı ve rastlantısal oldukları; bu özelliğin tutkuları tehlikeli ve istenmeyen kıldığı düşüncesi sıkça dile getirilmekteydi. Tutkular türlü türlüydü (Hobbes), çok kolay enerjilerini tüketip sönüyor ama birdenbire tekrar alevlenebiliyorlardı. Spinoza’ya göre ise,</p>

  <div class="block">
    <p class="bl_nonindent">İnsanların doğaları tutkular tarafından harekete geçirilme derecelerine göre birbirinden farklılık gösterir ve insan tutkular tarafından harekete geçirildiği oranda değişken ve tutarsızdır.<sup><a class="hlink" epub:type="noteref" href="#not1_65" id="ref1_65">65</a></sup></p>
  </div>

  <p class="indent">Machiavelli’nin ve Hobbes’un insan doğasına ilişkin aşırı kötümser yaklaşımlarının (ve bu nedenle ortaya atılan “doğa durumu”nun) yerini on yedinci yüzyılın ikinci yarısında daha yumuşak görüşlerin almasıyla <i>tutarsızlık</i>, işleyen bir toplumsal düzen oluşturmanın önündeki en önemli engel haline geldi. On yedinci yüzyılın en etkili toplumsal sözleşme öğretilerinden birinin sahibi olan Pufendorf da Hobbes gibi insanın “doymak bilmez arzuları ve ihtirasları”ndan söz etmekle beraber, toplumsal sözleşmenin gerekliliğini büyük oranda insanın tutarsızlığına ve güvenilmezliğine, onun deyişiyle “iki insan arasındaki ilişkinin en tipik biçiminin ‘tutarsız arkadaşlık’ olması” gerçeğine dayandırıyordu.<sup><a class="hlink" epub:type="noteref" href="#not1_66" id="ref1_66">66</a></sup></p>

  <p class="indent">Kendi siyasi düşüncesinin Pufendorf’tan etkilendiği gerçeğini gizlemeyen Locke da bu öğretiyi benimsemişti.<sup><a class="hlink" epub:type="noteref" href="#not1_67" id="ref1_67">67</a></sup> Locke’un ifade ettiği “doğa durumu”, özel mülkiyet, miras, ticaret ve para gibi kavramların da olduğu, kimi eleştirmenlerin dediği gibi “ideal” olmasa da ilkellikten uzak bir tasarımdı. Bu doğa durumunun tuhaf denecek kadar “ileri” özellikleri nedeniyle, elde edilen başarıların kalıcı olmasını sağlamak için bir sözleşme ihtiyacı ortaya çıkıyordu. Locke’un sözleşmesi, “(doğa durumu koşullarında) her insanın sahip olduğu, haklarına yapılan tecavüzleri cezalandırmak üzere kullanılan rasgele ve kuralsız iktidar nedeniyle insanların karşılaştığı zorlukları” ortadan kaldırmayı amaçlıyordu.<sup><a class="hlink" epub:type="noteref" href="#not1_68" id="ref1_68">68</a></sup> Yine Locke’a göre “devlet yönetiminde bireyin özgürlüğü” demek “başka bireylerin tutarsız, belirsiz, habersiz ve rasgele bir biçimde ortaya konan iradelerine katlanmak zorunda olmamak” anlamına geliyordu.<sup><a class="hlink" epub:type="noteref" href="#not1_69" id="ref1_69">69</a></sup> Bu bağlamda insanın tutarsızlığı ve genel anlamıyla belirsizlik, ortadan kaldırılması gereken baş düşmanlar durumuna geliyorlardı. Locke, bu belirsizliğe karşı açık bir biçimde çıkarlara sarılmasa da, onun yaratmaya çalıştığı devlet kavramı (<i>Commonwealth</i>) ile dünyanın çıkarlar tarafından yönlendirildiğini savunan on yedinci yüzyıl düşüncesi arasında açık bir ilişki vardır. Zira tutkuların körleştirdiği ve darbeler indirdiği insanların artık klişeleşmiş sayılan davranışlarının tersine, çıkarları peşinde koşan insanların inatçı, odaklanmış ve akılcı olmaları bekleniyordu ya da öyle oldukları varsayılıyordu.</p>

  <p class="indent">Meselenin bu yönü, özünde daha geniş bir tanıma sahip olan çıkar kavramının zamanla belirli bir tutkuyla, yani para sevdası ile eşanlamlı hale gelmesinin altında yatanları daha iyi kavramamızı sağlar. Bu tutkuyu diğerlerinden ayıran özellikleri tutarlı, ısrarcı olması ve günden güne veya kişiden kişiye hiç değişmemesiydi. Hume, yazılarından birinde -çıkar kisvesine büründürmeye bile gerek görmeden- açgözlülükten bahsederken “çetin bir tutku” olduğunu söyler.<sup><a class="hlink" epub:type="noteref" href="#not1_70" id="ref1_70">70</a></sup> Diğer bir yazısında ise şöyle der:</p>

  <div class="block">
    <p class="bl_nonindent">Açgözlülük, diğer bir deyişle kazanç elde etme arzusu, her zaman, her yerde ve herkes üzerinde etkili olan evrensel bir tutkudur.<sup><a class="hlink" epub:type="noteref" href="#ozelnot1_u" id="ozelref1_u">u</a></sup></p>
  </div>

  <p class="indent">Hume, <i>İncelemesi</i>’nde “sürekli” ve “evrensel” olarak nitelediği “kazanç sevdası” ile kıskançlık ve intikam gibi “yalnızca belirli süreler için ve belli kişilere yönelik”<sup><a class="hlink" epub:type="noteref" href="#ozelnot1_v" id="ozelref1_v">v</a></sup> tutkular arasında ayrım yapar. Açgözlülük üzerine diğer bir karşılaştırmalı değerlendirme, Samuel Johnson’ın <i>Rasselas</i> adlı eserinde, Habeşistanlı hükümdarın tutsaklığını anlattığı bölümde sunulmaktadır:</p>

  <div class="block">
    <p class="bl_nonindent">Etrafta cirit atan Arabın tek derdinin para pul olduğunu öğrenince korkum yatışmıştı. Açgözlülük hep aynı özellikleri gösteren ve kolayca yönlendirilebilen bir günahtır. Diğer zihinsel sorunlar değişik zihin yapılarında değişik biçimlerde kendilerini gösterirler. Bir kimsenin gururunu okşayan bir şey diğerini gücendirebilir, ama açgözlünün gönlünü kazanmak her zaman mümkündür: Para önerdiğiniz zaman hiçbir isteğiniz geri çevrilmez.<sup><a class="hlink" epub:type="noteref" href="#not1_71" id="ref1_71">71</a></sup></p>
  </div>

  <p class="indent">Biriktirme tutkusunun olağanüstü tutarlılığı ve devamlılığına dikkat çekenlerden biri de Montesquieu’ydü:</p>

  <div class="block">
    <p class="bl_nonindent">Ticaret, ticareti getirir. Küçükten orta ölçekliye, orta ölçekliden büyüğe derken, birazcık para kazanabilme endişesiyle bu işe girişmiş olan kimse kendini zamanla büyük tutarlarda para kazanma endişesi taşır halde bulur.<sup><a class="hlink" epub:type="noteref" href="#not1_72" id="ref1_72">72</a></sup></p>
  </div>

  <p class="indent">Burada Montesquieu paranın, çağdaş iktisatta “azalan marjinal fayda yasası” olarak bilinen duruma bir istisna oluşturmasına hayretle yaklaşıyor. Yaklaşık yüz elli yıl sonra Alman sosyolog Georg Simmel bu noktaya ışık tutmuştur. Ona göre normalde insancıl arzuların tatmini demek, arzulanan nesne veya olgunun bütün yönleriyle haşır neşir olmak demektir. Genelde hayal kırıklığı olarak kendini gösteren, arzular ile tatmin arasındaki uyumsuzluk da bu süreç nedeniyle ortaya çıkar. <i>Eğer kazanılan para harcanmıyorsa, onun yerine para biriktirmenin ta kendisi bir amaç durumuna gelmişse</i>, arzulanan para tutarına ulaşıldığında yukarıda söz edilen hayal kırıklığının para için geçerli olmadığı görülür. Çünkü, “[para] her türlü nitelikten yoksun olduğu için, değerli ya da değersiz herhangi bir nesne kadar coşku ya da hayal kırıklığı yaratamaz”.<sup><a class="hlink" epub:type="noteref" href="#not1_73" id="ref1_73">73</a></sup> Simmel’in bu psikolojik temelli açıklamaları, para sevdasında, normalde tutkularla pek bağdaşmayan bir özellik olan tutarlılık bulunması üzerine kafa yoran Hume, Montesquieu ya da Dr. Johnson gibi düşünürlere de çekici gelirdi herhalde.</p>

  <p class="indent"><i>Lanetli Altın Tutkusu</i>’nun<a class="hlink" epub:type="noteref" href="#ozelnot0_7" id="ozelref0_7">*</a> <i>doymak bilmezliği</i> bu tutkunun en tehlikeli ve sakıncalı yönü olarak nitelenmiştir. İlginçtir, Hobbes sonrası düşüncenin tutarsızlık konusundaki saplantıları sonucunda, bu doymak bilmezlik, tutarlılık ile ilişkilendirildiği için adeta bir erdem haline geldi. Böyle kökten bir değişimin ikna edici olabilmesi, derin köklere sahip düşünce biçimlerinin ve yargıların askıya alınabilmesi için “çetin” kazanç arzusuna bir özellik daha yüklemek gerekliydi. O özellik ise <i>zararsızlıktı</i>.</p>

  <h2 class="title">Para Kazanma ve Ticaret:<br />
  Masum ve <i>Doux</i></h2>

  <p class="nonindent">“Çıkar duygusunun” (Hume) karakter özelliği olan ısrarcılık çağdaş okura tehlikeli görünebilir çünkü böylesine güçlü bir güdünün yolundaki her şeyi süpürüp geçmesi ihtimali akıllara gelmektedir. Yaklaşık yüzyıl sonra bu tepkinin en güçlü ve en bilinen biçimi <i>Komünist Manifesto</i>’da ortaya konmuştu. Gerçi 1710 bankacılık krizi, 1720’deki Güney Denizi Şirketinin Batışı ve Walpole dönemindeki yaygın siyasi yozlaşma gibi olayların etkisiyle eski düzenin para tarafından çökertildiği fikri on sekizinci yüzyıl İngilteresi’nde kimi uyarıların duyulmasına yol açmıştı. Walpole’un Muhafazakâr Tory Partisi’nden rakibi Bolingbroke kendi dönemindeki borsa simsarlarına ve güçlü yeniyetme zenginlere sözlü saldırılarda bulunmuş, hatta <i>The Craftsman</i> adlı gazetesinde paranın kazandığı önemi “şereften, arkadaşlıktan, ahbaplıktan, akrabalıktan veya hissiyat ortaklığından daha kalıcı bir bağ”<sup><a class="hlink" epub:type="noteref" href="#ozelnot1_w" id="ozelref1_w">w</a></sup> diye eleştirmişti. Bu duyguların ideolojik anlamda önem kazanması ancak yüzyılın ikinci yarısında Adam Ferguson başta olmak üzere kimi İskoç yazarların ve Fransa’da Mably ile Morelly’nin yazılarıyla mümkün olmuştur. Hem İngiltere’de hem de Fransa’da bu yüzyıl boyunca “kazanç aşkına” bakışın biraz küçümseme içerse de genelde olumlu olduğu, yukarıda Rasselas’tan yapılan alıntıda da görülebilir (“etrafta cirit atan Arabın <i>tek derdinin</i> para pul olduğunu öğrenince korkum yatışmıştı”).</p>

  <p class="indent">Bu konu üzerine meşhur ve bu bağlamda ele alındığında çok aydınlatıcı yorumlardan biri yine Dr. Johnson’a aittir:</p>

  <div class="block">
    <p class="bl_nonindent">Bir insan için para kazanmaktan daha masum bir uğraş pek yoktur.<sup><a class="hlink" epub:type="noteref" href="#not1_74" id="ref1_74">74</a></sup></p>
  </div>

  <p class="indent">Bu ifade çıkar temelli davranışın ve para kazanmanın sıradan tutku eksenli davranışlara karşı bir üstünlüğünü daha ortaya koyuyor. Tutkular vahşi ve tehlikeliydi; maddi çıkarlarını korumak ise masum ya da bugün dediğimiz gibi, zararsızdı. Üzerinde tartıştığımız düşünceler kümesinin az bilinen ama oldukça aydınlatıcı bir özelliğidir bu.</p>

  <p class="indent">Ticari ve parasal uğraşların zararsız ve tehlikesiz görülmesi uzun zaman egemen olmuş aristokratik idealin dolaylı bir etkisi olarak açıklanabilir. Daha önce de değindiğimiz gibi, bu ideale olan inanç sarsıldığı ve “kahraman alaşağı edildiği” zaman, eskiden beri kötülenen tüccar birden aynı oranda prestij kazanmadı: Tüccarın kaba, kirli ve pek de özenilmeyecek biri olduğu yönündeki düşünce uzun yıllar etkisini sürdürmeye devam etti.</p>

  <p class="indent">Ticaretin para kazanma amacına ulaşmak için etkili bir araç olup olmadığı konusunda da şüpheler vardı üstelik. Bu düşünce on sekizinci yüzyılın sonlarına doğru Vauvenargues tarafından şu şaşırtıcı ifadeyle ortaya konmuştu: “Çıkar pek zengin etmez.”<sup><a class="hlink" epub:type="noteref" href="#not1_75" id="ref1_75">75</a></sup> “Saygın bir kişi savaşarak bayağı bir insanın çalışarak edindiğinden daha şerefli ve <i>daha çabuk</i> bir biçimde servet edinebilir” şeklindeki görüşün Reconquista<a class="hlink" epub:type="noteref" href="#ozelnot0_8" id="ozelref0_8">*</a> <sup><a class="hlink" epub:type="noteref" href="#not1_76" id="ref1_76">76</a></sup> sonrası temel bir İspanyol inancını yansıttığı iddia edilmişti, ama bu daha geniş bir kesim tarafından da paylaşılan bir düşünceydi. Aksini gösterir birçok kanıt olmasına rağmen sırf hor görüldükleri için ekonomik uğraşların herhangi bir faaliyet alanında pek fazla bir potansiyele sahip olmadıkları ve hiçbir biçimde iyi <i>veya kötü</i> büyük ölçekte bir sonuca yol açabilecek güçlerinin de bulunmadığı inancı yerleşmişti. İnsanların birbirlerine yaşattıkları yıkımı ve acıları azaltmaya yönelik arayışlar içinde oldukları bir dönemde, ticari ve ekonomik uğraşlara daha iyi bir gözle bakılması bu uğraşların saygınlığından kaynaklanmıyordu. Tam tersine, bu uğraşların tercih edilmesi aslında (felaket sonuçlar doğuran) ihtişamdan sıyrılma isteği içermekteydi ve dolayısıyla yine aynı biçimde horgörünün devam ettiğini gösteriyordu. Bir bakıma, kapitalizm bu zaferini, tıpkı birçok modern tiranın zaferinde olduğu gibi, insanların onu ciddiye almamalarına ya da büyük edinimler veya planlar gerçekleştirebileceğine inanmamalarına borçludur. Bu inkâr Dr. Johnson’ın sözlerinde de açıkça görülebilir:</p>

  <p class="indent">Johnson’ın “para kazanma”nın zararsızlığı üzerine sözlerinin Fransa’da da bir benzeri vardı. Aslında, “masum” sözcüğü 1669’da soyluların deniz ticaretiyle uğraşmasında bir sakınca olmadığını ilan eden duyurunun giriş bölümünde ticari uğraşları tanımlamak için kullanılmıştı:</p>

  <div class="block">
    <p class="bl_nonindent">Öte yandan ülkeye bolluk getiren ve bunu halka yayan bereketli kaynak Ticarettir... servet edinmenin hiçbir yolu daha masum veya daha meşru değildir...<sup><a class="hlink" epub:type="noteref" href="#not1_77" id="ref1_77">77</a></sup></p>
  </div>

  <p class="indent">Ardından, ilk bakışta daha da tuhaf görünen başka bir terim kullanılır oldu. On yedinci yüzyıldan itibaren, ticaretin <i>douceur</i> olması üzerine çok söz söylenmişti. Başka dillere çevrilmesi oldukça zor olan bu sözcük tatlılık, yumuşaklık, sükûnet ve güzellik gibi anlamlar içerir ve şiddetin karşıt anlamlısı olarak kullanılır. Ticaretin bu biçimde nitelenmesinden, benim bulabildiğim kadarıyla, ilk söz edilen yer Jaques Savary’nin on yedinci yüzyıl işadamlarına yönelik öğretici bir kitabı olan <i>Le parfait négociant</i><a class="hlink" epub:type="noteref" href="#ozelnot0_9" id="ozelref0_9">*</a> adlı eseri:</p>

  <div class="block">
    <p class="bl_nonindent">[İlahi Takdir] yaşam için gerekli olan her şeyin aynı yerde bulunabilmesini arzulamamış. Armağanlarını çeşitli yerlere dağıtmış ki insanlar birbirleriyle alışveriş yapsınlar, karşılıklı yardımlaşma ihtiyaçları aralarında dostluk bağları oluştursun. Böylece, <i>rahat bir yaşam için gerekli olan şeylerin devamlı alışverişi ticareti ve bu ticaret de yaşamın tüm tatlılığını</i> (douceur) <i>sağlar</i>...<sup><a class="hlink" epub:type="noteref" href="#not1_78" id="ref1_78">78</a></sup></p>
  </div>

  <p class="indent">Jacob Viner’in MS dördüncü yüzyıla kadar izini sürdüğü “ilahi takdirin uluslararası ticarete olumlu yaklaştığı” düşüncesinin ilk olarak detaylı biçimde bu paragrafta ortaya konduğunu görüyoruz.<sup><a class="hlink" epub:type="noteref" href="#not1_79" id="ref1_79">79</a></sup> Ama <i>douceur</i> üzerine, Savary’nin vurguladığı son cümle tam da yaşadığı döneme uygundur.</p>

  <p class="indent"><i>Doux commerce</i> (tatlı ticaret) öğretisinin en etkili savunucusu Montesquieu’ydü. <i>Kanunların Ruhu</i>’nun iktisadi konular üzerine kısmının açılış bölümünde görüşlerini şöyle dile getirir:</p>

  <div class="block">
    <p class="bl_nonindent">... genel bir kural olarak nerede insanlar tatlıysa (<i>moeurs douces)</i> orada ticaret vardır; ve nerede ticaret varsa, orada insanlar tatlıdır.<sup><a class="hlink" epub:type="noteref" href="#not1_80" id="ref1_80">80</a></sup></p>
  </div>

  <p class="indent">Aynı bölümün daha ilerisinde düşüncesini tekrarlar:</p>

  <div class="block">
    <p class="bl_nonindent">Ticaret... her gün tanık olduğumuz gibi barbarca tavırların kabasını alır ve yumuşatır <i>(adoucit)</i>.</p>
  </div>

  <p class="indent">Montesquieu’nün eserinde ticaretin <i>douceur</i> sağlayıcı etkisinin ticari uğraşlar içinde olan kimseler üzerindeki değişimlerle mi yoksa, daha uygun bir biçimde, ticaretin sağladığı malları kullanan ve tüketen kimseler üzerinde sağlanacak değişimlerle mi kendini göstereceği pek net değildir. Öyle ya da böyle, bu kavramın en geniş anlamının Fransa dışında oldukça tutulduğu söylenebilir. Montesquieu’nün eserinin basımından tam yirmi bir yıl sonra yukarıda ele aldığımız ifadeler İskoç tarihçi William Robertson’un <i>Avrupa’da Toplumsal İlerlemeye Bir Bakış</i> (1769) adlı yapıtında neredeyse bire bir yer almaktadır:</p>

  <div class="block">
    <p class="bl_nonindent">Ticaret ulusların arasında ayrılığın ve düşmanlığın devamına yol açan önyargıların silinmesini sağlar. İnsanların davranışlarını daha görgülü ve yumuşak hale getirir.<sup><a class="hlink" epub:type="noteref" href="#ozelnot1_x" id="ozelref1_x">x</a></sup></p>
  </div>

  <p class="indent">“Görgülü uluslar” ifadesi, “kaba ve barbar” uluslarla karşıtlığı ve farkları belirtmek amacıyla İngiltere ve İskoçya’da on sekizinci yüzyılın ikinci yarısında yaygın olarak kullanılmaya başlamıştı. Bu ifadeyle artan zenginlikleri ticaretin gelişmesine bağlanan Batı Avrupa ülkeleri kastediliyordu. “Görgülü” sözcüğü <i>adouci</i> (yumuşamış) ile olan yakınlığı nedeniyle seçilmiş olabilir: Böylece ticaretin <i>douceur</i> olarak nitelenmesi dolaylı bir biçimde de olsa daha sonraları “ileri-geri”, “gelişmiş-azgelişmiş”, vb. gibi adlar altında ortaya çıkacak bir ikiliği dile getirme çabalarının ilkine yol açmış olabilir.</p>

  <p class="indent"><i>Doux</i> etiketinin kaynağı büyük olasılıkla <i>commerce</i> (ticaret) sözcüğünün ticari olmayan anlamlarıydı: Bu sözcük ticaretin yanı sıra uzun zamandan beri ateşli ve uzun sohbetler ya da buna benzer topluluk içi ve bireyler arası medeni iletişim yöntemleri (sıkça da karşı cinsten iki kişi arasında) anlamına da geliyordu.<sup><a class="hlink" epub:type="noteref" href="#ozelnot1_y" id="ozelref1_y">y</a></sup> <i>Doux</i> terimi genellikle bu bağlamda <i>commerce</i> sözcüğü ile birlikte kullanılırdı. Örneğin, Paris’te bir koleje<a class="hlink" epub:type="noteref" href="#ozelnot0_10" id="ozelref0_10">*</a> ait 1769’da yayımlanmış iç kurallar listesinde şöyle deniyordu:</p>

  <div class="block">
    <p class="bl_nonindent">Koleji bitirince topluluk içinde yaşayacakları için, öğrenciler eğitimlerinin ilk döneminde kibar/tatlı, rahat ve samimi bir iletişim <i>(un commerce doux, aisé et honnête</i>) kurma konusunda eğitileceklerdir.<sup><a class="hlink" epub:type="noteref" href="#not1_81" id="ref1_81">81</a></sup></p>
  </div>

  <p class="indent">Bu yolla söz konusu kavram “ticari” bağlamda kullanımına nezaket, incelik, toplumsal olarak yararlı davranışlar anlamlarından da biraz bulaştırmış oluyordu. Yine de <i>tatlı ticaret</i> teriminin ısrarla kullanımı köle ticaretinin zirveye ulaştığı ve genelde ticaretin halen tehlikeli, maceralı olduğu ve sıkça şiddet kullanımı içerdiği bir dönem için bize oldukça tuhaf geliyor.<sup><a class="hlink" epub:type="noteref" href="#ozelnot1_z" id="ozelref1_z">z</a></sup> Yüz yıl sonra söz konusu ifade, ilkel sermaye birikimini açıklarken Avrupa’nın ticari açılım tarihinin daha vahşi dönemlerinden söz ettikten sonra sarkastik biçimde “Das ist der <i>doux commerce”</i> (İşte tatlı ticaret) diyen Marx tarafından alay konusu edilecekti.<sup><a class="hlink" epub:type="noteref" href="#ozelnot1_aa" id="ozelref1_aa">aa</a></sup></p>

  <p class="indent">Tüccarın <i>doux</i>, barışçı ve saldırganlıktan uzak biri olarak betimlenmesi zamanın yağmacı ordularıyla ve eli kanlı korsanlarıyla kıyaslanmasından biraz güç almış olabilir. Ama bu durum özellikle Fransa’da, İngiltere’de olduğundan daha da fazla, insanların çeşitli toplumsal gruplara hangi gözlüklerle baktıklarıyla ilgili olabilir: Soylu sınıftan olmayan bir kimse, <i>tanımı gereği</i>, kahramanlık erdemleri ve şiddetli tutkular gösteremezdi. Ne de olsa böyle bir kimse şan peşinde olamazdı; olsa olsa çıkarlarının peşinden gidebilirdi. Herkes de böyle bir çabanın aristokrasinin tutkulu uğraşlarına ve vahşi maceralarına göre çok daha <i>doux</i> olduğunu bilirdi.</p>

  <h2 class="title">Para Kazanma: Ilımlı Bir Tutku</h2>

  <p class="nonindent">On sekizinci yüzyılda ekonomik faaliyetlere yönelik olumlu yaklaşım yeni ideolojik akımlar tarafından da güçlendirildi. Her ne kadar bu yaklaşımın temelleri on yedinci yüzyılda insan doğası ile ilgili kötümser bakışa dayansa da sonraki dönemlerde bu bakışa yöneltilen sert saldırıları zarar görmeden atlatabildi.</p>

  <p class="indent">Çıkarlar ve tutkular konusundaki ilk yaklaşımlar birtakım eleştirilere hedef olmuştu. Bir kere, daha önce değindiğimiz gibi, insanın tümüyle çıkar ya da kendini sevme tarafından yönetildiği varsayımı çok tartışıldı. Aynı zamanda, tutkular arasında bazılarını diğerlerinden zararsız, hatta yararlı gösterme amaçlı çeşitli ayrımlar yapıldı. Böylece yararlı tutkular (kazanç eğilimlerinin kimi türleri bu gruba konulmuştu) ve zararlı tutkular arasındaki karşıtlık, özellikle İngiltere’de, on yedinci yüzyıldaki çıkarlar ve tutkular karşıtlığının on sekizinci yüzyıldaki karşılığı durumuna geldi. Ne var ki, uzun bir süre için bu iki farklı ikili karşıtlık büyük ölçüde örtüştü ve her ikisi de varlığını sürdürdü.</p>

  <p class="indent">Yeni düşünce zinciri özellikle Hobbes’un düşüncelerine eleştirel bir tepki olarak, duygusal ekol diye adlandırılan grubun üyesi olan Shaftesbury, Hutcheson ve Hume gibi düşünürlerce geliştirilmiştir.<sup><a class="hlink" epub:type="noteref" href="#ozelnot1_bb" id="ozelref1_bb">bb</a></sup> Shaftesbury’nin asıl katkısı “doğal dürtüler” olarak adlandırdığı iyilikseverlik ve cömertlik gibi kavramlara tekrar itibar kazandırması ya da yeniden keşfetmesi olmuştu. Bireysel ve kamusal yarara sağladıktan katkılar arasında ayrım yaparak bu düzgün duyguların her ikisine de yarayabileceğini göstermesi pek zor değildi. Ardından, Shaftesbury daha karanlık dürtülere veya tutkulara yöneliyor ve bunları iki gruba ayırıyordu: bireysel yararı amaçlayan ve bunu sağlayabilecek ama kamusal yarara pek de hizmet etmeyen “özel dürtüler” veya “özel tutkular” ve ne kamusal ne de bireysel olarak yarar sağlayan “doğal olmayan dürtüler” (acımasızlık, kıskançlık, vb.). Her kategorinin kendi içinde de ölçülü olan ve ölçülü olmayan dürtüler arasında ayrım yapıyordu. Ekonomik faaliyetleri bu kavramsal çerçeveye yerleştirmeye çalıştığında olanlar çok ilgi çekici. Onları “özel tutkular” başlığı altında ele alıyor ama bu sınıflandırma dışına itecek biçimde düşünceler ortaya koyuyordu.</p>

  <div class="block">
    <p class="bl_nonindent">Eğer [servet edinimine] bakış ölçülü ve makul bir derecede ise; eğer tutkulu bir çabayı gerektirmiyorsa - o zaman bu durumun erdemsiz bir yanı yoktur, hatta topluma yararlı ve uygun olduğu bile söylenebilir. Ancak, eğer bu uğraş gerçek bir <i>tutkuya</i> dönüşürse; kamuya vereceği hasar ve sıkıntı kişinin kendisine verdiklerinden daha fazla olmayacaktır. Böyle bir kimse aslında kendi kendine zorbalık yapmaktadır ve bu yük insanlıktan daha çok yine kendi omuzlarına binecektir:<sup><a class="hlink" epub:type="noteref" href="#not1_82" id="ref1_82">82</a></sup></p>
  </div>

  <p class="indent">Buna göre, para kazanmak “özel tutkular” ara kategorisine uygun görünmüyor: Ölçülü biçimde uğraşıldığı zaman hem bireysel hem de kamusal fayda sağlayan “doğal tutku” sınıfına terfi ediyor ama aşırı biçimde peşine düşüldüğü zaman ne bireysel ne de kamusal yarara katkı sağlamadığı için “doğal olmayan dürtüler” sınıfına indirgeniyor.</p>

  <p class="indent">Francis Hutcheson, Shaftesbury’nin çizdiği tabloyu daha da basitleştiriyor; bir yanda iyi ve bencil tutkular, diğer yanda ise ılımlı ve şiddetli “irade hareketleri” arasında ayrım yapıyor. İkinci karşılaştırmayı ortaya koymak adına verdiği örneklerden birinde yine ekonomik faaliyetleri ele alıyor:</p>

  <div class="block">
    <p class="bl_nonindent">... zengin olma yönündeki ılımlı arzu, istemeye istemeye de olsa, iyi bir pazarlık ya da kazançlı bir iş söz konusu olduğunda insanı aşırı harcamalar yapmaya zorlayabilir; öte yandan açgözlülük tutkusu bu harcamalardan şikâyet etmektedir.<sup><a class="hlink" epub:type="noteref" href="#not1_83" id="ref1_83">83</a></sup></p>
  </div>

  <p class="indent">Burada Hutcheson’ın “zengin olma yönündeki ılımlı arzuyu” (ki ılımlı [<i>calm</i>] sözcüğü <i>doux</i> sözcüğünün İngilizce karşılığı olarak kullanılır) açgözlülükten ayırmak için kullandığı ölçüt arzunun yoğunluğu değildir. Daha fazla yarar sağlamak için büyük masraflardan kaçınmama olgusunu ölçüt sayar. Dolayısıyla ılımlı bir tutku ince hesap ve akılcılıkla davranmayı getiren tutku olarak tanımlanıyor ve bu yüzden on yedinci yüzyılda çıkar denince anlaşılan şeyle tam olarak örtüşüyor.</p>

  <p class="indent">Ancak yeni terminolojide bir sorun vardı: Çıkarların tutkulara karşı zafere ulaşması kolayca kabul edilebilir bir düşünceydi, ama dil kaynaklı nedenlerden dolayı ılımlı tutkuların şiddetli tutkulara nasıl üstün gelebileceğini tasavvur etmek çok daha zordu. Ilımlı ve şiddetli tutkular arasındaki bu ayrımı kendisi de kullanmış olan Hume bu sorunla açık biçimde yüzleşir ve tek bir cümlede sorunu çözer:</p>

  <div class="block">
    <p class="bl_nonindent">Ilımlı tutkuyla zayıf tutku arasında, şiddetli tutkuyla güçlü tutku arasında ayrım yapmalıyız.<sup><a class="hlink" epub:type="noteref" href="#not1_84" id="ref1_84">84</a></sup></p>
  </div>

  <p class="indent">Böylece her şey yoluna girer: Akılcı biçimde yönetilen servet edinimi gibi bir uğraş çeşitli fırtınalı (ama zayıf) tutkulara üstün gelebilecek sakin ve güçlü bir tutku olarak sınıflandırılabilir ve çaktırmadan desteklenebilirdi. İşte Adam Smith’in durumumuzu iyileştirme arzusunu “öyle bir tutku ki her ne kadar <i>genellikle ılımlı ve renksiz</i> ise de anamızın karnından beri bizimledir ve mezara girene kadar da bizden ayrılmaz”<sup><a class="hlink" epub:type="noteref" href="#not1_85" id="ref1_85">85</a></sup> diye tanımladığında uyguladığı budur. Bu ılımlı ama güçlü tutkunun şiddetli bir tutkuya karşı üstünlüğü ele geçirmesinin bir örneği Hume tarafından “Çıkar Üstüne” adlı yazısında veriliyor:</p>

  <div class="block">
    <p class="bl_nonindent">Kazanma sevdasının haz sevdasına üstün gelmesi, tüm gayret gerektiren mesleklerin kaçınılmaz bir sonucudur.<sup><a class="hlink" epub:type="noteref" href="#not1_86" id="ref1_86">86</a></sup></p>
  </div>

  <p class="indent">“Kazanma sevdası” konusunda daha da ileri giden savları birazdan ele alacağız. Şimdilik, öykümüzün bu aşamasında, Hume’un sözleri buraya kadar izini sürdüğümüz düşünce hareketlerinin doruk noktası olarak duruyor: Kapitalizm çağın önde gelen düşünürlerinden biri tarafından insanların kimi iyi eğilimlerini zararlı eğilimlerine karşı harekete geçireceği - ve böylece insan doğasının daha yıkıcı ve zararlı kısımlarını çürüteceği beklentisiyle övülüyor.</p>

  <div class="footnote">
    <aside epub:type="footnote" id="not1_1">
      <p class="footnote"><a class="hlink" href="#ref1_1">1</a>. <i>The Protestant Ethic and the Spirit of Capitalism</i>, (çev.) Talcott Parsons, New York: Scribner’s, 1958, s. 74; Türkçesi: <i>Protestan Ahlakı ve Kapitalizmin Ruhu</i>, çev. Zeynep Aruoba, İstanbul: Hil, 1997.</p>
    </aside>

    <aside epub:type="footnote" id="not1_2">
      <p class="footnote"><a class="hlink" href="#ref1_2">2</a>. Bkz. Werner Sombart, <i>Der Bourgeois</i>, Münih: Duncker and Humblot, 1913; Joseph A. Schumpeter, <i>History of Economic Analysis</i>, New York: Oxford University Press, 1954, s. 91; Raymond de Roover, “The Scholastic Attitude Toward Trade and Entrepreneurship”, tekrar basımı de Roover, <i>Business, Banking and Economic Thought</i>, haz. Julius Kirshner, Chicago: University of Chicago Press, 1974; ayrıca bkz. Kirshner tarafından kaleme alınan giriş yazısı, s. 16-8.</p>
    </aside>

    <aside epub:type="footnote" id="not1_3">
      <p class="footnote"><a class="hlink" href="#ref1_3">3</a>. Bkz. Herbert A. Deane, <i>The Political and Social Ideas of St. Augustine</i>, New York: Columbia University Press, 1963, s. 44-56.</p>
    </aside>

    <aside epub:type="footnote" id="not1_4">
      <p class="footnote"><a class="hlink" href="#ref1_4">4</a>. <i>A.g.y</i>., s. 52 ve 268.</p>
    </aside>

    <aside epub:type="footnote" id="not1_5">
      <p class="footnote"><a class="hlink" href="#ref1_5">5</a>. <i>Kanunların Ruhu</i>, III. Kitap, VII. Bölüm. Aksi belirtilmediği sürece tüm [İngilizceye] çeviriler bana aittir.</p>
    </aside>

    <aside epub:type="footnote" id="not1_6">
      <p class="footnote"><a class="hlink" href="#ref1_6">6</a>. Bu iki düşünsel geleneğin çatışması için bkz. Maria Rosa Lida de Malkiel, <i>La idea de la fama en la Edad Media Castellana</i>, Mexico: Fondo de Cultura Económica, 1952. Ayrıca bkz. aynı eserin Fransızca tercümesi. Bu basımı daha uygun bir başlık taşıyor: <i>L’idée de la glorie dans la tradition occidentale</i> (Batı Geleneğinde Şan Fikri), Paris: Klincksieck, 1968.</p>
    </aside>

    <aside epub:type="footnote" id="not1_7">
      <p class="footnote"><a class="hlink" href="#ref1_7">7</a>. <i>A.g.y</i>., 1. ve 2. bölümler. Ortaçağ şövalyelik etosunun Rönesans’ın aristokratik ideali aracılığıyla devam ettiğinin altı şurada da çiziliyor: Paul Bénichou, <i>Morales du grand siècle</i>, Paris: Gallimard, Collection Idées, 1948, s. 20-3; ve Burckhardt ile bir polemik biçiminde, Johan Huizinga, <i>The Waning of the Middle Ages</i>, New York: Doubleday, 1945, s. 40 ve 69 vd.</p>
    </aside>

    <aside epub:type="footnote" id="not1_8">
      <p class="footnote"><a class="hlink" href="#ref1_8">8</a>. Bénichou, <i>a.g.y</i>., s. 15-79. Comeille’in kahramanlarının ve bu kahramanların planlarının hep başarısızlıkla sonuçlandığı yönündeki sav için bkz. Serge Doubrovsky, <i>Corneille et la dialectique du héros</i>, Paris: Gallimard, 1963.</p>
    </aside>

    <aside epub:type="footnote" id="not1_9">
      <p class="footnote"><a class="hlink" href="#ref1_9">9</a>. Bu güçlü ifade Bénichou’nun <i>Morales</i> adlı eserindendir, s. 155-80.</p>
    </aside>

    <aside epub:type="footnote" id="not1_10">
      <p class="footnote"><a class="hlink" href="#ref1_10">10</a>. İkna edici bir kanıtlama için bkz. C. B. Macpherson ile bir polemik biçiminde, Keith Thomas, “Social Origins of Hobbes’s Political Thought”, <i>Hobbes Studies</i> içinde, haz. K. C. Brown, Oxford: Blackwell, 1965.</p>
    </aside>

    <aside epub:type="footnote" id="not1_11">
      <p class="footnote"><a class="hlink" href="#ref1_11">11</a>. Bénichou, <i>Morales</i>, s. 262-7, 285-99.</p>
    </aside>

    <aside epub:type="footnote" id="not1_12">
      <p class="footnote"><a class="hlink" href="#ref1_12">12</a>. <i>Hükümdar</i>, XV. Bölüm.</p>
    </aside>

    <aside epub:type="footnote" id="not1_13">
      <p class="footnote"><a class="hlink" href="#ref1_13">13</a>. Bkz. Richard S. Peters tarafından şu esere yazılan giriş: <i>Body, Man, Citizen; Selections from Thomas Hobbes</i>, haz. Peters, New York: Collier, 1962.</p>
    </aside>

    <aside epub:type="footnote" id="not1_14">
      <p class="footnote"><a class="hlink" href="#ref1_14">14</a>. III. Kısım, Giriş.</p>
    </aside>

    <aside epub:type="footnote" id="not1_15">
      <p class="footnote"><a class="hlink" href="#ref1_15">15</a>. 131-2. kısımlar, çev. Sema Önal Akkaş, Ankara: Doğu-Batı, 2007.</p>
    </aside>

    <aside epub:type="footnote" id="not1_16">
      <p class="footnote"><a class="hlink" href="#ref1_16">16</a>. Bkz. Deane, <i>Political and Social Ideas of St. Augustine</i>, IV. Bölüm ve Michael Walzer’in Calvin’in politik düşünceleri üzerine yazdığı makalesi: “The State as an Order of Repression”, <i>The Revolution of the Saints</i> içinde, Cambridge, Massachusets: Harvard University Press, s. 30-48.</p>
    </aside>

    <aside epub:type="footnote" id="not1_17">
      <p class="footnote"><a class="hlink" href="#ref1_17">17</a>. <i>Yeni Bilim</i>, 132-3. kısımlar; ayrıca bkz. 130. ve 135. kısımlar.</p>
    </aside>

    <aside epub:type="footnote" id="not1_18">
      <p class="footnote"><a class="hlink" href="#ref1_18">18</a>. <i>Works</i>, haz. J. Spedding ve diğ., Londra, 1859, c. III, s. 418.</p>
    </aside>

    <aside epub:type="footnote" id="not1_19">
      <p class="footnote"><a class="hlink" href="#ref1_19">19</a>. <i>A.g.y</i>., s. 438. İtalikler bana aittir.</p>
    </aside>

    <aside epub:type="footnote" id="not1_20">
      <p class="footnote"><a class="hlink" href="#ref1_20">20</a>. Leo Strauss, <i>The Political Philosophy of Hobbes</i>, Oxford: Clarendon Press, 1936, s. 92; Rachel M. Kydd, <i>Reason and Conduct in Hume’s Treatise</i>, New York: Russell &amp; Russell, 1946, s. 116.</p>
    </aside>

    <aside epub:type="footnote" id="not1_21">
      <p class="footnote"><a class="hlink" href="#ref1_21">21</a>. IV. Kısım, 7. Önerme. Çeviri W. H. White, gözden geçirme A. H. Stirling, Londra: Oxford University Press, 1927.</p>
    </aside>

    <aside epub:type="footnote" id="not1_22">
      <p class="footnote"><a class="hlink" href="#ref1_22">22</a>. IV. Kısım, 14. Önerme.</p>
    </aside>

    <aside epub:type="footnote" id="not1_23">
      <p class="footnote"><a class="hlink" href="#ref1_23">23</a>. V. Kısım, 42. Önerme.</p>
    </aside>

    <aside epub:type="footnote" id="not1_24">
      <p class="footnote"><a class="hlink" href="#ref1_24">24</a>. Kydd, <i>Hume’s Treatise</i>, s. viii, 38, 156-62.</p>
    </aside>

    <aside epub:type="footnote" id="not1_25">
      <p class="footnote"><a class="hlink" href="#ref1_25">25</a>. <i>İnsan Doğası Üzerine Bir inceleme</i>, II. Kitap, III. Kısım, III. Bölüm.</p>
    </aside>

    <aside epub:type="footnote" id="not1_26">
      <p class="footnote"><a class="hlink" href="#ref1_26">26</a>. <i>A.g.y</i>., III. Kitap, II. Kısım, II. Bölüm.</p>
    </aside>

    <aside epub:type="footnote" id="not1_27">
      <p class="footnote"><a class="hlink" href="#ref1_27">27</a>. David Hume, “Of Refinement in the Arts”, <i>Writings on Economics</i> içinde, haz. E. Rotwein, Madison, Wisconsin: University of Wisconsin Press, 1970, s. 31-2.</p>
    </aside>

    <aside epub:type="footnote" id="not1_28">
      <p class="footnote"><a class="hlink" href="#ref1_28">28</a>. <i>Essays, Moral, Political, and Literary</i>, haz. T. H. Green ve T. H. Grose, Londra: Longmans, 1898, c. I, s. 226-7.</p>
    </aside>

    <aside epub:type="footnote" id="not1_29">
      <p class="footnote"><a class="hlink" href="#ref1_29">29</a>. Franco Venturi, <i>Utopia e riforma nell’Illuminismo</i>, Torino: Einaudi, 1970, s. 99. Burada Venturi bu makalenin yazan olan Alexandre Deleyre’nin olağanüstü kariyerinin bir tablosunu çiziyor.</p>
    </aside>

    <aside epub:type="footnote" id="not1_30">
      <p class="footnote"><a class="hlink" href="#ref1_30">30</a>. <i>Oeuvres completes</i>, Paris: Hachette, 1968, c. I, s. 239.</p>
    </aside>

    <aside epub:type="footnote" id="not1_31">
      <p class="footnote"><a class="hlink" href="#ref1_31">31</a>. <i>Système de la nature</i>, Hildesheim: Georg Olms, 1966, 1821 Paris basımının tıpkı basımı, s. 424-5.</p>
    </aside>

    <aside epub:type="footnote" id="not1_32">
      <p class="footnote"><a class="hlink" href="#ref1_32">32</a>. D. W. Smith, <i>Helvétius</i>, s. 133-5.</p>
    </aside>

    <aside epub:type="footnote" id="not1_33">
      <p class="footnote"><a class="hlink" href="#ref1_33">33</a>. <i>De l’esprit</i>, Paris, 1758, s. 159-60. İtalikler benim.</p>
    </aside>

    <aside epub:type="footnote" id="not1_34">
      <p class="footnote"><a class="hlink" href="#ref1_34">34</a>. Bu konu üzerine bkz. Arthur O. Lóvejoy, <i>Reflections on Human Nature</i>, The Johns Hopkins Press, 1961, II. Ders: “The Theory of Human Nature in the American Constitution and the Method of Counterpoise”; Richard Hofstadter, <i>The American Political Tradition and the Men Who Made It</i>, New York: Alfred A. Knopf, 1948, I. Bölüm: “The Founding Fathers: An Age of Realism”; ve Martin Diamond, “The American Idea of Man: The View from the Founding”, <i>The Americans 1976</i> içinde, haz. Irving Kristol ve Paul Weaver, Lexington, Massachusets: D. C. Heath, 1976, c. II, s. 1-23.</p>
    </aside>

    <aside epub:type="footnote" id="not1_35">
      <p class="footnote"><a class="hlink" href="#ref1_35">35</a>. <i>Leviathan</i>, 13. Bölüm.</p>
    </aside>

    <aside epub:type="footnote" id="not1_36">
      <p class="footnote"><a class="hlink" href="#ref1_36">36</a>. Friedrich Meinecke, <i>Die Idee der Staatsräson in der neueren Geschichte</i>, Münih: R. Oldenbourg, 1924, s. 85.</p>
    </aside>

    <aside epub:type="footnote" id="not1_37">
      <p class="footnote"><a class="hlink" href="#ref1_37">37</a>. <i>A.g.y</i>., s. 184.</p>
    </aside>

    <aside epub:type="footnote" id="not1_38">
      <p class="footnote"><a class="hlink" href="#ref1_38">38</a>. <i>A.g.y</i>., s. 52-5.</p>
    </aside>

    <aside epub:type="footnote" id="not1_39">
      <p class="footnote"><a class="hlink" href="#ref1_39">39</a>. <i>A.g.y</i>., s. 211.</p>
    </aside>

    <aside epub:type="footnote" id="not1_40">
      <p class="footnote"><a class="hlink" href="#ref1_40">40</a>. <i>Analogy of Religion in Works</i>, Oxford: Clarendon Press, 1896, c. I, s. 97-8.</p>
    </aside>

    <aside epub:type="footnote" id="not1_41">
      <p class="footnote"><a class="hlink" href="#ref1_41">41</a>. <i>Characteristicks of Men, Manners, Opinions, Times</i>, 1711 basımının tekrar basımı Indianapolis: Bobbs-Merrill, 1964, s. 332 ve 336 (italikler yazara ait).</p>
    </aside>

    <aside epub:type="footnote" id="not1_42">
      <p class="footnote"><a class="hlink" href="#ref1_42">42</a>. <i>İnceleme</i>, III. Kitap, II. Kısım, II. Bölüm.</p>
    </aside>

    <aside epub:type="footnote" id="not1_43">
      <p class="footnote"><a class="hlink" href="#ref1_43">43</a>. La Rochefoucauld, <i>Oeuvres</i>, Paris: Hachette, 1923, c. I, s. 30.</p>
    </aside>

    <aside epub:type="footnote" id="not1_44">
      <p class="footnote"><a class="hlink" href="#ref1_44">44</a>. Jean de Silhon, <i>De la certitude des connaissances humaines</i>, Paris, 1661, s. 104-5.</p>
    </aside>

    <aside epub:type="footnote" id="not1_45">
      <p class="footnote"><a class="hlink" href="#ref1_45">45</a>. <i>Wealth of Nations</i>, haz. E. Cannan, New York: Modern Library, 1937, s. 325; Türkçesi: <i>Ulusların Zenginliği</i>, çev. M. T. Akad, İstanbul: Alan, 2004.</p>
    </aside>

    <aside epub:type="footnote" id="not1_46">
      <p class="footnote"><a class="hlink" href="#ref1_46">46</a>. 9 Nisan 1513 tarihli mektup, <i>Opere</i> içinde, Milano: Ricciardi, 1963, s. 1100.</p>
    </aside>

    <aside epub:type="footnote" id="not1_47">
      <p class="footnote"><a class="hlink" href="#ref1_47">47</a>. Konuyla ilgili on yedinci yüzyıl Fransız eserlerinin bir incelemesi için bkz. F. E. Sutcliffe, <i>Guez de Balzac et son temps-littérature et politique</i>, Paris: Nizet, 1959, s. 120-31. Açgözlülüğün ölümcül günahlar arasındaki değişen sıralaması için bkz. Morton Bloomfield, <i>The Seven Deadly Sins</i>, East Lansing, Michigan: Michigan State College Press, 1954, s. 95.</p>
    </aside>

    <aside epub:type="footnote" id="not1_48">
      <p class="footnote"><a class="hlink" href="#ref1_48">48</a>. Gunn, “Interest”, s. 559, 37. not.</p>
    </aside>

    <aside epub:type="footnote" id="not1_49">
      <p class="footnote"><a class="hlink" href="#ref1_49">49</a>. <i>De l’esprit</i>, s. 53.</p>
    </aside>

    <aside epub:type="footnote" id="not1_50">
      <p class="footnote"><a class="hlink" href="#ref1_50">50</a>. <i>Politique tirée des propres paroles de l’Ecriture Sainte</i>, haz. J. LeBrun, Cenevre: Droz, 1962, s. 24 ve A. J. Krailsheimer, <i>Studies in Self-Interest from Descartes to La Bruyère</i>, Oxford: Clarendon Press, 1962, s. 184.</p>
    </aside>

    <aside epub:type="footnote" id="not1_51">
      <p class="footnote"><a class="hlink" href="#ref1_51">51</a>. <i>Tractatus teologico-politicus</i>, V. Bölüm, Spinoza, <i>The Political Works</i> içinde, haz. A. G. Wemham, Oxford: Clarendon Press, 1958, s. 93.</p>
    </aside>

    <aside epub:type="footnote" id="not1_52">
      <p class="footnote"><a class="hlink" href="#ref1_52">52</a>. Halifax Markisi. Aktaran Raab, <i>The English Face of Machiavelli</i>, s. 247.</p>
    </aside>

    <aside epub:type="footnote" id="not1_53">
      <p class="footnote"><a class="hlink" href="#ref1_53">53</a>. <i>Les caractères</i>, Paris: Garnier, 1932, s. 133; Türkçesi: <i>Karakterler</i>, çev. Bedia Kösemihal, İstanbul: Sosyal, 1985.</p>
    </aside>

    <aside epub:type="footnote" id="not1_54">
      <p class="footnote"><a class="hlink" href="#ref1_54">54</a>. Shaftesbury, <i>Characteristicks</i>, s. 76; aktaran Jacob Viner, <i>The Role of Providence in the Social Order</i>, Philadelphia: American Philosophical Society, 1972, s. 70.</p>
    </aside>

    <aside epub:type="footnote" id="not1_55">
      <p class="footnote"><a class="hlink" href="#ref1_55">55</a>. <i>Analogy</i>, s. 121, not.</p>
    </aside>

    <aside epub:type="footnote" id="not1_56">
      <p class="footnote"><a class="hlink" href="#ref1_56">56</a>. 1649 tarihli bir risaleden alıntılayan R. Kaebner, “Despot and Despotism: Vicissitudes of a Political Term”, <i>Journal of the Warburg and Courtauld Institutes</i> 14, 1951, s. 293.</p>
    </aside>

    <aside epub:type="footnote" id="not1_57">
      <p class="footnote"><a class="hlink" href="#ref1_57">57</a>. <i>History of England</i>, Londra, 1782, VI, s. 127; aynca bkz. aktaran Giuseppe Giarrizo, <i>David Hume politico e storico</i>, Torino: Einaudi, 1962, s. 209.</p>
    </aside>

    <aside epub:type="footnote" id="not1_58">
      <p class="footnote"><a class="hlink" href="#ref1_58">58</a>. Felix Gilbert, <i>Machiavelli and Guicciardini</i>, Princeton, New Jersey: Princeton University Press, 1965, s. 157.</p>
    </aside>

    <aside epub:type="footnote" id="not1_59">
      <p class="footnote"><a class="hlink" href="#ref1_59">59</a>. Gunn, “Interest”, s. 557.</p>
    </aside>

    <aside epub:type="footnote" id="not1_60">
      <p class="footnote"><a class="hlink" href="#ref1_60">60</a>. Gunn, <i>Politics</i>, s. 160.</p>
    </aside>

    <aside epub:type="footnote" id="not1_61">
      <p class="footnote"><a class="hlink" href="#ref1_61">61</a>. <i>Inquiry into the Principles of Political Oeconomy, 1767</i>, haz. A. S. Skinner, Chicago: University of Chicago Press, 1966, c. I, s. 143-4.</p>
    </aside>

    <aside epub:type="footnote" id="not1_62">
      <p class="footnote"><a class="hlink" href="#ref1_62">62</a>. Charles Herle, <i>Wisdomes Tripos...</i>, Londra, 1655, aktaran Gunn, “Interest”, s. 557.</p>
    </aside>

    <aside epub:type="footnote" id="not1_63">
      <p class="footnote"><a class="hlink" href="#ref1_63">63</a>. <i>Characters and Passages from Notebooks</i>, haz. A. R. Waller, Cambridge: University Press, 1908, s. 394; ayrıca bkz. Gunn, “Interest”, s. 558-9.</p>
    </aside>

    <aside epub:type="footnote" id="not1_64">
      <p class="footnote"><a class="hlink" href="#ref1_64">64</a>. Gunn, <i>Politics</i>, IV. Bölüm.</p>
    </aside>

    <aside epub:type="footnote" id="not1_65">
      <p class="footnote"><a class="hlink" href="#ref1_65">65</a>. <i>Etika</i>, IV. Kısım, 33. Önerme.</p>
    </aside>

    <aside epub:type="footnote" id="not1_66">
      <p class="footnote"><a class="hlink" href="#ref1_66">66</a>. Bkz. Leonard Krieger, <i>The Politics of Discretion: Pufendorf and the Acceptance of Natural Law</i>, Chicago: Chicago University Press, 1965, s. 119.</p>
    </aside>

    <aside epub:type="footnote" id="not1_67">
      <p class="footnote"><a class="hlink" href="#ref1_67">67</a>. Peter Laslett, “Introduction”, John Locke, <i>Two Treatises of Government</i> içinde, haz. Laslett, Cambridge: University Press, 2. basım, 1967, s. 74.</p>
    </aside>

    <aside epub:type="footnote" id="not1_68">
      <p class="footnote"><a class="hlink" href="#ref1_68">68</a>. <i>Two Treatises</i>, II, 127. prg.</p>
    </aside>

    <aside epub:type="footnote" id="not1_69">
      <p class="footnote"><a class="hlink" href="#ref1_69">69</a>. <i>A.g.y</i>., 22. prg.</p>
    </aside>

    <aside epub:type="footnote" id="not1_70">
      <p class="footnote"><a class="hlink" href="#ref1_70">70</a>. <i>Essays</i>, c. I, s. 160.</p>
    </aside>

    <aside epub:type="footnote" id="not1_71">
      <p class="footnote"><a class="hlink" href="#ref1_71">71</a>. 39. Bölüm.</p>
    </aside>

    <aside epub:type="footnote" id="not1_72">
      <p class="footnote"><a class="hlink" href="#ref1_72">72</a>. <i>Kanunların Ruhu</i>, c. XX, s. 4.</p>
    </aside>

    <aside epub:type="footnote" id="not1_73">
      <p class="footnote"><a class="hlink" href="#ref1_73">73</a>. <i>Philosophie des Geldes</i>, Leipzig: Duncker and Humblot, 1900, s. 232.</p>
    </aside>

    <aside epub:type="footnote" id="not1_74">
      <p class="footnote"><a class="hlink" href="#ref1_74">74</a>. <i>Boswell’s Life of Johnson</i>, New York: Oxford University Press, 1933, c. I, s. 567. Tarih 27 Mart 1775.</p>
    </aside>

    <aside epub:type="footnote" id="not1_75">
      <p class="footnote"><a class="hlink" href="#ref1_75">75</a>. <i>Réflexions et maximes, Oeuvres</i> içinde, Paris: Cité des livres, 1929, c. II, s. 151.</p>
    </aside>

    <aside epub:type="footnote" id="not1_76">
      <p class="footnote"><a class="hlink" href="#ref1_76">76</a>. Salvador de Madariaga, <i>The Fall of the Spanish-American Empire</i>, Londra: Hollis and Carter, 1947, s. 7, italikler benim.</p>
    </aside>

    <aside epub:type="footnote" id="not1_77">
      <p class="footnote"><a class="hlink" href="#ref1_77">77</a>. Aktaran François de Forbonnais, <i>Recherches et considérations sur les finances de France, depuis Tannée 1595 jusqu’à Tannée 1721</i>, Basel, 1758, c. I., s. 436.</p>
    </aside>

    <aside epub:type="footnote" id="not1_78">
      <p class="footnote"><a class="hlink" href="#ref1_78">78</a>. Jacques Savary, <i>Le parfait négociant, ou Instruction générale de tout ce qui regarde le commerce</i>, Paris, 1675; 1713 baskısı, s. 1 (italikler yazara ait).</p>
    </aside>

    <aside epub:type="footnote" id="not1_79">
      <p class="footnote"><a class="hlink" href="#ref1_79">79</a>. Viner, <i>Providence</i>, s. 36.</p>
    </aside>

    <aside epub:type="footnote" id="not1_80">
      <p class="footnote"><a class="hlink" href="#ref1_80">80</a>. <i>Kanunların Ruhu, XX</i>, 1.</p>
    </aside>

    <aside epub:type="footnote" id="not1_81">
      <p class="footnote"><a class="hlink" href="#ref1_81">81</a>. <i>Règlement intérieur du Collège Louis-le-Grand</i>, 1769, s. 36. Bu belge On Sekizinci Yüzyılda Paris’te Günlük Yaşam adlı sergide 163 nolu eserdi. Archives Nationales, Paris, 1974 yazı.</p>
    </aside>

    <aside epub:type="footnote" id="not1_82">
      <p class="footnote"><a class="hlink" href="#ref1_82">82</a>. <i>Characteristicks</i>, s. 336.</p>
    </aside>

    <aside epub:type="footnote" id="not1_83">
      <p class="footnote"><a class="hlink" href="#ref1_83">83</a>. <i>A System of Moral Philosophy</i>, 1755 basımının tıpkıbasımı <i>Works</i> içinde, Hildesheim: Georg Olms, 1969, c. V, s. 12.</p>
    </aside>

    <aside epub:type="footnote" id="not1_84">
      <p class="footnote"><a class="hlink" href="#ref1_84">84</a>. <i>İnceleme</i>, II. Kitap, III. Kısım, IV. Bölüm.</p>
    </aside>

    <aside epub:type="footnote" id="not1_85">
      <p class="footnote"><a class="hlink" href="#ref1_85">85</a>. <i>Wealth of Nations</i>, s. 324. İtalikler benim.</p>
    </aside>

    <aside epub:type="footnote" id="not1_86">
      <p class="footnote"><a class="hlink" href="#ref1_86">86</a>. <i>Writings on Economics</i>, s. 53.</p>
    </aside>

    <aside epub:type="footnote" id="ozelnot0_0">
      <p class="footnote"><a class="hlink" href="#ozelref0_0">*</a> Burada geçen <i>calling</i> sözcüğü, hem “ilahi bir dürtü, içten gelen bir ilahi yönlendirme, Tanrı’nın çağrısı” anlamına gelen, hem de insanların mesleklerinin Tanrı tarafından belirlenmiş olması yani kadercilik inancından dolayı “meslek” anlamında kullanılır, <i>-ç.n</i>.</p>
    </aside>

    <aside epub:type="footnote" id="ozelnot0_1">
      <p class="footnote"><a class="hlink" href="#ozelref0_1">*</a> Burada Vico, Plutarkhos’un <i>Paralel Yaşamlar</i> adlı eserine gönderme yapıyor. Plutarkhos’un bu eserinde Cicero, Genç Cato’nun konsüllük seçimini kaybetmesinin nedenlerinden söz ederken “Cato’nun, Romulus’un ardıllarının (yani Roma’nın) ayaktakımından biri gibi davranmak yerine Platon’un Devlet’inde yaşamakta olan bir yurttaşmış gibi davrandığını” anlatır. <i>Paralel Yaşamlar</i>, <i>Mestrius Plutarchus. -ç.n</i>.</p>
    </aside>

    <aside epub:type="footnote" id="ozelnot1_a">
      <p class="footnote"><a class="hlink" href="#ozelref1_a">a</a>. <i>Spinoza’s Critique of Religion</i> (New York: Schocken, 1965, s. 277) adlı eserinde Leo Strauss şöyle der: “Spinoza’nın kullandığı dilin Machiavelli’ninkinden çok daha sert olması ilginçtir.” Strauss bu durumu, her şeyden önce bir filozof olan Spinoza’nın siyaset bilimci Machiavelli’ye nazaran ütopik düşünceye kişisel olarak çok daha yakın olmasına bağlar.</p>
    </aside>

    <aside epub:type="footnote" id="ozelnot1_b">
      <p class="footnote"><a class="hlink" href="#ozelref1_b">b</a>. <i>Pensées</i>, sayı 502, 503 (Brunschvicg baskısı); Türkçesi: <i>Düşünceler</i>, çev. İsmet Zeki Eyüboğlu, İstanbul: Say, 2002. İyilikseverlik yerine kendini sevme tarafından bir arada tutulan bir toplumun, günahkâr olmakla beraber işlevsel de olabileceği düşüncesi Pascal’ın Jansenci çağdaşlarının önde gelenlerinden Nicole ve Domat gibilerince de dile getirilmiştir. Bkz. Gilbert Chinard, <i>En lisant Pascal</i>, Lille: Giarel, 1948, s. 97-118, ayrıca D. W. Smith, <i>Helvétius: A Study in Persecution</i>, Oxford: Clarendon Press, 1965, s. 122-5. Nicole üzerine yakın tarihli sağlam bir çalışma için bkz. Nannerl O. Keohane, “Non-Conformist Absolutism in Louis XIV’s France: Pierre Nicole and Denis Veiras”, <i>Journal of the History of Ideas</i>, sayı 35, Ekim-Aralık 1974, s. 579-96.</p>
    </aside>

    <aside epub:type="footnote" id="ozelnot1_c">
      <p class="footnote"><a class="hlink" href="#ozelref1_c">c</a>. “Ustaca Yönetim” derken Mandeville’in gündelik yönlendirmeleri ve uygulamaları değil, onun yerine uygun yasal ve kurumsal çerçevenin deneme yanılma yöntemiyle, bir evrim sürecinde yavaş yavaş derinleşerek oluşmasını kastettiği ikna edici biçimde ortaya konmuştur. Bkz. Nathan Rosenberg, “Mandeville and Laissez-Faire”, <i>Journal of the History of Ideas</i>, sayı 24, Nisan-Haziran 1963, s. 183-96. Ama Mandeville bu çerçevenin nasıl işlediğini ortaya koymak yerine çerçeveyi varsaymakla yetinmiştir. Toplumsal faydaya olumlu etkilerini detaylı bir biçimde anlattığı lüks konusunda siyasetçinin veya kurumsal çerçevenin rolü pek de önemli değildir.</p>
    </aside>

    <aside epub:type="footnote" id="ozelnot1_d">
      <p class="footnote"><a class="hlink" href="#ozelref1_d">d</a>. Herder’e göre, “insan yüreğinin tüm tutkuları kendini bilmez vahşi bir gücün ifadeleridir. Ama işte bu güç, doğası gereği ancak daha güzel bir düzene yol açabilir.” <i>Ideen zur Philosophie der Geschichte der Menschheit in Werke</i>, haz. Suphan, Berlin, 1909, c. 14, s. 213.</p>
    </aside>

    <aside epub:type="footnote" id="ozelnot1_e">
      <p class="footnote"><a class="hlink" href="#ozelref1_e">e</a>. Gurur, kıskançlık ve açgözlülük, insanların yüreğini tutuşturan üç kıvılcımdır. <i>Inferno</i>, VI. Kanto, satır 74-5.</p>
    </aside>

    <aside epub:type="footnote" id="ozelnot1_f">
      <p class="footnote"><a class="hlink" href="#ozelref1_f">f</a>. Hırs, iktidar arzusu ve açgözlülük.</p>
    </aside>

    <aside epub:type="footnote" id="ozelnot1_g">
      <p class="footnote"><a class="hlink" href="#ozelref1_g">g</a>. O yüzden bu türe <i>psychomachy</i> (ruh içinde çatışma) adı verilmiştir. Prudentius un 5. yüzyıla ait <i>Psychomachia</i> adlı eserinden, Paris’teki Notre Dame Katedrali’nin dış yüzündeki erdem ve günah çemberine kadar bu türün tarihçesi için bkz. Adolf Katzenellenbogen, <i>Allegories of the Virtues and Vices in Mediaeval Art</i>, Londra: Warburg Institute, 1939.</p>
    </aside>

    <aside epub:type="footnote" id="ozelnot1_h">
      <p class="footnote"><a class="hlink" href="#ozelref1_h">h</a>. Örneğin, şu cümlede de bu niyet görülebilir: “İleriki sayfalarda karşıt dürtüler derken, aynı türden bile olsalar kişiyi ayrı yönlere çekenlerden söz ediyorum; örneğin baştan çıkarıcılık ve açgözlülük, ikisi de sevginin bir çeşididir...”, <i>Etika</i>, 4. Bölüm, Tanımlar.</p>
    </aside>

    <aside epub:type="footnote" id="ozelnot1_i">
      <p class="footnote"><a class="hlink" href="#ozelref1_i">i</a>. Bkz. s. 74.</p>
    </aside>

    <aside epub:type="footnote" id="ozelnot0_2">
      <p class="footnote"><a class="hlink" href="#ozelref0_2">*</a> Devlet mantığı olarak çevrilegelmiş bu İtalyanca kavram devletin çıkarı anlamında kullanılmaktadır, <i>-ç.n</i>.</p>
    </aside>

    <aside epub:type="footnote" id="ozelnot1_j">
      <p class="footnote"><a class="hlink" href="#ozelref1_j">j</a>. Bu terimin tarihçesi diğer anlamlarından, örneğin borç alınan paraya karşı ödenen faiz anlamından veya Fransızcadaki tuhaf kullanımından çok daha eskiye uzanıyor. Fransızcada <i>intérêt</i> zarar ve kayıp anlamında da kullanılmaktadır, bu anlam halen kullanımda olan <i>dommages-intérêts</i> [Türk hukukunda cezai tazminat olarak geçen terimin Fransızcası. <i>-ç.n</i>.] biçiminde de görülür.</p>
    </aside>

    <aside epub:type="footnote" id="ozelnot1_k">
      <p class="footnote"><a class="hlink" href="#ozelref1_k">k</a>. Hükümdarlar uyruklarına hükmeder, çıkar da hükümdarlara.</p>
    </aside>

    <aside epub:type="footnote" id="ozelnot1_l">
      <p class="footnote"><a class="hlink" href="#ozelref1_l">l</a>. II. Bölüm’e Giriş. Burada dikkat çekici bir biçimde, akıl yalnızca devletin gerçek çıkarlarının nerelerde olduğunu bulmaya yarayan bir araca indirgeniyor.</p>
    </aside>

    <aside epub:type="footnote" id="ozelnot0_3">
      <p class="footnote"><a class="hlink" href="#ozelref0_3">*</a> <i>L’interet seul ne peut jamais manquer, -ç.n</i>.</p>
    </aside>

    <aside epub:type="footnote" id="ozelnot0_4">
      <p class="footnote"><a class="hlink" href="#ozelref0_4">*</a> <i>Le prince peut se tromper, son Conseil peut etre corrompu, mais... -ç.n</i>.</p>
    </aside>

    <aside epub:type="footnote" id="ozelnot1_m">
      <p class="footnote"><a class="hlink" href="#ozelref1_m">m</a>. J. A. W. Gunn, <i>Politics and the Public Interest in the Seventeenth Century</i>, Londra: Routledge and Kegan Paul, 1969, s. 36 ve çeşitli yerlerde. On yedinci yüzyıl İngilteresi’ndeki “çıkar” ve “çıkarlar” kavramları üzerine çok zengin bir bilgi kaynağı olan bu kitaptan çok yararlandım. Yine Bkz. Gunn’ın makalesi “Interest Will Not Lie’: A Seventeenth-Century Political Maxim,” <i>Journal of the History of Ideas</i>, Ekim-Aralık 1968, sayı 29, s. 551-64. Bunlarla ilgili konularda mükemmel bir analiz için bkz. Felix Raab, <i>The English Face of Machiavelli: A Changing Interpretation, 1500-1700</i>, Londra: Routledge and Kegan Paul, 1964, s. 157-8.</p>
    </aside>

    <aside epub:type="footnote" id="ozelnot1_n">
      <p class="footnote"><a class="hlink" href="#ozelref1_n">n</a>. Bu deyiş esneklik konusunda çok usta bir siyasetçi, Machiavelli ve Rohan Dükü’nün büyük bir hayranı ve sık sık onlardan alıntı yapan rahip Marchamont Nedham tarafından yayımlanmış önemli bir risalenin başlığı olarak kullanılmıştı. Bkz. Gunn ve Raab’ın yukarıda adı geçen eserleri.</p>
    </aside>

    <aside epub:type="footnote" id="ozelnot1_o">
      <p class="footnote"><a class="hlink" href="#ozelref1_o">o</a>. Raab, “çıkar” üzerine uzunca bir kaynakçalı dipnotta şöyle diyor: “Bu dönemin sonlarında (yani on yedinci yüzyılın son on yılı içinde) ’çıkar’ ağırlıklı olarak iktisadi bir anlam kazandı.” <i>The English Face of Machiavelli</i>, s. 237. Gunn ise daha genel olarak şunu söyler: “Çıkar yönetim kademesinden pazar yerine çok hızlı bir geçiş yaptı.” <i>Politics</i>, s. 42.</p>
    </aside>

    <aside epub:type="footnote" id="ozelnot0_5">
      <p class="footnote"><a class="hlink" href="#ozelref0_5">*</a> Fransızca <i>muhteşem yüzyıl</i> anlamında bir deyiş. Fransız tarihçilerince Fransa’nın Avrupa’nın önde gelen gücü haline geldiği on yedinci yüzyılı nitelemek amacıyla kullanılır, <i>-ç.n</i>.</p>
    </aside>

    <aside epub:type="footnote" id="ozelnot1_p">
      <p class="footnote"><a class="hlink" href="#ozelref1_p">p</a>. Gunn, <i>Politics</i>, 5. Bölüm ve s. 265. Bu görüş, Viner’in ünlü incelemesinde ortaya koyduğu, merkantilist dönem süresince güç ve bolluğun dış politikanın aynı öneme sahip iki amacı olduğu düşüncesine ters düşmez. Bkz. Jacob Viner, “Power versus Plenty as Objectives of Foreign Policy in the Seventeenth and Eighteenth Centuries,” <i>World Politics</i>, 1948, c. 1 tekrar basımı, <i>Revisions in Mercantilism</i>, haz. D. C. Coleman, Londra: Methuen, 1969, s. 61-91.</p>
    </aside>

    <aside epub:type="footnote" id="ozelnot0_6">
      <p class="footnote"><a class="hlink" href="#ozelref0_6">*</a> <i>Fr. ilgili bir insan</i> veya <i>çıkarı</i> olan [eksik]</p>
    </aside>

    <aside epub:type="footnote" id="ozelnot1_q">
      <p class="footnote"><a class="hlink" href="#ozelref1_q">q</a>. <i>“Corruption”</i> (yozlaşma, yolsuzluk) kavramının da benzer bir anlamsal öyküsü vardır. Bu terimi Polybius’tan alarak kullanan Machiavelli’nin yazılarında <i>corruzione</i> kavramı sebebine bakmaksızın yönetim kalitesinin kötüleşmesi anlamında kullanılır. On sekizinci yüzyıl İngilteresi’nde bu kavram hâlâ bu kısıtlı anlamda kullanılmaktaydı, diğer yandan bu dönemde rüşvetle de özdeşleştirilmeye başladı. Sonunda parasal anlamı parasal olmayan anlamını tamamen sildi. Aynı durum <i>fortune/fortuna</i> sözcüğü için de geçerli. Adam Smith yukarıdaki yazının devamında <i>fortune</i> sözcüğünü, Machiavelli’nin <i>fortuna</i> sözcüğüne yüklediği anlamdan daha geniş bir biçimde parasal anlamda (zenginlik, varlık, servet) kullanır, bkz. J. G. A. Pocock, “Machiavelli, Harrington, and English Political Ideologies in the Eighteenth Century”, <i>William and Mary Quarterly</i>, Ekim 1965, sayı 22, s. 568-71; ve <i>The Machiavellian Moment</i>, Princeton, New Jersey: Princeton University Press, 1975, s. 405.</p>
    </aside>

    <aside epub:type="footnote" id="ozelnot1_r">
      <p class="footnote"><a class="hlink" href="#ozelref1_r">r</a>. Louis Hartz “insanı her şeyden ayrı olarak kendi şahsi çıkarları için çalışan bir varlık sayan tatsız liberal bakış açısından” söz ederken ve bu kötümser yaklaşımı “insanı yalnızca başka güçlerin egemenliğinde yaşamaya uygun bulan tatsız feodal bakış açısı” ile karşılaştırırken olayı tarihsel olmayan bir açıdan ele alıyor. <i>The Liberal Tradition in America</i>, New York: Harcourt, Brace and World, 1955, s. 80. İlk ortaya çıktığında insanı çıkarların yönettiği düşüncesi hiç de tatsız bulunmamıştı.</p>
    </aside>

    <aside epub:type="footnote" id="ozelnot1_s">
      <p class="footnote"><a class="hlink" href="#ozelref1_s">s</a>. Cardinal de Retz, <i>Memoires</i>, Paris: Pléiade, NRF, 1956, s. 1008-9. Başka bir yerde de Retz aynı biçimde şöyle demekte: “Bu içinde yaşadığımız dönemlerde kişi insanların eğilimleriyle çıkarlarını birleştirerek bu karışımdan olası davranışlarını öngörmek için yararlanmalıdır.” <i>A.g.y</i>., s. 984. Benzerliği açısından şaşırtıcı bir düşünce de neredeyse yüzyıl sonra yine faal olarak siyasetle uğraşan (ve üzerine düşüncelerini yazan) Alexander Hamilton tarafından dile getiriliyor: “Her ne kadar genelde uluslar çıkarları tarafından yönlendirilseler de değişik ruh hallerinin [olumlu veya olumsuz] şahsi çıkarların net biçimde görülmesini zorlaştırabileceğini bilmeyen kişi insan doğası hakkında pek bir şey bilmiyor demektir. Bkz. Gerald Stourzh, <i>Alexander Hamilton and the Idea of Republican Government</i>, Stanford, California: Stanford University Press, 1970, s. 92.</p>
    </aside>

    <aside epub:type="footnote" id="ozelnot1_t">
      <p class="footnote"><a class="hlink" href="#ozelref1_t">t</a>. 1. Perde, 6. Sahne, 37. Satır. <i>“Denn nur vom Nutzen wird die Welt regiert.”</i> Anlamdaki değişim <i>“nur” -</i> “yalnızca” sözcüğünün eklenmesiyle daha da güçlendirilmiş.</p>
    </aside>

    <aside epub:type="footnote" id="ozelnot1_u">
      <p class="footnote"><a class="hlink" href="#ozelref1_u">u</a>. <i>Essays Moral, Political, and Literary</i>, haz. T. H. Green ve T. H. Grose, Londra: Longmans, 1898, c. I, s. 176. Bunu Hume’un bir başka yazısındaki aşk/ sevda betimlemesiyle karşılaştıralım: “Aşk kaprisler ve değişmelerle bezeli, sabırsız ve yerinde duramayan bir tutkudur. Birdenbire adeta boşluktan ortaya çıkar ve yine aniden kaybolur gider” (s. 238)</p>
    </aside>

    <aside epub:type="footnote" id="ozelnot1_v">
      <p class="footnote"><a class="hlink" href="#ozelref1_v">v</a>. <i>A Treatise of Humarı Nature</i>, III. Kitap, II. Bölüm, II. Kısım; Türkçesi: <i>İnsan Doğası Üzerine Bir İnceleme</i>, çev. Aziz Yardımlı, İstanbul: İdea, 1997. Hume bu karşılaştırmayı sivil toplumun ortaya çıkışını açıklama bağlamında yapmaktadır. Bu aşamada kazanç arzusunun gücü ve evrenselliği topluma karşı bir tehdit olarak ortaya konuyor. Hume daha sonra bu tehdidin nasıl ortadan kalktığını şöyle açıklıyor: “... Çok fazla üzerinde düşünmeye gerek yok çünkü bu tutkunun tatmin edilmesinin yolunun dizginlenmesinden geçtiği açıktır...” <i>a.g.y</i>., s. 25.</p>
    </aside>

    <aside epub:type="footnote" id="ozelnot0_7">
      <p class="footnote"><a class="hlink" href="#ozelref0_7">*</a> <i>Lat. Auri Sacra Fames. Vergilius’tan: Aeneas, III. -ç.n</i>.</p>
    </aside>

    <aside epub:type="footnote" id="ozelnot1_w">
      <p class="footnote"><a class="hlink" href="#ozelref1_w">w</a>. Alıntı için bkz. Isaac Kramnick, <i>Bolingbroke and his Circle: The Politics of Nostalgia in the Age of Walpole</i>, Cambridge, Massachussets: Harvard University Press, 1968, s. 73; Bolingbroke’un ilk “popülist” siyasetçilerden biri olarak sunulduğu III. Bölüm’e bakınız. Kramnick bu tabloyu çizerken biraz aşırıya kaçmış olabilir. III. Bölüm’ün sonlarında dönemin mali yeniliklerini yargılarken Hume’dan yararlanması gerekiyor. Bolingbroke’un muhalefeti üzerine değişik bir görüş için bkz. Quentin Skinner, “The Principies and Practice of Opposition: The Case of Bolingbroke versus Walpola”, <i>Historical Perspectives: Studies in English Thought and Society in Honour of J. H. Plumb</i> içinde, haz. Neil McKendrick, Londra: Europa, 1974, s. 93-218; ve J. G. A. Pocock, “Machiavelli”, s. 577-8. Pocock, Bolingbroke’u harekete geçirenin piyasanın yükselişinden ziyade, Saray’ın ve Başbakan’ın ellerindeki genişlemiş mali imkânlar sayesinde güç edinmeleri olduğunu söyler.</p>
    </aside>

    <aside epub:type="footnote" id="ozelnot0_8">
      <p class="footnote"><a class="hlink" href="#ozelref0_8">*</a> İspanya’daki Hıristiyan devletlerin İber Yarımadası’nı Müslümanlardan geri almak üzere verdiği mücadelenin adıdır. Sekizinci yüzyılın başlarında Müslümanların fetihleriyle başlamış, 1492’de son Müslüman şehrinin Hıristiyanlarca alınmasıyla sona ermiş kabul edilir, <i>-ç.n</i>.</p>
    </aside>

    <aside epub:type="footnote" id="ozelnot0_9">
      <p class="footnote"><a class="hlink" href="#ozelref0_9">*</a> Eserin tam adı: <i>Le parfait négociant ou Instruction générale pour ce qui regarde le commerce des marchandises de France et des pays étrangers</i> (Kusursuz Tüccar ya da Fransa’nın ve Yabancı Ülkelerin Ticareti Üzerine Genel Bilgiler), Fransa, 1675. <i>-ç.n</i>.</p>
    </aside>

    <aside epub:type="footnote" id="ozelnot1_x">
      <p class="footnote"><a class="hlink" href="#ozelref1_x">x</a>. Robertson’un <i>History of the Reign of the Emperor Charles V</i> adlı yapıtının önsözü olan bu çalışma yakınlarda elden geçirilmiş ve Felix Gilbert’in girişiyle birlikte yayımlanmıştır (University of Chicago Press, 1972). Alıntı yapılan paragraf (italikler benim) s. 67’de bulunabilir. Yazının ekindeki <i>İspatlar ve Gösterimler</i> bölümünde Robertson, Montesquieu’nün <i>Kanunların Ruhu</i> eserinden uyarladığı cümleye değilse de ticaret üzerine olan bölümünün girişine atıfta bulunur (bkz. s. 165).</p>
    </aside>

    <aside epub:type="footnote" id="ozelnot0_10">
      <p class="footnote"><a class="hlink" href="#ozelref0_10">*</a> <i>Fr. collège</i>. Bu sözcük (bu tarihsel dönem için) Paris Üniversitesi’ne bağlı (ya da onun öğrencilerine hizmet veren) hem öğrenci yurdu işlevi gören hem de davranış eğitimi veren kurumlar için kullanılır, <i>-ç.n</i>.</p>
    </aside>

    <aside epub:type="footnote" id="ozelnot1_y">
      <p class="footnote"><a class="hlink" href="#ozelref1_y">y</a>. Fransızca için olduğu kadar İngilizce için de geçerlidir bu. Bkz. <i>Oxford English Dictionary</i>.</p>
    </aside>

    <aside epub:type="footnote" id="ozelnot1_z">
      <p class="footnote"><a class="hlink" href="#ozelref1_z">z</a>. Aklı ticaret ve alışverişe çalışan Savary kölelik kurumunu meşrulaştırmak adına şöyle der: “Tütün, şeker ve çivit üretimi” kölelere “faydalıdır”, çünkü “özgürlüklerinin kaybına karşılık gerçek Tanrı ve Hıristiyanlık öğretilerini kazanırlar.” Alıntı için bkz. E. Levasseur, <i>Histoire du commerce de La France</i>, Paris: A. Rousseau, 1911, c. I, s. 302.</p>
    </aside>

    <aside epub:type="footnote" id="ozelnot1_aa">
      <p class="footnote"><a class="hlink" href="#ozelref1_aa">aa</a>. <i>Kapital</i>, c. I, 24. Bölüm, 6. Kısım. Anlaşıldığı kadarıyla bu terim Marx ile Engels arasında bir espri haline dönüşmüş. Engels 1869’da kendini tümüyle sosyalist harekete adamak için ailesinin tekstil firmasıyla olan tüm bağlarından vazgeçtiği zaman Marx’a şöyle yazar: “Yaşasın! Bugün <i>doux commerce</i> sona erdi, artık ben özgür bir insanım.” Mektup tarihi 1 Temmuz 1869, Karl Marx-Friedrich Engels, <i>Werke</i>, Berlin: Dietz, 1965, c. 32, s. 329.</p>
    </aside>

    <aside epub:type="footnote" id="ozelnot1_bb">
      <p class="footnote"><a class="hlink" href="#ozelref1_bb">bb</a>. Adam Smith de bu ekolün önemli bir üyesi olmasına rağmen <i>Ahlaki Duygular Teorisi</i> adlı eserinde Shaftesbury ve Hutcheson’un geniş biçimde ele aldıkları ayrımlara yer vermez. Aynı şekilde tutkularla çıkarlar arasındaki ayrımı da görmezden gelmiştir; bkz. s. 112-4.</p>
    </aside>
  </div>
</body>
</html>
