<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/stil.css" rel="stylesheet" type="text/css" />
</head>

<body>
  <h1 class="chapter">YİRMİNCİ YILDÖNÜMÜ BASIMINA YAZARIN ÖNSÖZÜ</h1>

  <p class="nonindent">Kitaplarım arasında <i>Tutkular ve Çıkarlar’</i>ın kendine has bir yeri olduğunu söylemeliyim. Sosyal bilimlerle ilgilenen birçok yazar için geçerli olan ve benim de kısa bir süre önce bir söyleşide kabul ettiğim bir şey var: Kitaplarım genellikle başka birisinin hata yapmakta -ya da yapmış- olduğunu kanıtlamak amacıyla yazılmıştır. <i>The Strategy of Economic Development</i> (İktisadi Kalkınma Stratejisi) genelde çeşitli dengeli büyüme teorilerine itirazları içeriyordu. Benzer biçimde, <i>Exit, Voice, and Loyalty</i> (Terk Etme, Sesini Yükseltme ve Sadakat) varlığını büyük ölçüde rekabetin (<i>rekabetten çıkışın)</i> iktisadi düzenin tüm hastalıklarının yanılmaz ve her şeye iyi gelen ilacı olduğu aksiyomuna karşı savlar keşfetme heyecanına borçludur. Ama <i>Tutkular ve Çıkarlar</i> söz konusu olduğunda durum farklıydı. Bu kitap özellikle herhangi bir kişiye ya da herhangi bir düşünsel geleneğe karşı yazılmadı. Var olan herhangi bir düşünceye yanaşmadan ya da karşı çıkmadan serbest kalma, herhangi bir kısıtlama olmadan bağımsız bir biçimde gelişme gibi bir özelliği vardı.</p>

  <p class="indent">Daha sonra, en son kitabımda, geç dönem yazılarımın ortak bir özelliğine, “kendi kendini baltalama eğilimine” dikkat çekmiştim. Burada (başkalarındansa) kendimi hatalı ya da en azından eksik gösterme eğilimimden söz ediyorum. Örneğin, çeşitli bağlantılar yoluyla sürekli ilerleyen bir sanayinin <i>İktisadi Kalkınma Stratejisi’</i>nde açıkladığım özel dinamiklerine ek olarak, yeni sanayileşen ülkeleri etkileyebilecek olan ters yöndeki akamet ya da “takılıp kalma” sendromunu da ele almıştım. Benzer biçimde, <i>Terk Etme, Sesini Yükseltme ve Sadakat’</i>in başında, sesini yükseltmenin etkili kullanımının terk etme imkânı ve fırsatları tarafından baltalandığı birçok duruma değinmiştim. Ancak, daha sonraları terk etme ya da sesini yükseltmenin bir kurumun -1989 olayları sonucunda Almanya Demokratik Cumhuriyeti’nin- yıkılmasında <i>birleştiği</i> önemli bir tarihsel olay ilgimi çekmeye başladı.</p>

  <p class="indent">Gelgelelim, bu kendi kendini baltalama eğilimi de <i>Tutkular ve Çıkarlar</i>’da savunduğum tezde kendini göstermedi. Onun yerine, bu kitapta ele alınan temel noktayı daha sonra iki katkımda tekrar tarif ettim ve genişlettim: “Çıkar Kavramı: Örtmeceden Totolojiye” ve özellikle de “Piyasa Toplumu Üzerine Karşıt Görüşler” başlıklı Marc Bloch Konferansı metnimde.<sup><a class="hlink" epub:type="noteref" href="#not0_1" id="ref0_1">1</a></sup> Her iki yazıda da kitaptaki düşünceler daha uzun uzadıya irdelenmiş ve on dokuzuncu ve yirminci yüzyılları kapsayacak biçimde genişletilmiştir.</p>

  <p class="indent">Temel temamı sürdürmekteki inadımın temellerini açıklamak elzem görünüyor. Yıllar önce Montesquieu’nün <i>Kanunların Ruhu’</i>nda okuduğum ve sonunda yazımın başına yerleştirmeye karar verdiğim şu cümlesi tarafından nasıl derinden etkilendiğimi gayet net hatırlıyorum: “Talihimiz varmış ki <i>tutkular</i> insanları kötü (<i>méchant</i>) olmaya itebilecekken, kötü olmamak onların <i>çıkarınadır</i>.” Yıllar sonra ise, James Steuart’ın <i>Inquiry into the Principles of Political Economy</i> (Siyasal İktisadın İlkelerine Bir Bakış) adlı eserinde bulunan buna çok yakın ve daha “kurumsal” önermeye rastladım. Buna göre, “karmaşık modern ekonomi sistemi (yani çıkarlar)” doğası gereği “despotluğun akılsızlığına karşı icat edilmiş en etkili dizgindir”. Burada Fransız ve İskoç Aydınlanmaları’nın ilginç bir biçimde çakıştığı görülmekteydi ve ben de iktisatla siyasetin bağlantılarıyla ilgili bu düşünceleri inlerine kadar takip etmeye karar verdim. Sonuçta ortaya karmaşık ve dolambaçlı bir öykü çıktı. Zenginliği ve ironikliği beni “kendi” doğrumu bulduğuma ikna etti, bu yüzden onu tekrar elden geçirmeyi düşünmedim bile.</p>

  <p class="right">Albert O. Hirschman<br />
  <i>Nisan 1996</i></p>

  <div class="footnote">
    <aside epub:type="footnote" id="not0_1">
      <p class="footnote"><a class="hlink" href="../Text/yazarinonsozu.htm#ref0_1">1</a>. Her ikisi de <i>Rival Views of Market Society and Other Recent Essays</i> (Cambridge, Massachusets: Harvard University Press, 1992) adlı kitabımda tekrar basıldı.</p>
    </aside>
  </div>
</body>
</html>
