<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-18</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">O</span>rhan için Cafe Bulvar’da daha fazla oyalanmanın anlamı kalmamıştı.. Aşot Artinyan denen adam belli ki gelmeyecekti. Düşmanının izini bulmuş sayılırdı, fakat tereddüt ettiği husus cafe sahibinin ölen mi yoksa kulağından yaralanan mı olduğu merkezindeydi artık. İkisi de mümkündü. Öncelikle de ölen tabii. Zira kağıt peçeteyi onun cebinde bulmuştu.</p>

    <p class="Paragraf-Stili-1">Fakat onun bulmak istediği, boğuştuğu, kulağını parçaladığı, hayatta kalanıydı hiç şüphesiz..</p>

    <p class="Paragraf-Stili-1">Tezgahın arkasındaki garson hâlâ kendisini süzmekle meşguldü. Bakışları daha çok başındaki bantlı yaraya takılmıştı. O haliyle çok dikkat çekiyordu.</p>

    <p class="Paragraf-Stili-1">İçtiği cappuccino’nun parasını ödeyip ayağa kalktı. Garsonlara bakmadan dışarı çıktı. Önemli bir tespitte bulunduğuna inanıyordu, bundan sonrası polise kalmış bir işti ve çıkar çıkmaz Baş Komiser Özcan Dursun’la temas kuracaktı. Artık polise rahatlıkla vereceği bilgiler vardı. Bu gün öğleye doğru Emniyet mensuplarından ayrıldığında henüz teröristlerin kimlikleri hakkında bilgi edinilememişti.</p>

    <p class="Paragraf-Stili-1">Sokağa çıkınca Rus Konsolosluğunun önünden hızlı adımlarla Galatasaray’a doğru yürümeye başladı. Dükkanların çoğu kapanmış, cadde tenhalaşmıştı. Cep telefonunu çıkarıp Komiser’in kendisine verdiği numarayı aradı.</p>

    <p class="Paragraf-Stili-1">Zilin ikinci çalmışında hat açıldı. “Buyrun, Baş Komiser Dursun.”</p>

    <p class="Paragraf-Stili-1">Adamcağızın sesi yorgun ve kısık çıkmıştı.</p>

    <p class="Paragraf-Stili-1">“İyi akşamlar komiserim, ben Orhan Tözek.”</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Sizinle biraz konuşmak istiyorum.”</p>

    <p class="Paragraf-Stili-1">“Ne hakkında?” diye sordu Baş Komiser.</p>

    <p class="Paragraf-Stili-1">Orhan ilk defa onun ne kadar bitap ve yorgun olduğunu düşündü. Yanılmıyorsa dün geceden beri evine gitmemişti galiba.</p>

    <p class="Paragraf-Stili-1">“Şu saldırganlar hakkında.”</p>

    <p class="Paragraf-Stili-1">“Bir şey mi hatırladınız? Ya da bize söylemeyi unuttuğunuz yeni bir durum mu var?”</p>

    <p class="Paragraf-Stili-1">“Öyle sayılır. Sanırım saldırganlardan birinin kimliğini tesbit ettim.”</p>

    <p class="Paragraf-Stili-1">Komiser bir an durakladı.</p>

    <p class="Paragraf-Stili-1">“Nasıl?” dedi.</p>

    <p class="Paragraf-Stili-1">“Basit bir kağıt peçeteyle.”</p>

    <p class="Paragraf-Stili-1">“Anlayamadım?”</p>

    <p class="Paragraf-Stili-1">“Ölen teröristtin cebinde bulmuştum. Tünel’deki bir cafe’nin adı yazılıydı üzerinde.”</p>

    <p class="Paragraf-Stili-1">“Ve bunu bizden gizlendiniz sanırım.”</p>

    <p class="Paragraf-Stili-1">“Önemli olduğunu düşünmemiştim. Az evvel oraya gittim. Belki ilginizi çeker diye düşündüm. Cafe’nin sahibi Aşot Artinyan adında bir Ermeni.”</p>

    <p class="Paragraf-Stili-1">Hattın öbür ucunda yine bir sessizlik oldu.</p>

    <p class="Paragraf-Stili-1">“Komiserim?”</p>

    <p class="Paragraf-Stili-1">“Evet, sizi dinliyorum. Ne ifade ediyor bu?”</p>

    <p class="Paragraf-Stili-1">Orhan şaşırır gibi homurdandı.</p>

    <p class="Paragraf-Stili-1">“Sizin için bir şey ifade etmiyor mu yani? Uğradığımız bir Ermeni saldırısı, cesedin üzerinde bulduğum peçetenin üzerinde bir cafenin adı yazılı ve sahibi de Ermeni çıkıyor.”</p>

    <p class="Paragraf-Stili-1">Baş Komiser içini çekti. Sonra, “Neredesiniz şimdi?” diye sordu.</p>

    <p class="Paragraf-Stili-1">“Galatasaray’a doğru yürüyorum.”</p>

    <p class="Paragraf-Stili-1">“Tamam, bekleyin orada. Tam Galatasaray Lisesinin önünde. Yanıma ekibimi alıp geliyorum. “</p>

    <p class="Paragraf-Stili-1">“Anladım Komiserim, orada olacağım. “</p>

    <p class="Paragraf-Stili-1">Orhan kuşkusuz bir bilim adamıydı ve bütün ömrü tekdüze geçmişti. Oysa şu bir kaç gündür yaşamı boyunca tatmadığı heyecanı, sanki hayatının bu kısa devresine sıkışmış gibi hissediyordu. Ne arasa vardı içinde; şiddet, gerilim, korku, mücadele ve öldüresiye boğuşma. İstemeden kalbi yine heyecanla atmaya başlamıştı. inşallah yanılmıyorumdur, diye geçirdi içinden. Saldırganın cesedinden çıkan peçete ile cafenin sahibinin Ermeni oluşu arasında bir bağlantı kurmuştu. Kesin ve somut bir delil değildi bu, sadece bir faraziye, ama düşündürücü bir ilişkiydi. Yanılıyorsa polise de mahcup olacaktı. Geniş bir açıdan düşünülürse yanılma payı da yüksekti. Bir anlamda olaya karışmamış tüm Ermenileri sırf cafe sahibi olmaları yüzünden potansiyel suçlu ilan ediyordu. Telefonu cebine sokmadan önce, babasını arayıp gecikeceğini haber vermek istedi. Boşu boşuna yaşlı adamın meraklanmasını arzu etmiyordu. Tam evinin numarasını çevireceği sırada olanlar oldu.</p>

    <p class="Paragraf-Stili-1">Mutlak bir rastlantı. Başka ifadesi olamazdı..</p>

    <p class="Paragraf-Stili-1">Kaldırımda yaklaşan adamı gördü, ilk dikkatini çeken, adamın sargı beziyle örtülü kulağı oldu. Kısa boylu, göbekli ve tıknazdı. Tam dün gece boğuştuğu kişinin özellikleri.. Her kulağı sarılı olan insanı o diye düşünemezdi şüphesiz. Ama adam, ürkek ve kuşkulu gibi görünmüştü gözüne ve Tünel’e doğru yürüyordu.</p>

    <p class="Paragraf-Stili-1">Aşot Artinyan olmaması için hiç bir neden yoktu. Adam dükkanına gidiyordu.. Orhan kısa bir an ne yapacağını şaşırdı. Görünmemek için hafifçe yan dönerek önünde bulunduğu ışıltılı vitrine bakışlarını çevirdi. Yüzünü Ermeni’nin görmesini hiç istemiyordu. Zira onun da tam alnında dün geceki boğuşmanın neticesi kocaman bir sargı mevcuttu. Aşot Artinyan’ın dikkatini çekebilirdi.</p>

    <p class="Paragraf-Stili-1">Orhan, adamın kimliğinde bir hata yapıyordu kuşkusuz. Onu cafedeki garsondan edindiği bilgiye göre Aşot sanmıştı. Tesadüfün getirdiği bir varsayım. Ama gerçekten de haklı olduğu husus gördüğü kişinin Garbis olduğuydu. Bu mutlak bir tesadüftü. Yaşamda insanın çok ender yakalayacağı bir şans. Komisere telefon için durmasa ve çevresindekilere dikkat etmese, ya da o esnada adam karşı kaldırımda olsa, asla farkına varamayacaktı.</p>

    <p class="Paragraf-Stili-1">Derin bir soluk aldı. Yan dönüp telefonla konuşmaya devam ediyormuş gibi yaptı. Adam yanından geçip gitmişti. Orhan’ın farkına bile varmamıştı. Genç doçent kısa bir tereddüt yaşadı; babasına telefon ederek vakit kaybedemezdi, telefonu cebine atarak</p>

    <p class="Paragraf-Stili-1">Aşot sandığı adamın peşine takıldı. Araya da belirli bir mesafe bıraktı. Onu takip edecek, dükkanına girdiğine emin olacaktı.</p>

    <p class="Paragraf-Stili-1">Bir yandan da Baş Komisere verdiği randevuyu hesaplamaya çalışıyordu. Komiser Mecidiyeköy’den Galatasaray’a gelinceye kadar rahatlıkla Tünele gidip, adamın cafeye girdiğini gördükten sonra Lise’nin önündeki randevu mahalline yetişebilirdi. Alt tarafı erişeceği yer kısa bir mesafeydi.</p>

    <p class="Paragraf-Stili-1">Ama birisini takip etmenin kolay olmadığını çabuk anladı. Belki bu tür işlere alışık olmadığından ona zor geliyordu, ya da peşindeki adam tam profesyonel gibi davrandığından yadırgamıştı. Hiç bir gerekçe olmadan göbekli terörist iki defa kaldırım değiştirmiş, bir sağa bir sola geçmişti.</p>

    <p class="Paragraf-Stili-1">Takip edildiğinin farkına varmış olamazdı. Orhan peşine takıldığından beri bir kerecik olsun başını çevirip arkaya dahi bakmamıştı.</p>

    <p class="Paragraf-Stili-1">Tünele yaklaşırken ikisi de adımlarını sıklaştırmışlardı.</p>

    <p class="Paragraf-Stili-1">Orhan bir ara adamı gözünden kaçırır gibi oldu. Caddenin nispeten loş bir yerinde sanki gölgeler arasında kaybolmuştu. Gözlerini kısıp baktı. Yandaki ara sokaklardan birine sapmış olabilir miydi acaba? Arka yollardan da Tünel’e erişmek mümkündü..</p>

    <p class="Paragraf-Stili-1">Genç adam bunun bir oyun olduğunu hiç düşünmedi. Hızla peşinden seğirtti. Adımlarını sıklaştırdı, hatta koştu, yandaki sokağa saptı. Sokak boştu. Daha ziyade gündüz vakti iş yaptığını sandığı ufak bir lokantanın ışıkları aydınlatıyordu sokağı. Diğerleri eski zaman apartmanlarıydı. Cadde üzerindeki heybetli banka binasına karşın sokağın içi fakir ve çok bakımsız kalıyordu. Lokantanın yanında henüz dükkanının kepenklerini indirmemiş bir de ufak sahaf vardı.</p>

    <p class="Paragraf-Stili-1">Orhan duraladı.</p>

    <p class="Paragraf-Stili-1">Adam sırra kadem basamazdı. Ya hemen buralarda bir yere girmişti, ya da takip edildiğini anlayınca koşarak bu arka sokaktan başka bir sokağa dalarak izini kaybettirmeye çalışmıştı. Az ilerde sola sapan bir sokak daha görünüyordu.</p>

    <p class="Paragraf-Stili-1">Orhan tekrar koşmaya başladı.</p>

    <p class="Paragraf-Stili-1">Adamı bulmalıydı. Soldaki sokağa doğru hamle yaptı, köşeyi döndü. Ama bu bilinçli olarak yaptığı son hareket oldu. Sonra karanlıkta kafasına inen sert bir darbeyle kendinden geçti. Ne olduğunu bile anlayamadı. Gözleri karardı, yıldızlar uçuştu.</p>

    <p class="Paragraf-Stili-1">Islak kaldırımların üzerine yığılırken bayılıp kalmıştı..</p>

    <p class="Paragraf-Stili-1">Ohannes o gece Nadya’yı bulamayacağını anlamıştı, hiddeti ve titremesi muhtemelen bu yüzdendi. Önce bir bardak daha cin içmeyi düşündü, sonra bunu anlamsız buldu. Ne olursa olsun Nadya’ya erişmeliydi bu akşam. Fakat bunu nasıl yapacağını bilmiyordu.</p>

    <p class="Paragraf-Stili-1">Yüksek volümlü müzik rahatsız etmeye başlamıştı kulaklarını. Sahnedeki çıplak kadınlardan hiç biri onu ilgilendirmiyordu. Nadya bir saplantı halinde yüreğini işlemişti artık, önüne geçilmez bir arzuyla istiyordu onu.</p>

    <p class="Paragraf-Stili-1">Tam kulübü terkedeceği sırada gözü yeniden o yaşlı adama takıldı. içinden yükselen acayip bir duygu, o adamın bir şeyler bildiğini söylüyordu. Nadya’nın bu akşam gelmeyeceğini bildiğine göre, bir şekilde kadınla irtibat kurmuş olmalıydı.</p>

    <p class="Paragraf-Stili-1">Yeniden Hırant’ı süzdü kötü kötü.</p>

    <p class="Paragraf-Stili-1">Onu konuşturmak çocuk oyuncağı kadar basitti. Bunu rahatlıkla ve seve seve yapabilirdi. Ayrıca bir şeyi daha sezinler gibi olmuş, adamın anlaşılmaz bir nedenle kendisinden ürker gibi davrandığını gözlemlemişti.</p>

    <p class="Paragraf-Stili-1">Nitekim belli belirsiz bir şekilde gözgöze gelince yaşlı adam hemen salonun arkasında dolaşmaktan vazgeçerek ortadan kaybolmuştu.</p>

    <p class="Paragraf-Stili-1">Ohannes yerinden kalktı. Ağır fakat kararlı adımlarla kulübü terketti. O yaşlı bunağın çıkışını bekleyecek ve onu izleyecekti. Çok rahatlıkla yapabilirdi bunu. Uygun bir yerde ensesine biner, ne biliyorsa bülbül gibi konuştururdu onu. Sinirleri yatışır, keyfi yeniden yerine gelir gibi oldu. Tüm yapacağı biraz sabretmekti. Hot Dogs’un kapısından çıkarken teşrifatçı ile koruma onu saygı ile selamlayıp, yine bekleriz kabilinden bir kaç kelime mırıldandılar.</p>

    <p class="Paragraf-Stili-1">Ohannes dışarı çıkınca caddede kapıyı rahatlıkla gözleyebileceği bir yer ayarladı. Tretuarın üzerinde mevziilendi. Dikkati çekmiyordu, çekmezdi de. İstanbul’un bu güzide caddesi o saatlerde kendisi gibi aylak ve işsiz güçsüz takımının istilasına uğramıştı sanki.</p>

    <p class="Paragraf-Stili-1">Hava buz gibiydi ve Ohannes’in ne kadar bekleyeceği hakkında hiç bir fikri yoktu. O yaşlı herif acaba ne zaman işini bitirip evine yollanırdı? Yakasını kaldırıp soğuktan korunmaya çalıştı..</p>

    <p class="Paragraf-Stili-1">***</p>

    <p class="Paragraf-Stili-1">Hırant ise kulüpte huzursuzdu. Nadya’yı soran o Ermeni’den rahatsız olmuştu. Kız acaba herşeyi dürüstlükle kendisine anlatmış mıydı? Nadya’ya ne kadar güvenebilirdi?</p>

    <p class="Paragraf-Stili-1">Yaşlı beynine şüphe yaratıcı bir yığın soru odaklanıyordu. Günahına girmemeliydi, kız kendisine güvenerek yanına sığınmış ve başına gelenleri teslimiyetle anlatmıştı. Kendisinden bazı şeyleri neden saklasındı ki?</p>

    <p class="Paragraf-Stili-1">İlk program bitmek üzereydi.</p>

    <p class="Paragraf-Stili-1">Nadya bu gece olmadığına göre salona dönüp şovu izlemesinin anlamı yoktu, o da tuvaletlere bakan Ayşe kadınla lâflamayı tercih etti. Feleğin çemberinden geçmiş biriydi yaşlı kadın. Ahi gitmiş vahi kalmıştı şimdi. Şişman, duba gibi kalındı. Ama bir zamanlar yüzüne bakılır, güzel bir kadın olduğunu anlamak hiç de zor değildi. Gevezeliği pek sevmezdi, fakat ne zaman Hırant’ı karşısında bulsa, onunla tatlı tatlı konuşur, Ermeni olduğu için ona koca zangoçdiye takılırdı.</p>

    <p class="Paragraf-Stili-1">O gece Hırant da sıkıntılıydı. Salondaki iri yarı yabancı keyfini kaçırmıştı. Şuuraltı ondan bir kötülük çıkacağını duyumsuyordu.</p>

    <p class="Paragraf-Stili-1">Patron ortalarda görünmüyordu. Genellikle bu saatlerde odasından pek çıkmazdı.</p>

    <p class="Paragraf-Stili-1">Yaşlı adam bu gece ona görünmeden işi terketmek istiyordu, ne de olsa yapacağı çok önemli bir görevi vardı. Nadya’nın evine gidecekti. Hem de ilk defa..</p>

    <p class="Paragraf-Stili-1">Ayşe kadınla konuşurken farkında olmadan ceketinin cebindeki Nadya’nın evinin anahtarını kavradı yeniden. Anlaşılmayan bir duygu olarak ihtiyar bedenini şehevi bir sıcaklık kapladı. Sevgilisi - onu hiç olmazsa beyninde öyle vasıflandırmaktan sonsuz bir zevk alıyordu -evde kendisini beklemekle meşguldü. Uyuya kalmış mıdır acaba, diye düşündü. Hayır, uyumuş olamazdı. Dönüşü dört göz beklediğine emindi. Getireceği şeyler önemliydi. Kendisi şimdilik onun dış dünya ile temasıydı.</p>

    <p class="Paragraf-Stili-1">Bu gece de bir göz banyosu yapma şansı olacak mıydı? Kendi kendini aldatmasının gereği yoktu. Nadya’ya duyduğu hisler platonik bir sevgi, erişilmez bir duygusallık asla değildi. Onu dişiliği, kadınlığı, salt eti için beğeniyor, arzuluyordu. Neredeyse şimdi, onu düşlerken bile erkekliği kabaracaktı.</p>

    <p class="Paragraf-Stili-1">Ani bir kararla, “Ben kaçıyorum Ayşe Bacı” dedi. “Patron sorarsa idare edersin, şimdi buralardaydı, filan diye geçiştirirsin. Kendimi pek iyi hissetmiyorum bu akşam.”</p>

    <p class="Paragraf-Stili-1">Yaşlı kadın garipseyerek Hırant’a baktı.</p>

    <p class="Paragraf-Stili-1">Patronun asla tenezzül ederek, kendisine Hırant’ı sormayacağını biliyordu, ama görevine sadık Hırant’ın daha ilk program bile bitmeden kulübü terkettiğine hiç şahit olmamıştı. Gerçekten rahatsız mıydı acaba? Onu endişeyle süzerken, “Nen var?” diye sordu. “Üşüttün mü? Havalar çok kötü.”</p>

    <p class="Paragraf-Stili-1">“Hayır” dedi yaşlı adam.” Yüreğimde bir çarpıntı var.”</p>

    <p class="Paragraf-Stili-1">Hiç de yalan değildi. Ama bu hastalık çarpıntısı değildi sadece..</p>

    <p class="Paragraf-Stili-1">Ayşe kadın, “Hadi öyleyse” dedi. “Bir an evvel evine git. Ben durumu idare ederim. Hatta istersen yarın akşam da gelme. Celil bey bir şey demez.”</p>

    <p class="Paragraf-Stili-1">Hırant kadına gülerek el sallayıp pardösüsünü almaya giderken içinden, hiç de fena bir fikir değil, diye geçirdi. Öyle ya bu kokuşmuş yerde senelerdir çalıştığı halde hiç görevini aksatmamıştı, bir gün bile. Şimdi bundan daha iyi fırsat mı olurdu, evinde bir iki gün oturur, gönlünün sultanına hizmet verirdi. Bunu daha evvel niye düşünemediğine hayıflandı..</p>

    <p class="Paragraf-Stili-1">***</p>

    <p class="Paragraf-Stili-1">Kadın bir konfeksiyon firmasına elbise hazırlayan taşeron terzide teyelciydi. Kocası ise ufak bir emlakçının yanında çalışan, genelde dükkanı beklemekten başka işi gücü olmayan, askerden yeni dönmüş bir delikanlı. Karısı yüzüne bakılır, körpe bir kız olduğundan, geceleri onun tek başına eve dönmesine rıza göstermez, dükkanı kapattıktan sonra terziye uğrayarak karısını alırdı.</p>

    <p class="Paragraf-Stili-1">Karanlık sokakta Orhan’ın hareketsiz kaldırım üstünde yatan gölgesini önce genç kadın gördü. Kocasının koluna yapışarak, “O ne?” diye sordu.</p>

    <p class="Paragraf-Stili-1">Delikanlı karısının gösterdiği yere bakarak, “Her halde sarhoşun tekidir” diye homurdandı, “İşte bu yüzden geceleri buradan yalnız geçmeni istemiyorum. Burası ayyaş şarapçılarla doludur. Dürzüler içip içip sızarlar.”</p>

    <p class="Paragraf-Stili-1">Kız kocasının kolunu çekiştirmeye devam etti.</p>

    <p class="Paragraf-Stili-1">“Dur Salih.. Bu adam şarapçıya filan benzemiyor.”</p>

    <p class="Paragraf-Stili-1">“Başka ne olacak? Belli ki zom olup sızmış..”</p>

    <p class="Paragraf-Stili-1">“Ayol baksana! Kılığı kıyafeti yerinde. Hiç sırtında kamel paltosu olan şarapçı gördün mü sen?”</p>

    <p class="Paragraf-Stili-1">Bu kez delikanlı kaldırımın üzerinde baygın uzanan Orhan’a dikkatlice baktı. Gerçekten de bir tuhaflık vardı. Adam sokaklarda sızacak bir serseriye pek benzemiyordu. Durakladılar bir an. Sonra delikanlı ihtiyatlı adımlarla Orhan’a yaklaştı. Hala tereddüt ediyordu.</p>

    <p class="Paragraf-Stili-1">“Sen biraz uzak dur” dedi karısına.</p>

    <p class="Paragraf-Stili-1">İyice yanına yaklaştı, üzerine doğru eğildi. Burnunun hala keskin alkol kokusunu alacağını sanıyordu. Fakat sadece kesik bir inilti duydu.</p>

    <p class="Paragraf-Stili-1">O zaman adamın baygın olduğunu anladı.</p>

    <p class="Paragraf-Stili-1">Ama eğilip incelemeye çekiniyordu. Karısı arkadan, “Belki saralıdır” diye mırıldandı. Delikanlı işitmiş, ama o güne kadar hiç bir saralı ile karşılaşmamıştı. Tam o sırada yandaki ufak lokantadan karnını doyurarak çıkan işçi kılıklı bir adam onları gördü.</p>

    <p class="Paragraf-Stili-1">“Ne oluyor delikanlı?” diye seslendi</p>

    <p class="Paragraf-Stili-1">Lokantadan çıkan adamın ilk kanısı orada bir kavga olduğu merkezindeydi. Arka tarafta bir de kadın görmüştü. Bu semtler için olağan bir hadiseydi.</p>

    <p class="Paragraf-Stili-1">“Burada baygın biri var” diye homurdandı delikanlı.</p>

    <p class="Paragraf-Stili-1">İşçi tipli adam meraklı birine benziyordu, hızla yetişip Orhan’ı yerden kaldırmaya çalıştı, Orhan inildeyip kendine gelir gibi olmaya başlayınca da sorguya geçti.</p>

    <p class="Paragraf-Stili-1">“Beyim ne oldu? Birileri mi saldırdı? Soyuldun mu?</p>

    <p class="Paragraf-Stili-1">Orhan adama tutunarak ağırağır ayağa kalktı. Beyni zonkluyor, başı dönüyordu. “Saat kaç?” diye sordu.</p>

    <p class="Paragraf-Stili-1">Emlakçı,” dokuz buçuğa geliyor” diye söylendi.</p>

    <p class="Paragraf-Stili-1">Orhan’ın ağzından çıkan cümleyi duyunca, onu kaldıranlar garip garip yüzüne baktılar. Şık giyimli, efendi görünümlü adam, “Allah kahretsin! Geç kaldım” diye homurdanmıştı..</p>

    <p class="Paragraf-Stili-1">***</p>

    <p class="Paragraf-Stili-1">Baş Komiser Özcan Dursun beraberinde getirdiği üç memuru ile Galatasaray Lisesi’nin önünde durarak Orhan’ı aradı. Doçent meydanlarda yoktu. Telefonla konuştukları sırada Rus Konsolosluğunun önünde olduğunu söylemişti Doçent. Beş dakikalık mesafeyi çoktan alması gerekirdi.</p>

    <p class="Paragraf-Stili-1">Baş Komiserin kaşları çatıldı. Bir terslik olmalıydı. Bir yandan düşünürken bir yandan da bakışları radar gibi etrafı tanıyordu. Önceleri Orhan’a ısınamamış, onu kendini beğenmiş, ukala, insanlara tepeden bakan biri gibi görmüştü. Hoş, şimdi de kanaati pek değişmiş değildi, ne var ki yeterince zeki ve uyanık olduğunu da kabul etmek zorundaydı. Babasının evine yapılan ilk saldırı da bile Ermeni parmağının olduğunu düşünmesi onun açısından artı puandı. Ama bu defa biraz ileri gitmiş, polisten delil saklamak gibi bir hata işlemişti. Kuşkusuz bunu ona hatırlatacaktı, tabii randevusuna gelebilirse.</p>

    <p class="Paragraf-Stili-1">Emniyeti terk etmeden önce Aşot Artinyan hakkında adamlarına mütemmim bilgi toplaması için emir vermişti, adamları az sonra telsizle bilgiyi kendisine iletirlerdi.</p>

    <p class="Paragraf-Stili-1">Tekrar saatine baktı.</p>

    <p class="Paragraf-Stili-1">Vakit randevu için kararlaştırdıkları zamanı çok geçmişti. Doçent bu gün öğleyin çiftlik evinden ayrılırken hem evinin hem de cebinin telefonunu yazarak kendisine vermişti. Ceketinin ceplerini karıştırdı ve Orhan’ın eline sıkıştırdığı kağıdı buldu. Cep telefonunu aradı. Numara düşüp zil çalıyordu, fakat açan yoktu.</p>

    <p class="Paragraf-Stili-1">Ortada bir terslik olduğu açıktı.</p>

    <p class="Paragraf-Stili-1">Adamın başına bir hal gelmiş olabilirdi. Yeni bir cinayeti kaldıramayacak kadar gergindi ve pek tabiidir ki baygın yatan adamın çalan telefonu açamayacak halde olduğunu düşünemezdi..</p>

    <p class="Paragraf-Stili-1">***</p>

    <p class="Paragraf-Stili-1">O karşılaşma Garbis için tam bir şanssızlıktı. On iki milyonluk İstanbul’ da dün gece boğuştuğu adamla tekrar karşılaşacağını, hem de bu kadar kısa bir zamanda bu aksiliğin olabileceğini aklına getiremezdi.</p>

    <p class="Paragraf-Stili-1">Onu öldürmek için bu defa iyi bir fırsat yakalamış ve kafasına esaslı bir darbe de indirmişti. Ama polis gerçekten şanslıydı. Talih yine ondan yana gülmüş, tam öldürücü nitelikteki ikinci darbeyi indirmeye hazırlanırken sokağın başında duyduğu sesler nedeniyle işi bitirememiş, kaçmak zorunda kalmıştı. Belki biraz daha soğukkanlı davransa işini bitirebilirdi, ama riske girmemeyi tercih etmiş ve kaçmayı yeğlemişti. Kimseye görünmeden dar ve tenha yoldan tekrar ana caddeye çıktığında kaderiyle başbaşaydı artık. Polisler o çevrede dolaştığına göre Aşot Artinyan da mutlaka deşifre olmuştu. Cafe’ye gidemezdi.</p>

    <p class="Paragraf-Stili-1">Aşot’un evine de. Orası da mutlaka polis tarafından gözetleniyor olmalıydı.</p>

    <p class="Paragraf-Stili-1">Soğuk soğuk terledi Garbis. Aşot yakalanıp konuştuysa, artık otele de dönemezdi. Bir süre bilinçsizce ana caddede dolaştı. Tünel yönüne gitmesi tehlikeliydi, orada daha fazla sayıda sivil polis olabilirdi. Hemen bir arabaya atlayıp buradan uzaklaşmalıydı. Bulunduğu cadde trafiğe kapalıydı. Taksi bulamayacağını neden sonra anladı.</p>

    <p class="Paragraf-Stili-1">Galatasaray’a doğru adımlarını sıklaştırdı.</p>

    <p class="Paragraf-Stili-1">Bu şehir artık çocukluğunda terkettiği İstanbul değildi, her yanıyla değişmişti. Baro Hanın bulunduğu sokağın önüne geldiğinde, sokağın alt tarafındaki araçların sesini duydu. Hiç tereddüt etmeden sokağa saptı. Kapkaranlıktı. Ufak bir altılı ganyan bayiinin ışıklan sokağa aksediyordu sadece.</p>

    <p class="Paragraf-Stili-1">Tüyap Fuar binasının önüne geldiğinde rahat bir nefes aldı.</p>

    <p class="Paragraf-Stili-1">Önünden vızır vızır boş taksiler geçiyordu. Birine el etti.</p>

    <p class="Paragraf-Stili-1">***</p>

    <p class="Paragraf-Stili-1">Aynı gece saat on ikiye yaklaşırken Hırant kulüpten çıktı. Kapıdaki teşrifatçı, “OOO Mösyö Hırant, bakıyorum bu gece erkencisin. Hayrola?” diyordu.</p>

    <p class="Paragraf-Stili-1">Yaşlı adam, üniformalı kapıcıdan hiç hoşlanmazdı. Yaşına başına bakmaz, aklınca kendisiyle alay ederdi. Bir an ona ters bir cevap vermeyi düşündü, ama bu gece kimseyle dalaşacak hali yoktu. Sesini çıkarmadan yürüdü.</p>

    <p class="Paragraf-Stili-1">Paraya kıyacak, Nadya’nın evine bir taksi tutarak gidecekti, hatta dönüşte dahi taksiye binebilirdi. Evine bir an önce ulaşması gerekiyordu.</p>

    <p class="Paragraf-Stili-1">Dışarının soğuğuna aldırmadı, yakasını kaldırıp yürüdü. İki de bir caddeye bakıp geçen boş bir taksi arıyordu. Genellikle o saatlerde dolaşan bir yığın boş taksi olurdu.</p>

    <p class="Paragraf-Stili-1">Fakat aksilik arabalar hep dolu geçiyordu.</p>

    <p class="Paragraf-Stili-1">Homurdandı içinden. Sonra şeytan dürtmüş gibi caddenin kenarında durup boş taksi beklemeye başladı. İyi ki durmuştu; zira kendisine Nadya’yı soran o müşteriyi de o sırada fark etti. Yaşlı yüreği hızla çarpmaya başlamıştı.</p>

    <p class="Paragraf-Stili-1">Adam on, on beş metre arkasındaydı.</p>

    <p class="Paragraf-Stili-1">Yoksa takip mi ediyordu kendisini?</p>

    <p class="Paragraf-Stili-1">Her şey birden gün ışığı gibi aydınlandı beyninde. Bu adam Nadya’nın sözünü ettiği Ermeni katildi. Şu Nadya’nın arkadaşını evinde öldüren ve sevgilisine tecavüz eden adam. Tüyleri diken diken oldu. Ödü koptu.</p>

    <p class="Paragraf-Stili-1">Niye kendisini takip ediyordu acaba?</p>

    <p class="Paragraf-Stili-1">Nadya’ya olan zaafını bilemezdi, daha doğrusu bilmesine imkan yoktu. Tahmin de edemezdi. Bu sevda sadece yaşlı gönlünün derinliklerinde yatan bir duyguydu.</p>

    <p class="Paragraf-Stili-1">Daha önceden Nadya’yı takip etmiş olabilir miydi?</p>

    <p class="Paragraf-Stili-1">Ona da ihtimal veremedi; Nadya’nın ifadesine göre, sevdiği kadın polis tarafından salıverilince doğru yanına gelmişti. Sığınmak için, evine gitmekten korkuyordu. Bir katil asla Emniyet binasının önünde avının çıkmasını beklemezdi.</p>

    <p class="Paragraf-Stili-1">Aklına, adamın peşine takılması için makul hiç bir sebeb gelmiyordu. Hırant, yaşlı ve güçsüz biriydi, ama beyni hala tıkır tıkır çalışıyordu. Önce soğukkanlı olmalı, paniğe kapılmamalıyım, diye düşündü. Peşindeki adamdan sonra kurtulmanın bir çaresine bakacaktı. Bir yolunu bulup izini kaybettirmeliydi.</p>

    <p class="Paragraf-Stili-1">Fakat nasıl?</p>

    <p class="Paragraf-Stili-1">Adam gittikçe yaklaşıyordu.</p>

    <p class="Paragraf-Stili-1">Ense kökünden kuyruk sokumuna kadar iri bir ter tanesinin sızıp aktığını hissetti, işin şakası yoktu. Adama bakmamaya çalışıyordu, ama ani bir karar verip kurtulmanın yolunu bulamazsa, adamın iri küt parmaklarının ense kökünde bitivereceğini duyumsadı.</p>

    <p class="Paragraf-Stili-1">Gerisi artık an meselesiydi..</p>

    <p class="Paragraf-Stili-1">Hırant’ın neredeyse dizlerinin bağı çözülecekti, yaşlı bacakları, ihtiyar vücudunun ağırlığını çekemeyecek kadar güçsüzleşmişti.</p>

    <p class="Paragraf-Stili-1">Durdu..</p>

    <p class="Paragraf-Stili-1">Ne de olsa Elmadağ Harbiye arasındaki caddenin en işlek yerindeydiler. Saatin geç olmasına rağmen önlerinden dolu vasıtalar geçiyor, az da olsa caddede yürüyenler bulunuyordu. Peşindeki adam yine de gözünü karartıp kendisine bir şey yapar mıydı?</p>

    <p class="Paragraf-Stili-1">Hem kendisinden ne isteyecekti ki? Asıl aklının takıldığı buydu..</p>

    <p class="Paragraf-Stili-1">***</p>

    <p class="Paragraf-Stili-1">Ohannes istese yaşlı adamı oracıkta benzetebilirdi. Hani içinden bu dayanılmaz arzu geçmiyor da değildi. Ama soğuk havada onu beklerken, mantığı biraz daha galebe çalmış, şiddet kullanmaktan vazgeçmişti.</p>

    <p class="Paragraf-Stili-1">Yanılıyor olabilirdi.</p>

    <p class="Paragraf-Stili-1">Bu moruk belki hiç bir şey bilmiyordu. Nadya gibi kulübün starı ile bu herif arasında nasıl bir bağ olabilirdi ki? Hot Dogs’da ayak işlerine bakan biri olmalıydı bu bunak. Hepsi o kadar. Şiddet kullanmanın mantığı yoktu. Hem gerekirse onu her zaman bulup tehditle sorguya da çekebilirdi. Ama zamanı değildi henüz.</p>

    <p class="Paragraf-Stili-1">Bunları düşünmesine rağmen, doğru yapıp yapmadığı konusunda kararsızdı Ohannes. Nadya’yı arzuluyordu ve şu anda tek isteği ona sahip olmaktı..</p>

    <p class="Paragraf-Stili-1">Ermeni katil yanından gelip geçince, derin bir nefes aldı Hırant. Ne kendisini çevirmiş ne de bir laf etmişti. İnanamıyordu adeta. Oysa az önce sonunun geldiğini düşünecek kadar paniğe kapılmıştı.</p>

    <p class="Paragraf-Stili-1">İri yarı adam arkasına dahi bakmadan uzaklaşıyordu.</p>

    <p class="Paragraf-Stili-1">Bir süre gözleriyle onu takip etti, sonra sıklaşan nefesini ayarlayarak, nihayet yaklaşan boş birtaksiye işaret etti..</p>

    <p class="Paragraf-Stili-1">Nadya’nın evine gitmek, kimseye görünmeden içeri girmek, ışıklan hiç yakmadan beraberinde getirdiği el feneriyle kadının istediği şeyleri yerlerinden almak hiç de zor olmamıştı. Aslında dairede saatlerce kalmak, Nadya’nın eve sinen kokusunu, havasını yudumlamak isterdi. Ne yazık ki buna zamanı yoktu. Aslı fakir evinde dururken, hayali ve kokusuyla oyalanması abesti zaten...</p>

    <p class="Paragraf-Stili-1">***</p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>
  </div>
</body>
</html>