<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-13</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">K</span>omiser muavini Ekrem, sorgulama masasına adeta tünemiş gibi dayanan genç kadına ikinci kere sordu. “Adınız ne demiştiniz?”</p>

    <p class="Paragraf-Stili-1">“Nadya.”</p>

    <p class="Paragraf-Stili-1">“Nadya mı?”</p>

    <p class="Paragraf-Stili-1">“Evet..”</p>

    <p class="Paragraf-Stili-1">“Hangi millettensiniz?”</p>

    <p class="Paragraf-Stili-1">Genç kadın ağlamaktan kızarmış gözleriyle muavine baktı.</p>

    <p class="Paragraf-Stili-1">“Türk vatandaşıyım.”</p>

    <p class="Paragraf-Stili-1">Muavin Ekrem oturduğu iskemleye yayılarak sırıttı.</p>

    <p class="Paragraf-Stili-1">“Nadya ha? Çok garip.. Bu isim bana hiç Türkçe gibi gelmedi.. Bizde hiç Nadya diye bir isim olmaz.” ‘</p>

    <p class="Paragraf-Stili-1">Sorgulama odasının gölgelerde kalan kısmından tok bir ses yükseldi. “Hanım, Ermeni azınlığından Ekrem. Yani Türk vatandaşı, ama Ermeni asıllı.”</p>

    <p class="Paragraf-Stili-1">Nadya sesin geldiği taraftaki gölgeyi seçmeye çalıştı, ama beceremedi. Masaya tam üstünden akseden ampulün ışığı gözünü alıyor ve karanlıktaki adamı rahat göremiyordu.</p>

    <p class="Paragraf-Stili-1">“Haa, anladım.” diye mırıldandı Muavin. Demek o cinayeti siz işlemediniz, öyle mi? Yani katil siz değilsiniz?”</p>

    <p class="Paragraf-Stili-1">“Size kaç kere söyleyeceğim, Prof Zeki Solmaz’ı ben öldürmedim. “</p>

    <p class="Paragraf-Stili-1">“Peki kim öldürdü?”</p>

    <p class="Paragraf-Stili-1">“Dedim ya, katili tanımıyorum. Onu ilk defa gördüm.”</p>

    <p class="Paragraf-Stili-1">“Çok tuhaf! İnanılır gibi değil. Yanlış anlamadım, değil mi? Profesörü eve siz çağırdınız ama ondan önce katil dediğiniz saldırgan geldi.”</p>

    <p class="Paragraf-Stili-1">“Evet.. Aynen öyle oldu.”</p>

    <p class="Paragraf-Stili-1">“Ve siz o adamı tanımıyorsunuz?”</p>

    <p class="Paragraf-Stili-1">“Doğru.. Daha önce hiç görmemiştim.”</p>

    <p class="Paragraf-Stili-1">“İddianızı göre size saldırdı ve tecavüz etti. “</p>

    <p class="Paragraf-Stili-1">“Evet.. Hem de defaatle.”</p>

    <p class="Paragraf-Stili-1">‘”Peki, katil sizi tanıyor muydu?”</p>

    <p class="Paragraf-Stili-1">“Bunu bilemem.. Tanıyor olabilir. Ben bir striptiz yıldızıyım, Çalıştığım kulübe her gece yüzlerce insan gelir. Belki o da onlardan biriydi.”</p>

    <p class="Paragraf-Stili-1">“Yani bir hayranınız?”</p>

    <p class="Paragraf-Stili-1">“Mümkündür.”</p>

    <p class="Paragraf-Stili-1">“Peki o şahıs neden Zeki Solmaz’ı öldürmeye kalkıştı? Onunla ne alıp veremediği vardı?”</p>

    <p class="Paragraf-Stili-1">“Buna da kesin bir cevap veremem. Bir tür kıskançlık olabilir. Bilirsiniz, böyle garip saplantıları olan anormal kişiler bulunabilir. Zeki Solmazla aramızdaki ilişkiyi daha önceden bilip, ona husumet ve nefret beslemesi de mümkündür.”</p>

    <p class="Paragraf-Stili-1">“Öldürecek kadar mı?”</p>

    <p class="Paragraf-Stili-1">“Neden olmasın? Size onun anormal biri olduğunu ifade ettim.”</p>

    <p class="Paragraf-Stili-1">Muavin Ekrem bir süre susarak Nadya’yı inanmaz bakışlarla süzdü.</p>

    <p class="Paragraf-Stili-1">“Ama az önce onu tanımadığınızı söylüyordunuz.”</p>

    <p class="Paragraf-Stili-1">Genç kadın bunalarak başını iki yana salladı.</p>

    <p class="Paragraf-Stili-1">“Benimki sadece bir tahmin. Sabahın köründe kapı çalınır, adamın biri sustalısını çekerek evinize dalarsa, daha başka ne düşünürsünüz?”</p>

    <p class="Paragraf-Stili-1">“Şu adamın eşkalini tarif eder misiniz?”</p>

    <p class="Paragraf-Stili-1">“Kaç kere anlatacağım, söyledim ya..”</p>

    <p class="Paragraf-Stili-1">“Bir daha tekrarlayın.”</p>

    <p class="Paragraf-Stili-1">Genç kadın usanmış gibi monoton bir sesle aynı ifadeyi bir daha tekrarladı.</p>

    <p class="Paragraf-Stili-1">“Uzun boylu, esmer, iri yarı ve takriben otuz beş yaşlarında. Çok güçlü ve son derece acımasız. Kaba ve hoyrat..Müthiş sinirli de..”</p>

    <p class="Paragraf-Stili-1">“Neden ondan kurtulmayı, bağırıp çağırmayı denemediniz?”</p>

    <p class="Paragraf-Stili-1">“Allahım! Meramımı anlatamıyor muyum yoksa? Adam gıkımı çıkarırsam beni öldürmekle tehdit ediyordu. Başka ne yapabilirdim ki? Onun gücü ve tehditleri karşısında hiç şansım yoktu.”</p>

    <p class="Paragraf-Stili-1">Muavin Ekrem Aksoy, “Anlıyorum” diye mırıldandı. Sonra başını çevirip sorgu odasının karanlık köşesine çekilmiş, sessizliğini koruyan amirine kısa bir bakış attı.</p>

    <p class="Paragraf-Stili-1">Nadya korkudan titriyordu.</p>

    <p class="Paragraf-Stili-1">Emniyete başvurması epey zaman almıştı. Uzun süre sakinleşmeyi, olayları beyin süzgeçinde en başından değerlendirmeyi başarmıştı sonunda. Hayatta kalması ve yakayı kurtarması için ifadesinde bazı hususları saklaması gerekecekti. Tüm hakikatleri polise açıklaması belki kendisi için daha da işin içinden çıkılmaz sonuçlar doğurabilirdi.</p>

    <p class="Paragraf-Stili-1">Muavin cebinden çıkardığı Samsun paketinden bir sigara uzattı kadına.</p>

    <p class="Paragraf-Stili-1">“İçmek ister misiniz?”</p>

    <p class="Paragraf-Stili-1">Nadya devamlı sigara kullanmazdı. Nadiren, o daha genellikle içki içerken bir iki tane Parliemant yakardı. O an bir sigara tüttürmenin hiç de fena olmayacağını düşündü. En azından sorulan suallere cevap verirken zaman kazanırdı.</p>

    <p class="Paragraf-Stili-1">“Lütfen!” diye fısıldadı.</p>

    <p class="Paragraf-Stili-1">Paketten bir sigara çekerken muavin kendisine yiyecek gibi bakıyordu. Sanki yüzünde ihtiras dolu bir ifade mevcuttu. Nadya bunu hiç yadırgamadı; genellikle erkekler ona hep öyle bakarlardı ve buna alışmıştı. Hatta en ufak bir esintinin bile olmadığı sorgu odasında, muavin çakmak alevini korumak için ellerini uzattığında sanki parmaklarının bilinçli olarak tenine değdiğini biran düşündü. Nitekim sigaranın yanışından sonra gelen ilk soru da düşüncesini teyit etti.</p>

    <p class="Paragraf-Stili-1">“Demek hayatınızı striptiz yaparak kazanıyorsunuz? Nerede?”</p>

    <p class="Paragraf-Stili-1">“Söylemiştim, Hot Dog denen gece kulübünde.”</p>

    <p class="Paragraf-Stili-1">“Her gece sahneye çıkıyor musunuz?”</p>

    <p class="Paragraf-Stili-1">“Haftanın beş gecesi. Pazartesi salı çalışmam.”</p>

    <p class="Paragraf-Stili-1">“Sabıkalı mısınız?”</p>

    <p class="Paragraf-Stili-1">“Hayır.”</p>

    <p class="Paragraf-Stili-1">“Çalıştığınız yerde tutulan bir yıldız mısınız?”</p>

    <p class="Paragraf-Stili-1">Nadya sigarasından derin bir nefes çekerken, içinden ne anlamsız bir soru, diye geçirdi. Sonra soğukkanlı olmaya çalışarak, “Evet.” dedi. “En gözde starlardan biriyim.”</p>

    <p class="Paragraf-Stili-1">“Çok mu izleyiciniz var?”</p>

    <p class="Paragraf-Stili-1">Yine abuk subuk bir suale maruz kalmıştı.</p>

    <p class="Paragraf-Stili-1">“Doğru.” dedi. “Özellikle benim için kulübe gelen çok müşteri vardır.”</p>

    <p class="Paragraf-Stili-1">“Ne kadar zamandır bu işi yapıyorsunuz?”</p>

    <p class="Paragraf-Stili-1">“Yaklaşık iki yıldır.”</p>

    <p class="Paragraf-Stili-1">“Ondan evvel ne iş yapardınız?”</p>

    <p class="Paragraf-Stili-1">Bu kritik bir sualdi. Nadya kısa bir an durakladı.</p>

    <p class="Paragraf-Stili-1">“Daha evvel çalışmadım. “</p>

    <p class="Paragraf-Stili-1">“Nasıl yani? Striptizcilik ilk işiniz mi?”</p>

    <p class="Paragraf-Stili-1">“Öyle sayılır.”</p>

    <p class="Paragraf-Stili-1">“Nasıl yani?”</p>

    <p class="Paragraf-Stili-1">Nadya yeniden duraladı. Polisten tüm gerçekleri de saklayamazdı. Nasıl olsa hakkında geniş bir araştırma yapacaklardı. “Striptizi ilk olarak Paris’te denedim. “ “Yani yurtdışında çalıştınız.” “Evet, bir süre.” “Ne zaman?” “Yaklaşık dört yıl önce.” “Paris’e neden gitmiştiniz?” Nadya sıkılmaya başlamıştı. İtiraz etmeyi denedi. “Geçmişimin bu olayla ne ilgisi var?” “Siz sorduğum suali cevaplayın. Onu biz takdir ederiz.” “Annem babam ölünce İstanbul’da yalnız kaldım. Paris’te bir yakınım vardı. Bir ara onun yanına gitmeye karar vermiştim. Niyetim yaşamımı orada sürdürmekti. “</p>

    <p class="Paragraf-Stili-1">“Peki neden döndünüz?”</p>

    <p class="Paragraf-Stili-1">“Orada yapamadım. Paris’i sevemedim. “</p>

    <p class="Paragraf-Stili-1">Muavin gülümsedi.</p>

    <p class="Paragraf-Stili-1">“Paris’i sevmeyene ilk defa rastlıyorum. Özellikle Ermeniler oradan çok hoşlanırlar.”</p>

    <p class="Paragraf-Stili-1">“Doğrudur, ama ben hoşlanmadım. Burayı aradım hep.” Tam o sırada karanlıkta duran adam duvarın yanından sordu. “Zeki Solmazla nerede ve nasıl tanıştınız?” Mesele şimdi çatallaşıyor, diye düşündü Nadya. Bundan sonra sorulacak sorulara çok dikkatli cevap vermeliydi. “Bir cafe’de” dedi. “Hangi cafe’de?”</p>

    <p class="Paragraf-Stili-1">Tanıştıkları gerçek yerin adını veremezdi; polis araştırırsa cafe’nin sahibinin Aşot Artinyan olduğunu anlayacak ve işler daha da karışacaktı. Nadya bunu göze alamazdı.</p>

    <p class="Paragraf-Stili-1">“Şimdi tam hatırlayamıyorum” diye fısıldadı. “Galiba Gramofon’ daydı.”</p>

    <p class="Paragraf-Stili-1">“Ne kadar önceydi?”</p>

    <p class="Paragraf-Stili-1">Nadya düşünür gibi yaparak zaman kazanmaya çalıştı.</p>

    <p class="Paragraf-Stili-1">“Sanırım bir ay evvel.. Veya biraz daha fazla. “</p>

    <p class="Paragraf-Stili-1">“Nasıl tanıştınız?”</p>

    <p class="Paragraf-Stili-1">Nadya o anı hatırlamaya çalışır gibi yaptı. Aslında tanışma olayını aynen anlatmasının bir sakıncası yoktu. Tabii bunun bir tertip olduğunu zikretmeden.</p>

    <p class="Paragraf-Stili-1">“Cafe’ye girdiğimde her yer doluydu. Oturacak masa bulmakta zorlandım. Prof. Zeki Solmaz tek başınaydı. Aynı masayı paylaşıp paylaşamayacağımızı sordum. Çok kibar bir insandı, tabii efendim, dedi. Ben de masasına oturdum. Tanışmamız böyle oldu.”</p>

    <p class="Paragraf-Stili-1">Gölgedeki tok sesli adam sordu. “Sonra?”</p>

    <p class="Paragraf-Stili-1">Nadya saçlarını geriye atarak mırıldandı. “O akşam aramızda sıcak bir ilişki kuruldu. Zeki Bey hem kültürlü, hem anlayışlı, hem de çok kibar biriydi. Arkadaşlığı tek kelimeyle mükemmeldi, ikimiz de birbirimizden hoşlanmıştık. “</p>

    <p class="Paragraf-Stili-1">“Evli olduğunu biliyordunuz tabii?”</p>

    <p class="Paragraf-Stili-1">“Evet. Bunu benden saklamamıştı. Zaten saklaması için de bir neden yoktu.”</p>

    <p class="Paragraf-Stili-1">“Ona bir striptiz yıldızı olduğunuzu söylediniz mi?”</p>

    <p class="Paragraf-Stili-1">Nadya hafifçe kızardı. “Hayır.” dedi sonra.</p>

    <p class="Paragraf-Stili-1">“Neden söylemediniz? Yaptığınız işten utanıyor muydunuz?”</p>

    <p class="Paragraf-Stili-1">Genç kadın bir iki saniye duraladı. “Galiba.. Zeki bey kültürlü ama yapı olarak biraz tutucu biriydi. Ona mesleğimi söylemeye çekindim. Aramızdaki arkadaşlığın sırf bu yüzden bozulmasını istemedim. Beni yanlış değerlendirebilirdi. Bilirsiniz, toplumda striptizcilere hoş bakılmaz.”</p>

    <p class="Paragraf-Stili-1">“Anlıyorum” dedi yeni sorgucu. Bu arada masanın üzerindeki 140 lambanın dairesel olarak aydınlattığı alana biraz daha yaklaşmıştı. Nadya adamın aydınlanan yüzüne merakla baktı. Nedense ondan biraz daha çekiniyordu. Orta boylu, sert hatlı biriydi. Gözlerindeki yakıcı ifadeden ürktü genç kadın. Sorgulamada çok daha deneyimli olduğu, sakin, emin ve kendine olan güveninden belli oluyordu. Kendini komiser muavini Ekrem diye tanıtan adamın amiri olmalıydı. O soru sorarken, muavin Ekrem hiç lafa karışmıyordu.</p>

    <p class="Paragraf-Stili-1">“Daha sonra ne oldu?” diye sordu.</p>

    <p class="Paragraf-Stili-1">“Arkadaşlığımız ilerledi” dedi genç kadın.</p>

    <p class="Paragraf-Stili-1">“Yani yatmaya başladınız, öyle mi?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“İlk defa tanıştıktan ne kadar zaman sonra yattınız?”</p>

    <p class="Paragraf-Stili-1">Nadya sıkılmış gibi davranarak, “Bu önemli mi?” diye baktı adamın yüzüne.</p>

    <p class="Paragraf-Stili-1">Baş Komiser Özcan Dursun bir iskemle çekerek muavininin yanına oturdu.</p>

    <p class="Paragraf-Stili-1">“Galiba durumu hala net olarak anlayamadınız. Polise evimde bir cinayet işlendi diye başvuruyorsunuz, inanılmaz bir hikaye ile karşımıza çıkıyorsunuz ve Prof. Zeki Solmaz tam evinize gelmişken, hiç tanımadığınız birinin birden ortaya çıkıp sevgilinizi öldürdüğünü ve size de tecavüz ettiğini iddia ediyorsunuz. Biraz garip değil mi?”</p>

    <p class="Paragraf-Stili-1">Nadya irkildi. “Nesi garip bunun?”</p>

    <p class="Paragraf-Stili-1">Baş Komiser sırıttı. “Size olağan bir cinayet öyküsü gibi mi geliyor?”</p>

    <p class="Paragraf-Stili-1">“Ne demek istiyorsunuz? Yoksa Zeki Solmaz’ı benim öldürdüğümü mü düşünüyorsunuz?”</p>

    <p class="Paragraf-Stili-1">“Henüz öyle bir şey söylemedim. Ama sizin de katil olma ihtimaliniz mevcut.”</p>

    <p class="Paragraf-Stili-1">“Çok saçma!.” diye homurdandı genç kadın. “Katil olsam, polise niye baş vurayım? Cinayeti örtbas etmeye, ya da en azından kaçmaya çalışırdım.”</p>

    <p class="Paragraf-Stili-1">“Bakalım, bunları da araştıracağız tabii. Şimdi soruma cevap verin. Maktülle ilk defa ne zaman yattınız?”</p>

    <p class="Paragraf-Stili-1">“İkinci buluşmamızda.” dedi Nadya.</p>

    <p class="Paragraf-Stili-1">“Sizin evinizde mi?”</p>

    <p class="Paragraf-Stili-1">“Hayır. Bir otele yemeğe gitmiştik. Yemek esnasında kararlaştırdık ve geceyi o otelde geçirdik.”</p>

    <p class="Paragraf-Stili-1">“Hangi otelde?”</p>

    <p class="Paragraf-Stili-1">Nadya otelin ismini verdi. Yemin etse başı ağrımazdı. Çünkü anlattığı gerçekti.</p>

    <p class="Paragraf-Stili-1">Baş Komiser bu defa” Tarihi hatırlıyor musunuz?” diye sordu.</p>

    <p class="Paragraf-Stili-1">Nadya düşündü. Yaklaşık bir ay evvel olmalıydı. Birbirini takip eden üç günün tarihini verdi.” Çalışmadığım günlerden biriydi, muhtemelen bir cumartesi veya pazar. Tam olarak hatırlayamıyorum.”</p>

    <p class="Paragraf-Stili-1">Polis mutlaka otel kayıtlarını araştıracaktı. Çok dikkatli olmalıydı. Masanın üzerindeki bir ses kayıt cihazı sorgulamayı devamlı banda alıyordu.</p>

    <p class="Paragraf-Stili-1">“Pekala.” dedi Baş komiser Özcan Dursun. “Katili tanımadığınız konusunda hala ısrarlı mısınız?”</p>

    <p class="Paragraf-Stili-1">Nadya duruma biraz daha dramatik bir boyut kazandırmak zorunda olduğunu hissetti. “Sizi anlamıyorum.” diye sesini yükseltti. “Buraya hadisenin mağduru olarak geldim, arkadaşım öldürüldü, ben tanımadığım bir adam tarafından defaatle tecavüze uğradım, fakat siz şimdi bana suçlu gibi davranıyorsunuz. Neler oluyor kuzum, benim polise şikayet hakkım yok mu?”</p>

    <p class="Paragraf-Stili-1">Baş Komiser alaycı bir şekilde genç kadının gözlerinin içine baktı.</p>

    <p class="Paragraf-Stili-1">“Niye sinirlendiğinizi anlamıyorum.” dedi. “Bir cinayeti ihbar ettiniz ve şikayette bulundunuz, biz de şimdi olayı aydınlatmaya çalışıyoruz. Neden gocunuyorsunuz?”</p>

    <p class="Paragraf-Stili-1">“Nasıl gocunmayım, bana suçlu gibi davranıyorsunuz. “</p>

    <p class="Paragraf-Stili-1">Tam o sırada sorgulama odasının kapısı açılarak içeriye sivil bir memur daha girdi. Gömleğinin kollarını sıvamış, gravatını gevşeterek, mintanının üst düğmesini açmıştı. Koltuk altına yerleştirdiği kılıfın içinde kocaman bir tabancanın kabzası görünüyordu. Elinde iki üç sayfalık bir kağıt tomarı vardı. Baş Komiserin kulağına eğilip bir şeyler fısıldadı. Nadya tüm gayretine rağmen gelen sivil polisin ne dediğini işitemedi.</p>

    <p class="Paragraf-Stili-1">“Tamam, anladım” diye mırıldandı Özcan Durmuş. Sonra bakışlarını yine ağır ağır Nadya’ya çevirdi. Nadya gelen haberin kendisiyle ilgili olduğunu hissetmişti, tüm merakına rağmen, ağzını açıp bir şey soramadı tabii.</p>

    <p class="Paragraf-Stili-1">Baş Komiser. “Adli Tabib sizi muayene edecek” dedi.</p>

    <p class="Paragraf-Stili-1">“Ne muayenesi?”</p>

    <p class="Paragraf-Stili-1">“Tecavüze uğradığınızı söylüyorsunuz. Bu rutin bir kontroldür. Sizi doktorun yanına sevkedeceğiz, sonra da sorgulamanız devam edecek.”</p>

    <p class="Paragraf-Stili-1">Nadya için şimdilik yapacak bir şey yoktu. Sesini çıkarmadı..</p>

    <p class="Paragraf-Stili-1">***</p>

    <p class="Paragraf-Stili-1">Aşot Artinyan dik dik Ohannesyan’a baktı.</p>

    <p class="Paragraf-Stili-1">“Bu halin nedir?” diye sordu. “Yaralı mısın?”</p>

    <p class="Paragraf-Stili-1">“Önemli değil” diye pes bir sesle homurdandı Ohannesyan. “Ama Nadya kaçtı. O alçak karı bana oyun oynadı.”</p>

    <p class="Paragraf-Stili-1">“Kaçtı mı? Nasıl kaçtı? İnanamıyorum.. Bir kadını tutamadın mı?”</p>

    <p class="Paragraf-Stili-1">Ohannesyan ağzının içinde homurdandı, ama ne söylediğini masanın çevresinde oturan üç adam da anlamadılar.</p>

    <p class="Paragraf-Stili-1">“Kaçtı işte” diye söylendi Ohannesyan. “Beni gafil avladı.”</p>

    <p class="Paragraf-Stili-1">“Olacak iş değil, Hoca’yı öldürdün ama kadını haklayamadın, öyle mi?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">Aşot karşısındaki adamlara küçümser ve hor gören bakışlarla bakıyordu. Onun indinde üçü de beş para etmezdi. Bunlar kesinlikle profesyonel olamazlardı.</p>

    <p class="Paragraf-Stili-1">“Karıyı düzmeye kalkıştın, değil mi?”</p>

    <p class="Paragraf-Stili-1">Ohannesyan başını salladı sessizce. Aşot’da onun şakağındaki yaraya baktı.</p>

    <p class="Paragraf-Stili-1">“Sanırım o sırada kafana bir şeyle vurdu, doğru mu?”</p>

    <p class="Paragraf-Stili-1">“Aynen öyle.”</p>

    <p class="Paragraf-Stili-1">Aşot sinirlenmişti.</p>

    <p class="Paragraf-Stili-1">“Üçünüz de bir boka yaramazsınız.” diye hırladı. “Şu şansa bak be! Bula bula sizin gibi herifleri yolladılar buraya. Her şeyi rezil ettiniz. Karı şimdi çoktan polise gitmiştir bile. Hemen buradan uzaklaşmalıyız.”</p>

    <p class="Paragraf-Stili-1">Ohannesyan hiç istifini bozmadan konuştu.</p>

    <p class="Paragraf-Stili-1">“O karının polise gittiğini hiç sanmıyorum. Evinde uzun süre baygın yattım, polise haber verseydi, şimdiye kadar çoktan tutuklanmıştım.”</p>

    <p class="Paragraf-Stili-1">Aşot bir süre dikkatle katili süzdü.</p>

    <p class="Paragraf-Stili-1">“Ne kadar baygın kaldın?”</p>

    <p class="Paragraf-Stili-1">“En az bir saat. Belki de daha fazla.”</p>

    <p class="Paragraf-Stili-1">Saçsız başını kaşıdı Aşot. Ohannesyan haklı olabilir miydi acaba? Doğru söylüyor ise bu süre içinde polis rahatlıkla olay yerine erişirdi.</p>

    <p class="Paragraf-Stili-1">“Bir saat baygın yattığına emin misin?” diye sordu.</p>

    <p class="Paragraf-Stili-1">“Kesinlikle.”</p>

    <p class="Paragraf-Stili-1">Aşot bir müddet düşündü. Yine de rahat değildi. Kadının polise sığınmaktan başka şansı yoktu. Sessiz kalamazdı, evinde ceset de saklayamayacağına göre önünde sonunda polise başvurmak zorundaydı.</p>

    <p class="Paragraf-Stili-1">“Buna güvenemeyiz.” dedi nihayet. “Nadya oyuna getirildiğini ve kendisini kullandığımızı er geç anlayacaktır. O zaman ikimizi de ihbar edecektir. Gerisi çorap söküğü gibi gelir. Polis burayı basar.”</p>

    <p class="Paragraf-Stili-1">Arto ile Garbis eni konu tedirgin olmuşlardı. Fakat hiç seslerini çıkarmadan diğer ikisi arasındaki konuşmayı dinliyor, kendilerine göre yorumlar yapıyorlardı içlerinden.</p>

    <p class="Paragraf-Stili-1">Aşot ayağa kalktı.</p>

    <p class="Paragraf-Stili-1">“Beni burada bekleyin.” dedi kısık bir sesle.</p>

    <p class="Paragraf-Stili-1">Kendine güvenini yavaş yavaş kaybetmeye başlayan Ohannesyan, “Nereye gidiyorsun?” diye sordu.</p>

    <p class="Paragraf-Stili-1">Cafe sahibi soğuk bir şekilde homurdandı.</p>

    <p class="Paragraf-Stili-1">“Bu pisliği temizlemek için ne yapmaklığımızı sormaya.”</p>

    <p class="Paragraf-Stili-1">Diğerleri pek bir şey anlamamışlardı. Soran gözlerle Aşot’a baktılar yalnızca. Adam onları masada bırakıp arka taraftaki ufak bürosuna çekildi. Genel olarak cafesini bu küçük odadan idare ederdi. Masaya oturup telefona sarıldı. Ezberlediği numarayı çevirdi ama telefon bir türlü açılmıyordu. Küfür ederek aynı numarayı defaatle aradı. Cevap veren yoktu. “Lanet olsun!.” diye homurdandı. Büyük Şef hangi cehennemdeydi acaba?</p>

    <p class="Paragraf-Stili-1">Saat 19. 30 sularında Emniyet’teki odalardan birinde Berna Solmaz hıçkırıklarını zabtetmeye çalışıyordu. Bir yanında üniversite öğrencisi olan oğlu, diğer yanında da olayı duyar duymaz gelen evli kızı vardı. Zeki Solmazın çocukları daha soğukkanlı ve hiç ummadıkları hadiseyi daha rahat kabullenmiş bir görünümdeydiler. Kızın da gözleri yaşlıydı, fakat oğlanın fazla etkilenmemiş davranışları Baş Komiser Özcan Dursun’un dikkatinden kaçmadı.</p>

    <p class="Paragraf-Stili-1">Berna hanım çok sarsılmıştı. Baş Komiser yılların verdiği deneyimiyle bu psikolojik ortamda kadının çözüleceğini ve her tür bilgiyi rahatlıkla anlatacağını tahmin etti.</p>

    <p class="Paragraf-Stili-1">Kadıncağızı ayrı bir odaya aldı.</p>

    <p class="Paragraf-Stili-1">Kahve ve sigara ikram etti. Onu biraz daha rahatlatmaya çalıştı. Sonra, “Çok üzgünüm hanımefendi.” dedi. “Takdir edersiniz her halde size bazı sualler sormalıyım.”</p>

    <p class="Paragraf-Stili-1">Berna Solmaz elinde tuttuğu kahve fincanının titremesinden çıkardığı tıngırtıları bastırabilmek için masanın üzerine bırakırken, “Tabii.” diye fısıldadı. “Ne öğrenmek.?” istiyorsunuz.</p>

    <p class="Paragraf-Stili-1">“Eşinizi bir striptizcinin evinde bulduk.”</p>

    <p class="Paragraf-Stili-1">Berna Hanım polise celbedildiği ana kadar kocasının sadece Şişli’deki bir evde cesedinin bulunduğundan haberdardı, işin içinde bir kadın unsuru olduğunu az çok tahmin edebiliyordu ama striptizci lafını işitir işitmez gözleri büyüdü, hıçkırıkları kesildi.</p>

    <p class="Paragraf-Stili-1">“Yani bir fahişenin evinde mi?”</p>

    <p class="Paragraf-Stili-1">Baş Komiser dudaklarını büktü; ne evet ne de hayır dedi.</p>

    <p class="Paragraf-Stili-1">“Onu sorguya çekiyoruz.”</p>

    <p class="Paragraf-Stili-1">“Kimmiş bu kadın? Adı nedir?”</p>

    <p class="Paragraf-Stili-1">“Nadya Melikyan. Onu tanıyor musunuz?”</p>

    <p class="Paragraf-Stili-1">Kadın başını iki yana salladı. “Hayır, tanımıyorum. İlkdefa sizden işittim.”</p>

    <p class="Paragraf-Stili-1">“Bu soruları size sorduğum için beni bağışlayın. Kocanız çapkın biri miydi?”</p>

    <p class="Paragraf-Stili-1">“Hayır.. Kesinlikle değildi.. Ama..”</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Son zamanlarda onda bazı değişiklikler sezinler gibiydim.”</p>

    <p class="Paragraf-Stili-1">“Nasıl?”</p>

    <p class="Paragraf-Stili-1">“Bir kadın bunu her zaman hissedebilir. Bazı davranış farklılıkları işte.”</p>

    <p class="Paragraf-Stili-1">“Anlıyorum.” diye fısıldadı Baş Komiser. “Ne zamandan beri?”</p>

    <p class="Paragraf-Stili-1">Berna hanım garip bir ruh hali içindeydi. Bir yandan kendini beyninden vurulmuşa döndüren ölüm haberinin şokunu yaşarken, diğer yandan da bunca yıldır güvendiği kocasının kendisini bir fahişe ile aldatmasının yarattığı inanılmaz yıkımın hırsını ve nefretini içinde hissetmeye başlamıştı.</p>

    <p class="Paragraf-Stili-1">“Şimdi toparlamakta zorlanıyorum, ama sanırım şu son bir iki ayda Zeki çok değişmişti. Dalgın, sanki başka bir alemde yaşıyor gibiydi. Önceleri pek umursamamıştım, zira mesleği gereği sık sık yoğun çalışmalara girer, bazen günlerce odasına kapanıp evrak incelerdi. Lakin bu seferki farklıydı, bir defa her dışarıya çıkışında giyimine kuşamına dikkat ediyor, tıraşına özen gösteriyor, kokular sürüyordu. Bir kaç gece de eve sarhoş dönmüştü.”</p>

    <p class="Paragraf-Stili-1">“İçki içmesi bu kadar garip mi sizce?”</p>

    <p class="Paragraf-Stili-1">“Zeki dost meclislerinde bile alkol almazdı. Bu nedenle çok garipsemiştim.”</p>

    <p class="Paragraf-Stili-1">Baş Komiser aklından bir hesap yaptı. Berna hanımın verdiği değişim tarihi bir iki ay evveline gidiyordu ve bu süre de Nadya’nın verdiği tanışma tarihine uygun düşüyordu. Ne hikmetse bu tespitinden hoşnut kalmamıştı, içinden bir his Nadya’nın yalan söylediği merkezindeydi.</p>

    <p class="Paragraf-Stili-1">“İnanamıyorum.” diye fısıldadı kadın. “Demek bu sabah ona gelen telefon o kadındanmış.. ,,</p>

    <p class="Paragraf-Stili-1">“Ne telefonu?” diye sordu Özcan Dursun.</p>

    <p class="Paragraf-Stili-1">Berna Hanım önüne bakarak, “Bu sabah kahvaltı ederken bir telefon geldi. Kocam arayanın televizyon programına çıkacak Fransız konuşmacılardan biri olduğunu söylemişti, ama şimdi anlaşıyor ki arayan o Fransız değil, bahsettiğiniz fahişeymiş.”</p>

    <p class="Paragraf-Stili-1">“Durun bir dakika.” dedi Baş Komiser. “Nasıl hükmettiniz buna?”</p>

    <p class="Paragraf-Stili-1">“Zeki biriyle Fransızca konuşuyordu, ama nedense birden beti benzi sararmış, heyecanlanır gibi olmuştu. Ne yalan söyleyeyim, önce arayanın bir kadın olduğunu düşündüm, fakat kocam Colin mi Molin mi adı her neyse, bu akşam televizyona çıkacağı yabancılardan biri olduğunu söyledi. O da bir profesörmüş.. ,,</p>

    <p class="Paragraf-Stili-1">“Kocanız bu akşam televizyona mı çıkacaktı?”</p>

    <p class="Paragraf-Stili-1">“Evet, BDTV’ye.. Galiba Ermenilerle ilgili bir konuda konuşacaktı.”</p>

    <p class="Paragraf-Stili-1">Baş Komiser birden irkildi. Şaşırmış gibi, “Ermenilerle mi ilgili?” diye sordu. Berna Hanım için artık bu konunun hiç önemi yoktu; Zeki ölmüştü. Omuzlarını silkerek, “Galiba.” dedi. “Pek emin değilim, ama öyle söylemişti sanırım. Hatta beni de televizyona götürecekti. Onu boş yere bekledim. Aramadığı için meraklanmış, fakülteye telefon etmiştim. Odacı bana Zeki’nin bütün gün</p>

    <p class="Paragraf-Stili-1">Fakülteye gelmediğini söyledi.”Sonra içini çekerek, “Artık hiç önemi yok.” diye mırıldandı. “Meğerse ben onu beklerken adi bir kadınla gününü gün ediyormuş.”</p>

    <p class="Paragraf-Stili-1">Baş Komiser birden uyanmıştı.</p>

    <p class="Paragraf-Stili-1">“Yapacağı konuşmanın konusu neydi? diye sordu.</p>

    <p class="Paragraf-Stili-1">Üzüntüden kahrolan kadın; soruya ilgisizce omuz silkti. Sesinin tonunda belirli bir ilgisizliğin emaresi vardı. “Hani hep bahsedilen bir Ermeni konusu var ya, katliam mı yapmışız nedir, sanırım onu tartışacaktı..”</p>

    <p class="Paragraf-Stili-1">Nadya’da bir Ermeniydi. Acaba bu sadece bir rastlantı mıydı, yoksa şimdiye kadar komiserin hiç bilmediği ve de düşünmediği bir muammanın anahtarı mıydı?</p>

    <p class="Paragraf-Stili-1">Dalgın bakışlarla karşısında oturan acılı kadını süzdü. Olay şimdi, ona göre yeni bir boyut kazanmıştı ve bunu araştırmalıydı...</p>
  </div>
</body>
</html>