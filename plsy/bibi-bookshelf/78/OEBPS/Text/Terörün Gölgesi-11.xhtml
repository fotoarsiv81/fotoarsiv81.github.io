<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-11</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">R</span>eklam spotları sona ermişti. Takdimci Servet Tağmaç, Profesör Tözek’e dönerek, “Evet, Sayın Hocam şimdi söz hakkı sizde” dedi. Yaşlı adam gırtlağını temizleyerek ağır ağır ve kelimelerin üzerine basa basa konuşmaya başladı. “Muhterem meslektaşımın ifadesinde hafif bir tariz ve külli bir itham sezinler gibi oldum. Hiç kuşkusuz otuz sene evvel hortlayan ve zamanımıza kadar hızla gelişen Ermeni terörü ile Osmanlı devrinden intikal eden Ermeni sorunu, sayın meslektaşımın da mensup olduğu batılı akademik çevrelerce yine gündeme getirilmektedir. Yetmiş senedir, Ermeni asıllı bilim adamları batıda titizlik ve büyük bir gayretkeşlikle Doğu Anadolu’nun Ermenilerin hakiki anayurdu olduğu tezini, Türklerin buraları gerçek sahiplerinden zorla alarak ve sistematik katliamlar gerçekleştirerek onları kovmaya çalıştıklarını ve 1915 de bu amaçla planlı bir soykırım uyguladıklarını ısrarla savunmaktadırlar. Bu faaliyetler sonucunda batı kamuoyunda Ermeni soykırımı konusunda haksız bir kanaat ve terörizmi meşrulaştıracak ahlaki bir boyut kazandı. Ne yazık ki bu kanaat bu gün de geçerliliğini muhafaza etmektedir. Meslektaşımın ifadesindeki en büyük gerçek payı, Türk aydınının ve kamuoyunun tarihi ve güncel polemiklerin dışında kalması ve yıllarca sessizliğini muhafaza etmesidir. Ama artık durum değişmiştir. Türk ilim adamları ve kamu vicdanı gereken tepkiyi uğranılan bu haksız ithamlara karşılık vermeye, ilmin ışığı altında hazırdır. Bu gün Türk tezi uluslararası forumlarda Ermeni iddialarını ve tefsircilerini rahatsız edecek şekilde sesini duyurmaya ve ilmi-objektif kıstaslar üzerinde yükselmeye başlamıştır. İşin hazin yanı, ilmi verilere rağmen bazı devletlerin ve devletlerarası kuruluşların hala Türk tezini reddedip, çarpıtılmış Ermeni iddialarına angaje olmalarıdır. Gerçekte Ermeni sorunu nedir? Bütün mesele 1914 ile 1923 yılları arasında tarihte cereyan ettiği şekliyle yeni bilgi ve belgelerin ışığında çağdaş metodolojik yöntemlerle gerçekleri dünya kamuoyuna duyurabilmektir. Yarın Üniversitede de bir sürü yabancı ilim adamının iştirak edeceği bir sempozyumda, şimdiye kadar gün ışığına çıkmamış, pek çok Osmanlı arşiv belgesini ilk defa açıklayacağım. Bu akşam kıymetli meslektaşım Zeki Solmaz’ın da burada bulunmasını çok isterdim. Kendisi bu konularda gerçek bir uzmandır. Sebebini bilemediğim bir nedenle, maalesef bu akşam bulunamadı. Şu anda televizyon başında olan kıymetli seyircilerimiz bir hususu çok iyi bilmelidirler; biz ilim adamları meseleyi ne kadar ilmi tezlere dayandırmaya çalışsak da, düğüm tarihsel ve ilmi platformu aşmış durumdadır. Hızla küreselleşmeye gidilen milenyum çağında Ermeni nasyonalistleri, Diaspora Ermenileri, hala Ermenistan yurttaşları için jenosit, onların kimlik ve kişiliklerini oluşturan temel unsur haline gelmiştir. Şayet dayandıkları bu unsur ilmen çürütülürse dayandıkları temel olgudan mahrum kalacaklardır. “</p>

    <p class="Paragraf-Stili-1">Yaşlı adam derin bir nefes aldı.</p>

    <p class="Paragraf-Stili-1">O ana kadar fikirlerini veciz ve etkili bir biçimde ifade etmişti.</p>

    <p class="Paragraf-Stili-1">Karşısında oturan yabancı konuşmacılara baktı.</p>

    <p class="Paragraf-Stili-1">İkisi de sessizdiler.</p>

    <p class="Paragraf-Stili-1">Burcu da Hocanın yaptığı girişten memnun ve mağruryanında oturan Orhan’a bir baktı. Oğlunun babasının konuşmasından duyacağı gururu gözlerindeki ifade de aradı. Ama Orhan her zaman ki gibi asık suratı ve düşünceli haliyle sessizdi; hatta sessizlikten öte sanki babasının konuşmasını dinlemiyormuşçasına dalgındı. Kulağına yaklaşıp, “Nasıl Hoca girişte çok iyiydi, değil mi?”diye sordu kısık sesle.</p>

    <p class="Paragraf-Stili-1">Orhan uykudan uyanırmış gibi, “Pardon, ne dedin?” dedi.</p>

    <p class="Paragraf-Stili-1">Burcu kaşlarını çatıp Doçent’e baktı. Galiba ne babasını ne de kendisini dinlemiyordu. Hani yer ve zaman müsait olsa, damarına basmaktan zevk alacaktı, ne var ki Rüknettin Hoca konuşmasına devam ediyordu. Burcu koltuğuna gömülerek zevk ve huşu içinde dinlemeye başladı.</p>

    <p class="Paragraf-Stili-1">“Sayın seyircilerimizin olaylara vakıf olabilmeleri için Osmanlı tarihine dönüp Ermeni sorununa kısa da olsa bir göz atmamız gerektiği kanısındayım. Hiç kuşkusuz bu kısa televizyon programında tarihin gizli kalmış olayların ya da tahrif edilen gerçekleri tüm kapsamıyla nakletmek ne zaman ne de teknik olarak mümkün değildir. Gerçekte Ermeni sorununun iç yüzünü anlayabilmek için en azından 1877 ile 1914 arasına, yani Osmanlı İmparatorluğu’nda ki Ermeni azınlığına ve Ermeni milliyetçiliğinin uyanışına ve bu uyanışta rol oynayan etkenlere birgözatmak, kısa ayrılıkçılığın örgütlenmesini özellikle komiteler ve mücadele yöntemlerini incelemek gerekir. Ayrıca Ermeni davasının nasıl uluslararası bir sorun olduğunu, Müttefiklerin savaş amaçlarını, gizli anlaşmaları da kısaca bakmaklığımız icap eder. Ermeni Örgütlerinin Birinci Dünya Savaşında ki faaliyetleri de çok önemlidir. Ama bu gece zamanımızın dar olması, ister istemez bizim açıklamalarımızı Tehcir olayı ve 1915 uygulaması ile kısıtlı kılıyor.”</p>

    <p class="Paragraf-Stili-1">Prof. Tözek önündeki bardaktan bir yudum su içti.</p>

    <p class="Paragraf-Stili-1">“Doğu Anadolu’da yer yer patlak veren Ermeni isyanları, diğer yarıda Avrupa tahrikleri ve müdahaleleri, zaten 20.yüzyılın ilk ¡09 başından beri Osmanlı’ları tedirgin etmeye yetmişti. Hele savaş sırasında düşman devletlerce içte başlatılan ayaklanma hareketleri Osmanlı hükümetini ciddiyetle bu meseleye eğilmek mecburiyetinde bırakmıştır. Birinci Dünya Harbi başlayınca Patrikhane desteğinde Ermeni Komiteleri, Osmanlı’ya karşı izleyecekleri politikayı tespit için Galata’daki Ermeni Büyük Merkez Okulu’nda, Birleşik Milli Ermeni Kongresini oluşturdular. 1914’de yapılan bu kongrede alınan kararlar çok ilginç ve tarihe ışık tutacak mahiyettedir. Birincisi; mevcut ittihat ve Terakki hükümetine karşı kesin bir muhalefet uygulanacak ve şiddet yoluyla mücadeleye baş vurulacaktır. ikinci önemli karar , Rus ordusu huduttan ilerler ve Osmanlı askeri çekilir ise, Doğu illerindeki Ermeniler her türlü mücadeleye girişerek Osmanlı Ordusunu iki ateş arasında bırakacaktır. Bu planın eylem biçimine dönüşmesi Rusya’da başladı. Komiteler ilan ettikleri gibi bütün güçleri ile Rus savaş gücünü takviyeye girişmişlerdir. Ülkenin her tarafından Ermeni gönüllüleri Rus ordusuna, çetelere, intikam alaylarına katılmak üzere Kafkasya’ya doluşuyorlardı. Tiflis Belediye Başkanı A. Khatisyan’ın nezaretinde bir Ermeni Bürosu kurularak: gönüllülerin örgütlenmesi sağlandı. Ruslar, iran ve Kafkasya’da ki Ermenilerden de gönüllüler toplayıp silahlandırdılar. Bu gruplar tecrübeli ihtilalci Antranik’in kumandasına verildi. Antranik’in güçleri, Kuzey iran’ da Rus kuvvetleriyle birleşirken, Ermenilerden oluşan diğer üç gönüllü alay da Osmanlı sınırlarına girdi. Kars ve Van işgal edildi. Bu arada güçlü bir şekilde organize edilen çetelerde imparatorluğun içinde isyanlara başladı. Zeytun’da başlayan ayaklanmalar, Kayseri, Bitlis, Erzurum, Elazığ, Diyarbakır , Sivas, Adapazarı, Adana, Halep, Urfa’ya da sıçradı. Bu ayaklanmalar saydığım yöredeki müslüman halkın katline yol açtı. Bu durum Osmanlı hükümetini son derece zor bir durumda bıraktı. Öyle ki, 1915’in mayısında şehirdeki Ermeni gönüllülerin birleşmesiyle Van tamamiyle Türk ordusundan boşaltıldı. Savaşın başlamasıyla birlikte Ermeniler boş durmadılar, yalnız Ruslar’la yetinmeyip ingiltere’yi de yanlarına çekmek istediler.”</p>

    <p class="Paragraf-Stili-1">Rüknettin Hoca’nın tam karşısına isabet eden yerde oturan gazeteci Alex King, nedense konuşmalara şu andan itibaren İngiltere’nin de dahil edileceğini sezinlemişçesine koltuğunda hafifçe gerildi ve sanki daha dikkatli dinlemeye başladı. Otuz beş yaşlarında, dağınık sarı saçlı, açık mavi gözlü bir adamdı, iki de bir işaret parmağının ucuyla burnuna düşen metal çerçeveli gözlüğünü yerine itiyordu.</p>

    <p class="Paragraf-Stili-1">Prof. Tözek devam etti. “Aynı yılın on iki kasımında Bogos Nubar Paşa, Kahire’ de İngiliz yetkililerine işbirliği teklifinde bulunuyordu. Teklifin özü şuydu; şayet İngilizler silah ve mühimmat yardımında bulunurlarsa, Kilikya Ermenileri, Adana, Mersin veya iskanederun’a yapılacak olası bir çıkarmaya gönüllü olarak destek vermeye hazırdılar ve Müslüman Osmanlı tebaası ile ordusuna karşı ayaklanacaklardı.”</p>

    <p class="Paragraf-Stili-1">Alex King, ilk defa müdahale etti. Hocanın sözünü keserek, “Prof. Tözek sanırım bu konuda yanılıyorlar” dedi. “Ben de Ermeni sorununu çok iyi araştırmış bir gazeteciyim, ama şimdiye kadar böyle bir iddiayı ne işitim ne de bir belgede rastladım.”</p>

    <p class="Paragraf-Stili-1">Yaşlı adam hafifçe gülümsedi.</p>

    <p class="Paragraf-Stili-1">Kameraların o anda her halde kendisine yönelik olduğunu biliyordu. Belki de yakın çekim yapıyorlardı. Orhan ve Burcu dikkatle hocanın vereceği cevabı beklediler. Prof. Tözek, “Buna hiç şaşmam” diye mırıldandı. “Batı dünyası zaten nedense kendi kaynaklarını bile inceleme zahmetine katlanmadan peşin hükümler vermeye çok meyyaldir. Oysa bu iddiamı bizzat sizin kaynaklarınıza dayandırıyorum.”</p>

    <p class="Paragraf-Stili-1">Alex King pek yılmışa benzemiyordu.</p>

    <p class="Paragraf-Stili-1">“İspatlıyabilir misiniz?” diye sordu.</p>

    <p class="Paragraf-Stili-1">Yaşlı adam gülümsemeye devam etti. Bu anın televizyon başında onları seyreden milyonlarca kişi için çok önemli olduğunu bilen bir insanın rahatlığıyla. “Gayet tabii” diye mırıldandı. Bir iki saniye kadar önündeki notları karıştırdıktan sonra, “Puplic Record-Office’in FO, 371/2146/70404 sayılı belgesi. Arzu ederseniz size de bir fotokopisini takdim edebilirim.”</p>

    <p class="Paragraf-Stili-1">Alex King kızardı birden.</p>

    <p class="Paragraf-Stili-1">Kendisini zor duruma düşüren bir belgeyle yüzyüze geleceğini anlamıştı. Hiç sesini çıkarmadı. Yaşlı adam bir süre müstehzi bir edayla onu süzdükten sonra konuşmasına devam etti. “Ne var ki İngilizler o tarihte bu teklifi geri çevirdiler. Bunun da iki nedeni vardı. Birincisi İngilizler, Çukurova ve havalisini müttefikleri Fransa’ya terketmeyi ve o yörede her hangi bir harekata girmeyi düşünmüyorlardı. İkincisi ise İngilizler, Osmanlı’ya karşı ana cepheyi Çanakkale’de açmışlardı ve başka bir cephede harbetmeyi Savaş Bakanlığı henüz öngörmüyordu. Ama bu asla Ermenilere el altından yardım etmeyecekleri anlamına gelmeyecektir. Nitekim daha 1905 yılında yani Birinci Dünya Harbinin patlak vermesinden hayli zaman önce; yine Mısır’ da Ermeni İttihat ve Muavenet Cemiyetinin kurulmasına izin vermişlerdi. Söz konusu cemiyet 1914 tarihinde bir toplantı yaparak üyeleri arasındaki altı Taşnak komiteciyi ihtilal hazırlığı için Adana’ya yollayacaktır.”</p>

    <p class="Paragraf-Stili-1">Alex King tekrar itiraz etti.</p>

    <p class="Paragraf-Stili-1">“İngilizlerin; Mısır’ da böyle bir cemiyet kurulmasına izin verdiklerini yine ilk defa sizden işitiyorum. Bu hususu da belgeleyebilir misiniz Sayın Profesör?”</p>

    <p class="Paragraf-Stili-1">Prof Tözek sözünün sık sık kesilmesine sinirlenmiş gibi bakışlarını gazeteciye çevirdi. “Sayın King.” dedi. “Ben bir bilim adamıyım. Geçerliliğine yüzde yüz inandığım belgeler olmadan asla kesin konuşmam. Şayet gerçekten merak ediyorsanız, Başbakanlık Arşivine ve Babıali Evrak Odası Mühimme Kalemi 7- 12, 28.12.1905 tarihli kayıtları inceleyebilirsiniz. Arşivler sizlere de açıktır. Hem böyle bir inceleme yapmış olsaydınız, bahsettiğim cemiyetin İstanbul şubesi başkanlığına eski Osmanlı Hariciye Nazırı Gabriyel Noradunkiyan’ın seçilmiş olduğunu öğrenirdiniz.”</p>

    <p class="Paragraf-Stili-1">Alex King burnuna düşen gözlüğünü geriye itmekle yetindi. Beyaz ve ince derili yüzü yeniden kızarmıştı. Dikkatle gazeteciyi inceleyen Burcu, adamın bir kere daha Prof Tözek’in lafını kesmeyeceğini düşündü. Bir açık oturum programında böylesine iki kere açık düşmek, onun için yeterliydi her halde. Utanmasa sevincinden gülecekti.</p>

    <p class="Paragraf-Stili-1">Prof Tözek bu defa Daniel Colin’e dönerek konuşmaya başladı.</p>

    <p class="Paragraf-Stili-1">“Aslında Fransızlar Ermenileri kendileri yönlendirmek istiyorlardı. Osmanlı Ordusuyla çatışan Çukurova Ermenileri, başarı kazanamayınca Suriye sahiline yakın Musa Dağına çekilmişler ve buradan da Fransız donanmasının yardımıyla Port Said’e getirilmişlerdi. Fransızlar bunları tekrar Osmanlı’ya karşı kullanmak düşüncesindeydiler ve Şark Lejyonu fikri böyle doğdu. 15 kasım 1916’da Fransa Şark Lejyonunun kurulması projesini onaylayacak ve Ermeni Gönüllüleri Magosa’nın 58 kilometre dışındaki bir kamp da sıkı bir askeri disiplinle eğitildikten sonra 1917’de önce Filistin cephesine sürülecek, sonra 1918 de Kafkas’larda çarpışacak, daha sonra da Fransız kuvvetleriyle Çukurova’yı işgal edeceklerdir.”</p>

    <p class="Paragraf-Stili-1">Bu defa ne Alex King’den ne de Daniel Colin’den bir itiraz gelmedi.</p>

    <p class="Paragraf-Stili-1">Rüknettin Tözek derin bir nefes aldı. Açık oturumda tek başına kalmasına rağmen müzakereyi rahat götürdüğünü hissediyordu. Televizyon karşısına ilk defa çıkmasına karşın, üzerindeki ürkekliği atmış, konuşmacı rakiplerine üstünlük sağlamıştı. Devam etti.</p>

    <p class="Paragraf-Stili-1">“Müttefikler için Ermeni Lejyonu, 1917’de ki Sovyet devriminden sonra Rusların Kafkas cephesini boşaltmaları ve güçlerini çekmeleriyle daha da önem kazanacaktır. Osmanlıların Kafkasya yolu ile Orta Asya’ya doğru genişlemeleri ihtimali belirdiği gibi, Rus imparatorluğu içindeki Türki devletlerde de ayaklanma belirtileri başlamıştı.</p>

    <p class="Paragraf-Stili-1">Osmanlılar Kafkas petrolleri için tehlike yaratabilirler ve Türk uyanışı diğer Asya uluslarına da ilham olabilirdi. Bu ise sonuçta İngilizleri; sömürgelerinde isyanlarla uğraşmak zorunda bırakabilirdi. Bu gelişmelerin kökünde Turancılık ideali yatıyordu, İngiltere bu durumda Ermenilerden medet umdu ve Kafkaslarda Rus askerlerinden boşalan arenaya Ermeni askerlerinin sürülmesini Rusya’dan istedi. Fikir babalığını Sir Mark Sykestin yaptığı bu düşünce Ermeni alaylarının yeniden teçhiz edilerek Türk birliklerine karşı çıkarılmasına neden oldu.”</p>

    <p class="Paragraf-Stili-1">Prof Tözek kısa biran kameralara baktı.</p>

    <p class="Paragraf-Stili-1">“Böyle kısa bir televizyon programında seyircilerimizi birtakım tarihi bilgilerle sıktıysam beni bağışlasınlar ama ünlü 1915 tehcir kararının iyi anlaşılması için Osmanlı imparatorluğunun içinde bulunduğu şartlan ve güvendiği azınlığın kendisine neler yaptığının bilinmesi zarureti vardı. Sanırım şimdi, düşman hükümetlerce memleket dahilinde başlatılan ayaklanma hareketlerinin karşısında Osmanlı devletinin neden bu konuya ciddiyetle eğildiği daha iyi anlaşılacaktır. Babıali hükümeti derhal bir takım tedbirler almak mecburiyetindeydi. Şimdi sizlere alınan bu tedbirlerin, politika ve yaklaşımlarını kısa bir özetini vermekte yarar görüyorum.”</p>

    <p class="Paragraf-Stili-1">Servet Tağmaç yine araya girerek, “Muhterem Hocam.” dedi. “Bu özeti dinlemekten zevk duyacağız, ama kısa bir reklam arasından sonra lütfen.”</p>

    <p class="Paragraf-Stili-1">Rüknettin Tözek’in suratı asıldı.</p>

    <p class="Paragraf-Stili-1">Galiba televizyon konuşmalarının en sıkıcı ve anlamsız yanı bu reklam aralarıydı. Ne kadar da sık veriliyordu..</p>

    <p class="Paragraf-Stili-1">***</p>

    <p class="Paragraf-Stili-1">Ohannesyan karşısında oturan Nadya’ya ihtirasla baktı. Bu güne kadar sayısını unutacak kadar çok kadınla yatmıştı ama çok azı beyninde iz bırakmıştı. Moldovyalı Olga’dan sonra -onu hiç unutamazdı -Nadya, nedense üzerinde çok etkileyici bir iz bırakmıştı. Belki çaresizliği ve isteksizliğine rağmen sevişirken ezilmişliğinin yarattığı teslimiyetten aldığı haz, ya da tüm sert ve kaba davranışına rağmen Nadya’nın lezbiyenlik iddiası karşısında duyduğu heyecan. Ama gerçek olan ondan zevk aldığıydı.</p>

    <p class="Paragraf-Stili-1">Şimdi onu öldürmek zorundaydı.</p>

    <p class="Paragraf-Stili-1">Onu hakikaten öldürmek mecburiyetinde miydi? Kararsız bakışları genç kadının yüzünde odaklandı. Bunu ilk defa düşünüyordu; gerekirse Nadya’yı öldürmekten hiç yüksünmezdi, Olga’yı da öldürmek zorunda kalmış ama sonradan buna pişman olmuştu. Olga yaşayabilirdi, hem de kendisine zararı dokunmadan. Üç sene önce işlediği bir hataydı o ve şimdi çok pişmandı. Doyumla dolu bir gecenin tan ağarmaya yakın bir saatinde, Erivan’da, kadının yoksul evinin yatak odasında boğmuştu onu. Boğazına parmaklarını dolarken Olga hala son orgazmının iniltili titreşimleri içindeydi. Belki de gırtlağındaki elin yaşadığı aşk sarhoşluğunun bir devamı sanmıştı. Ohannesyan bunu hiç bir zaman anlıyamıyacaktı..</p>

    <p class="Paragraf-Stili-1">Şimdi de Nadya..</p>

    <p class="Paragraf-Stili-1">Öldürmek değil, sadece sevişmek istiyordu onunla. Nadya kendisi için bir tehlike teşkil edebilir miydi? Belki.. Olga’dan daha farklı biriydi o. Kendisinden hoşlanmadığı da muhakkaktı, oysa Olga aşıktı. Hem Nadya ile münasebetinin devamı da söz konusu olamazdı, çok kısa bir süre sonra İstanbul’dan çekip gidecekti. Hayır, diye düşündü. Bu profesyonelliğine yakışmayan bir zaaftı. Bu kadın ölmeliydi. Arkasında icabında polise bile ifşaatta bulunabilecek birini bırakamazdı.</p>

    <p class="Paragraf-Stili-1">Nadya’nın kara gözlerinin içine bakmaya devam etti.</p>

    <p class="Paragraf-Stili-1">Acaba aklından neler geçirdiğini kadın anlayabiliyor muydu? Neden o da ısrarla yüzüne bakıyordu, hem de çekinmeden..</p>

    <p class="Paragraf-Stili-1">Duyduğu korku yok mu olmuştu?</p>

    <p class="Paragraf-Stili-1">Halbuki onun korkmasından, çaresizliğinden, kapana sıkışmış vahşi bir hayvan gibi hırlamasından hoşlanıyordu.</p>

    <p class="Paragraf-Stili-1">Yeniden sevişmek istiyordu. Ona mutlaka bir daha sahip olmalıydı. Hem de canını yakarak, acıtarak, içine korku salarak..</p>

    <p class="Paragraf-Stili-1">“Çıkar o üstündeki bornozu” diye homurdandı.</p>

    <p class="Paragraf-Stili-1">Yalvarmasını, bir daha kendisine dokunmaması için yalvarmasını bekliyordu. Oysa Nadya soğukkanlılıkla, “Tekrar sevişmek mi istiyorsun?” diye sordu.</p>

    <p class="Paragraf-Stili-1">Ohannesyan’ın yüzü gerildi.</p>

    <p class="Paragraf-Stili-1">Tahkir etmek. Aşağılamak, onu üzmek ve perişan olmasını sağlamaktı niyeti.</p>

    <p class="Paragraf-Stili-1">“Seni düzmek istiyorum” diye hırladı. “Sadece düzmek”</p>

    <p class="Paragraf-Stili-1">Eğilip tekrar kadına baktı. Yüzünde yalvaran bir ifade, yapma lütfen bunu benden bir daha isteme, demesini bekledi. Nadya bu şartlara alışık değildi, hele yatak odasında, halının üzerinde henüz vücudu soğumamış bir ceset yatarken mutlaka yalvaracaktı..</p>

    <p class="Paragraf-Stili-1">Fakat kadının verdiği cevap onu afallattı.</p>

    <p class="Paragraf-Stili-1">“Nerede? Salonda mı düzüşmek istiyorsun?”</p>

    <p class="Paragraf-Stili-1">Ohannesyan’ın keyfi kaçar gibi olmuştu. Hatta kadın ilk defa ağzını bozarak istediği eylemi bile onun gibi ifade etmişti. Hırsla kadının saçlarına yapıştı, hoyratça çekti.</p>

    <p class="Paragraf-Stili-1">“Hayır, yatak odasında, o herifin hemen cesedinin başında.” diye gürledi. Nadya’dan itiraz gelmemiş, sakin adımlarla odaya geçmişti...</p>

    <p class="Paragraf-Stili-1">***</p>

    <p class="Paragraf-Stili-1">Aynı gün saat 18 sularında kuaförden dönen Berna Solmaz kocası ile irtibat kurmak için fakülteyi aradı. Kocasının telefonu çalmasına rağmen cevap vermiyordu. Bu defa cep telefonunu aradı. Hayret, kocası telefonu açmamıştı. Sinirlendi biraz. Zaten son günlerde Zeki de anlamadığı değişiklikler oluyordu, hani onu tanımasa hayatına başka bir kadının girdiğini bile düşünebilirdi.</p>

    <p class="Paragraf-Stili-1">Oğlunun odasına giderek, “Baban aradı mı?” diye sordu.</p>

    <p class="Paragraf-Stili-1">Oğlu başını bilgisayardan kaldırmadan, “Hayır.” diye söylendi. “Arayacak mıydı?””Bu gece televizyona çıkacak, haberin yok mu?”</p>

    <p class="Paragraf-Stili-1">“Yoo.. Neden?”</p>

    <p class="Paragraf-Stili-1">“Bir oturuma katılacaktı.”</p>

    <p class="Paragraf-Stili-1">“Öyle mi? Benim haberim yok, Hangi kanalda?”</p>

    <p class="Paragraf-Stili-1">“BDTV’ye. Haftanın Getirdikleri programına.”</p>

    <p class="Paragraf-Stili-1">“Herhalde konusu tarihtir.”</p>

    <p class="Paragraf-Stili-1">“Ne kadar ilgisizsin oğlum. Dün gece yemekte konuştuk ya..”</p>

    <p class="Paragraf-Stili-1">“Her halde dikkat etmemişim anne. Mevzuu nedir?”</p>

    <p class="Paragraf-Stili-1">Berna hanım ters ters oğluna baktı. Ama aslında konuyu kendisi de bilmiyordu. Zeki söylemişti ama yeterince konuyla ilgilenmediği için kendisinin de bilgisi yoktu. Onu ilgilendiren yanı sadece kocasının BDTV’ye çıkacağıydı. Hatta berbere gitmeden önce haberi konken arkadaşlarına da gururlanarak söylemişti. Utandı ama bunu oğluna belli etmeyerek homurdandı. “Ne kadar ilgisizsin, pes yani..”</p>

    <p class="Paragraf-Stili-1">Allahtan oğlu bu siteme de pek aldırmamış, dikkatini yine bilgisayarına çevirmişti. Salona geçip tekrar Fakülteyi aradı. Zilin yedinci sekizinci çalışından sonra nihayet odacı açtı. Berna hanım kendisini tanıttıktan sonra Prof Zeki Solmaz’ın orada olup olmadığını sordu. Fakat aldığı cevaba çok şaşırdı.</p>

    <p class="Paragraf-Stili-1">Hoca bu gün Fakülteye hiç gelmemişti..</p>

    <p class="Paragraf-Stili-1">***</p>

    <p class="Paragraf-Stili-1">İkinci reklam arası epey sürmüştü. Stüdyodaki dinleyiciler arasında oturan Burcu. “Hoca fevkalade, değil mi?” diye sordu Orhan’a.</p>

    <p class="Paragraf-Stili-1">Doçent sessizce başıyla tasdik etti.</p>

    <p class="Paragraf-Stili-1">Burcu, damarına basmak istercesine, “Ne o, yoksa beğenmediniz mi?” dedi.</p>

    <p class="Paragraf-Stili-1">“Öyle bir şey söylemedim.”</p>

    <p class="Paragraf-Stili-1">“Ama memnuniyetinizi de göstermiyorsunuz.”</p>

    <p class="Paragraf-Stili-1">“Düşünüyorum sadece.”</p>

    <p class="Paragraf-Stili-1">“Neyi düşünüyorsunuz?”</p>

    <p class="Paragraf-Stili-1">“Az evvel söylediğini.”</p>

    <p class="Paragraf-Stili-1">Burcu boş bulunarak sordu. “Ne söyledim ki?”</p>

    <p class="Paragraf-Stili-1">“Zeki Solmaz’ın başına bir kaza gelip gelmediğini.”</p>

    <p class="Paragraf-Stili-1">Burcu telaşla bakışlarını Orhan’a çevirdi.</p>

    <p class="Paragraf-Stili-1">“Benim ki sadece kötü bir tahmindi, inşallah öyle bir şey olmamıştır.”</p>

    <p class="Paragraf-Stili-1">“Umarım öyledir.” diye fısıldadı Doçent.</p>

    <p class="Paragraf-Stili-1">Ama reklam spotu biterken ikisi de yeniden bu kötü ihtimali beyinlerinde tartmaya başlamışlardı. Zeki Solmaz’ın programa katılamaması için binbir sebep düşünülebilirdi; Burcu fikir ilk defa kendisinden sadır olmasına rağmen, niye böyle olumsuz düşünüyorum ki diye söylendi içinden..</p>

    <p class="Paragraf-Stili-1">***</p>

    <p class="Paragraf-Stili-1">“Buyrun Hocam, kaldığınız yerden devam edebilirsiniz.” dedi program takdimcisi Servet Tağmaç mütebessim bir çehreyle. Yaşlı adam önündeki su bardağından bir yudum alarak konuşmasına başladı yeniden.</p>

    <p class="Paragraf-Stili-1">“Bilindiği gibi olayların ilk patlak verişi 1877’ye kadar ulaşır. O tarihte iktidarda olan II. Abdülhamit Doğu Anadolu’da ıslahat uygulamasına imparatorluk bünyesinde bazı kopmalar olacağı nedeniyle karşı çıkmıştı. Merkeziyetçi olan padişah doğudaki Müslüman çoğunluğu kazanabilmek için çeşitli girişimlerde bulundu. Bu yöredeki aşiret reisleri ve şeyhlerle dostane münasebetler kurdu, çocuklarını İstanbul’a getirtip memuriyetler, ihsanlar ve imtiyazlar verdi. Ayrıca, bu aşiretlerden Osmanlı subaylarının denetiminde alaylar teşkil ederek onlardan askeri güç olarak yararlandı. Bunlara Hamidiye Alayları denir. Bu alaylar, Doğu Anadolu’da Ermeni olaylarının bastırılmasında kullanıldığı gibi, Ermeni ayaklanmalarının çıkmasında da caydırıcı rol oynamışlardır. Fakat Jön Türkler ve Prens Sabahattin yönetimindeki ademi merkeziyetçiler buna muhalefet etmişler ve hatta o yörede Ermenilere muhtariyet verilmesi fikrine bile sıcak bakmışlardır.</p>

    <p class="Paragraf-Stili-1">II. Abdülhamit’in hallinden sonra İttihat ve Terakki, Osmanlı mülkünde bulunan muhtelif siyasi ihtilal cemiyetlerini bir Osmanlı camiası siyasi cemiyeti halinde birleştirmek arzusu gösterdi, ittihat ve Terakki, Türklük siyaseti değil, Osmanlılık siyaseti yaptı. Talat Paşa, Ermenilere muhtariyet tanınırsa bunun İmparatorluğu parçalanmaya ve çöküşe götüreceğini söyledi. Birinci Dünya Harbinin patlak vermesiyle, Ermeni komitelerinin düşmanla işbirliği yaptığı dair istihbaratlar Babıaliye ulaştıkça ve birbiri ardına isyanlar patlak verince, hükümet hala olayların durulacağı varsayımıyla radikal tedbirler alma yoluna gitmiyordu. Devrin iç İçleri Bakanı Talat Paşa, Erzurum milletvekili Vartkes Efendi’ye, “Ermeniler bu çeşit muamelelere tevessül etmeye devam ettikleri takdirde çok şiddetli tedbirlerle karşılaşacaklarını” bildirmiş, Başkumandan Enver Paşa’ da İstanbul’ da Ermeni Patriği ile görüşerek, cemaatine nasihatlerde bulunmasını istemiştir.</p>

    <p class="Paragraf-Stili-1">Fakat hükümetin telkinleri fayda vermemiş ve Van kaybedilince, Ermeni isyanlarının patlak verdiği diğer eyaletler de aynı akibeti paylaşmasın diye Dahiliye Nezareti, Nisan 1915 de ilgili vilayet ve mutasarrıflıklara bir genelge göndererek Ermeni komite merkez ve şubelerinin kapatılmasını, evraklarına el konulmasını ve elebaşlarının tutuklanmasını emretmişti. Bu tebliğe ilaveten muzır görülen Ermenilerin hemen tevkifi öngörülüyordu. Osmanlı arşiv belgeleri incelenirse adalet mekanizmasının nasıl adilane işlediği de kolayca anlaşılacaktır. Savaş koşullarına rağmen tutuklanan komitacılar mahalli harp divanlarında yargılanmış, suçu sabit olanların mazbataları ayrı ayrı tanzim edilerek önce Dahiliye Nezaretine, oradan da Adliye Nezareti kanalıyla Sadaret’e gönderilmiş, Babıali’de ilgili inceleme yapıldıktan sonra dosyalar gerekçeleriyle Padişahın onayına tevdi edilmişlerdir. Mabeyinde dosyalar son bir kere gözden geçirildikten sonra hükümdarın iradesine çıktığı gözlemlenir, idam cezalarının çoğunun Padişah iradesiyle küreğe tahvil edildiği de söz konusudur. Bu arada Enver Paşa muzır faaliyetlere iştiraklerinden şüphelenilen Ermenilerin aynı mahalde kalmalarında sakınca görerek, belirli merkezlerde toplanmalarını ve firara meydan verilmemesini ister.”</p>

    <p class="Paragraf-Stili-1">Prof. Tözek yine bir soluklandı. Karşısındaki Fransız meslektaşı ile İngiliz gazeteciye bir göz attı. Her hangi bir müdahaleleri olmadığını görünce konuşmasına devam etti. “Enver Paşa’nın buradaki niyeti, komitacıların harb içindeki devletin iç güvenliğini tehdit eden faaliyetlerine engel olunması için cephe gerisinde veya düşmanla temas kuramayacakları mahallere alınmalarını temin etmekti. Ne var ki kısa zamanda bu tedbirin yetersiz kaldığı görüldü.</p>

    <p class="Paragraf-Stili-1">Başta Patrikhane’nin desteği olmak üzere komitecilerin otuz beş, kırk senelik faaliyetleri neticesi teşkilat en ufak köylere varıncaya 7/9 kadar genişleyerek dağılmıştı. En ufak iskan birimlerinde bile çeteler kurulmuştu. Bu çeteler Müslüman halkın malına, canına, ırzına tecavüze devam ediyorlardı. Bu durumda daha etkili askeri tedbirlerin alınması kaçınılmaz olmuştu. Nitekim ordu, Dahiliye Nezaretine başvurarak isyankar Ermenileri ve ailelerini Rusya hudutları dahiline sürmek, ya da Anadolu dahilinde muhtelif yerlere dağıtılmasını istedi. Ordu 26 Mayıs 1915 de yeniden Dahiliye Nezaretine baş vurarak, Doğu Anadoludaki Ermenilerin yoğun bulundukları Zeytun ve diğer yörelerden alınarak Fırat nehri vadisine, Urfa yakınlarına gönderilmelerini ve bu yer değiştirme sırasında 1) Ermeni nüfusun sevk edildikleri yerdeki Müslüman nüfusun yüzde onunu geçmemesine, 2) Göç eden Ermenilerin kuracakları yeni köylerin elli haneden çok olmamasına ve 3) Göçmen ailelerin seyahat ve nakil suretiyle de olsa yakın yerlerde ev değiştirmemelerini şart olarak ileri sürdü. Bunun üzerine Talat Paşa geçici bir kanunla tehcir kararını onayladı. Bu geçici kanun bilahere 15 Eylül 1915 de Meclisi Mebusan tarafıdan da kabul edilecektir.”</p>

    <p class="Paragraf-Stili-1">Rüknettin Tözek masanın öbür ucunda oturan iki yabancı konuşmacıya kısa bir an baktı. Yüzlerindeki ifadeden bir takım sorular sormaya hazırlandıkları belliydi. Üç aşağı beş yukarı bu soruların mahiyetini de kestirebiliyordu. Onların konuşmasına fırsat vermeden devam etti.</p>

    <p class="Paragraf-Stili-1">“Osmanlı, Ermenilerin yerlerinin değiştirilmesi kararının düzenli ve güvenli bir şekilde uygulanması için gereken önlemleri de almıştır, iskan yerlerine gelen Ermeniler, durum ve yere göre, ya mevcut köyler ve kasabalarda inşa edilecek evlere ya da hükümetçe belirlenecek yerlerde kurulacak köylere yerleştirilecekti. Ermenilerin can ve malları korunacak, beslenmeleri ve istirahatleri sağlanacaktı. Taşınabilir bütün mallarını da birlikte götürmelerine izin verilmişti. Sahip oldukları gayrımenküller ise adlarına açık arttırma ile satılacak ve bedeli hükümetçe ödenecekti. Talat Paşa, 30 Temmuz 1915’te yayınladığı ek bir kararla düşük fiyatlar üzerinden mal almış kimseler varsa, satışları iptal etmek, fiyatları 120 nominal ve rayiç seviyeye yükseltmek, haksız kar sağlanmasını önlemek için ilgili mülki mercilere emir verdi. Ayrıca Dahiliye Nezareti bunun yanında, tehcir edilenlerin sağlık durumlarının kontrol edilmesini, hastalara, hamile kadınlara ve bebeklere ihtimam gösterilmesini istiyordu. Yine aynı tebliğde, hasta, kadın ve çocuk ve yaşlıların demiryoluyla, geri kalanların ise atlarla ve arabalarla sevkedilmelerini, her kafileye yiyecek stoku sağlanıp, muhafız birliklerinin refakat etmesini kayda bağlıyordu. Müslüman halkın muhtemel saldırılarına karşı emniyet tedbiri alınması, bu konuda teşebbüsü veya ihmali olanların Divan-ı Harbe verilmesini vurgulamıştır.”</p>

    <p class="Paragraf-Stili-1">Prof Daniel Colin araya girerek, “Yani siz bu tehcir muamelesinin dört dörtlük ve hiç vukuatsız mı gerçekleştiğini iddia ediyorsunuz?” diye sordu.</p>

    <p class="Paragraf-Stili-1">Rüknettin Tözek başını ağır ağır iki yana salladı.</p>

    <p class="Paragraf-Stili-1">“Hayır, öyle bir iddiam yok. Ben burada tehcir kararının nasıl hukuki ve sosyal bir zemine dayandırıldığını ve bunun gerçekleştirilmesi için ne tür tedbirler alındığını açıklamaya çalıştım. Hükümetin bütün titizliğine rağmen, vicdansız, ahlaksız bazı kişiler cinayetlerin işlenmesine neden olmuşlardır. Valiler ve mülki erkan, mesuliyet korkusuyla olayları mümkün olduğunca önemsiz göstererek suçu Müslüman halka yüklemek istemişlerdir. Pek tabiidir ki, savaş öncesi ve esnasında Ermeni katliamını yaşayan halkın bu fırsatlardan yararlanarak taşkınlıklarda bulunması tahmin edilebilir. Bu üzücü durum karşısında hükümet, bir yandan sivil makamlara icap eden tedbirleri alması için emir vermiş, diğer yandan da askeri mercilerden failleri cezalandırmak ve ahaliyi korumak için kıtalar göndermesini şiddetle talep etmiştir. Bundan başka Talat Paşa, dört tahkikat komisyonu kurdurarak Anadolu’ya göndermiş ve bu komisyonlar suçluları mahalli harb divanlarına teslim etmişlerdir. Hiç şüphesiz, Birinci Dünya Savaşı sırasında hastalıktan, iklim şartlarından, yolculuğun zorluğundan veya savaşta çarpışarak hayatını kaybedenler de vardır. Hastalıktan ölenlerin sayısının da hayli kabarık olduğu bilinmektedir. Hemen şunu da ilave etmeliyim;</p>

    <p class="Paragraf-Stili-1">Ermeni zulüm ve cinayetlerinden kurtulmak için kaçan Müslüman muhacirlerin durumu da en az onların ki kadar sefilanedir. Fakat onları ne Alman, ne de Amerikalı misyonerler sırf Müslüman oldukları için raporlarına yazmadı. Ayrıca batı dünyası Ermeniler tarafından barbarca öldürülmüş bir buçuk milyona yakın Müslüman tebaanın sorumluluğundan hiç bahsetmemektedir. Yeni belgelerin ışığındaki istatistik! bilgiler, bize Anadolu’da Ermenilerin tabi olduğu şartlardan (kıtal, göç, hastalık, savaş, kıtlık, iklim ) ölen Müslümanların sayısının onlardan aşağı olmadığını göstermektedir. Netice olarak tehcir kararında her hangi bir kasıt olmamasına rağmen, Birinci Dünya Harbi’nden sonra Türkiye’yi işgal eden Müttefik kuvvetler Meşrutiyet idarecilerini “soykırım” iddiasıyla yargılamak isteyeceklerdir. Elliyi aşkın Türk subay ve mülki idareci tutuklanacak, Malta’ya sürgün edilecektir, İngilizlerin Malta sürgünlerini suçlamak için kullandıkları başlıca kaynak, Ermeni Patrikhanesinin raporlarıdır. Fakat soykırım iddiasını doğrulayacak bir tek suç fiili, bir tek vaka gösterilememektedir. Son bir umutla ABD’ye müracaat edilir. Zira soykırım yapıldıysa Amerikan arşivleri suç delilleriyle dolu olmalıydı. Harp içinde Osmanlı ile İngiliz ilişkileri kesikti, ama Türk- Amerikan ilişkileri devam ediyordu. Amerikan diplomatik ve konsolosluk görevlileri savaş sırasında da Türkiye de kalmışlardı. Ermeni sürgününü ve yapılsaydı soykırımı izlemiş olmaları icap ederdi. Ayrıca Amerika da Ermenilerin koruyucusu rolündeydi. Olayın ilginç yanı, ABD’de yapılan araştırma sonunda Büyükelçi Sir A. Geddes İngiliz Dış İşleri Bakanlığına verdiği raporun sonunda üzüntüleriyle birlikte, Türkler aleyhine delil olarak kullanılabilecek bir şey yoktur demiştir.”</p>

    <p class="Paragraf-Stili-1">Prof. Tözek tam konuşmasına devam edecekken stüdyoya giren bir televizyon elemanının takdimciye yaklaşarak önüne bir kağıt uzattığını gördü. Her halde fevkalade bir durum olmalıydı. Yaşlı adam, Servet Tağmaç’dan bir açıklama bekleyerek sustu. Takdimci elindeki metini çatık kaşla okudu. Sonra kameralara dönerek, “Sayın seyirciler şimdi size, az evvel elimize geçen bir son dakika haberini iletmek istiyorum. Bu akşam programımıza katılacağını umduğumuz kıymetli tarih hocası Prof. Zeki Solmaz’ın bu sabah Şişli’de bir evde boğularak menfur ve elim bir cinayete kurban gittiğini üzülerek öğrenmiş bulunuyoruz. Haber dairemize daha geniş bilgiler geldikçe size ulaştırılacaktır. “</p>

    <p class="Paragraf-Stili-1">Salonda hafif bir uğultu oldu.</p>

    <p class="Paragraf-Stili-1">Rüknettin Tözek duyduğuna inanamadı adeta. Telaşla arkaya dönüp oğluna baktı. Orhan’la Burcu’da sapsarı kesilmişlerdi.</p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1 para-style-override-4"><span> </span></p>
  </div>
</body>
</html>