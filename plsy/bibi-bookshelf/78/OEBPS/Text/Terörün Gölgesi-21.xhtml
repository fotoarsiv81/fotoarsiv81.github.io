<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-21</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">G</span>arbis geceyi sokaklarda geçirmişti. Her türlü lojistik destekten mahrum kalmış, zincirin halkaları kopmuştu. Arto ölmüş, Ohannes kayıplara karışmıştı. Polis, Arto’nun kimliğini tespit etmiş olabileceğinden otele dönemezdi. Pasaportları otelde kalmıştı, en kötüsü de otelin garajında bıraktıkları jeepti. Belki de polis şimdiye kadar aracın içinde saklı olan saldırı silahlarını çoktan ele geçirmişti, ilk baskında kullandıkları silahlar, çizmeler, yağmurluklar ve bazı patlayıcılar, İstanbul’da tek destek sağlayıcı Aşot’la da irtibat kuramıyordu. Cafe Bulvar’ında polis gözetiminde olduğunu aun gece anlamıştı.</p>

    <p class="Paragraf-Stili-1">Gece boyunca Aşot’un cep telefonunun numarasını anımsamaya çalıştı. Numara aklına geldiğinde Sirkeci’deki tren istasyonun- daydı. Belki Aşot’ta yakalanmıştı ama şimdilik baş vurabileceği kimse yoktu. Aşot, Büyük Şef dediği kişinin adını onlara bir türlü açıklamamıştı.</p>

    <p class="Paragraf-Stili-1">Lanet olsun, diye geçirdi içinden. Zaten bütün gece başarısızlıklarına küfredip durmuştu. Operasyon fiyasko ile sonuçlanmıştı. Hedeflerden biri öldürülmekle Ohannes kendine düşeni yerine getirmişti ama Arto ve kendisi başarılı olamamışlardı. Paris’e dönmeyi başarabilirse kesinlikle bu tür eylemlere bulaşmaktan vazgeçecekti artık.</p>

    <p class="Paragraf-Stili-1">Garın tenha bir köşesine çekildi.</p>

    <p class="Paragraf-Stili-1">Saat sabahın sekiz buçuğuydu. Bütün gece sokaklarda dolaşmaktan ayaklan sızlıyordu. Banliyö trenleri işlerine giden yolcuları boşaltıyorlardı. Kısa fasılalarla gar bir dolup bir boşalıyordu. insanlardan uzak durmaya çalıştı.</p>

    <p class="Paragraf-Stili-1">Numarayı tuşladı. Zil çalıyordu. Bir süre sonra Aşot’un sesini duydu. “Ermenice konuşabilir miyiz,” diye sordu.</p>

    <p class="Paragraf-Stili-1">“Evet’’ diyen Aşot’un sesi bitkin ve kendisinden bile yorgun gelmişti kulağına.</p>

    <p class="Paragraf-Stili-1">“Müsait misin?”</p>

    <p class="Paragraf-Stili-1">“Evet, evet.. Neler oluyor? Neredesin? Niye şimdiye kadar aramadın?”</p>

    <p class="Paragraf-Stili-1">Garbis sinirlenmeye başlıyordu.</p>

    <p class="Paragraf-Stili-1">“Bize destek sağlamıyorsun.”</p>

    <p class="Paragraf-Stili-1">“Lanet herif! Burada meraktan ölüyorum. Sizden en ufak haber çıkmadı. Ne halt ettiniz? Rüknettin Tözek öldürüldü mü?”</p>

    <p class="Paragraf-Stili-1">“Başaramadık..”</p>

    <p class="Paragraf-Stili-1">“Arto yanında mı?”</p>

    <p class="Paragraf-Stili-1">“Arto öldü.. Ben de yaralıyım..”</p>

    <p class="Paragraf-Stili-1">“Allah kahretsin.. Beceremediniz yine..”</p>

    <p class="Paragraf-Stili-1">“Polis baskından haberdardı. Tedbir almışlardı.”</p>

    <p class="Paragraf-Stili-1">“Neredesin şimdi?”</p>

    <p class="Paragraf-Stili-1">“Sirkeci’deki garda.”</p>

    <p class="Paragraf-Stili-1">“Nerenden yaralısın?”</p>

    <p class="Paragraf-Stili-1">“Kulağımdan.”</p>

    <p class="Paragraf-Stili-1">“S...tir et, önemli değil.”</p>

    <p class="Paragraf-Stili-1">“Ben bu işte yokum artık. Dönmek istiyorum. Benim Paris’e dönüşümü sağla..</p>

    <p class="Paragraf-Stili-1">“Acele etme. İşler sarpa sardı. Biraz zaman ver bana..”</p>

    <p class="Paragraf-Stili-1">“Olmaz. Sokaklarda kaldım. Serseri gibi dolaşıyorum. Heran polis tarafından çevrilebilirim. Pasaportum otelde kaldı, oraya gidemiyorum. Senin cafe de gözaltında.”</p>

    <p class="Paragraf-Stili-1">Aşot aceleyle sordu. “Nereden biliyorsun?”</p>

    <p class="Paragraf-Stili-1">“Dün gece oraya gidiyordum polis peşime takıldı. Beni tanıdı..”</p>

    <p class="Paragraf-Stili-1">“Hangi polis?”</p>

    <p class="Paragraf-Stili-1">“Kulağımı yırtan namussuz. Belli ki senin de izini bulmuşlar. Yoksa haberin yok mu, cafeni kolluyorlar.”</p>

    <p class="Paragraf-Stili-1">Aşot’un sırtı ürperdi. Güç bela, “Tamam, sana yardım edeceğim. Ama Büyük Şefle önce temas kurmam lazım” diyebildi.</p>

    <p class="Paragraf-Stili-1">“Acele kur öyleyse. Tahammülüm kalmadı artık. Erivan’lı serseri nerede, gitti mi?”</p>

    <p class="Paragraf-Stili-1">“Onun da izini kaybettim aramıyor. Tam bir keşmekeş içindeyiz.”</p>

    <p class="Paragraf-Stili-1">Aşot en fazla kendisinin korktuğunu söyleyemezdi. Kısa bir an düşündü,sonra:</p>

    <p class="Paragraf-Stili-1">“Bir saat sonra bu numarayı tekrar ara” dedi..</p>

    <p class="Paragraf-Stili-1">“Neredesin sen?”</p>

    <p class="Paragraf-Stili-1">“Güvenli bir yerde.”</p>

    <p class="Paragraf-Stili-1">“Ben de oraya gelebilir miyim?”</p>

    <p class="Paragraf-Stili-1">“Dedim ya, Büyük Şefle temas kurmalıyım. Bir saat sonra tekrar ara..”</p>

    <p class="Paragraf-Stili-1">Garbis okkalı bir küfür savurarak telefonu kapattı. Şimdilik yapacağı bir şey yoktu. Beklemek zorundaydı..</p>

    <p class="Paragraf-Stili-1">***</p>

    <p class="Paragraf-Stili-1">Aşot garsoniyerinden Ohannes’i aradı. O herifin de hangi cehennemde olduğunu bilmiyordu. Kafasını bir orospuya takmış, sapığın tekiydi. Zil çalarken, bu benim kötü şansım, diye homurdanıp duruyordu, inanamıyordu bir türlü, devrini kapatmış, işe yaramaz terörist bozuntuları ya da sapık, karı peşinde koşan tipleri göndermişlerdi buraya. Olacak şey değildi..</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Ben, Aşot” dedi Artinyan.</p>

    <p class="Paragraf-Stili-1">“Ne var?”</p>

    <p class="Paragraf-Stili-1">“Bu suali asıl ben sormalıyım. Neredesin?”</p>

    <p class="Paragraf-Stili-1">“Bana ayarladığın evde. Neden sordun?”</p>

    <p class="Paragraf-Stili-1">“Haberler kötü. Arto öldü. Garbis yaralıymış.. Profesörde hala hayatta.”</p>

    <p class="Paragraf-Stili-1">“Buna hiç şaşmadım. O heriflerin bir boka yaramadığını ilk görüşte anlamıştım. Otelden de o yüzden ayrıldım. Zamk gibi bana yapışmak istiyorlardı.”</p>

    <p class="Paragraf-Stili-1">“Şimdi sana ihtiyacımız var Ohannes.”</p>

    <p class="Paragraf-Stili-1">“Anlıyorum ama o yaşlı profesör benim işim değil. Ben görevimi yaptım. Peşimde de kimse yok. Dilediğim anda buradan kaçabilirim de.”</p>

    <p class="Paragraf-Stili-1">“Bu kadar emin olma.”</p>

    <p class="Paragraf-Stili-1">“Nedenmiş o?”</p>

    <p class="Paragraf-Stili-1">“Nadya konuşmuş, bülbül gibi ötmüş polise.”</p>

    <p class="Paragraf-Stili-1">Ohannes duraladı bir an.</p>

    <p class="Paragraf-Stili-1">“Nereden biliyorsun?”</p>

    <p class="Paragraf-Stili-1">“Benim cafe polis tarafından gözetleniyor. Nadya polise ötmese benden asla kuşkulanmazlardı. Şu an ben de saklanıyorum. Durum kötü.”</p>

    <p class="Paragraf-Stili-1">Başkalarının durumu kesinlikle Ohannes’i ırgalamıyordu. Nadya’nın polise itirafta bulunması da. Onun tek isteği kadını bulmaktı. Fakat onu ele geçirmek konusunda geç kaldığını da kabullenmek zorundaydı. Dün gece kulübe gelmemesi de bunu gösteriyordu zaten. Kadın polisin elinde olmalıydı.</p>

    <p class="Paragraf-Stili-1">Buna nasıl cesaret etmiş, polise nasıl konuşmuştu?</p>

    <p class="Paragraf-Stili-1">Ona yeterince göz dağı verememiş miydi acaba? Ohannes öfke 282 ile homurdandı; Nadya’yı cesaretlendiren tek şeyin, başına indirdiği darbe olduğuna hükmetti. Aklınca o darbeyi kafasına indirmekle elinden kurtulacağını sanmıştı. Gerçi kaçmayı başarmıştı ama bu geçici bir kurtuluştu. Nereye giderse gitsin onu bulup cezasını verecekti, hem de ne ceza.. Asla unutamayacağı, son nefesini verirken bin kere nadim olacağı, zevkle acının doruklarda kucaklaştığı bir ceza olacaktı bu.</p>

    <p class="Paragraf-Stili-1">Ohannes düşünürken bile ereksiyona geçmeye başlamıştı.</p>

    <p class="Paragraf-Stili-1">Aşot’un sesiyle irkildi.</p>

    <p class="Paragraf-Stili-1">“Hey, orada mısın?”</p>

    <p class="Paragraf-Stili-1">“Seni dinliyorum” diye mırıldandı Ohannes.</p>

    <p class="Paragraf-Stili-1">“Bize yardım etmelisin. “</p>

    <p class="Paragraf-Stili-1">“Unut beni.. Benim başka işim var. O kadını bulmalıyım.”</p>

    <p class="Paragraf-Stili-1">“Saçmalıyorsun Ohannes. Nadya polisin elinde.”</p>

    <p class="Paragraf-Stili-1">“İnanmıyorum. O serbest, ama bir yerde saklanıyor.”</p>

    <p class="Paragraf-Stili-1">“Sen o kadınla bozmuşsun. Aklını başına topla, kendine gel. Kadın istiyorsan başkalarını buluruz. “</p>

    <p class="Paragraf-Stili-1">“Hayır, ben onu istiyorum.”</p>

    <p class="Paragraf-Stili-1">“Çıldırmışsın sen. Şu anda hepimiz hayatımızı kurtarmak için uğraşıyoruz, sen ise bilmem nenin derdine düşmüşsün.”</p>

    <p class="Paragraf-Stili-1">Ohannes başka bir alemdeymiş gibi homurdandı.</p>

    <p class="Paragraf-Stili-1">“Boşuna nefesini tüketme.. O serbest ve saklanıyor. Er geç onu ele geçireceğim.”</p>

    <p class="Paragraf-Stili-1">“Nasıl?”</p>

    <p class="Paragraf-Stili-1">“Bir herif var, ondan kuşkulanıyorum. “</p>

    <p class="Paragraf-Stili-1">“Kim o?”</p>

    <p class="Paragraf-Stili-1">“Kulüpte çalışan moruğun teki. Sanırım o durumu biliyor.”</p>

    <p class="Paragraf-Stili-1">“Neyi biliyor?”</p>

    <p class="Paragraf-Stili-1">“Nadya’nın başına gelenleri ve saklandığı yeri.”</p>

    <p class="Paragraf-Stili-1">“Nasıl bu hükme vardın?”</p>

    <p class="Paragraf-Stili-1">“O moruğu bir yerden gözüm ısırıyordu. Nadya’yı sorar sormaz ödü bokuna karıştı, panikledi ve benden kaçmaya çalıştı. Düşünsene, neden böyle davrandı, ha? Hiç sıradan bir müşteriden korkulur mu? Yaşlı herif gocundu, belli ki bir numara var. Bir şeyler saklıyor.”</p>

    <p class="Paragraf-Stili-1">“Eee, ne saklıyormuş? Öğrendin mi bari?”</p>

    <p class="Paragraf-Stili-1">Ohannes sanki Aşot görüyormuş gibi sırıttı. “Henüz öğrenmedim. O moruğun benden huylanmasını istemedim de ondan. Dün gece Hot Dogs’dan çıkınca peşine takılıp gebertinceye kadar döverek konuşturmayı düşündüm önce, ama sonra vazgeçtim, işime gelmedi.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Herşeyin yolunda gitmesini istiyorum. Nadya huylanmamalı. Kendini güvende hissetmeli ve benden kesinlikle kurtulduğuna emin olmalı.”</p>

    <p class="Paragraf-Stili-1">Aşot birden hatırlamış gibi söylendi.</p>

    <p class="Paragraf-Stili-1">“Şu adam” dedi. “Kulüpte çalışan..”</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Nasıl biri? Kısa boylu, hafif kambur, ak saçlı ve kocaman burunlu mu?” Ohannes titizlendi birden.</p>

    <p class="Paragraf-Stili-1">“Doğru. Tanıyor musun onu?”</p>

    <p class="Paragraf-Stili-1">“Yanılmıyorsam, muhasebeci Hırant.. O olacak..”</p>

    <p class="Paragraf-Stili-1">“Yok yahu! Muhasebeci filan olamaz. Garibanın teki.”</p>

    <p class="Paragraf-Stili-1">“Şayet düşündüğüm kişiyse eski bir muhasebecidir o. Hem de bizdendir.”</p>

    <p class="Paragraf-Stili-1">“Ermeni mi yani?”</p>

    <p class="Paragraf-Stili-1">“İyi bildin. Bir zamanlar bizim pederin de defterlerine bakarmış. Babamla o zamanlar sıkı fıkı dosttular. Beni de tanır.”</p>

    <p class="Paragraf-Stili-1">“Yaa!” diye söylendi Ohannes.</p>

    <p class="Paragraf-Stili-1">“Şayet onun. Nadya’nın saklandığı yeri bildiğine inanıyorsan bana gel. Bir icabına bakarız.”</p>

    <p class="Paragraf-Stili-1">Ohannes kısa bir an durakladı. Sonra, “Bulunduğun yerin adresini ver” diye söylendi. Sesi nefretle ihtirasın karıştığı bir tonda çıkmıştı. Adresi kağıda yazarken daha şimdiden Nadya’yı karşısında çırılçıplak bulmuş gibi arzudan titriyordu..</p>

    <p class="Paragraf-Stili-1">***</p>

    <p class="Paragraf-Stili-1">“Hayır baba” diye kesin ve kararlı bir şekilde konuştu Orhan. “O konferansa katılmanı istemiyorum. Buna izin veremem. Tehlike geçmiş sayılmaz. Teröristler hala peşinde olabilirler. Onlar gözü dönmüş kanlı caniler. Ne yapacaklarım kestiremeyiz..”</p>

    <p class="Paragraf-Stili-1">Burcu, salonda sakin sakin oturan yaşlı adama bakışlarını çevirdi. Baba-oğul arasındaki bu tartışmaya katılmayı istemiyordu. Ama tanıdığı kadarıyla Rüknettin Hoca’yı oğlunun ısrarı fikrinden caydıramazdı.</p>

    <p class="Paragraf-Stili-1">Hoca oğluna bakıp gülümsedi.</p>

    <p class="Paragraf-Stili-1">“Elalemin bana korkak demesini mi istersin?”</p>

    <p class="Paragraf-Stili-1">“Başkalarının düşüncesi hiç umurumda değil. Bu yolda bir şehit verdik zaten. Senin de bile bile tehlikeye atılmanı istemiyorum.”</p>

    <p class="Paragraf-Stili-1">“Bazen hiç büyümeyeceğini düşünüyorum Orhan. Üç ay evvelden hazırlanmış bir programı nasıl bozabilirim. Kim çıkıp bizim tezimizi savunacak? Şayet ben de korkup kaçarsam onların ekmeğine yağ sürmüş olmaz mıyız? Zeki’yi kaybettik, geriye bu tezi savunacak bir ben kaldım. Hislerinle davranma, gerçekleri kavramaya çalış.”</p>

    <p class="Paragraf-Stili-1">“Asıl gerçeği göremeyen sensin baba. Polis bile teröristlerle karşı karşıya olduğumuzu, bunun belirli bir plan çerçevesinde önceden hazırlandığını kabul ediyor. Seni ortadan kaldırmak için iki kere teşebbüse yeltendiklerini de biliyorsun, gerçeği görmek için daha ne bekliyorsun.”</p>

    <p class="Paragraf-Stili-1">“Biliyorum” dedi yaşlı adam.” Olabilir, belki üçüncü bir defa da saldırabilirler, ama ecele çare yoktur. Bunu kafalarına koymuşlarsa yine teşebbüs edeceklerdir.”</p>

    <p class="Paragraf-Stili-1">“O halde?”</p>

    <p class="Paragraf-Stili-1">“Birinin bu görevi yapması lazım. Kader, şartlar beni tayin etti. Elimden bir şey gelmez oğlum. O konferansa katılacak ve tezimizi savunacağım. Ayrıca artık polis durumu biliyor. Çok daha iyi bir koruma sağlanacaktır.”</p>

    <p class="Paragraf-Stili-1">Orhan babasını ikna edemeyeceğini biliyordu. Kaşlarını çattı, itirazını kesti. Daha önlerinde iki gün vardı. Buna rağmen yaşlı adama caydırabilmek için elinden geleni ardına koymayacaktı.</p>

    <p class="Paragraf-Stili-1">Rüknettin Hoca, tartışmanın bitmesinin rahatlığı ile asistan Burcu’ya döndü.</p>

    <p class="Paragraf-Stili-1">“Hadi kızım, biz çalışmaya başlayalım” dedi. “Sana da çok müteşekkirim. Bu şartlar altında dahi bana yardım etmeye devam cesaretini gösterdin. Umarım sen, Orhan gibi düşünmüyorsundur.”</p>

    <p class="Paragraf-Stili-1">Burcu yutkundu. Yaşlı adamı incitmek, takdir ettiği cesaretini kırmak istemiyordu. “Bağışlayın Hocam” diye fısıldadı. “Ama galiba bu kez Orhan bey haklı.” Rüknettin Bey gözlerini asistana çevirdi. Hafiften gülümseyerek, “Sende mi Brütüs?” diye söylendi..</p>

    <p class="Paragraf-Stili-1"> </p>

    <p class="Paragraf-Stili-1"></p>

    <p class="Paragraf-Stili-1 para-style-override-4"><span> </span></p>
  </div>
</body>
</html>