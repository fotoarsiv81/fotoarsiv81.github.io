<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-24</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">H</span>ırant, Hot Dogs’un merdivenlerinden aşağıya inerken saat henüz 16.12’ di. Geç kalmış sayılmazdı, çünkü kulüp personeli onu hasta biliyor, geleceğini sanmıyorlardı. İlk karşılaştığı kişi Giresunlu garson Ömer oldu. Dört senedir kulüpte çalışıyordu.</p>

    <p class="Paragraf-Stili-1">“Geçmiş olsun Hırant Efendi” dedi. “Seni hasta demişlerdi.”</p>

    <p class="Paragraf-Stili-1">Bozuntuya vermedi, “dün gece cidden keyifsizdim, ama yatarken bir terledim iki de aspirin yutunca sabaha bir şeyim kalmadı.”</p>

    <p class="Paragraf-Stili-1">Garson fazla oralı olmadı, “İyi, iyi” diye mırıldandı. “Havalar sakat, kendine dikkat et. Ne de olsa yaşlı sayılırsın.”</p>

    <p class="Paragraf-Stili-1">Hırant onun yanından uzaklaşırken bıyık altından gülümsü- yordu. “Yaşlı mı?” diye homurdandı kendi kendine. Acaba genç geçinen bu zavallılar, onun avantajlarına sahip imiydiler? Evinde dünyalar güzeli bir kadını barındırıyordu. Gülümsemekten kendini alamadı.</p>

    <p class="Paragraf-Stili-1">Tuvaletlere bakan Ayşe kadın koridorun ucunda yaşlı adamı görünce, temizlik kovası ile deterjan kutularını bırakıp elindeki madeni saplı süpürgeye dayanarak sordu.</p>

    <p class="Paragraf-Stili-1">“Ayol Koca Zangoç ne işin var burada? Hani bu gece gelmeyecektin, oturamadın mı evinde? Yalnızlık mı sıktı?”</p>

    <p class="Paragraf-Stili-1">“Dün gece bir terledim, sabaha bir şeyim kalmadı. “</p>

    <p class="Paragraf-Stili-1">“Bana kalbim sıkıştırıyor demiştin. “</p>

    <p class="Paragraf-Stili-1">Hırant kadına söylediği yalanı neden sonra hatırladı ama üzerinde durmadı.</p>

    <p class="Paragraf-Stili-1">“Patrona gelemeyeceğimi söylemiş miydin?”</p>

    <p class="Paragraf-Stili-1">“Söyledim ama Celil beyin şu sıralar seni düşünecek hali yok. Burnundan soluyor adamcağız.”</p>

    <p class="Paragraf-Stili-1">“Hayrola! Bir şey mi oldu?”</p>

    <p class="Paragraf-Stili-1">“Haberin yok mu yahu?”</p>

    <p class="Paragraf-Stili-1">“Ne haberi?”</p>

    <p class="Paragraf-Stili-1">“Ayol sağır sultan duydu, sen işitmedin galiba.”</p>

    <p class="Paragraf-Stili-1">“Neyi be kadın, söylesene?”</p>

    <p class="Paragraf-Stili-1">“Bizim Nadya var ya Nadya..”</p>

    <p class="Paragraf-Stili-1">“Eee?”</p>

    <p class="Paragraf-Stili-1">“Evinde bir cinayet işlenmiş. Kadını fellek fellek polis arıyormuş.”</p>

    <p class="Paragraf-Stili-1">Tamamen bigane davranamazdı. Şaşırmış gibi davrandı.</p>

    <p class="Paragraf-Stili-1">“Ne diyorsun? Doğru mu?”</p>

    <p class="Paragraf-Stili-1">“Gazeteler yazıyor. Ben de oradan öğrendim. Televizyonlarda gösteriyormuş.”</p>

    <p class="Paragraf-Stili-1">“Celil bey duydu mu?”</p>

    <p class="Paragraf-Stili-1">“Duymaz olur mu ayol? Polisler geldi, soruşturma yaptılar. Herkesin birer birer ağzını aradılar.”</p>

    <p class="Paragraf-Stili-1">“Patron ne diyor bu işe?”</p>

    <p class="Paragraf-Stili-1">“Ne diyecek, ağzını bıçak açmıyor. En büyük sermayeyi kaybetti sayılır. Kadını cinayet suçundan arıyorlar.”</p>

    <p class="Paragraf-Stili-1">Hırant gayri ihtiyari titredi.</p>

    <p class="Paragraf-Stili-1">“Kimi öldürmüş?”</p>

    <p class="Paragraf-Stili-1">“Önemli birini.. Bir üniversite hocasını..”</p>

    <p class="Paragraf-Stili-1">“İnanmam.. Nadya cinayet işleyecek biri değildir. O temiz bir kadındır. İnce, merhametli ve hassas. “</p>

    <p class="Paragraf-Stili-1">Ayşe Kadın omuzlarını silkti.</p>

    <p class="Paragraf-Stili-1">“Ben de ummazdım ama cesedi evinde, yatak odasında bulmuş polis. Adamın boğularak öldürüldüğünü söylüyorlar.”</p>

    <p class="Paragraf-Stili-1">“Bence işin içinde başka bir neden vardır. O kadın kimseyi öldüremez.”</p>

    <p class="Paragraf-Stili-1">Ayşe Kadın pişkince sırıttı. Gülünce üst çenesindeki iki altın kaplama dişi ortaya çıktı. “Seni gidi Koca Zangoç seni..” diye homurdandı. “O da Ermeni diye mi yakıştıramıyorsun cinayeti?”</p>

    <p class="Paragraf-Stili-1">“Yapma be, Ayşe kadın! Onu en az sen de benim kadar tanırsın. Melek gibidir.”</p>

    <p class="Paragraf-Stili-1">“Hadi ordan sen de! Bunların mayası bozuk ayol, bilmez miyim? Ben de bir zamanlar o yollardan geçtim. Orospu milleti işte, ne olacak.. Sonları hep böyledir zaten. Gençliklerin de çok can yakarlar. Ya gözü dönmüş bir aşık bıçaklar, ya da onlar birini öldürmek zorunda kalırlar.”</p>

    <p class="Paragraf-Stili-1">“Amma yaptın be !”</p>

    <p class="Paragraf-Stili-1">“Yalan mı? Bu sonu olmayan bir hayattır. Sana mazimi anlatmıştım”</p>

    <p class="Paragraf-Stili-1">Hırant’ın o an, belki yüz kere dinlediği malum hikayeyi yeniden işitmeye ne zamanı ne de hali vardı.</p>

    <p class="Paragraf-Stili-1">“Boş ver şimdi o hikayeye” dedi. “Patron odasında mı?”</p>

    <p class="Paragraf-Stili-1">“Odasında ama yanına gitmeni hiç tavsiye etmem. Barut fıçısından hiç farkı yok. Herkesi fırçalıyor.”</p>

    <p class="Paragraf-Stili-1">Hırant duraladı. Kadına hak verdi.</p>

    <p class="Paragraf-Stili-1">Usulca mutfak bölümüne doğru kaydı.</p>

    <p class="Paragraf-Stili-1">Herkes, tüm personel hadiseyi konuşuyor, dedikodu yapıyorlardı. Yaşlı adam düşünmeye başladı. Ne etliye, ne sütlüye karışmadan, fikir beyan etmeden konuşmaları dinlemekle yetindi.</p>

    <p class="Paragraf-Stili-1">Onun görevi akşamı beklemek, program başlayınca Ohannes’e kendisini bir şekilde belli etmekti. Sonra içini bir karamsarlık kapladı. Nadya’da, polis de yanılıyordu. Ohannes aptal biri olamazdı. Gazeteler, televizyonlar bangır bangır cinayeti anlatıp, sütunlarla yazı yazarlarken, adam niye zanlının çalıştığı yere gelsindi ki ? Büyük aptallık olmaz mıydı bu?</p>

    <p class="Paragraf-Stili-1">Artistlerin soyunma odalarına doğru yürüdü.</p>

    <p class="Paragraf-Stili-1">Günün bu saatinde kulübün en tenha olan yeriydi. Odalardan birine girip kendini iskemlelerden birinin üzerine attı. Yüreğini ümitsiz bir çarpıntı almıştı.</p>

    <p class="Paragraf-Stili-1">Ohannes bu gece gelmezse, ne olacaktı?</p>

    <p class="Paragraf-Stili-1">Evden çıkmadan evvel bu endişesini Nadya’ya açıklamış ama genç kadın katilin mutlaka kendisini arayacağını söylemişti.</p>

    <p class="Paragraf-Stili-1">Yine hata etmişti Nadya.</p>

    <p class="Paragraf-Stili-1">Polis katili yakalayamazsa, Nadya’nın Baş Komiserle yaptığı anlaşmanın pratikte hiç bir faydası olmayacaktı. Toplum indinde Nadya, gece kulüplerinde striptiz yapan sıradan bir fahişeydi, anlaşma ihlal edilse polis ne kaybederdi sanki?</p>

    <p class="Paragraf-Stili-1">Saatler ilerledikçe Hırant’ın kalbi buz kaplıyordu..</p>

    <p class="Paragraf-Stili-1">***</p>

    <p class="Paragraf-Stili-1">Hırant’ın evi terkinden on dakika sonra kapı çalınmıştı. Nadya gelenin kim olduğunu tahmin edebiliyordu. Yine de kapının ziliyle beraber kalbi güm güm atmaya başladı. Koşarak gitti kapıya. Dikiz deliğinden dışarıya bir göz attı. Tedbiri elden bırakmak istemiyordu. İyi görememekle birlikte kapı önünde üç ayrı gölge seçebildi.</p>

    <p class="Paragraf-Stili-1">“Kim o?” diye seslendi ürküntüyle.</p>

    <p class="Paragraf-Stili-1">Kısık bir ses, “Biziz Matmazel Nadya” dedi.</p>

    <p class="Paragraf-Stili-1">Sesi hemen tanımıştı. Sürgüyü ve kilidi açmadan evvel kadınsı bir davranışla saçını düzeltip, sırtındaki kazağı çekiştirdi. Uzun parmaklarını, ince kaşlarının üzerinden geçirdi. Biraz daha rahatlamıştı.</p>

    <p class="Paragraf-Stili-1">Baş Komiser karşısındaydı. Yanında o ana kadar hiç görmediği iki memur daha duruyordu. Nadya nasıl davranacağını pek kestiremedi. Yana çekilip, “Buyrun” dedi.</p>

    <p class="Paragraf-Stili-1">İtiraf etmeliydi ki, Baş Komiser kaba ve mesleğinden kaynaklanan otoriter bir hava içinde değildi, içeriye adamlarıyla girerken yüzünde belli belirsiz bir tebessüm dahi oluşmuştu. Yanındaki polisler kendisinden ziyade loş, hatta yarı karanlık sayılacak evle ilgilenmeye başlamışlardı. Meraklı gözleri, antreyi, salonu ve dairenin ufak koridoru üzerindeki iki odaya odaklanmıştı.</p>

    <p class="Paragraf-Stili-1">Özcan Dursun da Nadya’yı süzdü. Neyse ki üzerinde sabahleyin giydiği tahrikkar, vücut hatlarını belli eden, o bej ipekli sabahlık yoktu. Ponponlu terliklerini de çıkarmıştı. Sıradan bir pantolon ve balıkçı yaka kırmızı bir kazak giymişti.</p>

    <p class="Paragraf-Stili-1">“Merhaba Matmazel, nasılsınız?” dedi.</p>

    <p class="Paragraf-Stili-1">“Heyecandan ölüyorum.”</p>

    <p class="Paragraf-Stili-1">Komiser Dursun yüzüne ciddi bir ifade vermeye çalışarak mırıldandı.</p>

    <p class="Paragraf-Stili-1">“Artık endişelenmenize gerek yok. Şu andan itibaren polisin koruması altında ve güvencedesiniz. Kılınıza bile zarar gelmeyecek.”</p>

    <p class="Paragraf-Stili-1">Umarım öyledir, diye düşündü Nadya. Yine de kendini yeterince emniyette hissetmiyordu. Aklına yaşlı dostunun uyarıları geldi.</p>

    <p class="Paragraf-Stili-1">“Ya Ohannes bu gece gelmezse?” diye sordu.</p>

    <p class="Paragraf-Stili-1">Baş Komiserin hafiften kaşları çatılmıştı.</p>

    <p class="Paragraf-Stili-1">“Bize anlattıklarınız doğruysa, gelecektir. Hiç şüphe etmeyin “</p>

    <p class="Paragraf-Stili-1">“Nasıl bu kadar emin olabiliyorsunuz?”</p>

    <p class="Paragraf-Stili-1">“Siz neden yaptığım uyarıya rağmen evinize gitmeyip, izini/ kaybettirmeye çalışarak saklanmaya kalkıştınız.”</p>

    <p class="Paragraf-Stili-1">“Neden olacak, öldürülme korkusundan. “</p>

    <p class="Paragraf-Stili-1">“Sadece o mu?”</p>

    <p class="Paragraf-Stili-1">Nadya kızarır gibi oldu.</p>

    <p class="Paragraf-Stili-1">“Hayır, yalnız o değil.. O sapığın yeniden tecavüzüne uğramaktan da korktum. O... o... anormal biri., bana ulaşmak isteyecektir yeniden.”</p>

    <p class="Paragraf-Stili-1">“Ben de öyle düşünüyorum. “</p>

    <p class="Paragraf-Stili-1">Biran sessizce bakıştılar.</p>

    <p class="Paragraf-Stili-1">Nadya bakışlarını kaçırdı nihayet. Komisere niye öyle düşündüğünü soramamıştı, soramazdı da..</p>

    <p class="Paragraf-Stili-1">Özcan Dursun’un yanında getirdiği memurlar, antrede dikilmiş, bekliyorlardı.</p>

    <p class="Paragraf-Stili-1">“Evi iyice inceleyin” dedi Komiser. “Özellikle koridor üzerinde ki yatak odasını. Adam eve girince hareket alanını mümkün olduğunca kısıtlamalıyız. Bence müdahale için en uygun yer yatak odası. Orada kıskıvrak yakalayabiliriz.”</p>

    <p class="Paragraf-Stili-1">Yatak odası lafını işitmek kanını dondurmuştu genç kadının</p>

    <p class="Paragraf-Stili-1">Kekeleyerek sordu. “Ben de o odada olmak zorunda mıyım yani Ohannes’in eve getirildiği anda” diye sordu.</p>

    <p class="Paragraf-Stili-1">Baş Komiser, “Üzgünüm” diye mırıldandı. “Siz planın en can alıcı noktasısınız. Sizi görünceye kadar çok dikkatli olacaktır. Ancak evde olduğunuza, sizi bulduğuna kesin kanaat getirdikten sonra ona çullanacağız.”</p>

    <p class="Paragraf-Stili-1">Nadya hiç olmazsa o odada bulunmak istemezdi, ama itirazın bir faydası yoktu, bütün kozlar polisin elindeydi. Susmayı yeğledi.</p>

    <p class="Paragraf-Stili-1">İçinden de, umarım Hırant’ın endişeleri gerçekleşmez, diye düşündü.</p>

    <p class="Paragraf-Stili-1">Polisler evi iyice araştırdıktan sonra salona döndüler. Nadya dikkatle adamları inceliyordu. Hepsi iri yarı ve güçlü kuvvetli görünüyorlardı. Ohannes’de çok kuvvetli bir adamdı ama aynı anda üçüyle birden boğuşamazdı. Biraz rahatladı.</p>

    <p class="Paragraf-Stili-1">Kendini ev sahibi gibi hissediyordu.</p>

    <p class="Paragraf-Stili-1">“Size çay ya da kahve yapıyım mı?” diye sordu.</p>

    <p class="Paragraf-Stili-1">Özcan Dursun, “Çok makbule geçer Matmazel” dedi. Nadya mutfağa geçerken içerden polislerin konuşmaları kulağına aksediyordu. Anladığı kadarıyla son ana kadar müdahale etmeyeceklerdi. Bunun sebebini bir türlü anlayamıyordu, nedendi acaba, niye apartmanın içine girer girmez çullanmıyorlardı ki? Cezveyi ocağa koyarken, lanet olsun, diye homurdandı, ne kötü talihti bu.</p>

    <p class="Paragraf-Stili-1">Kahveleri ikram ederken saatine bir göz attı. Henüz üç buçuktu; hesaba göre gece yarısı na kadar polislerle geçecek uzun bir zaman dilimi vardı önünde. Hırant’ın eve dönüşü ancak on ikide olurdu. Hiç tanımadığı bu üç kişiyle onca zamanı nasıl geçireceğini yüreği kararak düşündü.</p>

    <p class="Paragraf-Stili-1">Kahvesini ilk bitiren Baş Komiser oldu. Nadya’ya dönerek, “Ben döneceğim Matmazel” dedi. “Dışarıda yapacağım daha çok iş var. Arkadaşlar sizinle kalacaklardır. Endişelenmenize hiç mahal yok.</p>

    <p class="Paragraf-Stili-1">Genç kadın birden telaşa kapıldı. Bunu beklemiyordu.</p>

    <p class="Paragraf-Stili-1">“Gece., yani o geldiği saatte burada olmayacak mısınız?”</p>

    <p class="Paragraf-Stili-1">“Merak etmeyin, on bir sularında ben de geleceğim.”</p>

    <p class="Paragraf-Stili-1">Sustu Nadya. Ne diyebilirdi ki..</p>

    <p class="Paragraf-Stili-1">Komiser evden çıkınca baş başa kaldığı iki memuru incelemeye başladı. İkisi de çok sessiz adamlardı. Kendi araların da bile konuşmuyorlardı. Bir tanesi cebinden çıkardığı günlük gazeteyi okumaya başlamıştı. Diğeri ise Nadya’nın yüzüne bile bakmıyordu.</p>

    <p class="Paragraf-Stili-1">Bacak bacak üstüne atmış, gayet sakin, elindeki çakıyla tırnaklarını temizliyordu.</p>

    <p class="Paragraf-Stili-1">Derin bir soluk verdi Nadya..</p>

    <p class="Paragraf-Stili-1">Ömrünün en uzun gününü geçireceğe benziyordu..</p>

    <p class="Paragraf-Stili-1">Zeytin yağlı enginar yemeği şaheser olmuştu.</p>

    <p class="Paragraf-Stili-1">Orhan kendini tutamayarak takıldı. “Ömrümde bu kadar lezzetli bir yemek yemedim. Keşke şu sempozyum hazırlıkları ilanihaye devam etse. Biz de sayenizde ağız tadıyla yemek yeriz.”</p>

    <p class="Paragraf-Stili-1">Rüknettin Bey gülümseyerek oğluna takıldı.</p>

    <p class="Paragraf-Stili-1">“Ne yani? Aklınca Burcu kızıma kompliman mı yapıyorsun? Onun gerçek hüneri enginarda değil bana yaptığı yardımlarda. Borcumu asla ödeyemeyeceğim.”</p>

    <p class="Paragraf-Stili-1">Orhan bozulur gibi oldu. Durumu kurtarmaya çalıştı.</p>

    <p class="Paragraf-Stili-1">“Ona ne şüphe baba.. Burcu’nun ilmi liyakatini senden iyi bilirim. Ne de olsa o benim asistanım.”</p>

    <p class="Paragraf-Stili-1">Kız sofrada sessizce baba oğul arasındaki konuşmayı dinliyordu.</p>

    <p class="Paragraf-Stili-1">Rüknettin Bey, “Gerçekten onun değerini takdir ediyor musun?” diye sordu.</p>

    <p class="Paragraf-Stili-1">“Hiç şüphesiz” dedi Orhan.</p>

    <p class="Paragraf-Stili-1">“Sadece ilmi değerini mi?”</p>

    <p class="Paragraf-Stili-1">“Ne demek istiyorsun baba?”</p>

    <p class="Paragraf-Stili-1">“Bu hanım kıza, hiç başka gözle de baktın mı?”</p>

    <p class="Paragraf-Stili-1">“Baba bu ne biçim soru? Burcu hanım benim asistanım. İkimizi de zor durumda bıraktığının farkında mısın?”</p>

    <p class="Paragraf-Stili-1">Genç kız bu konu açılınca kızarmış, yanakları al al olmuştu birden. Yaşlı adam bir kahkaha attı.</p>

    <p class="Paragraf-Stili-1">“O kadarını ben de biliyorum canım. Ne yapayım, bu kızdan hoşlanıyorum, onu gelinim olarak görmek istiyorum.”</p>

    <p class="Paragraf-Stili-1">“Baba!!.”</p>

    <p class="Paragraf-Stili-1">Yaşlı adam susmak zorunda kaldı. Oğlunun uyarısı oldukça sert çıkmıştı ağzından. Kısa süren sessizliği Burcu bozdu.</p>

    <p class="Paragraf-Stili-1">“Hocam, bana gösterdiğiniz yakın...” Sözü yarım kaldı. Salondaki telefon acı acı ötmeye başlamıştı. Orhan bunu fırsat bilip masadan fırladı. Peçetesiyle ağzını silerken telefonu açtı.</p>

    <p class="Paragraf-Stili-1">“Buyrun, ben Orhan Tözek.”</p>

    <p class="Paragraf-Stili-1">Rüknettin Bey’le Burcu önlerine bakarak Orhan’ın konuşmasını dinlemeye başladılar.</p>

    <p class="Paragraf-Stili-1">“Evet, Komiserim” dedi Orhan. “Rica ederim. Estafurullah..”</p>

    <p class="Paragraf-Stili-1">Masadakiler dikkat kesilmişti.</p>

    <p class="Paragraf-Stili-1">“Şimdi mi? Tabii, gerekliyse gelirim. Nereye?”</p>

    <p class="Paragraf-Stili-1">Prof. Tözek huzursuzca oğluna bakmaya başlamıştı.</p>

    <p class="Paragraf-Stili-1">Orhan sıkı sıkıya kulağına yapıştırdığı almaca, “Bilemiyorum” diye fısıldadı.</p>

    <p class="Paragraf-Stili-1">“Kanımca derin bir yaraydı. Olabilir, inşallah teşhis edebilirim. Tamam. Az sonra yola çıkıyorum.”</p>

    <p class="Paragraf-Stili-1">Orhan telefonu kapattı.</p>

    <p class="Paragraf-Stili-1">“Bir sorun mu var?” diye sordu babası</p>

    <p class="Paragraf-Stili-1">“Beyoğlu’nda kulağı yaralı bir Ermeni yurttaş yakalamışlar. Çiftlikte boğuştuğum adam olduğundan şüpheleniyorlar. Adamı teşhis için beni çağırdılar.”</p>

    <p class="Paragraf-Stili-1">“Nereye?”</p>

    <p class="Paragraf-Stili-1">“Şişli Emniyet Müdürlüğüne.”</p>

    <p class="Paragraf-Stili-1">“Hemen gidiyor musun?”</p>

    <p class="Paragraf-Stili-1">“Başka ne yapabilirim. “</p>

    <p class="Paragraf-Stili-1">Hoca da, Burcu ‘da ses çıkarmadılar. Eve yine huzursuz bir sessizlik çökmüştü.. Orhan sırtına kabanını giyip arabasının anahtarlarını alarak evden fırladı.</p>

    <p class="Paragraf-Stili-1">Mecidiyeköy’ e yaklaşırken, arabanın açık penceresinden henüz yağmur yağmadığı halde kokusunu alabiliyordu Orhan. Soğuk, nemli, ozon kokan bir hava. Önce diriltici, ama sonra garip, derinden derine üşüten bir rutubet. Sağnak halinde bir yağmurun bastıracağını hissetti genç doçent. Arabasını parkedip Emniyet’e girerken de, ilk iri yağmur taneleri düşmeye başlamıştı.</p>

    <p class="Paragraf-Stili-1">Kapıda kimlik kontrolü ve rutin üst aranmasından sonra beklemeye başladı. Az sonra başka kattan gelen bir memur onu alarak iki kat yukarıya çıkardı. Baş Komiserin odasına girdiklerinde içerisi kalabalıktı. Masanın başında ayakta dikilmiş dört polis gördü Orhan. Özcan Dursun, Orhan’ı görünce, masanın başında duranlara, “Bekleyin beni” diyerek yerinden fırladı ve yanına geldi.</p>

    <p class="Paragraf-Stili-1">“Sizi akşam vakti rahatsız ettiğim için tekrar özür dilerim, fakat olayın önemi bakımından buna mecburdum” diye mırıldandı.</p>

    <p class="Paragraf-Stili-1">“Hiç önemi yok. saat henüz on. Erken sayılır.”</p>

    <p class="Paragraf-Stili-1">“Lütfen, beni takip edin.”</p>

    <p class="Paragraf-Stili-1">Kapıdan onu yukarıya çıkaran memur yanlarından ayrılmıştı, iki genç adam merdivenleri kullanarak aşağı katlara inmeye başladılar. Orhan’ı hafif bir heyecan ve merak kaplamıştı. Günlük hayatında polisle teması olmayan her alelade vatandaş gibi birde tedirginlik yaşıyordu.</p>

    <p class="Paragraf-Stili-1">En alt katta uzun bir koridor boyunca yürürlerken Baş Komiser ilk defa konuştu. Koridorda tam bir sessizlik ve sanki duvarlara sinmiş korkunun somut izleri vardı. Zeminde ayaklarından çıkan sesler yankılanıyordu.</p>

    <p class="Paragraf-Stili-1">“Şimdi bir sorgulama odasına gireceğiz. Arkadaşlar şüpheliyi konuşturmaya çalışıyorlar. Onu iyice inceleyin. Kulağından yaraladığınız adamın o olup olmadığına özellikle dikkat edin. Bir şey sormak isterseniz benim kulağıma fısıldayın, adama soruyu ben yöneltirim.” dedi.</p>

    <p class="Paragraf-Stili-1">Orhan, anladım, dercesine başını salladı.</p>

    <p class="Paragraf-Stili-1">Baş Komiser, hemen hemen eşyasız sayılacak bir odaya girdi. Orhan beton duvarlarla çevrili iç mekanda sadece uzun bir masa ve etrafında oturan üç adam gördü. Tavandan çıplak bir ampul sarkıyordu. Süzülen sarı ışık daha ziyade masanın diğer yanında tek başına oturan bir adamı aydınlatıyordu. Karşısında ise ceketlerini çıkarmış, gravatlarını gevşetmiş iki memur sorgulamaya devam ediyorlardı.</p>

    <p class="Paragraf-Stili-1">Oda da kesif sigara dumanı vardı.</p>

    <p class="Paragraf-Stili-1">Burası bir kaç gün evvel Nadya’nın sorgulandığı odaydı. Sorgulamayı sürdüren memurlar içeriye yeni girenlerle ilgilenmediler. Orhan masanın öbür yanında tek başına oturan adama baktı.</p>

    <p class="Paragraf-Stili-1">Yaklaşık otuz beş, kırk yaşlarında, uzun boylu ve zayıftı. Sırtında gri bir takım elbise, mavi gömlek ve koyu renk bir gravat takmıştı. Sol kulağında ise boynuna doğru uzanan enli bir bandaj vardı. Bandajın bir ucu açılmış ve sallanıyordu. Lambanın tepeden akseden ışığı altında gömleğinin yakasına düşmüş taze kan damlası gördü Orhan.</p>

    <p class="Paragraf-Stili-1">Oturan memurlardan biri gür sesiyle bağırdı.</p>

    <p class="Paragraf-Stili-1">“Fazla uzattın Hayko, boşuna inkar ediyorsun.. Seni o gece Sarıyer’de görenler var. Bunu ispat edeceğiz. “</p>

    <p class="Paragraf-Stili-1">Adam bitkin birşekilde, “Tekrarediyorum, yanılıyorsunuz.. Ben o gece Sarıyer’de değildim” diye inledi.</p>

    <p class="Paragraf-Stili-1">“Neredeydin öyleyse?”</p>

    <p class="Paragraf-Stili-1">“Dedim ya evimdeydim. Uyuyordum.. Bütün gece de dışarı çıkmadım.”</p>

    <p class="Paragraf-Stili-1">“Yalan söylüyorsun.”</p>

    <p class="Paragraf-Stili-1">“Hayır. Arkadaşım Jilber’le altı otuz matinesine sinemaya gittik. Ben daha sonra evime döndüm.”</p>

    <p class="Paragraf-Stili-1">“Hangi sinemaya?”</p>

    <p class="Paragraf-Stili-1">“Kaç kere söyleyeceğim, Atlas’a..”</p>

    <p class="Paragraf-Stili-1">“Ama oynayan filmi hatırlayamadın.”</p>

    <p class="Paragraf-Stili-1">“Hayır, karıştırdım sadece.”</p>

    <p class="Paragraf-Stili-1">“Yalan söylüyorsun.”</p>

    <p class="Paragraf-Stili-1">“Ben çok sinemaya giderim.. Meraklıyımdır. Bazen haftada dört beş kere film seyrederim. Ne olmuş yani, karıştıramaz mıyım ?”</p>

    <p class="Paragraf-Stili-1">Baş Komiser, Orhan’ın hafif karanlıkta kalan yüzüne baktı. Genç doçent dikkatle sorgulanan adamı inceliyordu. Yüzünde garip ve kuşkulu bir ifade vardı. Bir süre onun adamı tetkikine izin verdi. Emin olmasını istiyordu. Sonra yaklaşıp usulca kulağına fısıldadı. “O mu?”</p>

    <p class="Paragraf-Stili-1">Orhan, “Emin değilim, ama sanırım o değil” dedi.</p>

    <p class="Paragraf-Stili-1">Komiser sanki şüpheyi pekiştirmek istercesine; “Onu Tünel civarında yakaladık”, diye mırıldandı.</p>

    <p class="Paragraf-Stili-1">“Tesadüf de olabilir. Çiftlikte boğuştuğum adamın bundan daha yaşlı ve şişman olması gerekir. Nefes nefeseydi ve ağzı kokuyordu. Hatırladığım tek şey o. Ne yazık ki evin içi çok karanlıktı ve birbirimizin yüzünü göremiyorduk. Ama ertesi gece onu Galatasaray’da bir daha gördüm. Aklımda kalanıyla, daha tıknaz ve cüsseliydi. Hem...”</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Bu adamın sol kulağı yaralı.”</p>

    <p class="Paragraf-Stili-1">“Yani?”</p>

    <p class="Paragraf-Stili-1">“Anımsadığım kadarıyla ben adamın sağ kulağına yapışmıştım. Sağ kulağının yaralı olması lazım. “</p>

    <p class="Paragraf-Stili-1">Baş Komiserin suratı asıldı.</p>

    <p class="Paragraf-Stili-1">Teşhisin işe yaramadığını, müspet bir sonuç alınamayacağını anlamıştı.</p>

    <p class="Paragraf-Stili-1">“Biraz daha ileriye çıkar mısınız? dedi.</p>

    <p class="Paragraf-Stili-1">“Nereye?”</p>

    <p class="Paragraf-Stili-1">“Işığın altına. Şüphelinin sizi iyice görmesini istiyorum.”</p>

    <p class="Paragraf-Stili-1">Orhan masanın tam kenarına kadar yaklaştı.</p>

    <p class="Paragraf-Stili-1">Sorgulanan Hayko odaya yeni giren ve polis olduğunu sandığı Orhan’a medet uman bakışlarla baktı. Yüzünde onu tanımış olmaktan kaynaklanan en ufak bir değişiklik olmamıştı. Orhan biraz daha kanaat getirdi. Dövüştüğü adam o değildi. Fazla beklemeye gerek görmeden komiserin yanına döndü.</p>

    <p class="Paragraf-Stili-1">“Bu o değil” diye mırıldandı. “Kesinlikle o değil. Eminim...”</p>

    <p class="Paragraf-Stili-1">***</p>

    <p class="Paragraf-Stili-1">“Nereye gidiyorsun?” diye sordu Garbis ürkek bir sesle Aşot’a. “Biraz hava alacağım. Uzun süredir buradayım. Sıkıldım. “</p>

    <p class="Paragraf-Stili-1">“Tehlikeli değil mi?”</p>

    <p class="Paragraf-Stili-1">“Saçmalıyorsun. Yaşadıkların seni fena korkutmuş. Henüz tehlike filan yok. En azından benim için. Rahat ol. Burada kal ve dönüşümü bekle, hatta en iyisi uyumaya çalış. Yat ve ışıkları da söndür. Kapı çalınırsa da kesinlikle açma. Benim anahtarım var.”</p>

    <p class="Paragraf-Stili-1">Garbis kuşkuyla sordu. “Gecenin bu saatinde nereye gidiyorsun?”</p>

    <p class="Paragraf-Stili-1">Aşot karşısındaki adamın hala üzerindeki korkuyu atamadığını biliyordu. Anlamsız bir soruydu bu. Gülümseyerek onu rahatlatmaya çalıştı. “Hazırlıklar yapmaya” diye söylendi. “Yeni silah, para, pasaport vesaire gibi şeylere ihtiyacımız olacak. Şefle de görüşmeliyim. İstanbul’dan kazasız belasız uzaklaşmamız hep bana bağlı.”</p>

    <p class="Paragraf-Stili-1">Garbis ikna olmuş gibi başını salladı.</p>

    <p class="Paragraf-Stili-1">“Tamam” diye mırıldandı. “Lütfen geç kalma.”</p>

    <p class="Paragraf-Stili-1">“Korkma Garbis, herşey yolunda. “</p>

    <p class="Paragraf-Stili-1">Göbekli terörist yaralı kulağını tutarken, acıklı durumunu kendine yediremeyerek, “Yok canım, korktuğum filan yok. Yalnızlıktan sıkılıyorum.” dedi.</p>

    <p class="Paragraf-Stili-1">Sokağa çıkan Aşot hala kararsızdı.</p>

    <p class="Paragraf-Stili-1">Önünde iki şık vardı, isterse kimseye görünmeden İstanbul’u terketme şansı henüz mevcuttu! Cebindeki sahte pasaport ve az miktardaki dövizi başka bir ülkeye kaçması için yeterliydi, kısacası canını kurtarabilirdi. Ama hepsi o kadar. Ondan sonra başına neler gelebileceğini hesaplayamıyordu. Bundan sonra yabancı bir ülkede beş parasız ve desteksiz iş kurma şansı ne olabilirdi. Artık yaşı ilerlemişti ve sahip olduğu belirli bir zenaatı yoktu. Bu yeniden sefilliği oynayacağı anlamına gelirdi.</p>

    <p class="Paragraf-Stili-1">Burada kalıp planı uygulamaya devam etmesi ise başlı başına dertti. Polisin artık kimliğini ve çalıştığı yeri tespit ettiğini biliyordu. Muhtemelen evi ve iş yeri devamlı gözaltındaydı. Oralara gidemezdi. Geleceği ve Paris’te kuracağı yeni hayatı ise ancak planın başarıyla uygulanmasına bağlıydı. İşin yarısı yapılmıştı ama Rüknettin Tözek susturulmadıkça başarısı olayın yurtdışındaki gerçek tezgahtarları tarafından kabul edilmeyecekti.</p>

    <p class="Paragraf-Stili-1">Bir süre karanlık ara sokaklarda dolaştı.</p>

    <p class="Paragraf-Stili-1">Hafif hafif yağmur çiseliyordu. Gök yağmur bulutlarıyla kaplıydı.</p>

    <p class="Paragraf-Stili-1">Kararsızlık Aşot’un içini kaplamıştı. Aklı selimi biran önce burayı terketmesini, hayatını kurtarmasını söylüyordu, ama basit bir mantıkla kaçtıktan sonra da yeni sıkıntıların belki de şimdikinden daha şiddetle yaşamını karartacağını düşündürüyordu.</p>

    <p class="Paragraf-Stili-1">Mecidiyeköy’ e kadar yürüdü.</p>

    <p class="Paragraf-Stili-1">Devamlı bir tedirginlik hali içindeydi.</p>

    <p class="Paragraf-Stili-1">Vasıtalardan, sokaktaki insanlardan, hatta gölgesinden bile korkar hale gelmişti. Garbis’i anımsadı; onun yaşadığı paniğe dudak bükmüştü, oysa kendi hali de onunkinden farksızdı. Olsa olsa onun kadar korktuğunu açığa vurmamayı becerebiliyordu. Sonra Ohannes’i anımsadı. O farklıydı; onu hiç bir zaman normal biri gibi görmemişti. Şu berbat şartlar altında bile adam, hala bir fahişenin peşinden gidecek cesareti kendinde buluyordu.</p>

    <p class="Paragraf-Stili-1">Islanmaya başlamıştı. Pek oralı olmadı.</p>

    <p class="Paragraf-Stili-1">Şayet hayaline kavuşmak istiyorsa Şefle temas kurmalıydı.</p>

    <p class="Paragraf-Stili-1">Uzun süre Hıristiyan mezarlığının duvarı dibinden Şişli’ye doğru yürüdü. Ayakları geri geri gidiyordu. Şefle konuşursa, bir daha dönüşü olamazdı.</p>

    <p class="Paragraf-Stili-1">Yürüyüş sırasında yaşamının nihai muhasebesini yaptı, iş dünyasına borcu fazlaydı. Gittikçe batağa saplanıyordu. Ödemeleri aksamış, senetlerinin vadeleri gelmişti. Düzlüğe çıkmanın hiç bir yolu yok görünüyordu. Tüm kredi imkanlarını tüketmişti.</p>

    <p class="Paragraf-Stili-1">Paris’e gidiş tek ümitti. Değişen bir şey yoktu.</p>

    <p class="Paragraf-Stili-1">Yanından geçen boş bir taksiye, uykudan uyanmış gibi el edip durdurdu. Bundan böyle hayatında yeni bir sayfa açılacaktı. Aşot bir karara varmış insanların rahatlığı ile taksiye atladı..</p>

    <p class="Paragraf-Stili-1">***</p>

    <p class="Paragraf-Stili-1">Emniyetin uzun koridorlarını birlikte yürüdüler.</p>

    <p class="Paragraf-Stili-1">“Üzgünüm” diye mırıldandı Orhan. “Size yardımcı olamadım.”</p>

    <p class="Paragraf-Stili-1">“Dert etmeyin, elinizden geleni yaptınız. Sık sık olur bu. Tabii ki yakaladığımız her şüpheli suçlu çıkmayacaktır.”</p>

    <p class="Paragraf-Stili-1">Orhan bir süre sustu. Sonra dayanamayarak sordu. “Ya diğeri, şu çarpışmada ölen kişi? Onun kimliğini tespit edebildiniz mi?”</p>

    <p class="Paragraf-Stili-1">“Henüz edemedik. Araştırmaya devam ediyoruz.”</p>

    <p class="Paragraf-Stili-1">“Hiç mi bilgi yok?”</p>

    <p class="Paragraf-Stili-1">Komiser gülümsedi. “Aslında bunları size anlatmamam gerekir. Polise has sırlar, lakin siz de o olayın tarafı oldunuz; artık şu kadarını bilmeniz hakkınız sanırım. Bu sabah otopsi yapıldı. Adam sünnetsiz, bu da gayrimüslim olduğunu gösterir. Sırtından çıkan giysileri teknik laborutuarımıza gönderdik, ilk belirlemelere göre Paris’ten alınmış elbiseler. Adamın Fransa’da yaşayan Ermeni’lerden olduğunu düşünüyoruz. Yakın tarihte Fransa’dan gelen bütün yabancıların gümrük kapılarından giriş listelerini istettik. Turist sıfatıyla girmiş olmaları çok mümkün. Şimdi adamlarım bütün otellerde araştırma yapıyorlar. Umarım yakında daha mütemmim bilgilere ulaşırız.”</p>

    <p class="Paragraf-Stili-1">“Şu Cafe Bulvar... Onun sahibini bulabildiniz mi?”</p>

    <p class="Paragraf-Stili-1">“Aşot Artinyan.. Her tarafta onu arıyoruz. Sanki yer yarıldı, adam içine girdi.</p>

    <p class="Paragraf-Stili-1">Evini de, işyerini de devamlı gözetliyoruz. O konu da bize yardımcı olduğunuzu inkar edemem. Belli etmeden komşularıyla temas kurduk. Ulus’da oturuyor. Trafikten arabasını tespit ettik. 96 model bir Honda. Evinin bahçesinde bulduk. Olay gününden beri araba kullanılmamış. Adam sabıkasız, ama mali yönden de araştırdık. Uçan kuşa borçlu. “</p>

    <p class="Paragraf-Stili-1">“Netice?”</p>

    <p class="Paragraf-Stili-1">“Netice henüz yok. Ama Ermeni orijinli olması onu potansiyel suçlu adayı yapıyor.”</p>

    <p class="Paragraf-Stili-1">“Yeterli mi bu?”</p>

    <p class="Paragraf-Stili-1">“Tabii ki değil. Olaylarla direkt bağlantısını henüz tesbit etmiş değiliz.”</p>

    <p class="Paragraf-Stili-1">“Ama ben onun yaşadığımız hadiselere katıldığına eminim. Salt bir sezgi değil benim ki..”</p>

    <p class="Paragraf-Stili-1">“Ben de öyle düşünüyorum. “</p>

    <p class="Paragraf-Stili-1">Merdivenleri çıkmaya başladılar. Yine bir sessizlik oldu.</p>

    <p class="Paragraf-Stili-1">Orhan bu defa, “Prof. Zeki Solmaz’ın katli olayında bir gelişme var mı?” diye sordu. Baş Komiser hiç tereddüt etmeden, “Ne yazık ki henüz yok” dedi. ilk vakada yanındaki Doçent’e karşı vicdani bjr sorumluluğu vardı. Ama Zeki Solmaz olayında bir açıklama yapmak zorunda hissetmiyordu kendini. Zaten polis camiası dışından bir adama yeterinden fazla bilgi vermişti.</p>

    <p class="Paragraf-Stili-1">Orhan’ın içini bir ümitsizlik kapladı. Basamaklan tırmanırken kara kara düşünmeye başladı. Belki polis elinden geleni yapıyordu, lakin henüz bir arpa boyu yol alınmamıştı.</p>

    <p class="Paragraf-Stili-1">Önlerinde yalnızca bir buçuk gün kalmıştı. Öbür gün saat on birde Hukuk Fakültesinin anfisinde sempozyumun ilk toplantısı yapılacaktı. Bir üst katın koridorlarında yürümeye başladıklarında Orhan tekrar sordu.</p>

    <p class="Paragraf-Stili-1">“Baş Komiserim, Üniversite’ deki tarihi toplantının cuma günü başlayacağını biliyor musunuz?”</p>

    <p class="Paragraf-Stili-1">“Evet” diye mırıldandı Özcan Dursun.</p>

    <p class="Paragraf-Stili-1">“Bunu sormam abes ama her halde gereken önlemleri alıyorsunuzdur?”</p>

    <p class="Paragraf-Stili-1">Komiser gülümsedi.</p>

    <p class="Paragraf-Stili-1">“Babanız için mi endişeleniyorsunuz?”</p>

    <p class="Paragraf-Stili-1">“Evet. öncelikle onun için. Babamın teröristlere hala hedef olmakta devam ettiğini düşünüyorum.”</p>

    <p class="Paragraf-Stili-1">“Ne yazık ki bu endişenizi ben de sizinle paylaşıyorum.”</p>

    <p class="Paragraf-Stili-1">Bu hiç de tatminkar bir cevap gelmemişti Orhan’a.</p>

    <p class="Paragraf-Stili-1">“Ne yapmayı düşünüyorsunuz?” dedi.</p>

    <p class="Paragraf-Stili-1">“İşin aslına bakarsanız, bu benim görevim değil. Ama yetkili bölümle koordineli olarak çalışıyoruz. Endişelenmenize gerek yok. O gün kuş uçurmayacağız. Olağanüstü tedbirler alıyoruz. Siz haklı olarak sadece babanız için endişeleniyorsunuz, fakat hedef yalnız babanız olmayabilir.”</p>

    <p class="Paragraf-Stili-1">Orhan irkilerek Baş Komisere baktı.</p>

    <p class="Paragraf-Stili-1">“Ne demek istiyorsunuz?”</p>

    <p class="Paragraf-Stili-1">“Olayı tek taraflı düşünmeyin. Konuşmacılar arasında Ermeni iddialarına karşıt görüşleri savunacak başka konuşmacılar da var. Onlar da pekala hedef olabilirler.”</p>

    <p class="Paragraf-Stili-1">Orhan bunu hiç düşünmemişti. Komisere hak vermekten kendini alamadı.</p>

    <p class="Paragraf-Stili-1">“Teröristlerin gerçek gayelerinin ne olduğunu tam bilmiyoruz” diye devam etti Özcan Dursun. “Bu babanız olabileceği gibi başka biri de olabilir. Hatta hatta, diasporanın gayelerini saptıracak, Erivan doğrultusun da, ya da başka ülkelerin çıkarlarını destekleyecek beklenmedik girişimler de olabilir.”</p>

    <p class="Paragraf-Stili-1">“Erivan doğrultusu mu dediniz?”</p>

    <p class="Paragraf-Stili-1">Baş Komiser biraz fazla konuştuğunu hissederek omuzlarını silkti.</p>

    <p class="Paragraf-Stili-1">“Olamaz mı? Dünya kaynıyor, kimin hangi gaye peşinde koştuğunu saptamak o kadar zor ki..”</p>

    <p class="Paragraf-Stili-1">Orhan nedense birden rahatladığını hisseder gibi oldu.</p>

    <p class="Paragraf-Stili-1">Baş Komiserin olaylara bakış perspektifi umduğundan dıı genişti.</p>

    <p class="Paragraf-Stili-1">“Haklısınız” demekle yetindi.</p>

    <p class="Paragraf-Stili-1">***</p>

    <p class="Paragraf-Stili-1">Memurlardan gazete okuyanın adının Ömer olduğunu çabuk öğrendi Nadya. Çok konuşkan ve kibar bir gençti. Nadya’ya da ölçülü fakat içten davranıyordu. Bir striptiz artisti olduğu için on ufak bir laubalilik veya densizlik yapmamıştı. Tırnaklarını temizleyen Nedim ise hemen hemen gün boyu hiç konuşmamıştı. Yalnızca mecbur kaldığı zamanlar evet ya da hayır diyordu. Akşam yemeklerini yanlarında kumanya olarak getirdikleri sandöviçlerle idare etmişlerdi. Nadya onlara iki üç defa çay ve kahve yaptı.</p>

    <p class="Paragraf-Stili-1">Yaklaşık her saat başı genç kadının bilmediği bir yere telsi/ telefonla rapor veriyorlar, her şeyin normal olduğunu geçiyorlardı. Sıkıntılı bir bekleyiş olmuştu hepsi için. Gece dokuzdan sonra Nadya’nın sinirleri iyice gerilmeye başladı. Olacakları düşündükçe içine korku basıyordu. Kadındaki tedirginliği iki memur da farketmişlerdi, fakat konuşkan olan Ömer dahi, onu sakinleştirmeye yarayacak laflar etmiyordu. Nadya bir an evvel Baş Komiserin gelmesi için dua etmeye başladı. O daha farklı biriydi ve o buradayken kendini daha rahat hissediyordu.</p>

    <p class="Paragraf-Stili-1">Saat on olunca gerginlikten ağzı kurumaya, dudakları çatlamaya başladı genç kadının. Kendini bütün gün taş taşımış bir amele gibi yorgun hissediyordu. Kolu kanadı kımıldayamayacak haldeydi.</p>

    <p class="Paragraf-Stili-1">Saat onu çeyrek geçe bu defa dışardan arandılar.</p>

    <p class="Paragraf-Stili-1">Telsiz telefona Ömer cevap verdi. Kısa bir konuşma oldu ama cızırtılı konuşmadan bir şey anlamadı Nadya. Galiba polise h;r. parolalar kullanılmıştı.</p>

    <p class="Paragraf-Stili-1">Nadya dayanamayıp sordu. “Baş Komiser mi aradı?”</p>

    <p class="Paragraf-Stili-1">“Evet Matmazel” dedi Ömer.</p>

    <p class="Paragraf-Stili-1">“Geliyor mu?”</p>

    <p class="Paragraf-Stili-1">“Henüz değil.”</p>

    <p class="Paragraf-Stili-1">“Gelmeyecek mi?”</p>

    <p class="Paragraf-Stili-1">“Bilmiyoruz.”</p>

    <p class="Paragraf-Stili-1">Gün boyu süren bekleyişin içinde yarattığı gerilim daha da arttı kadının. Ömer de eskisi gibi fazla konuşmuyordu artık. Ama son telsiz aramasından sonra memurlar gayet sakin bir şekilde bellerine asılı tabancalarını çıkarıp son bir kontrolden geçirmişlerdi.</p>

    <p class="Paragraf-Stili-1">Nadya’nın dili şişmiş damağına yapışmıştı sanki..</p>

    <p class="Paragraf-Stili-1">Dolu mesanesi çatlayacak gibi zonkluyordu. Yerinden kalktı tuvalete doğru yürüdü.</p>

    <p class="Paragraf-Stili-1">Arkasından Nedim’in meraklı bakışlarla onu süzdüğünü hissediyordu..</p>

    <p class="Paragraf-Stili-1">***</p>

    <p class="Paragraf-Stili-1">Hot Dogs çok kalabalıktı o gece. Özellikle çok sayıda Japon turist vardı.</p>

    <p class="Paragraf-Stili-1">Patron hayatından memnundur, diye düşündü Hırant. Ama o saate kadar Celil Bey odasından dışarı çıkmamıştı ve hiç de olağan bir durum değildi bu. Ara sıra odasına çağırdığı personelden birileri olmasa Hırant adamcağızın kulüpte olmadığını dahi düşünürdü.</p>

    <p class="Paragraf-Stili-1">Gözleri fıldır fıldır müşteriler arasında dolaşıyordu.</p>

    <p class="Paragraf-Stili-1">Saat on birden sonra umutsuzluğa kapıldı. Katil’in gelmeyeceğine inandı. Zaten işin başından beri öyle düşünüyordu. Nadya yanılmış ve polisi de yanlış yöne sevketmişti. Şayet adam biraz akıllıysa böyle bir çılgınlığa tevessül etmezdi. Durup dururken başını niye belaya soksundu ki? Belki de çoktan İstanbul’u terketmişti..</p>

    <p class="Paragraf-Stili-1">Sonra kendi kanaatini pekiştiren bir düşünceye takıldı. Ohannes’in öyle bir isteği olsa, o gece, dışarıda karşılaştıkları sırada ya kendisini çevirir, ya da peşine takılır gizlice takip ederek Nadya’ya ulaşırdı.</p>

    <p class="Paragraf-Stili-1">Katil, Nadya’yı beyninden silmiş olmalıydı.</p>

    <p class="Paragraf-Stili-1">Buna sevinmesi mi, yoksa üzülmesi mi gerektiğine karar veremedi yaşlı adam. Ne kadar polis koruması olursa olsun, o canavarın kendi evinde Nadya ile karşılaşmasını istemiyordu. Hiç belli olmazdı, silahına sarılır, çatışmaya girebilirdi. Her ümitsiz insanın zorda kalınca yapacağı şeydi bu. Ya kazara bir serseri kurşun da Nadya’ya isabet ederse, bunun vebali kimin olurdu? içi titredi bir an.. Tutku ile bağlandığı kadının ölme olasılığını düşünmek dahi istemiyordu.</p>

    <p class="Paragraf-Stili-1">Gelmez, inşallah gelmez, diye mırıldandı solgun dudaklarının arasından işitilmeyen kelimelerle. Zaten gelse, şimdiye kadar burada olurdu, iyi anımsıyordu, o gece çok daha erken saatlerde gelmiş ve en arkadaki masalardan birine kurulmuştu. Zaten dikkatini de o çekmişti; önde bir yığın boş masa varken arkalarda bir yeri tercih etmesi..</p>

    <p class="Paragraf-Stili-1">Saat on bire doğru garsonlardan biri yaklaşıp Celil beyin kendisini çağırdığını söyledi. Hırant biraz da heyecanlanarak patronunun odasına gitti. Adamı merak ediyordu. Bilinmeyen bir nedenden sinirliydi patron, herkese çatıp bağırıyordu, ona da salondaki masaların üzerindeki çiçeklerin neden solgun ve bayat olduğu konusun da çıkıştı, bütün adamlarının elbirliği etmiş gibi görevlerini iyi yapmadıkları, kaytardıkları hususunda uzun bir nutuk çekti. Herzaman olduğu gibi yine dudaklarının kenarlarında beyaz tükürük damlacıkları oluşmuştu. Adamın hiddetinin neden kaynaklandığını anlayamamıştı ama sebep muhtemelen Nadya olayı olabilirdi. Nitekim Hırant’a yeterince Çıkışıp öfkesini bastırınca, sesini belli belirsiz kısıp, “Matmazel Nadya’nın başına gelenlerden haberin var, değil mi?” diye sordu.</p>

    <p class="Paragraf-Stili-1">Hırant elleri önünde el pençe divan fısıldadı. “Duydum Beyefendi.”</p>

    <p class="Paragraf-Stili-1">“Kendini de yaktı, beni de” diye gürledi Celil.</p>

    <p class="Paragraf-Stili-1">Hırant önce her hangi bir yorumda bulunmadı.</p>

    <p class="Paragraf-Stili-1">“Hiç anlamıyorum. Kızların arasında en güvendiğimdi. Böyle bir bok yiyeceğini hiç sanmazdım.”</p>

    <p class="Paragraf-Stili-1">İçinden kıs kıs gülümsedi Hırant.</p>

    <p class="Paragraf-Stili-1">Patronun gözüne kestirdiği çalışan kızlarına musallat olduğunu, çoğunu işine son vereceğim tehdidiyle yatağa attığını bilirdi. Bu numarası Nadya’ya sökmemiş, genç kadın fena halde terslemişti onu. Kovamamıştı tabii, hatta gündeliğine zam yapmak zorunda bile kalmıştı.</p>

    <p class="Paragraf-Stili-1">“Merak buyurmayın efendim” dedi yaşlı adam. “Ben bu işte bir yanlışlık olduğuna eminim. Nadya cinayet işleyecek biri değildir. Onu tanırım.”</p>

    <p class="Paragraf-Stili-1">“Ne yanlışlığı yahu! Koskoca profesör evinde boğulmuş vaziyette bulunmuş. Artık bunun lamı cimi olur mu? Besbelli ki herifle oynaşıyormuş.”</p>

    <p class="Paragraf-Stili-1">Hırant elinde olmadan sevgilisini savunmak zorunda kaldı.</p>

    <p class="Paragraf-Stili-1">“Haberlere pek kulak asmayın. Bana inandırıcı gelmedi pek.”</p>

    <p class="Paragraf-Stili-1">Patron hayretle yaşlı adama baktı.</p>

    <p class="Paragraf-Stili-1">“Ne demek istiyorsun sen?”</p>

    <p class="Paragraf-Stili-1">“Nadya ince yapılı, narin bir kadındır. Bir erkeği boğmaya gücü yetmez. Bu işin içinde bir bit yeniği var. Ben onun masum olduğuna inanıyorum; belki de gerçekler ortaya çıkıncaya kadar bir yerlerde saklanıyordun”</p>

    <p class="Paragraf-Stili-1">Celil birden kuşkuyla Hırant’a gözlerini dikti. Küt parmaklarını düğmeleri açık ipek gömleğinin içine sokarak kıllı göğsünü hart hart kaşımaya başladı, sanki ümit vaat eden bir haber almış gibi bir kaç saniye sessiz kaldı.</p>

    <p class="Paragraf-Stili-1">“Sahi !” dedi sonra. “Sen de Ermenisin, onu daha iyi tanırsın. Aranızın iyi olduğunu da bilirim. Bana bir kaç defa seni kollamam için ricada bulunmuştu.”</p>

    <p class="Paragraf-Stili-1">Hırant bunu bilmiyordu.</p>

    <p class="Paragraf-Stili-1">Zevklenip, gözleri minnetle doldu. Acıma hissiyle bile olsa, demek kendi hakkında sevgilisi patronla konuşmuştu.</p>

    <p class="Paragraf-Stili-1">“Her şey gün ışığına çıkacak ve Nadya çalıştığı yuvaya dönecektir. Başka yere gitmez zaten.”</p>

    <p class="Paragraf-Stili-1">Patronun gözleri ümitle ışıldamıştı.</p>

    <p class="Paragraf-Stili-1">“Bana bak, Hırant! Yoksa sen bir şeyler mi biliyorsun? Söyle bana. sana bir haber uçurdu mu yoksa?”</p>

    <p class="Paragraf-Stili-1">Hırant yine biraz fazla gevezelik ettiğini anladı, hemen durumu tevile kalkıştı.</p>

    <p class="Paragraf-Stili-1">“Yok be, Patron!” dedi. “Öyle zor durumdaki bir kadına benim gibi bir garibanın ne yardımı dokunabilir ki? Ben yardıma muhtaç biriyim, ona ne himmetim olabilir?”</p>

    <p class="Paragraf-Stili-1">“Hiç belli olmaz” diye mırıldandı Celil. Gözlerindeki Ümit ışığı devam ediyordu.</p>

    <p class="Paragraf-Stili-1">“Öyle olsa ilk arayacağı kişi siz olursunuz. Ne de olsa şehrin forslu insanlarından biri sayılırsınız. Her kademe de tanıdıklarınız vardır. Yardımı sizden ister..”</p>

    <p class="Paragraf-Stili-1">“O da var ya!” dedi Patron keyfi kaçarak..</p>

    <p class="Paragraf-Stili-1">Ama emin değildi; Nadya’nın kendisinden yardım talebinde bulunacağına pek aklı kesmiyordu...</p>

    <p class="Paragraf-Stili-1">***</p>

    <p class="Paragraf-Stili-1">Hırant, Patron’un odasından çıkınca salona doğru yürüdü. Çukulata renkli melez bir kız, sahnede hemen hemen çırılçıplak bir vaziyette dansına devam ediyordu. Seyirciler nefeslerini kesmiş vaziyette kadının seksi figürlerini izliyorlardı. Hırant şova hiç ilgi göstermeden salonu gözleriyle taradı.</p>

    <p class="Paragraf-Stili-1">Onun da heyecandan nefesi kesilmişti. Masaları birer birer inceledi.</p>

    <p class="Paragraf-Stili-1">Ohannes denen adam yoktu.</p>

    <p class="Paragraf-Stili-1">Derin bir nefes aldı. ilk program bitmek üzereydi. Bu saatten sonra da gelmezdi..</p>

    <p class="Paragraf-Stili-1">Nadya da, polis de yanılmıştı..</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>