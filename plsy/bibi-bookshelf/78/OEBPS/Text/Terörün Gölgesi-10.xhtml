<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-10</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">P</span>rofesör Rüknettin Tözek, garip bir huzursuzluk içinde oturduğu koltukta kıpırdanıp duruyordu. Televizyon stüdyosunun büyük spotlarla aydınlatılmış ana mekanı ışıl ısıldı. Karşısında üç farklı zaviyede duran televizyon kameralarına bakarken akıllı ve düşman robotlarla sarılı olduğu hissine kapıldı. Heyecanının bir sebebi de ilk defa canlı yayına çıkıyor olmasıydı. Kendi evinde bile doğru dürüst televizyon seyretmezdi; lakin şimdi bizzat bir konuşmacı olarak geniş halk kitlelerinin karşısına çıkmak, yaşlı adamı ister istemez heyecana gark etmişti, inşallah bu işin içinden yüzümün akıyla çıkarım, diye mırıldandı. Bunca yıllık hocalığı nedeniyle geniş kitlelere hitap etmek, ya da kalabalık karşısında ilmi bir konuyu tartışmak onu heyecanlandırmazdı, ne de olsa, müzakere edilecek konu onun bilgi sahasıydı. Ama televizyon kamerası karşısına ilk kez çıkıyordu ve onda henüz mahiyetini tam olarak anlayamadığı bir tedirginlik yaratmıştı. Programın başlamasına henüz on dakika vardı. Stüdyonun içinde program ekibi tam birtelaş ve koşuşturma içindeydi. Program sunucusu Servet Tağmaç sinirli hareketlerle yardımcılarına emirler veriyor, “Millete rezil olacağız, Profesör Zeki Solmaz’ın da iştirak edeceğini sabahtan beri anons ettik, arayın, ne yapıp edip bir irtibat kurun.” diye söylenip duruyordu. Bakışları iki de bir ana kumanda odasındaki yöneticinin camlı bölmesine kayıyor ve oradan rahatlatıcı bir haber bekliyordu.</p>

    <p class="Paragraf-Stili-1">Stüdyoda U şeklindeki bir masanın etrafında yer almışlardı. Masanın yuvarlak dip noktasında sunucu Servet Tağmaç, sol yanında Fransız profesör Daniel Colin ve onun yanında da İngiliz gazeteci Alex King oturuyordu. Sağ yanında ise Türk tezini savunacak hocalar yer alacaktı, fakat programın başlamasına on dakika kalmasına rağmen Zeki Solmaz hala ortalarda yoktu.</p>

    <p class="Paragraf-Stili-1">Rüknettin Hoca terlediğini hissetti. Stüdyoya alınmadan önce kendisini makyaj odasına almışlar ve kamera karşısındaki ışık düzeyinde net görüntü vermesi için yüzünü pudralamışlardı. Yaşlı adam alışık olmadığı bu pudralamadan da rahatsızdı. Salonun sıcağından terledikçe pudraların akıp gittiğini sanıyordu. Bir ara başını çevirip salonda dinleyiciler arasında oturan oğlu ile Burcu’ya baktı. Onların yüzünde mütebbessim bir ifade vardı; Orhan’ın baş parmağını kaldırarak, her şey yolunda demek istercesine verdiği işareti gördü. Fakat nedense rahatlamadı. Sonra bakışlarını konuyu tartışacakları karşısındaki iki yabancıya çevirdi. Gazeteci rahat görünüyordu, lakin Daniel Colin de Kendisi gibi biraz huzursuzdu. Prof. Colin’i eserlerinden, ilmi makalelerinden tanırdı. Az evvel de resmen tanıştırılmışlardı. Onun heyecanına da hak verdi; aslına bakılırsa müzakeredeki gerçek çatışma ikisi arasında geçecekti, zira Colin sözde Ermeni katliamına gerçekten inanan biriydi.</p>

    <p class="Paragraf-Stili-1">Acaba Zeki Solmaz neden gecikti, diye düşündü. Yoksa gelmeyecek miydi? O da bu konuda değerli ve uzman bir kişiydi. Hem ilmi şahsiyetine, hem de derin bilgisine ve yapacağı savunmaya güvenirdi. Bir mazeret göstermeden son anda toplantıya iştirakten vazgeçmesine bir anlam veremiyordu.</p>

    <p class="Paragraf-Stili-1">Sunucu Servet Tağmaç yerinden kalktı, asistanlarından biriyle fısıldaşmaya başladı. Asistan ezik büzük, ellerine iki yana açarak çaresizliğini gösteren bir şeyler anlatmaya çalışıyordu. Sunucu neden sonra Rüknettin Hoca’nın yanına yaklaştı. Kısık bir sesle, “Prof Solmaz’ın neden geciktiği hakkında bir bilginiz var mı?” diye sordu.</p>

    <p class="Paragraf-Stili-1">“Hayır, hiç bir fikrim yok.”</p>

    <p class="Paragraf-Stili-1">“Başlamamıza çok az bir zaman kaldı. Korkarım gelmeyecek.”</p>

    <p class="Paragraf-Stili-1">“Belki trafiktendir.”</p>

    <p class="Paragraf-Stili-1">“Bu mazeret olamaz. Bakın siz yarım saat evvel geldiniz. “</p>

    <p class="Paragraf-Stili-1">Hoca sesini çıkarmadı.</p>

    <p class="Paragraf-Stili-1">“O zaman savunmanın bütün yükü sizin omuzlarınıza binecek Hocam.”</p>

    <p class="Paragraf-Stili-1">“Korkarım öyle.”</p>

    <p class="Paragraf-Stili-1">“Heyecanlı mısınız?”</p>

    <p class="Paragraf-Stili-1">“Biraz.”</p>

    <p class="Paragraf-Stili-1">“Bu televizyona ilk çıkışınız mı?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Anlıyorum, ama heyecanlanmanıza hiç gerek yok.”</p>

    <p class="Paragraf-Stili-1">“Reklamlar gösterilirken belki, ama...”</p>

    <p class="Paragraf-Stili-1">“Canlı yayındayken de heyecanlanmanız için sebep yok. Siz ilginç bir konuksunuz Hocam.”</p>

    <p class="Paragraf-Stili-1">Rüknettin Hoca, sunucuyu süzdü. Servet Tağmaç tüm televizyon takdimcileri gibi ukala, tümüyle rahat ve kendine güvenen bir tipti.</p>

    <p class="Paragraf-Stili-1">“Teşekkür ederim” diyebildi yaşlı adam. “Siz de ilginç birisiniz. Doğrusu haftada beş gün canlı yayın yapıp da böyle sakin olabildiğinize şaşmamak elden gelmiyor.”</p>

    <p class="Paragraf-Stili-1">Takdimci sırıttı. “İşi bu kadar heyecanlı yapan da yayının canlı olması zaten. Canlı yayında olmak, her tehlikeyi göze almak, o kadar insan karşısında aptal yerine konmak riskini yüklenmek, insana hayatiyet veren şeydir.”</p>

    <p class="Paragraf-Stili-1">Asistanlardan biri, “İki dakika kaldı Servet Bey” diye bağırdı.</p>

    <p class="Paragraf-Stili-1">Sunucu ağı r ağır koltuğuna yönelirken dostça Hoca’nın sırtını okşadı. “Sakin olun” diye mırıldandı. “Yarım saat sonra kurtulacaksınız.”</p>

    <p class="Paragraf-Stili-1">Hoca başını salladı. Takdimci pek dostça davranıyordu ama Rüknettin Beyin içinde gecenin kendi açısından, hem de çok yakında, berbat geçeceği gibi bir önsezi vardı.</p>

    <p class="Paragraf-Stili-1">Servet Tağmaç, ulusal BDTV kanalındaki yarım saatlik Haftanın Getirdikleri programının sunucusuydu. Bu program kah kültür, kah sanat, bazen de siyaset ağırlıklı olurdu. Genelde o günün en fazla konuşulan kişi ve olayları gündeme getirilir, analizler yapılır, konuklar ya da konunun uzmanları çağrılırdı.</p>

    <p class="Paragraf-Stili-1">Stüdyoda sesler kesilmiş, yardımcılar çekilmişti. Canlı yayın başlamak üzereydi.</p>

    <p class="Paragraf-Stili-1">Haftanın Getirdikleri programı, takdimcisinin sorularının şaşırtıcılığı, olayların üzerine derin bilgisi ile gidişi nedeniyle, büyük bir izleyici kitlesi tarafından merakla izlenirdi. Sık sık program normal süresini aşar ve kesilmezdi. Boş vakitlerini televizyon karşısında geçiren insanların bu programı diğer eğlence programlarına yeğledikleri kuşkusuzdu. Seyircilere, Servet Tağmaç’ın en beklenmedik anlarda konuklarına sözcüklerle saldırması da bir silah kadar öldürücü gelirdi.</p>

    <p class="Paragraf-Stili-1">Yönetmen işaretini verdi. Kameralardan birinin kırmızı ışığı yandı.</p>

    <p class="Paragraf-Stili-1">“Sayın seyirciler” dedi Servet Tağmaç. “Bu akşam gündemimizde son günlerde çok konuşulan sözde Ermeni soykırımı var. Bu meseleyi yetkili ağızlardan bir kere daha enine boyuna dinleyeceğiz ve zamanımızın el verdiği ölçüde tarihi gerçekleri su yüzüne çıkarmaya çalışacağız. Şimdi size konuklarımı tanıtayım.”</p>

    <p class="Paragraf-Stili-1">Servet Tağmaç o gür ve oturaklı ses tonuyla stüdyo misafirlerini takdime başlarken Burcu yanında oturan Orhan’a hafifçe fısıldadı. “Prof Solmaz acaba niye gelmedi?”</p>

    <p class="Paragraf-Stili-1">“Nereden bileyim, ama ayıp etti doğrusu, bir mazeret bile bildirmemiş. Teklifi önce kabul et, sonra gelme. Ciddiyetsizlik bu.”</p>

    <p class="Paragraf-Stili-1">Genç kız mırıldanmaya devam etti. “Sakın...”</p>

    <p class="Paragraf-Stili-1">“Sakın ne?”</p>

    <p class="Paragraf-Stili-1">Burcu duraladı bir an. Dilinin ucuna gelen kelimeleri söyleyemedi. Fakat Orhan kızın aklına gelen ihtimali birden anlamış gibi onun endişe dolu gözlerinin içine bakakaldı. Galiba neyi kastettiğini anlamıştı. “Babamın başına gelen olay gibi bir şeyin ona da yapıldığını mı kastediyorsun?”</p>

    <p class="Paragraf-Stili-1">Kız; ürkek ürkek Doçenti süzmeye devam etti.</p>

    <p class="Paragraf-Stili-1">“Umarım yanılıyorumdur, ama olamaz mı?”</p>

    <p class="Paragraf-Stili-1">Orhan da kuşkuya düşmüştü. Kısa bir an düşündü. “Hayır.” dedi sonra. “Senin ki anlamsız bir vehim. Burası bir haber merkezi. Öyle olsa kötü haber önce buraya gelir. O adamı oldum olası sevmem zaten. Belki çekinmiş, ya da şapşal haliyle toplum karşısına çıkmaya cesaret edememiştir.”</p>

    <p class="Paragraf-Stili-1">Ukala diye geçirdi içinden Burcu. Orhan herkesi küçümseyen bir tipti. Şimdi de Prof Solmaz’ı hafife alıyordu. Halbuki Solmaz Hoca ne şapşalın tekiydi, ne de televizyona çıkmaktan çekinecek biri. Nedense içinde bir huzursuzluk hissetti. Aklına gelen kötü ihtimali beyninden çıkarmaya çalışarak dikkatini konuşmalara teksif etti. Sunucu Tağmaç bu arada ilk konuşmayı yabancı misafir Daniel Colin’e vermişti. Colin, Fransızca konuşuyor, konuşması da anında Türkçeye çevriliyordu.</p>

    <p class="Paragraf-Stili-1">Adamın hitabeti akıcı ve pürüzsüzdü. Ses tonu da mükemmele yakın düzeydeydi. Zaman zaman mimikleri ve el hareketleriyle de ifadesini güçlendirmeye çalışıyordu.</p>

    <p class="Paragraf-Stili-1">Burcu, Dame de Sion mezunu olduğundan tercümeye gereksinmeden rahatlıkla Prof Colin’i dinlemeye başladı.</p>

    <p class="Paragraf-Stili-1">“Kanımca.” diyordu adam. “Tehcir ve soykırım konusundaki Ermeni sorunu nihayet yavaş yavaş aralanmaya ve gerçekler su yüzüne çıkmaya başlamıştır. Önce şunu ifade etmeliyim ki, nihayet Türkiye’de de olaylara daha ilmi ve tarihi perspektif bakımından objektif bakılmaya başlanmıştır. Bir ulusal televizyonda konunun tartışılması bile bunun pozitif delilidir. Türk dostlarımız demokratik gelişimleri içinde açık toplum olarak örgütlenmeyi başarmışlardır. Son zamanlarda Ermeni sorununun üstündeki kapalı örtünün aralanması, daha gerçekçi ve ilmi hakikatin ortaya çıkması açısından yararlı olacaktır. Bu konuda yakın geçmişte bir takım ileri adımlar atılmıştır. Mesela Chicago’da Mart- 2000’ de Türk ve Ermeni bilim adamları ortak bir sempozyum düzenlediler. Paris’te haziran ayında Ermeni Diyasporası Araştırma Merkezi, Türk-Ermeni Diyalogu adı altında benim de iştirak ettiğim bir toplantı tertip etti. Türkiye Cumhuriyeti Paris Büyük Elçiliğinden de katılanlar oldu ve EDAM’ı bu girişlerden dolayı tebrik ettiler. Bildiğim kadarıyla Ankara ve Erivan Üniversiteleri ortak çalışmaya başladılar. Yine yanılmıyorsam Boğaziçi Üniversitesinde düzenlenen bir sempozyumda, Ermeni soykırımından kurtulan insanların yaşadığı travma bir panelin konusuydu. Konuya ilişkin yayınlanan ve serbestçe satılan kitapları, basın ve yayın organlarında Ermeni sorunu konusundaki geleneksel Türk tezinin terkedilmesi gerektiğine ilişkin sağduyulu yazılan ve tartışmaları da belirtmek isterim.”</p>

    <p class="Paragraf-Stili-1">Sunucu Servet Tağmaç hafif mütebessim bir edayla sordu. “Yani bu girişinizden aradaki sorunları sulhçu ve demokratik bir yaklaşım içinde çözmek gerektiği varsayımını mı çıkarmalıyız?”</p>

    <p class="Paragraf-Stili-1">Prof Colin, “Hiç şüphesiz.” diye mırıldandı. “Şimdi tarihi soruna bir göz atalım. Meseleyi şöyle özetleyebiliriz. Ermeni toplulukları, Osmanlı İttihat ve Terakki yönetiminin 1915 de, azınlık durumundaki Ermenileri bilinçli ve planlı bir biçimde imha ettiğini, yani soykırıma tabi tuttuklarını söylemektedirler. Buna göre, soykırım, 19. yüzyıl sonlarından itibaren başlayan Ermenileri ezme ve baskı altına alma politikalarının zirvesini teşkil etmektedir. Malumunuz, Türkler böyle bir politikanın asla söz konusu olmadığını, sorunun savaş sırasında, bir bölgedeki nüfusun kaydırılması ile sınırlı olduğunu, ölümlerin de savaş şartları nedeniyle meydana gelen, istenmeyen olaylar olduğunu söylemektedirler. Başka iddialar da vardır. Özellikle Doğu Anadolu’da Ermenilerin savaş sırasında Ruslar’la işbirliği yaptıkları, güvenilmez topluluk olarak görüldükleri için sürgün kararının verildiği ve ayrıca çok sayıda Müslüman’ın Ermeniler tarafından katledildiği ileri sürülür. Bu olayların üzerinden neredeyse bir asır geçmiştir. Sanırım neyin gerçek olduğunu ortaya çıkarmak çok zor olmasa gerekir. Ama nedense bu gün taraflar arasında bir müzakere zorluğu vardır ve bu zorluk ilişkilerde bir savaş nedeni, politik mücadele aracı olarak ele alınmasına yol açmaktadır.”</p>

    <p class="Paragraf-Stili-1">Servet Tağmaç sordu.</p>

    <p class="Paragraf-Stili-1">“Peki sizce, taraflar arasında tartışma niçin mümkün olamamaktadır?”</p>

    <p class="Paragraf-Stili-1">Prof Colin müstehzi bir şekilde gülümsedi. “Bu soruya cevap vermek gerçekten kolay değil. Ama en azından Ermeni çevreler açısından bunun fazla bir sorun olmadığını söyleyebilirim.”</p>

    <p class="Paragraf-Stili-1">Rüknettin Hoca dayanamayarak oturduğu yerden müdahale etti.</p>

    <p class="Paragraf-Stili-1">“Yani tartışma zemininden Türk tarafının mı kaçtığını söylemek istiyor muhterem meslektaşım? Yoksa kendisini yanlış mı anladım?”</p>

    <p class="Paragraf-Stili-1">Sunucu keyifle sırıtarak bakışlarını Daniel Colin’e çevirdi. Tercüman, Rüknettin Hoca’nın sorusunu tercüme ederken Tağmaç’da yönetmenin bulunduğu ana kumanda odasına bir gözattı. Konuşmalar yavaş yavaş kızışıyordu. Program bu gece de iyi reyting yapacaktı.</p>

    <p class="Paragraf-Stili-1">Colin soruyu önce dikkatle dinledi.</p>

    <p class="Paragraf-Stili-1">Sonra: “Kanımca.” dedi. “1915 olaylarına en büyük tepki Türk Hükümetlerinden ve Türk toplumundan gelmektedir. Devletin sert tepkisine muvazi, belki ondan etkilenerek, toplum da bu tartışmaya taraf olmamayı, seyirci kalmayı, karışmamayı yeğlemektedir.</p>

    <p class="Paragraf-Stili-1">Yani zorluk büyük ölçüde devletin ve toplumun tutumundan kaynaklanıyor. Üniversiteler ve ilmi çevrelerde, soykırım yalanını açığa çıkarmak işiyle uğraşan kurumlaşmış bir yapı söz konusudur. Bu kurumların eserlerinde Ermenilere karşı, ırkçı ve şoven bir dil kullanılmaktadır. Toplu öldürmeler konusunda tartışmaların yapılabilmesi için gerekli olan moral kategoriye ilişkin en ufak bir emare mevcut değildir. Konu bu günkü haliyle bilim dünyasının değil, Devletin dış politika nedeniyle ilgilendiği bir alan gibi durmaktadır. ,,</p>

    <p class="Paragraf-Stili-1">Prof. Tözek tam ağzını açacağı sırada, program sunucusu, “Sayın Hocam, cevabınızı kısa bir reklam arasından sonra alalım.” dedi.</p>

    <p class="Paragraf-Stili-1">Yaşlı adam sustu. Ama yavaş yavaş havaya giriyordu ve karşısındaki Fransız’a bozulmaya başlamıştı. Bir bilim adamının tek taraflı konuşmasından her zaman nefret eder ve bunu ilmi gerçeklere ihanet addedilirdi. Reklam arasının bitmesini bekledi. Ona uygun bir cevap verecekti.</p>

    <p class="Paragraf-Stili-1">Aklındakileri bir sıraya koymaya hazırlandı.</p>

    <p class="Paragraf-Stili-1">Aynı günün sabah saatlerinde Prof Solmaz’ın öldürüldüğü Şişli’deki evde derin bir sessizlik vardı. Nadya yatak odasında daha fazla duramamış, kendini salona atmıştı. Her yanı korkudan titriyordu. Artık kendisi içinde endişelenmeye başlamıştı. Gerçi özü itibariyle o da bir Ermeni’ydi ama karşısındaki adam milliyetçilik duygularından çok ötede, acımasız bir caniydi. Ne yapacağı hiç belli olmazdı. Ayrıca şiddetten ve adam öldürmekten zevk alan, sadist ve hasta ruhlu biri olduğunu da yeterince açık şekilde öğrenmişti. Oturduğu koltukta nefes almakta dahi zorlanıyordu.. Yoksa sıra şimdi kendisine mi gelmişti?</p>

    <p class="Paragraf-Stili-1">Bu eli kanlı adam, geride bir görgü tanığı bırakır mıydı’? Kimseye yeterince güveni yoktu. İmkanı olsa avaz avaz bağırır, içinde dağlar gibi kabaran korku ve baskı altındaki hislerinden öyle kurtulmak isterdi. Ama bunu asla yapamazdı..</p>

    <p class="Paragraf-Stili-1">Ohannesyan yatak odasının kapısında belirince bir an nefesi kesilir gibi oldu. İlk önce adamın ellerine baktı; boğma telini, sivri uçlu sustalıyı veya başka bir öldürücü silahı aradı. Adamın ellerinde o tür bir şey yoktu.</p>

    <p class="Paragraf-Stili-1">Derin bir nefes aldı. Fakat bu ölüm tehlikesinden kurtulduğunun ifadesi sayılmazdı. Onun ne yapacağını kestirmek kolay değildi. Yerine daha da büzülerek adeta koltuğun üzerinde kay kılıp kaldı. O haliyle bile adamı ne kadar tahrik ettiğinin farkında değildi.</p>

    <p class="Paragraf-Stili-1">Ohannesyan sırıtıyordu. Pis ve iğrenç bir gülümseme.</p>

    <p class="Paragraf-Stili-1">“Korkuyor musun?”</p>

    <p class="Paragraf-Stili-1">Ne diyebilirdi ki? Sadece başını sallayabildi. “Gördün işte, korkulacak bir şey yokmuş. Sana herşeyin çok kolay olacağını söylememiş miydim..”</p>

    <p class="Paragraf-Stili-1">Nadya’nın ağzından tek kelime çıkmadı. Bakışlarını adamın üzerinden bir türlü alamıyordu. O ölümün canlı bir timsaliydi. Dünyaya inmiş bir Azrail.. Ölüm şimdi onun evinde kol geziyordu. “Hadi, rahatla artık. Bitti..”</p>

    <p class="Paragraf-Stili-1">Gerçekten bitmiş miydi, yoksa asıl sorun şimdi mi başlayacaktı? Genç kadın nefesini ayarlamaya çalıştı. Galiba bir şeyler söylemesi gerekiyordu, ama ne? Ne diyecekti?</p>

    <p class="Paragraf-Stili-1">“Bundan sonra ne yapacaksın?” diye sordu. Anlamsız bir soru sorduğunun farkındaydı, ne çare ki aklına söyleyecek başka bir şey gelmiyordu. “Bekleyeceğiz” dedi Ohannesyan.</p>

    <p class="Paragraf-Stili-1">“Neyi?”</p>

    <p class="Paragraf-Stili-1">“Zamanın geçmesini.”</p>

    <p class="Paragraf-Stili-1">Kafası karmakarışıktı Nadya’nın. Neden sonra cesedi evden çıkarmak için geceyi kasdettiğini düşündü. Yanılıyor da olabilirdi, zira Ohannesyan için cesedi evden çıkarmak hiç önemli değildi. Onun görevi adamı öldürmekti ve bunu da yerine getirmişti. Cesedin evde veya bir başka yerde bulunması onun için ne ifade ederdi ki?</p>

    <p class="Paragraf-Stili-1">O üstlendiği görevi yerine getirmişti. Belki az sonra basıp gidebilirdi de, evde kendisini cesetle başbaşa bırakıp..</p>

    <p class="Paragraf-Stili-1">Yeniden bir titreme nöbetine gireceğini sezinledi. Bu cinayet üstüne kalacaktı.. Gerçeği ne kadar anlatırsa anlatsın, polis ona asla inanmazdı..</p>

    <p class="Paragraf-Stili-1">Ohannesyan hafif hafif ıslık çalmaya başlamıştı. Nadya irileşmiş gözleriyle adeta büyülenmiş gibi onu seyrediyordu. Çok soğukkanlı insanlar görmüştü tabii, ama onun gibisine hiç rastlamadığını düşündü. Az evvel ömrü hayatında hiç tanımadığı bir adamı gözünü kırpmadan boğarak öldürmüş ve hiç bir şey olmamış gibi, şimdi de ıslık çalarak, huzur ve rahatlıkla evin içinde dolaşabiliyordu.</p>

    <p class="Paragraf-Stili-1">“Evine gelen gidenin olur mu?”</p>

    <p class="Paragraf-Stili-1">Soru belki çok netti, ama Nadya adamın neyi kastettiğini yine anlayamadı birden.</p>

    <p class="Paragraf-Stili-1">“Gelen giden mi?” dedi safça.</p>

    <p class="Paragraf-Stili-1">“Evet. Yani arkadaşın, bir dostun filan gibi.”</p>

    <p class="Paragraf-Stili-1">“Hayır. Bu saatte kimse gelmez.”</p>

    <p class="Paragraf-Stili-1">“Ya daha sonra?”</p>

    <p class="Paragraf-Stili-1">Kekeledi genç kadın. “Bazen.. Melina gelir.. Ama habersiz değil..”</p>

    <p class="Paragraf-Stili-1">“Kim o?”</p>

    <p class="Paragraf-Stili-1">“Çok eski bir okul arkadaşım.”</p>

    <p class="Paragraf-Stili-1">Adam kara gözlerinde parıldayan sinsi bir istihza ile Nadya’yı süzdü.</p>

    <p class="Paragraf-Stili-1">“Senin bir striptizci olduğunu biliyor mu?”</p>

    <p class="Paragraf-Stili-1">Kısa bir tereddüt geçirdi genç kadın. Niye soruyordu acaba?</p>

    <p class="Paragraf-Stili-1">Sebebi ne olursa olsun, biraz rahatlar gibi oldu. Her halde gün boyu buradan çıkmayacağı için eve gelen giden kimselerin olup olmayacağını öğrenmekti maksadı.</p>

    <p class="Paragraf-Stili-1">“Evet, bilir.” dedi.</p>

    <p class="Paragraf-Stili-1">“Aynı yaşta mısınız?”</p>

    <p class="Paragraf-Stili-1">Nadya tasdik için başını salladı.</p>

    <p class="Paragraf-Stili-1">Sırıtmaya başladı Ohannesyan. “O da senin gibi güzel mi?”</p>

    <p class="Paragraf-Stili-1">Lanet olsun, diye geçirdi içinden genç kadın. Ne anlamsız bir soruydu bu? Niyeti neydi bu herifin? Yoksa ona da mı tecavüze yeltenecekti?</p>

    <p class="Paragraf-Stili-1">Cevap vermemeyi tercih etti. Ama bunun bir hata olduğunu az sonra anladı.</p>

    <p class="Paragraf-Stili-1">“Konuşsana.” diye terslenen adamın yüzünde artık bildiği o saldırgan şiddet ifadesi şekillenmişti. Melina inşallah bu gün uğramaz, diye düşündü Nadya. Bu herifin ne yapacağı hiç belli olmazdı. Kendini zorlayarak, “Bana hiç benzemez.” diyebildi.</p>

    <p class="Paragraf-Stili-1">Ohannesyan cebinden sustalısını çıkarıp açtı.</p>

    <p class="Paragraf-Stili-1">Genç kadın korkuyla yutkundu. Yoksa saldırıya mı hazırlanıyordu? Erivan’lı ise sakin bir şekilde Nadya’nın karşısına oturdu ve uzun tırnaklarının arasına biriken kirleri sustalının sivri ucuyla temizlemeye başladı.</p>

    <p class="Paragraf-Stili-1">“Fingirdek midir?”</p>

    <p class="Paragraf-Stili-1">“Hayır, kesinlikle öyle biri değildir.”</p>

    <p class="Paragraf-Stili-1">“Yalan kıvırma. Seninle arkadaşlık ettiğine göre belli ki o da orospunun tekidir. “Genç kadın sapsarı kesildi.</p>

    <p class="Paragraf-Stili-1">“Sana mektep arkadaşım dedim..”</p>

    <p class="Paragraf-Stili-1">“Ne olacak yani, mektep arkadaşın olması fingirdekliğine engel mi?”</p>

    <p class="Paragraf-Stili-1">“Evlidir o.. Bir de ufak çocuğu var.”</p>

    <p class="Paragraf-Stili-1">“Gelirse bize katılır mı?”</p>

    <p class="Paragraf-Stili-1">Nadya, adamın ne demek istediğini anlamamıştı. “Siyasetle hiç ilgisi yoktur.” diye fısıldadı güçlükle.”</p>

    <p class="Paragraf-Stili-1">“Siyasetten bahseden de kim? Benim kastim üçlü sevişmekti.”</p>

    <p class="Paragraf-Stili-1">Genç kadın dehşetten irileşen gözleriyle adama bakakaldı.</p>

    <p class="Paragraf-Stili-1">Kusmak istiyordu yeniden. Ağzına acı safralar doldu..</p>

    <p class="Paragraf-Stili-1">***</p>

    <p class="Paragraf-Stili-1">Garbis otel odasının içinde homurdandı. “Geçmişine tükürdüğümün deyyusu, yok oldu sanki. Çıkmıyor ortaya.. Hangi cehenneme defoldu acaba?”</p>

    <p class="Paragraf-Stili-1">Arto arkadaşına dönüp, “Sana o heriften hoşlanmadığımı söylemiştim, zaten gözüm hiç tutmamıştı. Korkarım, bizi ortada bıraktı. Cep telefonu da cevap vermiyor mu?”</p>

    <p class="Paragraf-Stili-1">“Hayır.”</p>

    <p class="Paragraf-Stili-1">“Bizi atlatıp tüymüş olabilir mi?”</p>

    <p class="Paragraf-Stili-1">Garbis kızgınlığına rağmen olumlu düşünmeye çalıştı. “Sanmıyorum, her halde bizim bilmediğimiz bir aksilik zuhur etmiş olmalı.”</p>

    <p class="Paragraf-Stili-1">“Ne aksiliği?”</p>

    <p class="Paragraf-Stili-1">“Ne bileyim yahu? Ben de senin kadar bilgisizim.”</p>

    <p class="Paragraf-Stili-1">“Daha ne kadar bekleyeceğiz peki? Yarın son gün, vaktimiz kalmadı.”</p>

    <p class="Paragraf-Stili-1">“Belki bu gün bir haber alırız.”</p>

    <p class="Paragraf-Stili-1">“Sen öyle san; bence o herif kaçtı, bizi yüzüstü bırakıp tek kelime etmeden.”Garbis küçük odanın içinde aşağı yukarı yürüyordu.</p>

    <p class="Paragraf-Stili-1">“Henüz kesin bir hükme varma. O tam profesyonel. Belki bir bildiği vardır, belki beklediği emri henüz alamamıştır. Biraz daha sabırlı olmalıyız.” dedi.</p>

    <p class="Paragraf-Stili-1">Arto, Ermenice uluorta küfretti.</p>

    <p class="Paragraf-Stili-1">Tıkanma noktasına gelmişlerdi..</p>

    <p class="Paragraf-Stili-1">Aşot Artinyan otuzbeş yaşın üzerindeydi. Uzun boylu, zayıf bir adamdı. Saçları dökülmüş olmasına rağmen, ensesinden uzayan kısmını atkuyruğu şeklinde toplamıştı. Onu görenler, zarif ve ölçülü hareketleri, yaşına pek uygun düşmeyen modern giyimiyle daha ziyade bir sanatçı kimliğini kendisine yakıştırırlardı. Oysa Tünel semtinin yeni yeni değişmeye başlayan çehresinde yer alan nezih kafelerden birinin sahibiydi.</p>

    <p class="Paragraf-Stili-1">Çenesinde bıyıklarının aşağıya kaymasıyla oluşan ince bir sakal vardı. El tırnakları bakımlı, uzun ve sıfır numara ojeliydi. Pasaj içindeki rustik kafe, sabahın on birinde henüz boş sayılırdı. Çevresini iri tropik bitkilerin süslediği dış masalardan birinde, halinden üniversite öğrencisi olduğu belli genç bir kız Cumhuriyet gazetesi okuyup kahvesini yudumlamakla meşguldü.</p>

    <p class="Paragraf-Stili-1">Aşot’un cep telefonu çaldığında hala cafedeki tek müşterisini camın arkasından incelemekle meşguldü. Tuşa basıp, “Evet.” dedi.</p>

    <p class="Paragraf-Stili-1">“İş tamam.”</p>

    <p class="Paragraf-Stili-1">Hattın öbür ucundan gelen ses donuk ve kendinden emindi.</p>

    <p class="Paragraf-Stili-1">“Bir sorun çıktı mı?”</p>

    <p class="Paragraf-Stili-1">“Pek sayılmaz.”</p>

    <p class="Paragraf-Stili-1">“Ne demek pek sayılmaz? Nadya mı sorun?”</p>

    <p class="Paragraf-Stili-1">“Olabilir.”</p>

    <p class="Paragraf-Stili-1">“Hala onun evinde misin? Rahat konuşamıyorsun galiba.”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Bizi dinliyor mu?”</p>

    <p class="Paragraf-Stili-1">“Önemli değil, sen devam et.”</p>

    <p class="Paragraf-Stili-1">Aşot kısa bir an düşündü, sonra alıcıya fısıldadı. “Artık işimize yaramaz, görevini tamamladı o. Ortadan kaldır.”</p>

    <p class="Paragraf-Stili-1">“Nasıl yani, bedava mı?”</p>

    <p class="Paragraf-Stili-1">“Bu senin sorunun, daha doğrusu üstlendiğin görevin bir parçası. İz bırakmaman gerekir, şayet problem teşkil edecekse kendin için öldürmelisin.”</p>

    <p class="Paragraf-Stili-1">“Ben parasız iş yapmam.” terörün ^¡öl^esinde^^’</p>

    <p class="Paragraf-Stili-1">Aşot sinsi sinsi gülümsedi. “Kadına hak ettiği ücreti ödedin mi?”</p>

    <p class="Paragraf-Stili-1">“Henüz değil.”</p>

    <p class="Paragraf-Stili-1">“İyi ya, o zaman o parayı sen alırsın.”</p>

    <p class="Paragraf-Stili-1">“O kadar ucuza mı?”</p>

    <p class="Paragraf-Stili-1">“Dedim ya, bu senin meselen. Adamı temizlemek için Nadya’nın evini neden tercih ettin, başka yer mi yoktu?”</p>

    <p class="Paragraf-Stili-1">“Anladım.” diye mırıldandı hattın öbür ucundaki Ohannesyan. “Ya öbür profesör ne olacak? Fransızlar otelde benden emir bekliyorlar. Çok da gergin ve sinirliler. Onları hiç gözüm tutmadı. Eski Asala bozuntuları, kötü adamlar seçmişsin Aşot.”</p>

    <p class="Paragraf-Stili-1">“Benim suçum değil, ne yapayım, Fransa’dan onları gönderdiler. Sen şimdi kadını ortadan kaldır ve işin suyu çıkmadan sana söylediğim yere gel. Konuşmamız lazım.”</p>

    <p class="Paragraf-Stili-1">Ohannesyan irkildi biran.</p>

    <p class="Paragraf-Stili-1">“Hangi konuda?” diye sordu.</p>

    <p class="Paragraf-Stili-1">“Prof Rüknettin Tözek hakkında tabii.”</p>

    <p class="Paragraf-Stili-1">“O benim meselem değil, bundan sonra emirleri Fransızlara kendin ilet.”</p>

    <p class="Paragraf-Stili-1">Aşot, “Ben bu işi de senin halletmeni istiyorum. O herifler görevi ellerine yüzlerine bulaştırdılar. “</p>

    <p class="Paragraf-Stili-1">“Ben yokum artık.”</p>

    <p class="Paragraf-Stili-1">“Saçmalama, ¡yi para kazanacaksın. Senin için zor iş sayılmaz.”</p>

    <p class="Paragraf-Stili-1">Ohannesyan’ın hayatta iki zaafı vardı, para ve kadın. Kısa bir an düşündü. Teklifi hiç olmazsa bir kere Aşot’un ağzından dinleyebilirdi. Kabul veya redde ondan sonra karar verecekti.</p>

    <p class="Paragraf-Stili-1">“İki saat sonra görüşürüz.” dedi..</p>

    <p class="Paragraf-Stili-1">***</p>

    <p class="Paragraf-Stili-1">Nadya dehşet içinde konuşmayı dinlemiş fakat fazla bir şey anlamamıştı. Tek bildiği hattın öbür ucundaki adamın Aşot olduğuydu. Artık Aşot’tan da nefret ediyordu, bu duruma düşmesinin gerçek sebebi oydu. Aldatılmıştı onun tarafından. Durumun bu hale geleceğini bilse asla girişmezdi bu işe. Aşot’un ilk teklifinde sadece bir üniversite hocasını baştan çıkarmak, ağzından bazı bilgileri almak vardı, iyi de para teklif etmişti, kendisi için hiç de zor olmayacaktı, ama sonunda adamı tuzağa düşürüp öldürmek yoktu. Şimdi düpedüz bir cinayete ortak edilmişti. Namussuz piç, diye geçirdi içinden. Aslında Aşot’un oyununa gelmişti. Bir yandan da yüreğini sıcak bir ümit ışığı kapladı, adamın telefondaki son cümlesinden anlamıştı, iki saat sonra buluşacaklarına göre, en azından bu sadist ruhlu cani çekip gidecekti. Gerisini sonra düşünürdü. Tabii görünmeye çalışarak Ohannesyan’a baktı. O da tuhaf bir şekilde kendisini süzüyordu. Kararsız ve kuşkulu bir tarzda..</p>

    <p class="Paragraf-Stili-1">Metanetini toplayıp sordu. “Aşot’la mı görüştün?” “Hi hı.” diye onayladı katil. “Ne diyor?”</p>

    <p class="Paragraf-Stili-1">“Daha iki saat vaktin var, neden Nadya ile sevişmiyorsun diye soruyor.”</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>