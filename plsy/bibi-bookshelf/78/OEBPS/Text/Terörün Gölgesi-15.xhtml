<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-15</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">S</span>orgu odasının basık tavanlı, sigara dumanı ve terden kokuşmuş ağır havası içinde Nadya biraz da şaşırarak Baş Komiser Özcan’a baktı.</p>

    <p class="Paragraf-Stili-1">“Yani, serbest miyim, gidebilir miyim?” diye bitkin bir sesle sordu.</p>

    <p class="Paragraf-Stili-1">Adamın suratı çok ifadesiz geldi genç kadına. Yüz hatlarından bir anlam çıkarmak adeta imkansızdı. Yüzünde ne bir mimik, ne hoşnutsuzluk ifade eden ne de memnuniyet belirtisi gösteren tek bir çizgi oluşmamıştı. Çıkan sesi de kuru ve donuktu.</p>

    <p class="Paragraf-Stili-1">“Evet” diye mırıldandı Baş Komiser. “Adli tabibin verdiği raporda tecavüze uğradığınız sabit oldu. Vücudunuzda mücadele ettiğinize dair ekimozlar ve çürükler de müşahede edilmiş. Bu da doğru söylediğinizi gösteriyor. Vajinada yeterince sperme rastlanmış. Ayrıca cinayetin ancak bir erkek tarafından işlendiğine dair tespitler de var. Bu durumda katil zanlısının siz olmadığınız kesinleşti. Sizi burada daha fazla tutmak için bir neden yok. Serbestsiniz.”</p>

    <p class="Paragraf-Stili-1">Nadya’nın içini bir sevinç dalgası kapladı.</p>

    <p class="Paragraf-Stili-1">Sorgu odasının cehennemi havasından kurtulacaktı artık. Yüreği küt küt atmaya başladı. Polis yalanını yutmuştu anlaşılan. Gerçekten de katil değildi ama yaşadığı olaydan sıyrılabilmek için bazı gerçekleri saklamış, bazılarını da hiç mevzuu etmemişti. işittiğinin doğru olup olmadığını anlamak için Komiserin ifadesiz yüzüne bir süre daha şaşkınlıkla bakmaya devam etti. Kısa bir an, acaba benimle alay mı ediyor, diye tereddüde bile kapıldı. Ama Komiserin hiç öyle bir hali yoktu.</p>

    <p class="Paragraf-Stili-1">Neden sonra ağır ağır oturduğu iskemleden kalktı. Hekim muayenesi için dışarıya alındığı kısa müddet hariç, hemen hemen bütün günü bu daracık ve havasız yerde geçirmişti.</p>

    <p class="Paragraf-Stili-1">Dizleri titriyordu Nadya’nın.</p>

    <p class="Paragraf-Stili-1">Masanın üzerinde duran trençkotu ve çantasına uzandı. İçinden bir his hala son anda adamın, “dur, otur oturduğun yerde, burayı terketmenin o kadar kolay mı olacağını sandın” tarzında bir müdahalede bulunacağını söylüyordu.</p>

    <p class="Paragraf-Stili-1">Ama Komiser öyle bir şey demedi.</p>

    <p class="Paragraf-Stili-1">Sadece sert bir sesle, “Adresiniz bizde mevcut. Her an yeniden ifadenize baş vurmak gerekebilir. Bu nedenle ne şehiri ne de ülkeyi terkedemezsiniz, anlaşıldı mı?” dedi. Nadya başını sallayarak, “Evet, anladım” diye fısıldadı.</p>

    <p class="Paragraf-Stili-1">Sıcak bir banyoya ve en azından üç günlük bir uykuya ihtiyacı vardı. Bütün vücudu yorgunluktan kırılıyordu. Ayağa kalkınca koltuk altından fışkıran kendi ter kokusundan iğrendi. Gün boyu buram buram terlemişti. Pantolonu hala kalçalarına yapışıktı.</p>

    <p class="Paragraf-Stili-1">Ayağa kalkınca hafifçe sendeledi.</p>

    <p class="Paragraf-Stili-1">Bir yandan kurtulmanın coşkusunu benliğinde hissederken, diğer yandan da ilk defa acı gerçekle karşı karşıya kaldığını duyumsadı. Zaman kavramını bu pis ve ağır kokulu ortamda kaybetmişti. Sorgulama esnasında bir kere bile saatine bakmak aklına gelmemişti. Ama en azından saat şimdi gece yarısına yakın bir vakit olmalıydı.</p>

    <p class="Paragraf-Stili-1">Nereye gidecekti?</p>

    <p class="Paragraf-Stili-1">Kendi evine dönemezdi.. Bunun imkanı yoktu. Daha şimdiden içi titremeye başlamıştı bile. O korkunç kabusu yaşadığı evine asla dönemezdi. Ohannesyan evini biliyordu. Onun ne denli hasta ruhlu bir cani ve gerçek bir seks manyağı olduğunu öğrenmişti. Hele kafasına indirdiği o darbeden sonra mutlaka onun intikamını almak için peşinde dolaşacağı gün gibi açık bir vakıaydı.</p>

    <p class="Paragraf-Stili-1">Sorgulama odasının kapısına doğru bir kaç adım atarken, “Acaba mı?” diye düşündü. Bütün olanlardan sonra Ohannesyan hala evine gelmeye cesaret edebilir miydi? Neden olmasındı ki? Artık Zeki Solmaz gibi kendisi de susturulması gereken bir hedef haline gelmişti.</p>

    <p class="Paragraf-Stili-1">Aklından geçenlerden bir an korkuya kapıldı. Karşısındaki ifadesiz adam acaba ne düşündüğünü anlar mıydı? Hayır, diye kendi kendine telkinde bulunmaya çalıştı; bu imkansızdı, ayrıca donuk hareketlerine rağmen bu adam pek zeki birine benzemiyordu. Aksi halde yalan söylediğini şimdiye kadar çoktan anlardı. Bu konularda mutlak deneyimsiz olmasına rağmen kendisi bile uydurduğu hikayedeki tutarsızlıkları hissediyordu.</p>

    <p class="Paragraf-Stili-1">Ama polis farkına varmamıştı.</p>

    <p class="Paragraf-Stili-1">Şimdi tek sorunu kendisine en azından bu gecelik sığınacak bir yer bulmasıydı.</p>

    <p class="Paragraf-Stili-1">Bir otele gitmeyi gözü yemiyordu. Arkadaşı Melina’nın yanına da gidemezdi. O an içini bir umut dalgası kapladı, hatta şimdiye kadar niye düşünemedim, diye kendi kendine bozuldu. Güvenebileceği, ona hiç soru sormayacak biri vardı. Vaktin hiç önemi yoktu, gece yarısı da, hatta şafak vakti bile olsa, onu kabul edecek biri vardı..</p>

    <p class="Paragraf-Stili-1">Rahatlamıştı genç kadın.</p>

    <p class="Paragraf-Stili-1">Komiserin açtığı kapıdan çıkarak, sorgulama odasını terketti..</p>

    <p class="Paragraf-Stili-1">***</p>

    <p class="Paragraf-Stili-1">Saat gecenin biriydi. Yalnız İstanbul’un değil pek çok büyük şehre özgü, serserilerin, uyuşturucu müptelalarının, fahişelerin, sokak travestilerinin sokaklarda k0| gezdiği karanlık ve ürkütücü öbüryüzü yaşanıyordu.</p>

    <p class="Paragraf-Stili-1">Nadya sokağa çıkınca derin derin soludu. Etrafına bakındı, işi icabı gecenin geç saatlerinde eve döndüğü için çevresi onu fazla etkilememişti. Emniyet Müdürlüğünden ağır ağır Mecidiyeköy otobüs duraklarının bulunduğu köprü altına doğru yürüdü. Yanından geçen bir taksiye el salladı. Taksi şoförü yan açık camından onu bir süzdükten sonra işareti ne yüz vermeyerek vınlayıp geçti. Müşteri olarak kendisini beğenmemişti.</p>

    <p class="Paragraf-Stili-1">Şoföre hak verdi. Görünümü hiç de hoş değildi. Saçı başı dağınık, sırtındaki trençkotu buruşuktu. Adamın müşteri arayan bir fahişe olarak değerlendirmesi normaldi. Karnı da çok açtı. O an dün geceden beri kursağına bir lokma girmediğini anımsadı. Az ilerisinde, “sabah simitleri, el yakıyor.” diye bağıran, en azından dört günlük sakalıyla pis suratlı bir simitçi vardı.</p>

    <p class="Paragraf-Stili-1">Nadya senelerdir simit yememişti. Midesindeki gurultuyla adama yaklaştı ve bir simit istedi • çantasını açıp bozuk parayı adama uzatırken içini hafif ürperti kapladı, ilk defa etraftaki başıboş, kendisine aç gözlerle baka insanlardan ürkmüştü. Başka boş bir taksi aranmaya devam etti. Biran önce bir arabaya atlayıp buradan uzaklaşmalıydı.</p>

    <p class="Paragraf-Stili-1">Bu defa bulduğu taksinin şoförü kendisiyle ilgilenmemişti. Arkaya otururken, “Nereyi gideceksin hanım abla?” sorusuyla toparlandı.</p>

    <p class="Paragraf-Stili-1">“Cihangir’e “dedi Nadya •</p>

    <p class="Paragraf-Stili-1">Yol boyunca dalgın ve endişeli camdan dışarıya bakıp durdu.</p>

    <p class="Paragraf-Stili-1">***</p>

    <p class="Paragraf-Stili-1">Taksiden tüm ışıkları sönük bir apartmanın önünde inerek şoförü savdı. Aradığı insana güvenirdi, ama yine de gecenin bu saatinde kendisini nasıl karşılayacağına dair az da olsa endişesi vardı. Bodrum katının zilini çaldı. Kaldırımın kenarında sokak hizasındaki pencerenin aydınlanmasını, elektriğin yanmasını bekledi sabırsızca.</p>

    <p class="Paragraf-Stili-1">Yoksa zili duymamış mıydı? Butona bu defa daha uzun süreli bastı, içini de bir korku kapladı, evde yoksa hali haraptı.. Sonra içini bir sevinç kapladı. Yanan elektrik ışığı sokağı aydınlatmıştı. Kapı otomatiğinin tiz sesini duyunca hemen kapıyı itip içeriye süzüldü.</p>

    <p class="Paragraf-Stili-1">Eski bir yapıydı. Antrede ağır bir koku vardı. Yanık yağ ve kavrulmuş soğan gibi burun tırmalayan bir koku. Ama Nadya’nın şimdi bunları düşünecek hali yoktu. Hızla bodrum katına inen merdivenlere koştu. Aşağı katta koku daha da ağırlaşıyor, bir de rutubet ve küf hissediliyordu.</p>

    <p class="Paragraf-Stili-1">Kapıda duran adam altmış beş yaşlarında görünüyordu. Zayıf, kısa boylu adamın sırtında eski, çizgili bir pijama vardı. Kırpıştırdığı gözleriyle inanmaz bir şekilde aşağıya inen kadına baktı. İnce dudaklarından bir hayret nidası yükseldi.</p>

    <p class="Paragraf-Stili-1">“Matmazel Nadya! Ne işiniz var burada?”</p>

    <p class="Paragraf-Stili-1">“Konuşmamız lazım Hırant.”</p>

    <p class="Paragraf-Stili-1">Adam utanmış gibi hareketsiz kaldı. Onu fakir evine almaktan sıkılıyordu sanki.</p>

    <p class="Paragraf-Stili-1">“Ne oldu, başınız mı dertte yoksa?”</p>

    <p class="Paragraf-Stili-1">“Öyle sayılır, içeriye girebilir miyim?”</p>

    <p class="Paragraf-Stili-1">“Tabii, şayet fakir evimden yüksünmezseniz.”</p>

    <p class="Paragraf-Stili-1">Nadya’nın şimdi bunları düşünecek zamanı yoktu. Hemen adamın açtığı kapıdan içeri süzüldü. Hırant’ın evine bu ilk gelişiydi, ama bu yaşlı adamı zaman zaman klüpten çıkışta taksiyle evine kadar bırakırdı.</p>

    <p class="Paragraf-Stili-1">Bodrum dairesi iki odalı ufak bir yerdi. Tüm eşyaların eskiliğine rağmen herşey tertemizdi. Yaşlı adam onu ışıklarını yaktığı oturma odasına aldı. Pijamalı halinden utanır gibiydi. “Biraz bekleyin, kıyafetimi değiştireyim.” diye fısıldadı.</p>

    <p class="Paragraf-Stili-1">“Hiç gerek yok Hırant. Otur ve beni dinle.”</p>

    <p class="Paragraf-Stili-1">Üzerinden uyku sersemliğini atmaya çalışan yaşlı adam, pijamasının düğmelerini ilikleyip süklüm püklüm Nadya’nın karşısına dikildi.</p>

    <p class="Paragraf-Stili-1">“Buyrun, Matmazel Nadya.” dedi. “Her halde çok önemli bir şey oldu.”</p>

    <p class="Paragraf-Stili-1">“Evet Hırant.. Dediğin gibi önemli bir şey oldu.”</p>

    <p class="Paragraf-Stili-1">“Beni meraklandırıyorsunuz.”</p>

    <p class="Paragraf-Stili-1">Bir an yutkundu genç kadın. Ona herşeyi anlatamazdı ama gecenin bu saatinde yardım isteyebileceği tek kişide oydu. isteğini en kestirme yoldan ifade etti.</p>

    <p class="Paragraf-Stili-1">“Bu gece senin evinde kalmak istiyorum.”</p>

    <p class="Paragraf-Stili-1">Adamın kendisine aşık olduğunu biliyordu, ama bu aşk alışılmış cinsten bir şey değildi. Hırant sevgi ve ilgisini asla açıklamaz, aralarındaki sosyal uçurumdan ve yaş farkından dolayı bunu ihsas etmeye bile kalkışmazdı. Ama Nadya çok uzun zamandan beri adamın kendisine duyduğu ilgiyi hissederdi. Hırant çalıştıkları Hot Dog Kulübünün ufak tefek getir götür işlerine bakardı. Kulübün eski sahibinin bir Ermeni vatandaşı olduğunu bilirdi Nadya; yeni patrona devrederken eski sahibinin ileri sürdüğü şartlardan birinin de Hırant’ın klüpte kalması isteğiydi. Uysal, çalışkan, etliye sütlüye karışmayan, verilen her görevi itirazsız yerine getiren, yaşına göre çalışkan bir adamdı Hırant. ikisi de Ermeni orijinli oldukları için çabuk anlaşmışlardı. Hırant’ın karısı yirmi sene evvel ölmüştü, tek oğlu ise hayırsız çıkmış, yıllar önce Kanada’ya göçmüş ve izini kaybettirmişti. Babasına mektup bile yazmadığını yine ondan öğrenmişti Nadya. Bir zaman sonra adamın kendisine ilgi duyduğunu sezinlemiş, ama Hırant kesinlikle bunu belli etmemeye gayret göstermişti.</p>

    <p class="Paragraf-Stili-1">“Tabii” diye kekeledi yaşlı adam/İstediğiniz kadar kalabilirsiniz. Ama buna neden gerek duyduğunuzu sorabilir miyim?”</p>

    <p class="Paragraf-Stili-1">“Polisle başım dertte.”</p>

    <p class="Paragraf-Stili-1">“Polisle mi? Buna ihtimal veremem. Sizin polisle ne işiniz olabilir?”</p>

    <p class="Paragraf-Stili-1">“Uzun bir hikaye Hırant. Sana kısaca özetleyim. Bu sabah evimde biri öldürüldü. Bir arkadaşım.. Polis benden de şüphelendi..”</p>

    <p class="Paragraf-Stili-1">Yaşlı adam hayretle genç kadına bakakaldı. Ama ağzından tek kelime çıkmadı.</p>

    <p class="Paragraf-Stili-1">“Merak etme, onu ben öldürmedim. Fakat istemeyerek bir komploya alet oldum.”</p>

    <p class="Paragraf-Stili-1">“Şimdi polisten mi kaçıyorsunuz?”</p>

    <p class="Paragraf-Stili-1">“Pek öyle sayılmaz. Lakin polis peşimi bırakmayacaktır. Bütün gün beni sorguya çektiler. Az önce serbest kaldım. Ama evime dönmem mümkün değil.” Yaşlı adam aynı şaşkınlıkla sordu. “Neden?”</p>

    <p class="Paragraf-Stili-1">“Arkadaşımı öldüren katilin beni de öldürmesinden korkuyorum.”</p>

    <p class="Paragraf-Stili-1">“Katili tanıyor musunuz?”</p>

    <p class="Paragraf-Stili-1">“Hayır.. Adını öğrendim, ama gerçek olup olmadığından emin değilim. Bir Ermeni.”</p>

    <p class="Paragraf-Stili-1">“Ermeni mi dediniz?” Hırant çok şaşırmış gibiydi.</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Söyleyin, belki ben bilirim. Cemaatten çok insan tanırım.”</p>

    <p class="Paragraf-Stili-1">“O buralı değil.”</p>

    <p class="Paragraf-Stili-1">“Avrupa’da mı yaşıyor?”</p>

    <p class="Paragraf-Stili-1">Nadya kısa bir duraklamadan sonra, “Ermenistan’dan gelme.” dedi. Şayet yaşlı adamdan yardım isteyecekse, tüm gerçekleri ona anlatmalıydı. Yardım edip etmeyeceği ondan sonra onun bileceği işti ve dürüst olmalıydı, nahak yere de adamın başını belaya sokmak istemiyordu.Polisin bu gece kendisini serbest bırakmasına pek inanmamalıydı.</p>

    <p class="Paragraf-Stili-1">Yarından itibaren araştırmaya devam edecekler ve çalıştığı yerde de esaslı bir soruşturma yapacaklar, kişileri sorguya çekeceklerdi.</p>

    <p class="Paragraf-Stili-1">Hırant biraz afalladı. Belli ki aklına bazı kötü olasılıklar gelmişti.</p>

    <p class="Paragraf-Stili-1">“Öldürülen arkadaşınız Türk müydü?” diye sordu.</p>

    <p class="Paragraf-Stili-1">Nadya mahçup bir biçimde başını salladı.</p>

    <p class="Paragraf-Stili-1">“Evet.. Bir tarih Profesörüydü.”</p>

    <p class="Paragraf-Stili-1">Yaşlı adam ürkmüştü. “Yani siyasi bir cinayet mi?”</p>

    <p class="Paragraf-Stili-1">“Sanırım öyle.”</p>

    <p class="Paragraf-Stili-1">“Emin misiniz?”</p>

    <p class="Paragraf-Stili-1">“Üzgünüm Hırant, ama gerçek bu. Bilmeyerek beni bir suça karıştırdılar. “</p>

    <p class="Paragraf-Stili-1">“Doğru mu söylüyorsunuz?”</p>

    <p class="Paragraf-Stili-1">“Kutsal Meryem üzerine yemin ederim. “Nadya sağ elinin parmaklarını önce alnına sonra göğsünün iki yanına uzatıp dokunarak istavroz çıkarmıştı.</p>

    <p class="Paragraf-Stili-1">Hırant üşür gibi titredi. Perişan bir sesle inler gibi konuştu Hırant. “Nasıl oldu da böyle bir işe karıştınız?”</p>

    <p class="Paragraf-Stili-1">“Lanet olsun! Neden olacak, para yüzünden tabii. Oyuna getirildim.”</p>

    <p class="Paragraf-Stili-1">Sesini çıkarmadı yaşlı adam. Bir müddet acıyarak genç kadına baktı. Nadya, adamın platonik bir tutkuyla kendisine bağlı olduğunu biliyordu. Ondan bir kötülük gelmeyeceğini bilirdi. Kısık sesle devam etti. “Bu geceyi senin evinde geçirmek istiyorum.”</p>

    <p class="Paragraf-Stili-1">“Orası kolay. Ya sonra, sonra ne yapacaksınız?”</p>

    <p class="Paragraf-Stili-1">“Buralarda kalamam artık. Polis peşimi bırakmayacaktır. Önünde sonunda işi aydınlatacaklardır. O zaman da hapı yutarım, beni hapishanelerde çürütürler. Kaçmalıyım.”</p>

    <p class="Paragraf-Stili-1">“Nereye?”</p>

    <p class="Paragraf-Stili-1">“Fransa’ya veya Kanada’ya..”</p>

    <p class="Paragraf-Stili-1">“Masumiyetinizi ispat edemez misiniz?”</p>

    <p class="Paragraf-Stili-1">“Kimse bana inanmayacak, tarih Profesörüyle ilişkimin sırf onu öldürmek için girişilmiş planın bir parçası olduğunu düşüneceklerdir.”</p>

    <p class="Paragraf-Stili-1">Yaşlı adamın içini, bir daha onu göremeyecek olmanın hüznü kapladı. Çok açıktı, Nadya artık yolcuydu. Buralarda kalmamayı kafasına koymuştu. Hislerine gem vurmaya çalışarak, “Neyse, bunları sonra düşünürüz.” diye fısıldadı. “Önce burada rahat bir uyku çekmeye çalışın. Sizi sonuna kadar saklayabilirim, polis araştırsa da benim evimde kaldığınızı asla düşünemez. Hiç endişe etmeyin. Şimdi size yatacağınız bir yer ayarlayayım, rahat rahat dinlenin. Gerisini sonra hallederiz.”</p>

    <p class="Paragraf-Stili-1">“Sağ ol Hırant. Sana güvenebileceğimi biliyordum.”</p>

    <p class="Paragraf-Stili-1">Yaşlı adam, beklenmedik misafirine yatak hazırlamak için toparlanırken, sokağın içindeki özel bir arabadan Şişli Emniyet Müdürlüğüne ilk telsiz raporu ulaşıyordu.</p>

    <p class="Paragraf-Stili-1">“Evet Baş Komiserim, Cihangir’de Pürtelaş sokağındayız. Kadın bir apartmanın bodrum katına girdi. Işıklar hala yanıyor. Bekliyoruz. Hiç merak etmeyin, elimizden kaçamaz. Çıkarsa takibe devam edeceğiz. Anlaşıldı, tamam..”</p>

    <p class="Paragraf-Stili-1">***</p>

    <p class="Paragraf-Stili-1">Yaşlı adamın odası oldukça basit eşyalarla döşenmişti. Duvara dayalı kanepe çek. yat türündendi. Hırant o kanepeyi çekip temiz bir çarşaf sererken, Nadya hala içindeki ürpertiyi bastıramadan etrafı incelemeye devam ediyordu. Duvarlar hemen hemen boş sayılırdı. Sağ taraftaki çok eski model lambalı bir radyonun üzerinde beyzi bir çerçeve içerisinde başlarını birbirine dayamış bir çiftin fotoğrafı duruyordu. Yaklaşıp resme baktı. Her halde Hırant’la karısının resmi olmalıydı. Fotoğrafın rengi solmuş, eskimişti. Yine de dikkat edince, Hırant’ın ellili yılların sonlarındaki görüntüsünü tanımakta zorlanmadı. Siyah saçları, ince kaytan bıyığıyla o devre göre yakışıklı sayılırdı.</p>

    <p class="Paragraf-Stili-1">“Eşin mi?” diye sordu.</p>

    <p class="Paragraf-Stili-1">“Evet.. Müteveffa karım, Hayguyi.”</p>

    <p class="Paragraf-Stili-1">“Kaybedeli çok oldu mu?”</p>

    <p class="Paragraf-Stili-1">“Yaklaşık yirmi beş sene.”</p>

    <p class="Paragraf-Stili-1">“Neden vefat etti?”</p>

    <p class="Paragraf-Stili-1">“Kanser.”</p>

    <p class="Paragraf-Stili-1">“Üzüldüm.”</p>

    <p class="Paragraf-Stili-1">Hırant içini çekti. “İnsan zamanla herşeye alışıyor.”</p>

    <p class="Paragraf-Stili-1">Nadya resmi dikkatle inceledi. Resimdeki kadın şişman ve pek güzel biri değildi. Oysa o yıllarda Hırant bayağı yakışıklı görünüyordu. Geçen zaman adamı bir hayli değiştirmiş ve çökmesine neden olmuştu. Giyim kuşamlarına bakılırsa hali vakti de yerinde olmalıydı o yıllarda. Acaba sonra neden bu hallere düştü, diye düşündü. Ama aklına geleni sormadı. Sadece gülümseyerek, “O zamanlar pek yakışıklıymışsın” diye mırıldandı. Aslında kendisine platonik zaafı olan adama iltifat etmek istemişti, ama nedense bunun pek yerinde bir davranış olmadığını sezinledi sonra. Adamı kullanıyormuş gibi bir hisse kapıldı. Pek yalan da sayılmazdı, düştüğü zor durumda yardım isteyebileceği tek kişi olarak yalnızca onu düşünebilmişti. Yaşlı adamın kendisine olan zaafından yararlanıyordu. Başka bir zaman olsa, kulübün ayak işlerinde kullanılan bu adam aklına bile gelmezdi.</p>

    <p class="Paragraf-Stili-1">Hırant ilk defa gülümsedi. “Ehh, o zamanlar gençtim” diye mırıldandı. Yüzünde belirli bir memnuniyet ifadesi hasıl olmuştu. Nadya’nın sebebi ne olursa olsun, kendisine ihtiyaç duyması, başının zora düştüğü bir anda onu hatırlaması gururunu okşamıştı. Mahcup bir ifade ile, “Ne yazık ki size gecelik türü bir şey veremeyeceğim” diye mırıldandı.</p>

    <p class="Paragraf-Stili-1">“Hiç önemli değil” diyen Nadya etrafına bakınmaya devam etti. Apartman dairesi yol seviyesinin altındaydı. Pencerenin kenarına kadar gidip hafifçe perdeyi araladı. Sokak ıssız ve karanlıktı, ama günlerdir devam eden yağmur dinmişti. Geriye döndüğünde Hırant’ın hayran bakışlarla kendisini süzmeye devam ettiğini gördü. Adam sanki hala bir rüyadaydı; mestedici, inanılmaz zevk verici, düşünülmesi bile abes bir rüyanın tam orta yerinde. Genç kadının boğuştuğu şartları dahi idrakten uzaktı o an. Nadya bunu sezinlemekte hiç zorluk çekmedi. Hırant umduğundan da fazla işine yarayabilirdi. Kalmak için konforlu sayılmazdı ufak daire, ama temiz ve derli topluydu; üstelik kafasını çalıştırırsa Hırant’dan başka işler 170 içinde istifade edebilirdi. Plan yapıp İstanbul’dan kaçıncaya kadar, dış dünya ile temasını da sağlayabilirdi. Egoistçe düşüncelerinden utanır gibi oldu, ne var ki başka çaresi de yoktu. Elindeki tek imkan onun platonik tutkusundan yararlanmaktı. İşte, ona birtakım tavizler vermeyi de o an düşündü, çapkınca adama sırıttı.</p>

    <p class="Paragraf-Stili-1">Hırant’ın bu gülümseme altında ne hissettiğini asla anlayamadı ama adamın biraz daha utanarak, ezilip büzüldüğünü rahatlıkla gözlemledi. Ona ufak bir rüşvet verebilirdi. Çalıştığı gazinoda şovunu sergilerken sık sık Hırant’ın seyircilerin gerisinde kalıp kendisini seyrettiğine şahit olmuştu.</p>

    <p class="Paragraf-Stili-1">“Ufak bir gece lamban var mı?” diye sordu.</p>

    <p class="Paragraf-Stili-1">Nadya’ya biraz afallayarak bakan yaşlı adam, “Gece lambası mı?” diye sordu.</p>

    <p class="Paragraf-Stili-1">“Evet. Karanlıkta uyuyamam da.”</p>

    <p class="Paragraf-Stili-1">“Var tabii.. Yatak odamda. Hemen getireyim.”</p>

    <p class="Paragraf-Stili-1">Çizgili babayani pijaması, şıpıtık terlikleri ile yatak odasına seğirten adamın arkasından bir süre zevklenerek baktı. Şimdi ona klüpte bile seyredemeyeceği mükemmel bir striptiz şovu sergileyecekti. Ondan kendisine bir kötülük gelmeyeceğini biliyordu ve en azından bu şovu hakketmişti Hırant.</p>

    <p class="Paragraf-Stili-1">Getirdiği ufak lambayı çek-yat’ın baş ucundaki prize takarken, Hırant belli belirsiz titriyordu. Nadya, kanepeye oturup ayağındaki ayakkabıları çıkarttı.</p>

    <p class="Paragraf-Stili-1">“Yorgunluktan ölüyorum.” diye homurdandı.</p>

    <p class="Paragraf-Stili-1">Yaşlı adam tam bir teslimiyetle, “Sıcak bir çay hazırlamamı ister misiniz Matmazel Nadya?” dedi. “Herkesin bildiğinin aksine açık bir çay uykuya da iyi gelir. Rahat ve derin bir uyku çekersiniz.”</p>

    <p class="Paragraf-Stili-1">“Sağol Hırant istemem. Şimdi yatıp uyuyacağım, ama senden bir ricam daha olacak.”</p>

    <p class="Paragraf-Stili-1">“Emredin Matmazel Nadya.”</p>

    <p class="Paragraf-Stili-1">“Yabancı bir yerde uyurken daima huzursuz olurum. Çıkarken kapıyı lütfen iki parmak aralık bırak. Seslenirsem, beni duymanı isterim. Hadi, yatalım artık, sabah bol bol dertleşiriz.”</p>

    <p class="Paragraf-Stili-1">Hırant kendisinin bir şekilde ödüllendirildiğinden habersizdi. Klüpte çıplaklığını sık sık seyrettiği kadını, kendi evinde aralık kapıdan dikizlemek ona utandırıcı ve kendine güvenen kadına karşı emniyetini kötüye kullanma gibi geliyordu, istekleri ile dürüstlüğü bir an çatıştı. Odasına çekildi ama kapısını kapatmayıp aralık bıraktı. Bahanesi de hazırdı; Matmazel Nadya korkup seslenirse duyması gerekirdi. Yatağına uzandı fakat gözüne uyku girmiyordu. Onu arzuladığı muhakkaktı, lakin asla yanına yaklaşamazdı. Erkeklik gururu buna maniydi, o şimdi kendisine güvenerek sığınmış bir dosttu, itimadını ihlal edemezdi.</p>

    <p class="Paragraf-Stili-1">Yatağın içinde dönüp durdu.</p>

    <p class="Paragraf-Stili-1">Nadya ise daha bir süre çek-yatın üzerinde oturdu. Yaşlı adamın önünde sonunda aralık kapıdan soyunmasını seyre geleceğini biliyordu. Sessizliği dinledi. Ufak dairede çıt çıkmıyordu. Önce umutsuzluğa kapıldı, yoksa yanılmış mıydı? Ona sadece bir ödül vermek istemişti. Haftanın beş gecesi, gözleri ihtiras ve şehvetten parıldayan yüzlerce erkeğin önünde soyunmaya alıştığı için planladığı numara onun için çok basitti. Şovdan da öte, bu sadece bir rüşvet ve şükranlarını ödeme vesilesi olacaktı. Ama galiba yaşlı adamın namus damarları kabarmış, önüne çıkan bu fırsatı tepme inceliği göstermişti. Yavaş yavaş beklemekten sıkılmaya başladı. Zaten zihni binbir soruyla meşgul, ruh dünyası başına gelenlerden karmakarışıktı. Daha fazla bekleyemeyeceğini anladı, gerçekten de yorgun ve dinlenmeye ihtiyacı vardı. Soyunup yatağa girmek için ayağa kalktı. İşte o çok hafif çıtırdıyı da o anda duydu. Kulaklarını dikip, dikkat kesildi.</p>

    <p class="Paragraf-Stili-1">Duygularını hiç bir zaman açıklayamayacak olan yaşlı hayranı kapı aralığına gelmişti.</p>

    <p class="Paragraf-Stili-1">Gözetlendiğine emindi artık. Kısa bir an, acaba bir çılgınlık yapıp içeriye dalar mı, diye aklından geçirdi. Hayır, yapmaz, yapamazdı Hırant. İçinden kıs kıs gülümsedi. Platonik ve mahcup aşığını mutlu edecek, yaşamının sonuna kadar ona unutamayacağı kısa da olsa heyecanın doruklarına taşıyacağı bir anı bırakacaktı.</p>

    <p class="Paragraf-Stili-1">Bluzunu çıkardı önce, sonra da sutyenini. Dolgun memeleri ortadaydı şimdi. Hırant odasına çekilirken tavandaki ışığı söndürdüğünden şimdi sadece ufak gece lambasının gölgeli ışığı odayı aydınlatıyordu. Hiç acele etmedi, uzun parmaklı elleriyle göğüslerini ağır ağır ovaladı. Çıldırtıcı bir tempoyla. Yaşlı adamın daha iyi görebilmesi için bedenini kapı aralığının karanlığına çevirmişti. Ayağa kalktı sonra, zarif bir hareketle pantolonunu çıkardı, çoraplarını ayağından sıyırdı. Üzerinde sadece beyaz slipi kalmıştı. Gayesiz adımlarla odanın içinde dolaştı. Hırant’ın nefesini kesmiş bir vaziyette kendini seyrettiğine emindi. Gariptir fakat yaptığından büyük bir zevk almaya başlamıştı. Buna kendisi de şaştı; hele dün gece yaşadıklarından sonra cinsellikten zevk duyacağını hiç düşünmemişti. O an Hırant’ın hayran bakışları altında soyunmak, her gece yüzlerce erkeğin önünde soyunmaktan çok farklıydı. Birini kesin iş olarak yapıyordu, bunu ise garip bir huzur ve adamı memnun etmek için yaptığını duyumsadı.</p>

    <p class="Paragraf-Stili-1">Külotunu indirdi. Elini cinsel organı üzerinde dolaştırdı.</p>

    <p class="Paragraf-Stili-1">Acaba Hırant şu an neler hissediyordu? Üç beş dakika çırılçıplak odanın içinde dolaşıp kendini yaşlı adama teşhir etti. Bu kadarı yeterliydi. Belki de daha fazlasına kalbi dayanmayabilirdi. Yatağa yaklaştı ve kendini serin çarşafın altına soktu. Şov bitmişti artık. Kim bilir yarın akşam ona bir kere daha teşekkür edebilirdi belki..</p>

    <p class="Paragraf-Stili-1">Gece lambasının ışığını söndürdü.</p>

    <p class="Paragraf-Stili-1">Ve Hırant’ın bütün gösterdiği gayrete rağmen o sessiz çıtırdıyı bir daha duydu.</p>

    <p class="Paragraf-Stili-1">Yaşlı adam melül mahzun odasına çekilmişti...</p>

    <p class="Paragraf-Stili-1">***</p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>
  </div>
</body>
</html>