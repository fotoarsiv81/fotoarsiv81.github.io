<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-22</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>
    <b>BÖLÜM BEŞ</b>

    <p> </p><p> </p>
    <p class="Paragraf-Stili-1"><span class="char-style-override-1">N</span>adya son cümlesini noktaladıktan sonra başını kaldırarak Baş Komiser’e baktı. Bildiği herşeyi anlatmıştı artık. Bundan sonrası polise kalmıştı. Çok hassas ve ince bir noktada olduğunu biliyordu. Kendini sırat köprüsünde hissetti. Geleceği, ufak notlar alarak dinleyen komiserin ağzından çıkacak karara bağlıydı. Ya işbirliğinden dolayı mükafatlandırılıp serbest bırakılacak ya da tutuklanacaktı.</p>

    <p class="Paragraf-Stili-1">Nadya’nın ağzı kurumuştu, dili sanki damağına yapışacaktı. Baş Komiser dalgın ve sessiz, sanki daha fazla bir şeyler öğrenmek istermişçesine ona bakıyordu.</p>

    <p class="Paragraf-Stili-1">Nihayet, “Hepsi bu kadar mı?” diye sordu.</p>

    <p class="Paragraf-Stili-1">“Bildiğim herşeyi anlattım size “</p>

    <p class="Paragraf-Stili-1">Sesi inler gibi çıkmıştı.</p>

    <p class="Paragraf-Stili-1">“Dernek Aşot Artinyan’ın nerede oturduğunu bilmiyorsunuz?”</p>

    <p class="Paragraf-Stili-1">“Hayır.. Kesinlikle bilmiyorum.”</p>

    <p class="Paragraf-Stili-1">“Katil Ohannes’in de, değil mi?”</p>

    <p class="Paragraf-Stili-1">“Nereden bilebilirim. Onu sadece bir kere gördüm. Ama Erivan’dan geldiğine eminim.”</p>

    <p class="Paragraf-Stili-1">“Nasıl emin oluyorsunuz?”</p>

    <p class="Paragraf-Stili-1">“Kullandığı lehçeden. İstanbul Ermenilerinden farklı konuşuyordu, hatta bazen onu anlamakta zorlanıyordum.”</p>

    <p class="Paragraf-Stili-1">“O gece ona bazı belgeler verdiğinizi söylediniz. Neydi onlar?”</p>

    <p class="Paragraf-Stili-1">“Artık pek önemi kaldığını sanmıyorum.”</p>

    <p class="Paragraf-Stili-1">“Siz yine de anlatın.”</p>

    <p class="Paragraf-Stili-1">“Aşot Artinyan, Prof Zeki’nin ağzından yapılacak bir konferansla ilgili bilgiler toplamamı istemişti. Ben de öğrenebildiklerimi not etmiştim. Onları teslim ettim.”</p>

    <p class="Paragraf-Stili-1">“Mesela neler?”</p>

    <p class="Paragraf-Stili-1">“Konferansın yeri, konuşmacıların adı, saat kaçta yapılacağı filan gibi.”</p>

    <p class="Paragraf-Stili-1">“Ama bunlar gizli bilgiler değil ki. insan gazetelerden bile öğrenebilir.”</p>

    <p class="Paragraf-Stili-1">“Haklısınız, fakat Aşot’un benden istediği buydu.”</p>

    <p class="Paragraf-Stili-1">“Tabii belirli bir bedel karşılığında, değil mi?”</p>

    <p class="Paragraf-Stili-1">Nadya utanarak başını önüne eğdi.</p>

    <p class="Paragraf-Stili-1">“Beş yüz bin dolar.”</p>

    <p class="Paragraf-Stili-1">Komiser bir hayret ıslığı çıkardı. “Çok para.. Aldınız mı?”</p>

    <p class="Paragraf-Stili-1">“Hayır. Ohannes vermedi.”</p>

    <p class="Paragraf-Stili-1">“Bu parayı size sırf bu bilgiler için ödeyeceklerine gerçekten inandınız mı?” Nadya kısa bir duraklamadan sonra, “Önceleri inanmıştım ama sonra asıl niyetlerinin bu olmadığını kavradım.”</p>

    <p class="Paragraf-Stili-1">“Öyle mi? Peki niyetleri neydi sizce?”</p>

    <p class="Paragraf-Stili-1">“Beni bir komploya alet ettiler. Fakat bunu önceden anlayamazdım, ancak Zeki’nin katlinden sonra uyandım. Kanımca bu siyasi bir cinayetti, hani şu eski terör örgütü Asala’nın işlediği türden.”</p>

    <p class="Paragraf-Stili-1">“İlginç, devam edin lütfen.”</p>

    <p class="Paragraf-Stili-1">“Zeki bir tarih profesörüydü, sanırım Türk-Ermeni ilişkilerini inceliyordu.”</p>

    <p class="Paragraf-Stili-1">“Bundan size bahsetmiş miydi hiç?”</p>

    <p class="Paragraf-Stili-1">“Bir defa. Birlikte çıktığımız bir akşam yemeğinde.”</p>

    <p class="Paragraf-Stili-1">“O zaman uyanmadınız mı?”</p>

    <p class="Paragraf-Stili-1">“Doğrusu hayır. Ama Ohannes onu öldürünce aslında beni sırf fam fatal bir kadın olarak seçip kullandıklarını anladım. Niyetleri cazibemle onu baştan çıkarıp, emellerine alet etmekti.”</p>

    <p class="Paragraf-Stili-1">“Nasıl yani?”</p>

    <p class="Paragraf-Stili-1">“Benim ki sadece bir tahmin, doğru olmayabilir tabii, ama gayeleri...”</p>

    <p class="Paragraf-Stili-1">“Devam edin.”</p>

    <p class="Paragraf-Stili-1">“Galiba işlenen siyasi cinayeti bir şekilde kamufle etmek, olaya adi bir kıskançlık, seks uğruna girişilmiş bir saldırı görüntüsü vermekti.”</p>

    <p class="Paragraf-Stili-1">Komiser gülümsedi.</p>

    <p class="Paragraf-Stili-1">“Oldukça başarılı bir analiz. Bunun kendi fikriniz olduğuna emin misiniz?”</p>

    <p class="Paragraf-Stili-1">“Bu saatten sonra yalan söyleyecek halim yok artık. Şayet onlardan işitmiş olsaydım çekinmeden söylerdim. “</p>

    <p class="Paragraf-Stili-1">“O halde Ohannes niye sizi öldürmeye kalkıştı?”</p>

    <p class="Paragraf-Stili-1">“Bunu da düşünecek epey zamanım oldu. Bir kere katili görmüştüm ve onu teşhis edebilirdim. Yani amaçları uğruna hayatta kalmam sakıncalıydı. Ohannes gözü kara bir katildi, işleyeceği cinayetin bir eksik bir fazla olması onun için hiç bir anlam ifade etmiyordu. Ama hiç ummadığı bir durumla karşılaştı.”</p>

    <p class="Paragraf-Stili-1">“Neydi o durum?”</p>

    <p class="Paragraf-Stili-1">Nadya yeniden utanmış gibi kızardı.</p>

    <p class="Paragraf-Stili-1">Baş Komiser onun rahat davranışlarını, bir striptiz artisti olduğunu hatırladıkça ara sıra gösterdiği bu utanç sahnelerini çok yadırgıyordu.</p>

    <p class="Paragraf-Stili-1">“Bana tutuldu” diye fısıldadı. “Cinselliğimin etkisinde kaldı. Bir kaç kere beni öldürmeyi düşündüğünü gözlerindeki parıltılardan anladım. Karar veremiyordu bir türlü. Arzularıyla kararı çelişki halindeydi. Pek çok erkeğin başına gelebilecek bir sorun..”</p>

    <p class="Paragraf-Stili-1">“Onun gibi bir profesyonelinde mi?”</p>

    <p class="Paragraf-Stili-1">“Unutmayın, alt tarafı o da bir erkek.”</p>

    <p class="Paragraf-Stili-1">“Devam edin.”</p>

    <p class="Paragraf-Stili-1">“Size verdiğim ilk ifadede bazı şeyleri sakladığımı artık biliyorsunuz. Ohannes benim yanımdan Aşot’u aradı. Sanırım öldürülmem kararını da ondan aldı. Lakin bunu bir türlü uygulayamıyordu. Bence sadist ruhlu biriydi, bana duyduğu zaaf onu daha da hırçın ve vahşi yapıyordu. Çok eziyet etti bana. Söylediğim gibi daha evvel bir hafta boyunca çalıştığım kulübe gelip şovumu izlemiş. Bana tutulmuş.”</p>

    <p class="Paragraf-Stili-1">Nadya koket bir davranışla yerinde kımıldayarak kıkırdadı.</p>

    <p class="Paragraf-Stili-1">Baş Komiserden bir tepki almayınca devam etti.</p>

    <p class="Paragraf-Stili-1">“Ölesiye kullandı beni. Fasılalarla tecavüz etti, aşağıladı, herşeyi denedi. Gözüm kararmıştı artık. Fırsatı bulsam onu öldürebilirdim.”</p>

    <p class="Paragraf-Stili-1">“Bu fırsatı bir kere ele geçirdiniz, ama öldürmediniz.”</p>

    <p class="Paragraf-Stili-1">Nadya içini çekti.</p>

    <p class="Paragraf-Stili-1">“Canım, o sözün gelişi. Ben hiç bir canlıyı öldüremem. Zaten o bayılınca aklıma gelen tek şey kaçıp elinden kurtulmamdı.”</p>

    <p class="Paragraf-Stili-1">“Doğru Emniyet’e geldiniz, değil mi?”</p>

    <p class="Paragraf-Stili-1">“Bir süre sokaklarda kararsız dolaştığımı itiraf etmeliyim. Polisten de bana inanmayacaklar diye korkuyordum. Başka çarem yoktu ama, evimdeki Zeki’nin cesedi er geç bulunacaktı. Evimde kalamazdım, gidebileceğim başka yerde yoktu. Sonunda çaresiz polise sığındım.”</p>

    <p class="Paragraf-Stili-1">“Bunları daha evvel açıklasaydınız polis şimdi suçluları yakalamak için oldukça mesafe katederdi.”</p>

    <p class="Paragraf-Stili-1">“Haklısınız ama korkuyordum, ne yapayım?”</p>

    <p class="Paragraf-Stili-1">“Şimdi gelelim şu yanınıza sığındığınız adama.”</p>

    <p class="Paragraf-Stili-1">“Hırant’a mı? O çok zararsız biridir. Kesinlikle bu işlerle bir ilgisi yoktur. Tek günahı bana aşık olması.”</p>

    <p class="Paragraf-Stili-1">“O yaşta mı?”</p>

    <p class="Paragraf-Stili-1">“Aşkın yaşla başla ilgisi yoktur Komiser Bey. Erkek her yaşta aşık olur.”</p>

    <p class="Paragraf-Stili-1">“Kendinizden çok emin konuşuyorsunuz. Ne garip değil mi, karşınıza kim çıksa sizin aşığınız oluyor. Prof. Zeki, Ohannes dediğiniz katil ve Hırant denen yaşlı adam. Aşot da size tutkun mu?”</p>

    <p class="Paragraf-Stili-1">“Sanmıyorum. Tabii beni bir yoklamak istedi, hatta kaba tabiriyle sulandı da, ama ona yüz vermedim.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Sulu ve sırnaşık bir tipti. Hani her kadını elde edeceğini sanan budalalardan.”</p>

    <p class="Paragraf-Stili-1">“Anlıyorum” diye mırıldandı Baş Komiser.</p>

    <p class="Paragraf-Stili-1">Nadya bir süre onu süzdü.</p>

    <p class="Paragraf-Stili-1">“Şimdi ne olacak Komiserim? Beni tutuklayacak mısınız?”</p>

    <p class="Paragraf-Stili-1">“Bu size bağlı.”</p>

    <p class="Paragraf-Stili-1">“Yani polisle işbirliği yapmamı istiyorsunuz, yanılıyor muyum?”</p>

    <p class="Paragraf-Stili-1">“Kesinlikle öyle. Ohannes denen katili tanıyorsunuz. Bizi ona götürebilirsiniz.”</p>

    <p class="Paragraf-Stili-1">“Allah korusun! Bunu asla yapamam. Onu görmektense tutuklanmayı tercih ederim. Ayrıca onun hakkında Erivanlı olduğundan başka hiç bir şey bilmiyorum. Buraya ise sahte bir Fransız pasaportu ile girmiş. Onu bulmak sizin işiniz. Ayrıca...”</p>

    <p class="Paragraf-Stili-1">“Evet?”</p>

    <p class="Paragraf-Stili-1">Nadya duraladı tekrar.</p>

    <p class="Paragraf-Stili-1">“Sanırım hala peşimde.”</p>

    <p class="Paragraf-Stili-1">“Tahmin mi bu?”</p>

    <p class="Paragraf-Stili-1">“Hayır, tahminden de öte. Dün gece çalıştığım kulübe gelmiş.”</p>

    <p class="Paragraf-Stili-1">“Nereden biliyorsunuz?”</p>

    <p class="Paragraf-Stili-1">“Hırant söyledi.”</p>

    <p class="Paragraf-Stili-1">“Hırant, Ohannes’i tanıyor mu?”</p>

    <p class="Paragraf-Stili-1">“Tanımaz. Lakin dün gece kulüpte onu çevirip sahneye çıkıp çıkmayacağımı sormuş. Hırant başıma gelenleri az buçuk biliyor. Adamdan şüphelenmiş. Dün gece bana olayı anlattı, ben de adamın tipini sordum. Verdiği eşkal Ohannes’i tutuyor.”</p>

    <p class="Paragraf-Stili-1">“Her hangi bir başka hayranınız olamaz mı?”</p>

    <p class="Paragraf-Stili-1">“Olabilir ama bence o adam Ohannes’di.”</p>

    <p class="Paragraf-Stili-1">Komiser dudaklarını büzüp düşündü bir süre.</p>

    <p class="Paragraf-Stili-1">“Hırant’dan istifade edebilir miyiz?”</p>

    <p class="Paragraf-Stili-1">“Lütfen onu bu işe karıştırmayın. Yaşlı bir adam o. Bu heyecanı kaldıramaz.”</p>

    <p class="Paragraf-Stili-1">“Ama siz karıştırdınız.”</p>

    <p class="Paragraf-Stili-1">“Nasıl?”</p>

    <p class="Paragraf-Stili-1">“Adamlarımın ifadesine göre dün gece kocaman bir bavulla buraya dönmüş. Sanırım memurlarımın gördüğü bavul, şu masanın üzerinde duran bavul olsa gerek. Her halde gece yarısı sorgudan çıktıktan sonra evinize gidip eşyalarınızı toplamadınız. Şu sırtınızdaki frapan sabahlığı da burada bulduğunuzu söylemeyeceksiniz.”</p>

    <p class="Paragraf-Stili-1">“Emniyetten çıktığımdan beri beni takip mi ettiniz yoksa?”</p>

    <p class="Paragraf-Stili-1">“Evet Matmazel, ilk andan beri bu bodrum katına sığındığınızı biliyorduk. Sokakta adamlarım gece gündüz nöbet tuttular.”</p>

    <p class="Paragraf-Stili-1">“Bana inanmadınız demek.”</p>

    <p class="Paragraf-Stili-1">“Doğru inanmadım Matmazel, ama cinayeti sizin işlemediğinizi biliyorduk.”</p>

    <p class="Paragraf-Stili-1">“O halde bu sabaha kadar ne beklediniz?”</p>

    <p class="Paragraf-Stili-1">“Katillerle temas kurmanızı.”</p>

    <p class="Paragraf-Stili-1">Nadya kızardı. Yanakları al al oldu.</p>

    <p class="Paragraf-Stili-1">“Hırant’ dan ne istiyorsunuz?”</p>

    <p class="Paragraf-Stili-1">“Henüz bilmiyorum, ama bir şekilde işimize yarayabilir.”</p>

    <p class="Paragraf-Stili-1">“Nasıl?”</p>

    <p class="Paragraf-Stili-1">“Bakalım, bunu düşüneceğiz.”</p>

    <p class="Paragraf-Stili-1">Genç kadın kuşkuyla ve korku dolu bakışlarla komiseri süzdü. Dili ağzına dolanarak, “Beni Ohannes’den koruyabilecek misiniz?” diye sordu.</p>

    <p class="Paragraf-Stili-1">“Gayet tabii.”</p>

    <p class="Paragraf-Stili-1">“O zaman belki Hırant’a bir ricada bulunabilirim. Onu bırakın ben halledeyim.”</p>

    <p class="Paragraf-Stili-1">“Ne yapmayı düşünüyorsunuz?”</p>

    <p class="Paragraf-Stili-1">“Ohannes, Hırant’dan şüphelendiyse önünde sonunda izimi bulacaktır.”</p>

    <p class="Paragraf-Stili-1">“Yanılmamışım. Sizinle anlaşabileceğimize emindim zaten.”</p>

    <p class="Paragraf-Stili-1">Komiser sırıtıyordu.</p>

    <p class="Paragraf-Stili-1">Fakat onun tebessümü Nadya’ya çok itici geldi..</p>

    <p class="Paragraf-Stili-1">***</p>

    <p class="Paragraf-Stili-1">Garbis’in beklediği telefon bir saatten çok geç geldi. Göbekli terörist neredeyse tüm umutlarını yitirmek üzereydi. Aşot ona bir adres verdi. Unutmamak için iyice beynine yerleştirdi adresi Garbis. O saate kadar Sirkeci de oyalanmıştı. Gar lokantasına girip karnını doyurmuş, bu arada dikkatle çevresini gözlemişti.</p>

    <p class="Paragraf-Stili-1">Kendisiyle ilgilen hiç kimsecikler yoktu. Bazen etrafında dolaşan ufak çocukların dikkatini çekerse sargılı kulağına bakıyorlardı, ama hepsi o kadardı.</p>

    <p class="Paragraf-Stili-1">Yemekte bir ufak şişe şarap içti. Alkol sinirlerini bastırmış, daha sağlıklı düşünmesine yol açmıştı. Evet, işler ters gidiyordu ama durum o kadar da büyütülecek ölçüde kötü değildi. Haa bir şeyler yapma şansları olmalıydı.</p>

    <p class="Paragraf-Stili-1">Yemeğin sonuna doğru Arto’yu anımsayarak üzüldü. Şans kendisinden yana olmuş, fakat ona gülmemişti. Sonra kendi talihine sevindi, Arto’ya isabet eden kurşunlar pekala kendisine de rastlayabilirdi. Belki şu an bu sofrada kendi yerine Arto da bulunabilirdi.</p>

    <p class="Paragraf-Stili-1">Hesabı ödeyip kalktı.</p>

    <p class="Paragraf-Stili-1">Zor da olsa günü geçirmiş sayılırdı. Biraz dinlenmiş, kamı doyunca keyfi de yerine gelmişti. Hava yavaş yavaş kararıyordu. Ağzındaki kürdanı dudaklarının arasına sıkıştırarak meydandaki boş taksilerden birine el etti.</p>

    <p class="Paragraf-Stili-1">Biraz alkolden, biraz da dün geceki sokaklarda uykusuz geçirdiği gecenin yorgunluğundan göz kapakları hafiften kapanır gibi oldu.</p>

    <p class="Paragraf-Stili-1">Gideceği yerin adresini şoföre verdikten sonra arka kanepede şekerlemeye başladı..</p>

    <p class="Paragraf-Stili-1">***</p>

    <p class="Paragraf-Stili-1">Buz gibi azgın rüzgar karanlık sokaklardaki çöpleri sağa sola savurur, havada yaklaşan yağmurun kokusu hissedilirken Ohannes, izzet Paşa ile Kuştepe’yi birbirinden ayıran Vefa Poyraz Caddesine açılan Otluk sokağa sapınca şoförün uyarısı ile dikkat kesildi. Şoför, “Geldik beyim” demişti. “Aradığınız sokak burası.”</p>

    <p class="Paragraf-Stili-1">Arabanın camından dışarıya bakan Ohannes bir an tereddüt etti. Aşot’un böyle bir semtte oturacağına ihtimal vermemişti. Şoförün parasını verip savdı. Arabadan inince soğuk poyraz yüzünü yaladı.</p>

    <p class="Paragraf-Stili-1">Aradığı kapı numarası üç dört ev ilerdeydi.</p>

    <p class="Paragraf-Stili-1">Sokak tam bir mezbelelikti. Gözleri etrafı taradı. Aşot gibi maddi durumu iyi olan bir adamın böyle bir yerde neden garsoniyer kiraladığını hala çözememişti. Dört katlı eski bir apartmandı aradığı yer. İki katın ışıkları sönüktü.</p>

    <p class="Paragraf-Stili-1">Çöpçüler grevde değilse, sokağın pisliğini izah edecek başka neden bulunamazdı. Kapı önlerinde en az dört beş günlük, plastik poşetlere sarılı atıklar sıralanmıştı. Çoğu başıboş sokak kedileri ve köpekleri tarafından yiyecek bir şeyler bulmak için didiklenmiş, içindekiler kaldırımlara yayılmıştı. Esen sert rüzgara rağmen etrafa sinmiş ağır bir koku hissediliyordu.</p>

    <p class="Paragraf-Stili-1">Aşot kaldığı dairenin en üstte olduğunu söylemişti.</p>

    <p class="Paragraf-Stili-1">Zile bastı Ohannes, ama dış kapı açıktı. iç otomatik çalışmıyordu. Bir iki kere denedi etraf aydınlanmadı. Homurdanarak merdivenleri tırmanmaya başladı. İkinci katın merdivenlerine tırmanırken önünü görmek için mecburen çakmağını çıkarıp yaktı.</p>

    <p class="Paragraf-Stili-1">Binanın içi de en az sokak kadar pisti.</p>

    <p class="Paragraf-Stili-1">Alt dairede kalabalık bir aile oturuyor olmalıydı, ufak çocuk haykırışları antreye kadar aksediyordu. Yanık soğan kokusu tüm binayı sarmıştı.</p>

    <p class="Paragraf-Stili-1">Son kata yaklaşırken, gideceği dairenin kapısı açılmış ve merdivenler içerden akseden elektrik ışığı ile aydınlanmıştı. Ohannes artık ihtiyacı kalmadığı için çakmağı söndürüp cebine attı.</p>

    <p class="Paragraf-Stili-1">Kapının önünde Aşot dikilmiş yukarıya çıkana bakıyordu.</p>

    <p class="Paragraf-Stili-1">“Gel!” diye mırıldandı. “Kolay buldun mu?”</p>

    <p class="Paragraf-Stili-1">Ohannes sözünü esirgemeyen bir adamdı.</p>

    <p class="Paragraf-Stili-1">“Ne boktan yer burası” diye homurdandı. “Koca şehir de kiralayacak başka garsoniyer bulamadın mı?”</p>

    <p class="Paragraf-Stili-1">“Boş ver şimdi onları, gir içeri.”</p>

    <p class="Paragraf-Stili-1">Dış mekanın pisliğine rağmen Aşot’un küçük garsoniyerinin içi pırıl pırıl aydınlık, temiz ve zevkli dekore edilmişti. Şaşırmamak elde değildi.</p>

    <p class="Paragraf-Stili-1">Erivan’lı hayretle etrafını süzdü.</p>

    <p class="Paragraf-Stili-1">“Vay be!” dedi. “İçerisi kıyakmış. Hoşuma gitti.”</p>

    <p class="Paragraf-Stili-1">Garbis girişin tam karşısındaki sallanan bir koltukta oturuyordu.</p>

    <p class="Paragraf-Stili-1">Soğuk soğuk Erivan!lya baktı. Ohannes ise sanki o odada yokmuş gibi garsoniyeri incelemeye devam ediyordu. Duvarda yağlı boya çok büyük çıplak bir kadın resmi vardı. Bir süre hayranlıkla resme baktı. Cildi esmer, melez görünümü vardı modelin.</p>

    <p class="Paragraf-Stili-1">“Arap mı bu?” diye sordu. Ama cevap veren olmadı. Sonra Ohannes isteksizce ilerleyip bulduğu en rahat koltuğa çöktü. Bir süre alaycı bakışlarla Garbis’i süzdü. Göbekli Ermeni sinirle bakışlarını kaçırdı. Tartışmak yada münakaşa etmek istemiyordu.</p>

    <p class="Paragraf-Stili-1">“Ne o? Kulağın mı koptu yoksa?” diye laf attı Garbis’e.</p>

    <p class="Paragraf-Stili-1">“Şimdi ciddi şeyler konuşmanın zamanı beyler” diye müdahale etti Aşot. “Henüz göreviniz bitmedi. Yapılacak çok önemli bir işiniz daha var.”</p>

    <p class="Paragraf-Stili-1">İkisinin de durumun vahametini anlayıp kendisini dinleyeceklerini sanıyordu. Ama Ohannes hemen karşılık verdi.</p>

    <p class="Paragraf-Stili-1">“Benim görevim tamamlandı dostum. Nutuk atacaksan, seni o dinlesin.”</p>

    <p class="Paragraf-Stili-1">“Sen de dinlemelisin Ohannes. Bu Büyük Şefin emri. Az evvel onunla konuştum.”</p>

    <p class="Paragraf-Stili-1">Ohannes pek oralı olmadı. Omuzlarını silkti.</p>

    <p class="Paragraf-Stili-1">“Beni ırgalamıyor.”</p>

    <p class="Paragraf-Stili-1">“Bu da ne demek oluyor? Hepimiz emirleri ondan alıyoruz.”</p>

    <p class="Paragraf-Stili-1">“Evet ama ben aldığım emri yerine getirdim.”</p>

    <p class="Paragraf-Stili-1">“Şef görevin tamamlanmasında ısrar ediyor.”</p>

    <p class="Paragraf-Stili-1">Fazla uzatmadı Ohannes. Anlatılanları dinleyebilirdi, ama aklı fikri içini yakıp kavuran kadına ulaşmaktı.</p>

    <p class="Paragraf-Stili-1">Aşot açıklamaya başlamadan önce karşısındaki adamları son bir kere inceledi. Başarısızlığın nedeni apaçık ortadaydı. İçlerinden hiç biri belirli bir ideal uğruna savaşan kişiler değildiler. Garbis devrini kapatmış bir savaşçıydı. Bu son görevi neden kabul ettiğini anlamak bile mümkün değildi. Nitekim başarısızlığa uğrayınca hemen geri dönmenin çarelerini araştırmaya, kaçmaya çalışıyordu. Sallanan koltukta uyur gezer biri gibi oturmuş, bir bacağını altına kıvırıp almış, bakışlarını kendi ellerine dikmişti. Durmadan ellerini ovuşturuyor, kaşıyor, onlara masaj yapıyordu. Parmaklarının arası pembe lekelerle doluydu.</p>

    <p class="Paragraf-Stili-1">Ohannes ise ona göre bir sapıktı.</p>

    <p class="Paragraf-Stili-1">Derdi günü bir fahişeydi. Beyninde sadece onun hayali vardı. Sanki buradaki varoluş nedeni sadece o kadındı. Üstlendiği görevi yerine getirdiği söylenebilirdi, ama Aşot’a göre büyük bir hata yapmış ve polisin uyanmasına yol açmıştı. Saplantılarla dolu bir ruh hastasıydı sanki.</p>

    <p class="Paragraf-Stili-1">Ya ben neyim, diye düşündü sonra.</p>

    <p class="Paragraf-Stili-1">İdealist, bir mefkure uğruna savaşan milliyetçi mi? Haricen öyle görünmeye çalışıyordu ama gerçekleri kendinden başka kim bilebilirdi..</p>

    <p class="Paragraf-Stili-1">Bir senedir büyük bir gayenin, gerçekleştirmeyi umduğu büyük bir projenin peşindeydi. Son altı ay içinde iki defa Paris’e gitmiş ve beynindeki yatırımın alt çalışmasını yapmıştı. Paraya ve desteğe gereksinimi vardı. Kendine Paris’te yeni bir iş hayatı kurmak sevdasındaydı. Ermeni milliyetçiliği umurunda bile değildi. Orada temas kurduğu bazı kişiler onu yönlendirmiş, ihtiyacı olan desteği ancak Türkiye’de kendilerine yardım şartıyla sağlayacaklarını ifade etmişlerdi.. Terör planı kendisinin değildi. O burada sadece lojistik destek sağlayıcıydı. Kendini toparlamaya çalıştı.</p>

    <p class="Paragraf-Stili-1">“Şimdi beni iyi dinleyin” dedi. “Planı uygulamak zorundayız. Hepimizin geleceği buna bağlı. Hala şansımız var. Şeften yeni emirler aldım. Yeni bir saldırı ayarlandı.”</p>

    <p class="Paragraf-Stili-1">Garbis elleriyle oynamayı bırakarak sordu.</p>

    <p class="Paragraf-Stili-1">“Nerede?”</p>

    <p class="Paragraf-Stili-1">“Acele etme, zamanı gelince söyleyeceğim. Ama herşeyden önce kendimizi bu işe yeterince hazır hissetmeliyiz. Bakıyorum tam bir çöküntü içindesiniz.”</p>

    <p class="Paragraf-Stili-1">Erivanlı sırıttı.</p>

    <p class="Paragraf-Stili-1">“Benim böyle bir derdim yok.”</p>

    <p class="Paragraf-Stili-1">“Bence var. Herşeyi unutmuş kendini bir orospuya endekslemişsin. Aklın fikrin onda. Gözünü seks bürümüş.”</p>

    <p class="Paragraf-Stili-1">“Ne olmuş yani? Zeki denen herifi öldürmedim mi? Şimdi de o karıyı bulup önce düzücem sonra da ortadan kaldıracağım.”</p>

    <p class="Paragraf-Stili-1">“Unut onu.”</p>

    <p class="Paragraf-Stili-1">“Olmaz. “</p>

    <p class="Paragraf-Stili-1">“O zaman seni defterden silmesi için Büyük Şefe rapor etmek zorundayım.”</p>

    <p class="Paragraf-Stili-1">Aşot biraz da çekinerek kullandı bu cümleyi. Ohannes’den korkuyordu.</p>

    <p class="Paragraf-Stili-1">“İstediğine rapor et, umurumda değil. Şimdi gevezeliği bırak da bana muhasebeci dediğin şu herifin adresini ver. Buraya onun için geldim. “</p>

    <p class="Paragraf-Stili-1">Ohannes’den hayır yok, diye düşündü Aşot. Nadya onda adeta bir fikri sabit haline dönüşmüştü. O kadını bulamazsa rahatlayamayacaktı. Dönüp Garbis’e baktı. Yaşlı adamın tek başına eylemi gerçekleştirmesi olanaksızdı. Erivan’lıya kaçınılmaz derecede ihtiyacı vardı.</p>

    <p class="Paragraf-Stili-1">“Dur bakalım!” dedi. “Kadınla sorununu halledersen, eyleme katılacak mısın?” Ohannes omuzlarını silkti.</p>

    <p class="Paragraf-Stili-1">“Neden olmasın? Ben profesyonelim, parayı bastırırsanız anlaşabiliriz.”</p>

    <p class="Paragraf-Stili-1">“Nadya’nın parasını aldın ya..”</p>

    <p class="Paragraf-Stili-1">“Onu kadını öldüreceğim için hak ediyorum.”</p>

    <p class="Paragraf-Stili-1">“Senden kadını öldürmeni isteyen yok. “</p>

    <p class="Paragraf-Stili-1">“Saçmalama. O ikimizi de tanıyor.Konuşursa tehlike olur. Yalnız kendim için değil, senin için de öldüreceğim onu.”</p>

    <p class="Paragraf-Stili-1">Aslında Nadya’nın akıbeti hakkında hiç bilgisi yoktu Aşot’un. Hafiften ürperdi. Erivan’lının haklı olduğu cihet de vardı. Potansiyel tehlikeydi striptizci.</p>

    <p class="Paragraf-Stili-1">“Pekala” dedi. “Sana elimden gelen yardımı yapacağım, ama sende bize planın uygulanmasında yardım edeceğine söz ver.”</p>

    <p class="Paragraf-Stili-1">“Tamam anlaştık” dedi Ohannes. “Param ne olacak’!”</p>

    <p class="Paragraf-Stili-1">“Şefle konuşacağım.”</p>

    <p class="Paragraf-Stili-1">“İlk cinayetin yarısı kadar ücret alırım.”</p>

    <p class="Paragraf-Stili-1">Başını salladı Aşot. içinden de lanet olsun, diye homurdandı.</p>

    <p class="Paragraf-Stili-1">Garbis konuşmaya karışmasa belki bir süre düşünceleriyle başbaşa kalacaktı.</p>

    <p class="Paragraf-Stili-1">“Bu plan ne zaman uygulanacak? Ne zaman döneceğiz Paris’e?”</p>

    <p class="Paragraf-Stili-1">“Üç gün içinde. Üç gün sonra kuşlar kadar serbest olacağız.”</p>

    <p class="Paragraf-Stili-1">“Her şey ayarlandı mı?”</p>

    <p class="Paragraf-Stili-1">“Evet, herşey ayarlandı.”</p>

    <p class="Paragraf-Stili-1">“Artık şu eylem plânını anlatsan iyi olacak..”</p>

    <p class="Paragraf-Stili-1">“Dinleyin beni.”</p>

    <p class="Paragraf-Stili-1">Aşot, Şeften aldığı talimatı zorunlu kader arkadaşlarına anlatmaya başladı...</p>

    <p class="Paragraf-Stili-1">Aynı gün öğle saatlerinde Hırant bordum katındaki kiralık dairesine döndüğünde kendini hiç de yorgun hissetmiyordu. Nadya dairesine taşındığından beri yaşam standardında farklılık olmuştu. Onun gibi bir adam gerçeği zor kabulleniyordu, ne var ki başka çaresi de yoktu. Nadya alışkanlıklarını sürdürebilmek, ihtiyaç duyduğu şeyleri temin etmek için Hırant’a devamlı para vermeye başlamıştı. Yaşlı adam önceleri bunu kabul etmek istememiş, fakat çok kısa bir zaman sonra bunları karşılayamayacağını anlayınca, utanarak bile olsa, genç kadının verdiği paraları almak zorunda kalmıştı.</p>

    <p class="Paragraf-Stili-1">Gençliğinde genellikle kadınlara para yediren oydu, şimdi ise yaşı yetmişe geldiğinde o bir kadının parasını yiyordu. Nadya onu her gönderdiği yere taksiyle gitmesini istemişti. Alışverişler veya sipariş ettiği ihtiyaçları için gereğinden fazla para sıkıştırıyordu eline.</p>

    <p class="Paragraf-Stili-1">Bazen gideceği yere yürüyor, bazen otobüse biniyor, taksiyle gittim diyerek aradaki farkı tasarruf ediyordu. Nadya hiç bir zaman aldıklarının fişine veya faturasına bakmak gibi bir davranışta bulunmuyordu.</p>

    <p class="Paragraf-Stili-1">Evinin polisler tarafından gözetlendiğini aklının köşesinden bile geçirmeyen Hırant, öğle sularında eve elinde poşetlerle döndüğünde Nadya’yı hala sabahlığınla çek-yat’ın üzerinde uzanmış vaziyette buldu. Odanın içi darmadağını ktı ve kesif sigara dumanıyla kaplıydı.</p>

    <p class="Paragraf-Stili-1">Önce gittiğinden beri genç Kadının yataktan hiç çıkmadığını düşündü, ama onun yüzündeki düşünceli ve durgun havayı sezer sezmez, bir fevkaladeliğin olduğunu anlamakta gecikmedi.</p>

    <p class="Paragraf-Stili-1">Elindeki paketleri salonun girişinde yere bırakarak dağınık yatağa yaklaştı.</p>

    <p class="Paragraf-Stili-1">“Hayrola, bir şey mi oldu?”</p>

    <p class="Paragraf-Stili-1">Sigarasından derin bir nefes çeken Nadya, z:oraki bir edayla, “Yok bir şey” diye mırıldandı. Yaşlı adamın gözü yerdeki izmarit dolu tablaya ilişti. İçi silme doluydu. Nadya fakir evine geldiğinden beri bu kadar sigara içmemişti.</p>

    <p class="Paragraf-Stili-1">Bir anormallik vardı.</p>

    <p class="Paragraf-Stili-1">Kuşkuyla, “Matmazel, iyi misin?” dedi..</p>

    <p class="Paragraf-Stili-1">“İyiyim Hırant, iyiyim..”</p>

    <p class="Paragraf-Stili-1">Gözlerinin içine baktı. Siyah uzun saçları yeşil gözlerinden birini örtüyordu, ama açıkta kalan diğer gözünde, endişe, korku ve bunalımın izleri vardı.</p>

    <p class="Paragraf-Stili-1">Bir süre olduğu yerde durdu yaşlı adam. Aklına ilk gelen şey, kadının yaşadığı hayattan, katlanmak zorunda olduğu şartlardan sıkıldığı oldu. Haklıydı da, adeta bir mahkum hayatı sürüyordu. Dış dünya İle irtibatını kesmiş, hücre sayılabilecek, küf kokan, daracık bu fare yuvasına bağlanmıştı. Onun gibi genç, oynak, hareketli bir kadın bu tür bir yaşama daha ne kadar katlanabilirdi.</p>

    <p class="Paragraf-Stili-1">İçi burkuldu birden. Güzel günlerin, hayal aleminin sonu gelmiş olmalıydı. Genç kadını kaybedeceğini anladı. Nedenini bilmiyordu fakat gitmeyi kafasına koymuştu artık Nadya.. Daha dün gece banyoda yaşadığı o mutlu dakikalar geldi aklına. Bir daha asla erişemeyeceği zevk anları..</p>

    <p class="Paragraf-Stili-1">Ağır ağır yatağın kenarına yaklaştı, diz çöktü.</p>

    <p class="Paragraf-Stili-1">Nadya ona bakmıyordu bile. Cesaretini toplayıp elini tutmak istedi. O ana kadar kadın istemedikçe asla fiziki olarak ona dokunmamış, hatta yanına bile yaklaşmamıştı.</p>

    <p class="Paragraf-Stili-1">Nadya’nın teni buz gibi soğuktu.</p>

    <p class="Paragraf-Stili-1">Önce parmaklarını sonra elini tuttu, genç kadının. Ürkerek baktı yeşil gözlerinin içine. Hiç bir reaksiyon vermiyordu Nadya..</p>

    <p class="Paragraf-Stili-1">“Gideceksin, değil mi?” dedi. “Aklından bu geçiyor.. Yanılıyor muyum?”</p>

    <p class="Paragraf-Stili-1">Sesi hüzün dolu, titrek ve fısıltı halinde çıkmıştı.</p>

    <p class="Paragraf-Stili-1">Nadya hiç kımıldamadı. Uzun süre cevap da vermedi. Ağır ve boğucu bir sessizlik çökmüştü dumanlı odaya. Neden sonra, “Bilmiyorum Hırant” diyebildi kadın.</p>

    <p class="Paragraf-Stili-1">“Hiç bilmiyorum.. Fakat sanırım gitmek zorundayım..”</p>

    <p class="Paragraf-Stili-1">“Ama” diyebildi Hırant..”O Erivanlı ne olacak? Hala peşinde.. Bu riski nasıl göze alabilirsin?”</p>

    <p class="Paragraf-Stili-1">“Çalışmak zorundayım Hırant.”</p>

    <p class="Paragraf-Stili-1">“Para sorunu mu?”</p>

    <p class="Paragraf-Stili-1">“Evet. “</p>

    <p class="Paragraf-Stili-1">Genç kadının avuçları içindeki serin elini sıktı. Maddi şartlarına lanetler okudu. Ona bakacak, ihtiyaçlarını karşılayacak düzeyde olmak için neler feda etmezdi ki? Belki ömrünün gelecekteki on yılını dahi harcamaya hazırdı</p>

    <p class="Paragraf-Stili-1">Yutkundu, yıkık ve üzgün bir sesle inlercesine fısıldadı.</p>

    <p class="Paragraf-Stili-1">“Biraz gayret edemez misin? Bildiğim kadarıyla az çok nakdin var. Hiç olmazsa şu hadise külleninceye kadar dişini sık. İlanihaye seni takip edemez, önünde sonunda bu takipten vazgeçecektir.”</p>

    <p class="Paragraf-Stili-1">“Yapamam Hırant. Ben rahata, konfora, bol paraya alışık bir kadınım. Alıştığım yaşam tarzını sürdürmek için de çalışmak zorundayım. Başka çaresi yok.”</p>

    <p class="Paragraf-Stili-1">“Seni anlayamıyorum” diye isyan etti yaşlı adam.” Başka bir iş yerinde mi çalışmayı düşünüyorsun?”</p>

    <p class="Paragraf-Stili-1">“Hayır, Hot Dogstda..”</p>

    <p class="Paragraf-Stili-1">“Fakat nasıl olur? Herif gölgen gibi her gece oraya geliyor. Senden umudu kesinceye kadar da gelmeye devam edecektir.”</p>

    <p class="Paragraf-Stili-1">“Mecburum..”</p>

    <p class="Paragraf-Stili-1">“Anlamıyor musun, adam seni öldürmeye tekrar teşebbüs edecektir. Cinnet bu.. İntihar gibi bir şey..”</p>

    <p class="Paragraf-Stili-1">Nadya inler gibi mırıldandı. “Asıl istediği vücudum, bedenim, tenim. Etimi istiyor o namussuz..”</p>

    <p class="Paragraf-Stili-1">Yaşlı adam duraladı bir an.</p>

    <p class="Paragraf-Stili-1">“Ama seni öldürmeye kalkıştığını söylemiştin. Doğru değil mi?”</p>

    <p class="Paragraf-Stili-1">“Doğru, ama hiddetinden, ona karşı koymamdan, isteklerine rıza göstermememden.</p>

    <p class="Paragraf-Stili-1">Deliye dönmüştü. Kendisiyle oynaşmamı, işve yapmamı istiyordu bana sahip olurken.”</p>

    <p class="Paragraf-Stili-1">“Hayır” dedi Hırant. “Yanılıyorsun. Sen bir cinayet şahidisin, işlediği cinayeti gördün. Asıl amacı görgü şahidini ortadan kaldırmak.”</p>

    <p class="Paragraf-Stili-1">“Bundan emin değilim.”</p>

    <p class="Paragraf-Stili-1">“Nasıl yani?”</p>

    <p class="Paragraf-Stili-1">“Beni istiyor sadece. Onunla upuzun bir gece geçirdim. Hasta, sapığın teki o. Aklı fikri seks. Anormal güçlü, inanılmaz bir iktidar. Sabaha kadar bana durmaksızın sahip oldu. Non stop..”</p>

    <p class="Paragraf-Stili-1">İçi burulur gibi oldu Hırant’ın.</p>

    <p class="Paragraf-Stili-1">“İyi de, neden korkup kaçtın öyleyse?”</p>

    <p class="Paragraf-Stili-1">“Anlamıyor musun, hoşlanmıyorum ondan. Tiksiniyorum, nefret ediyorum. Diken diken ediyor tüylerimi. Kaba, hoyrat, kinci.. Canımı yakıyor.”</p>

    <p class="Paragraf-Stili-1">“Dışarı çıkarsan seni yine bulacaktır.”</p>

    <p class="Paragraf-Stili-1">Nadya göz ucuyla yaşlı adama baktı. Onu istediği havaya soktuğuna emin oldu.</p>

    <p class="Paragraf-Stili-1">Bu kez onu kullandığına üzgündü, ama kader yine ona oyun oynamış, çaresiz ve imkansız bırakmıştı. Başka alternatifi yoktu. Polise güvenmek zorundaydı.</p>

    <p class="Paragraf-Stili-1">Ellerini yaşlı adamın avuçlarından kurtarıp başını okşadı.</p>

    <p class="Paragraf-Stili-1">“Sen iyi bir dostsun Hırant” dedi. “Senden son bir isteğim daha olacak. “Nadya’nın ne istediğini anlamamıştı yaşlı aşık.</p>

    <p class="Paragraf-Stili-1">“Emret Matmazel” diye fısıldadı. “Hayatım sana feda.”</p>

    <p class="Paragraf-Stili-1">Nadya’nın yeşil gözlerinde mutluluk belirtileri ışıldadı.</p>

    <p class="Paragraf-Stili-1">“Sana güvenebilirim, değil mi?”</p>

    <p class="Paragraf-Stili-1">“Kuşkun mu var? Sonuna kadar güvenebilirsin. “</p>

    <p class="Paragraf-Stili-1">“Beni seviyorsun, öyle değil mi?”</p>

    <p class="Paragraf-Stili-1">“Tabii seviyorum.”</p>

    <p class="Paragraf-Stili-1">“Hayır onu demek istemedim, yani bana aşıksın. Sen de beni arzuluyorsun, cinsel istek duyuyorsun.. Yanılıyor muyum?”</p>

    <p class="Paragraf-Stili-1">Hırant birden titremeye başladı. Dudakları aralandı, kıpırdadı ama ağzından kelimeler çıkamadı. Utanç duygusuna kapıldı, şaşkın duygularla kadına bakakaldı.</p>

    <p class="Paragraf-Stili-1">Gerçeği itiraf zor geldi. Konuşmak için kendini sıktı. Uygun kelimeler bulamadı. Nadya’nın yanında kendini feleğin çemberinden geçmiş yetmiş yaşındaki bir adam gibi değil de toy bir delikanlı gibi hissetmeye başladı. Saklamaya çalıştığı duygularını ifade edememesi çok komikti. Genç kadının, hissiyatını anlaması çok doğaldı. Hele dün geceki o çarpık banyo deneyiminden sonra. Ayağının baş parmağını emdirdikten sonra kendisini banyodan çıkartmasını hatırladı. Nadya her şeyin farkındaydı ve hisleriyle oyun oynuyordu.</p>

    <p class="Paragraf-Stili-1">İlk defa gururu arzularına galebe çaldı.</p>

    <p class="Paragraf-Stili-1">Yatağın kenarında dizlerinin üzerinde doğrulup ayağa kalktı.</p>

    <p class="Paragraf-Stili-1">“Neyi vurgulamak istiyorsunuz Matmazel?” diye sordu.</p>

    <p class="Paragraf-Stili-1">Elinde olmadan yine siz diye hitap etmeye başlamıştı.</p>

    <p class="Paragraf-Stili-1">Nadya çek-yatın üzerinde işveli bir edayla kıpırdayıp gülümsedi.</p>

    <p class="Paragraf-Stili-1">“Utanıyor musun? Gerçek duygularını keşfetmem seni rahatsız mı etti?”</p>

    <p class="Paragraf-Stili-1">“Yanılıyorsunuz Matmazel..Sizi arzuladığım filan yok..”</p>

    <p class="Paragraf-Stili-1">“Hadi Hırant, bana numara yapma. Çılgınlar gibi beni istiyorsun.”</p>

    <p class="Paragraf-Stili-1">“Hayır Matmazel. “</p>

    <p class="Paragraf-Stili-1">“Tepemin tasını attırma. Daha ilk geceden itibaren beni röntgenledin. Ağzının salyaları aka aka beni sabunladın. Kart zamparalar gibi hiç bir fırsatı kaçırmadın. Sahte baba şefkati altında elinden geldiği kadar istifadeye kalkıştın. Yalan mı?”</p>

    <p class="Paragraf-Stili-1">“Ama...”</p>

    <p class="Paragraf-Stili-1">“Aması maması yok. Arzudan geberiyorsun, fakat daha fazlasını isteyemiyorsun. Bozulup giderim, diye aklın oynuyor. Seni en kahreden şey basıp gitmem. Hadi, itiraf et. “</p>

    <p class="Paragraf-Stili-1">Hırant başını önüne eğdi.</p>

    <p class="Paragraf-Stili-1">Söyleyeceği bir şey kalmamıştı..</p>

    <p class="Paragraf-Stili-1">“Sanırım haklısın” diye fısıldadı. “Söylediklerinin hepsi doğru.. Utancımdan kahroluyorum, ama bu yaşta dahi seni deli gibi arzuladığımı artık saklamayacağım. Yalnız bilmeni isterim; benim ki salt ve kaba bir cinsel arzu değil, sana aşığım Nadya, seni seviyorum.”</p>

    <p class="Paragraf-Stili-1">Bir an soluklanıp, kadının tepkisini bekledi. Ne cevap verecekti acaba? Yoksa şirretleşip, kendisiyle alay mı edecekti? Nadya’nın sustuğunu görünce devam etti.</p>

    <p class="Paragraf-Stili-1">“Biliyorum, artık genç biri değilim. Böyle laflar etmemem lazım. Komik duruma düşüyorum, lakin elimde değil..”</p>

    <p class="Paragraf-Stili-1">Nadya hala sessizdi.</p>

    <p class="Paragraf-Stili-1">Sonra birden hatırladı. “Neyse boş ver şimdi bunları. Kendimi olacaklara hazırlamalıyım. Az önce benden son bir isteğin olduğunu söylemiştin. Nedir o?”</p>

    <p class="Paragraf-Stili-1">Nadya yeşil gözlerini yaşlı adama devirerek baktı..</p>

    <p class="Paragraf-Stili-1">“Ohannes’i buraya getirmeni istiyorum” dedi.</p>

    <p class="Paragraf-Stili-1">Hırant duyduğu cümleye inanamamıştı.</p>

    <p class="Paragraf-Stili-1">“Buraya mı?” diye kekeledi..</p>

    <p class="Paragraf-Stili-1">“Evet Hırant. Buraya, senin evine.”</p>

    <p class="Paragraf-Stili-1">Gözleri faltaşı gibi açılmıştı yaşlı adamın. Neyin peşindeydi bu kadın? Yoksa çıldırmış mıydı?</p>

    <p class="Paragraf-Stili-1">***</p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>
  </div>
</body>
</html>