<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-26</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">O</span>hannes, Hırant’ın kulüpten çıktığını daha onu görmeden polislerin harekete geçmesinden anladı. Kaldırıma usulsüz parkeden arabanın motoru çalışmaya başlamıştı. Kulüp önünde dolaşan iki polis başka bir arabaya doğru aceleyle koşmuşlardı.</p>

    <p class="Paragraf-Stili-1">Ohannes keyifle sırıttı.</p>

    <p class="Paragraf-Stili-1">Tuzağa düşmeyecekti.</p>

    <p class="Paragraf-Stili-1">Sonra yaşlı Hırant’ı gördü. Emin olamadı ama polislerin mevcudiyetinden haberdar değildi galiba. Şayet çok iyi rol yapmıyorsa, onlarla ilgilenmemiş, hatta bir kerecik olsun başını bile çevirip bakmamıştı. Genellikle kuiüp önleri bu saatlerdi;, özellikle ikinci seansa katılmayan artislerin çıkışı nedeniyle kalabalıklaşırdı. Bazen belalıları veya sevgilileri, ya da onları götürecek olanlar kapı önünde bekleşirlerdi. Hırant da bu curcunaya alışık olmalıydı ki, etrafıyla ilgilenmiyordu.</p>

    <p class="Paragraf-Stili-1">Ohannes düşündü; polis her halde Nadya’nın verdiği ifade üzerine kendi eşkaline uygun birini bulmaya çalışıyordu. Gizlendiği kuytu köşede onu göremezlerdi. Yağmurdan ıslanmıştı ama hiç umurunda değildi.</p>

    <p class="Paragraf-Stili-1">Fakat sonra birden irkildi.</p>

    <p class="Paragraf-Stili-1">Garip bir şey sezinledi. Polisin hareketlenmesi o yaşlı herifin çıkışıyla başlamıştı. Anlam veremedi; polisin onunla ne alıp veremediği olabilirdi? Peşinde koştukları kendisi değil miydi? O Nadya’yı arıyordu, polislerde kendisini..</p>

    <p class="Paragraf-Stili-1">Yerinden kımıldamadı.</p>

    <p class="Paragraf-Stili-1">Kötü bir şeyler sezinliyordu. Bir tür önsezi. Kendisini bunca yıl ayakta tutan ve hayatta kalmasını sağlayan hisler.. Tehlikenin kokusunu iyi alırdı.</p>

    <p class="Paragraf-Stili-1">Yaşlı adamı gözleriyle izlemeye devam etti.</p>

    <p class="Paragraf-Stili-1">Yağışlı havaya rağmen ihtiyar bu gece taksi aramaya kalkışmamış, yürümeyi tercih etmişti. Bu da garipti..</p>

    <p class="Paragraf-Stili-1">Polis otosu harekete geçmiş, Hırant’ın gidiş yönünün tersinde olduğu için hızla ilerliyerek ilk sapaktan Taksim istikametine dönmüştü. Dışarda bekleyen diğer iki polis ise çoktan karşı kaldırıma geçerek kendilerini bekleyen arabaya atlamışlardı bile</p>

    <p class="Paragraf-Stili-1">Ohannes için belki yapılacak en iyi şey bu gece de onu takipten vazgeçmekti.</p>

    <p class="Paragraf-Stili-1">Ama içindeki tutku herşeyin üzerindeydi. O kadını kucaklamak, içine girmek ve sonra da öldürmek istiyordu. Bu belki de son şansı olabilirdi. Beyninde hala çözemediği bazı sorunlar vardı.</p>

    <p class="Paragraf-Stili-1">Yaşlı adam Divan Oteli’nin önüne doğru ilerlerken o da hızla kiraladığı arabasına doğru koştu. Nasıl olsa yürüyen adama yetişirdi. Kiralık arabasını çalıştırdı. Az sonra Hırant’ın ağır tempolu yürüyüşünden istifade ederek ona yetişti. Yaşlı adam karşı kaldırımda yağmura rağmen istifini bozmadan ilerliyordu.</p>

    <p class="Paragraf-Stili-1">Ohannes polis arabalarına bakındı. Yerinden ilk fırlayan yaklaşık otuz otuzbeş metre ilerisindeydi. Öteki arabayı aradı, göremedi önce. Onunda önünde olması icap ederdi. Yanılmıyorsa, gri bir Hyundai olmalıydı. Uzaktan pek seçememişti. O görünürlerde yoktu. Dikiz aynasına bir göz attı ve arabayı buldu.</p>

    <p class="Paragraf-Stili-1">Araba arkada kalmıştı.</p>

    <p class="Paragraf-Stili-1">Huylandı biran.</p>

    <p class="Paragraf-Stili-1">Yoksa aceleyle arabaya koştuğunu görmüşler miydi? Endişem saçma, diye söylendi, onu görseler bile tanımazlardı ki..</p>

    <p class="Paragraf-Stili-1">***</p>

    <p class="Paragraf-Stili-1">Nadya şimdi salondan akseden konuşmaları işitebiliyordu. Hatta komiserin savurduğu küfürü de işitti.</p>

    <p class="Paragraf-Stili-1">“Yok mu? Yani ihtiyarı kimse çevirmedi mi çıkışta?”</p>

    <p class="Paragraf-Stili-1">“Hayır, amirim.”</p>

    <p class="Paragraf-Stili-1">“Peki yanına yaklaşan veya takip eden var mı?”</p>

    <p class="Paragraf-Stili-1">“Hayır efendim. Tek başına yürüyor.”</p>

    <p class="Paragraf-Stili-1">“Lanet olsun!” diye homurdandı Özcan Dursun. “Neredesiniz şimdi?”</p>

    <p class="Paragraf-Stili-1">“Divan Otelinin önündeki trafik ışıklarında. Yaşlı adam karşıya geçiyor.”</p>

    <p class="Paragraf-Stili-1">“Tamam. Bana devamlı durumu rapor edin.”</p>

    <p class="Paragraf-Stili-1">“Anlaşıldı efendim.”</p>

    <p class="Paragraf-Stili-1">Cızırtılar kesildi.</p>

    <p class="Paragraf-Stili-1">Polislerin bulunduğu salonda çıt çıkmıyordu.</p>

    <p class="Paragraf-Stili-1">Nadya yeniden ürperti. Şimdi ne olacağını kestiremiyordu.</p>

    <p class="Paragraf-Stili-1">Polisle bir anlaşma yapmıştı, elinden gelenini de. Ama katilin illaki geleceğine dair garanti veremezdi ki..</p>

    <p class="Paragraf-Stili-1">Yorganı başına çekti..</p>

    <p class="Paragraf-Stili-1">***</p>

    <p class="Paragraf-Stili-1">Soğuk ve yağışlı havaya rağmen Hırant’ı ter basmıştı. Nadya’nın isteğini yerine getirmek için elinden geleni yapmıştı, hatta hayatını bile tehlikeye atmıştı. Kulübe gelmeyen katilin kendisini dışarda bekleyeceğini düşünmüştü. Ama adam yoktu..</p>

    <p class="Paragraf-Stili-1">Ona rağmen korkuyordu.</p>

    <p class="Paragraf-Stili-1">Hiç ummadığı anda ve yine hiç beklemediği bir yerde karşına dikilmesi pekala da mümkündü. Eski trençkotu sırılsıklam olmuştu.</p>

    <p class="Paragraf-Stili-1">Belediye Sergi Salonu’nun önüne geldiğin de bütün cesaretini toplayarak başını çevirip arkaya baktı. Şüpheli kimseyi göremedi. Zaten Divan Otelinin köşesi ile Taksim otobüs duraklarının olduğu ara, her zaman tenha olurdu.</p>

    <p class="Paragraf-Stili-1">İçinde anlamsız bir tedirginlik vardı. Şüpheli kimseyi görememesine rağmen nedense takip edildiği hissini içinden atamıyordu. Sonra anımsadı birden, Nadya’nın anlattıkları aklına geldi; peşinde polisler de olmalıydı. Ama onları da göremiyordu. Belki ben göremiyorum, diye düşündü. Ne de olsa onlar profesyoneldi, görememem çok tabii, diye homurdandı içinden.</p>

    <p class="Paragraf-Stili-1">Refujle ayrılan ana caddenin karşı tarafındaki vasıtalara baktı. Korkudan fazla dikkatini de veremiyordu, lakin o cihette de dikkatini çeken araç göremedi.</p>

    <p class="Paragraf-Stili-1">***</p>

    <p class="Paragraf-Stili-1">Taksim’e yaklaşırken Ohannes, Hırant’ı kaybedeceğini anladı. Zira mecburi trafik yönü adamın takip ettiği istikamet değildi. Hiç tereddüt etmeden sinyalini verip hızla arabayı sağa çekti. Renkli ışıkları yanan bir bankanın önüydü. Önündeki polis arabası geniş , bir kavis çizerek gözden kaybolmuştu. Dikiz aynasından arkadaki</p>

    <p class="Paragraf-Stili-1">Hyundaiye baktı. O da sinyal vermeye başlamıştı. Yine huylandı, 356 acaba Hyundai kendisi durduğu için mi sağa yanaşmıştı. Bir an gözlerini arabadan ayıramadı. İki sivil polis kapıları açarak hızla dışarı fırlamıştı. Eli belindeki tabancaya kaydı. Kendisine yaklaşırlarsa hiç tereddüt etmeden ateş açacaktı. Ama düşündüğü gibi çıkmadı, adamlar hızlı akan arabaların arasından sekerek yaşlı adamın peşine takılmışlardı. Rahat bir nefes aldı. Polisler peşinde değillerdi.</p>

    <p class="Paragraf-Stili-1">İki polisi bırakan Hyundai hızla, ilk arabanın arkasından yola devam etti.</p>

    <p class="Paragraf-Stili-1">Ohannes arabayı bırakıp dışarı çıktı, kapıları bile kilitlemedi. Biraz acele etmezse yaşlı adamı gözden kaybedecekti..</p>

    <p class="Paragraf-Stili-1">***</p>

    <p class="Paragraf-Stili-1">“Taksim’deyiz Baş Komiserim” dedi memur. “Hırant yürümeye devam ediyor. Biz arabalardan inerek peşine takıldık. Arkadaşlar The Marmara otelinin önünde bekleyecekler bizi. Şüpheliden hala eser yok.”</p>

    <p class="Paragraf-Stili-1">Baş Komiser, “Anladım” diyerek telsizin tuşuna bastı.</p>

    <p class="Paragraf-Stili-1">Salondaki diğer iki memur karamsar bir çehreyle amirlerinin yüzüne bakmaya devam ediyorlardı. Nadya dayanamayarak yataktan kalktı.</p>

    <p class="Paragraf-Stili-1">“Galiba boşuna bekliyoruz” dedi. “Ohannes gelmeyecek.”</p>

    <p class="Paragraf-Stili-1">Komiser söyleyecek bir şey bulamadı.</p>

    <p class="Paragraf-Stili-1">***</p>

    <p class="Paragraf-Stili-1">Hırant tüm korkusuna rağmen ağır yürümeye devam ediyordu. Yavaş yavaş o da Ohannes’den ümit kesmeye başlamıştı. Katil zeki bir adamdı; daha dün gece Nadya kulübe gelmeyince onun izini bir daha bulamayacağını anlamış olmalıydı.</p>

    <p class="Paragraf-Stili-1">İyice ıslanmıştı yaşlı adam, hatta bir ara taksi çevirip bundan sonra kalan kısmı vasıtaya binip gitmeyi düşündü. Nasıl olsa yanında Nadya’nın verdiği paralar vardı, ama son anda vazgeçti. Hiç belli olmazdı, uğursuz adam belki son anda karşısına çıkardı.</p>

    <p class="Paragraf-Stili-1">Taksim meydanı yağmura ve gecenin ilerleyen saatine rağmen kalabalık sayılırdı; Hırant zaten katilin meydanda kendisine saldırmayacağını düşündü. Şayet bir yerde karşısına çıkacaksa bu mutlaka tenha bir yer olacaktı.</p>

    <p class="Paragraf-Stili-1">***</p>

    <p class="Paragraf-Stili-1">Ohannes, otelin önünde bekleyen polis arabalarını gördü. Sırıttı sinsice. Onlar yaşlı adamı takip ediyorlardı. Bu herifte bir iş vardı, yoksa ekip halinde neden adamın peşinde dolaştıklarının bir açıklaması olamazdı. Dün gece de bunu sezinlemişti, Nadya’nın sahne alıp almayacağını ona sorduğu anda, adamın yüz ifadesindeki değişikliği ve şaşkınlığı anımsadı. O Nadya’nın yerini biliyordu, ama anlamadığı husus şayet kadın polise gittiyse, polisin onu neden tutuklamadığı idi. Serbest bırakmaları olanaksızdı. Hangi polis teşkilatı evinde boğulmuş biri bulanan kişiyi azat ederdi? Burada anlayamadığı bir tutarsızlık vardı.</p>

    <p class="Paragraf-Stili-1">Yine de artık rahattı. Bu gece garip ve komik bir kovalamaca oynanıyordu. Polis yaşlı adamı, o ise her ikisini takip ediyordu.</p>

    <p class="Paragraf-Stili-1">Acele etmesine hiç gerek yoktu.</p>

    <p class="Paragraf-Stili-1">Yaşlı adam belli ki evine kadar yürüyecekti. Adamın evini öğrenmesi yeterliydi. Beyninde şimşek de işte o an çaktı, sevinçten yumruklarını sıkarken, “Tuh Allah kahretsin, neden daha evvel hatırlamadım” diye homurdandı. Tabii ya, şimdi önünde yürüyen o moruğun da, Nadya’nın da nerede olduğunu biliyordu artık. Geçen hafta, her gece kadını kulüpteki gösterisinden sonra evine kadar takip etmişti. O gecelerden birin de, Nadya, yaşlı adamı bindiği taksi ile buralara kadar getirmiş ve kapısına bırakmıştı. O sokağı hatırladı, az ilerde, hafif bir yokuşun sonundaydı. Şimdi apartmanı da anımsıyordu. Adamın bodrum katına inip ışığı yakmasını bile..</p>

    <p class="Paragraf-Stili-1">Adımlarını yavaşlattı.</p>

    <p class="Paragraf-Stili-1">Polisler onu ırgalamıyordu artık. Yaşlı adamı daha fazla takip etmesinin anlamı kalmamıştı. Gecenin çok daha ileri bir saatinde o sokağa dönebilirdi.</p>

    <p class="Paragraf-Stili-1">Avını nihayet yakalamış olmanın rahatlığı tüm bedenini sardı. Bıraktığı arabasına dönüp yağmurdan da kurtulurdu. Öyle de yaptı. Hızlı adımlarla Taksim’e döndü. Ama orada Ohannes’i hiç ummadığı bir sürpriz bekliyordu.</p>

    <p class="Paragraf-Stili-1">Avis’ten kiraladığı aracı yerinde bulamadı.</p>

    <p class="Paragraf-Stili-1">Trafik ekipleri olmayacak yere bıraktığı arabayı çekip götürmüşlerdi..</p>

    <p class="Paragraf-Stili-1">***</p>

    <p class="Paragraf-Stili-1">“Ne yapacağız şimdi?” diye sordu Nadya.</p>

    <p class="Paragraf-Stili-1">Hırant şaşkın şaşkın evinde bulduğu polislere korku dolu gözlerle bakıyordu. “Şansımızı yarın gece deneyeceğiz” dedi Baş Komiser.</p>

    <p class="Paragraf-Stili-1">“Ya yarın gece de gelmezse?”</p>

    <p class="Paragraf-Stili-1">“Gelecektir. Mutlaka gelecektir.”</p>

    <p class="Paragraf-Stili-1">Hırant kekeledi. “Nasıl emin olabilirsiniz?”</p>

    <p class="Paragraf-Stili-1">“Başka şansı yok. “</p>

    <p class="Paragraf-Stili-1">Az sonra polisler Hırant’ın evini terketmişlerdi. Nadya pencerenin yanına gidip perdeyi araladı. Baş Komiser ekip arabalarından birini her geceki mutad nöbetinde bırakmıştı..</p>

    <p class="Paragraf-Stili-1">***</p>
  </div>
</body>
</html>