<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-23</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>
    <p class="Paragraf-Stili-1"><span class="char-style-override-1">H</span>ayır” dedi Dekan. “Üç Ermeni profesör de gelmiyor. Sempozyuma katılmaktan son anda vazgeçtiler.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Bizim yetkililer, toplantıya Ermeni Soykırım Enstitüsü Müdürü sıfatıyla iştirak etmek isteyen Lavrenty Barsegyan’a vize vermemişler. O zamanda Ermeni profesörler protesto saikiyle Üniversitemize bir telgraf çekerek sempozyuma katılmayacaklarını bildirdiler.”</p>

    <p class="Paragraf-Stili-1">“Ne zaman?”</p>

    <p class="Paragraf-Stili-1">“Telgraf bize bu gün ulaştı.”</p>

    <p class="Paragraf-Stili-1">“Yazık” diye mırıldandı Orhan. Ama içinden hiç de öyle söylemiyordu. Hatta yetkililerin bu davranışı hoşuna bile gitmişti. “O zaman yabancıların iştiraki azalıyor sayılır.”</p>

    <p class="Paragraf-Stili-1">“Pek değil. İki Alman, iki Fransız profesör katılıyor. Bir Amerikan tarihçi ile bir de bu konuda uzman İngiliz gazeteci var.”</p>

    <p class="Paragraf-Stili-1">“Daniel Colin’le Alex King! tanıyorum. Onlarla bir televizyon programında karşılaştım.”</p>

    <p class="Paragraf-Stili-1">“O programı ben de dinledim. Babanız harikaydı.”</p>

    <p class="Paragraf-Stili-1">“Teşekkür ederim, efendim.”</p>

    <p class="Paragraf-Stili-1">Dekan içini çekti. “Ne yazık ki Prof Zeki Solmaz katılamadı oturuma. Olayı her halde siz de duymuşsunuzdur. Çok elim bir hadise.”</p>

    <p class="Paragraf-Stili-1">Orhan, muhatabına kaçamak bir bakış fırlattı.</p>

    <p class="Paragraf-Stili-1">“Evet, Sayın Dekan’ım” diye fısıldadı. “Biliyorum maalesef.”</p>

    <p class="Paragraf-Stili-1">“Hem üzücü, hem de çirkin. Gazetelerden öğrendiğime göre hafifmeşrep bir kadının evinde öldürülmüş. Doğrusu hiç ummazdım. Benim için gerçek bir şok oldu.”</p>

    <p class="Paragraf-Stili-1">“Çok doğru.”</p>

    <p class="Paragraf-Stili-1">“Prof Zeki’yi uzun yıllardır tanırım. Evine, ailesine bağlı biri sanırdım.”</p>

    <p class="Paragraf-Stili-1">“Ben de.”</p>

    <p class="Paragraf-Stili-1">“Ne yazık ki, insan hayatta böyle beklenmedik sürprizlerle de karşılaşıyor.”</p>

    <p class="Paragraf-Stili-1">“Evet, efendim.”</p>

    <p class="Paragraf-Stili-1">“Bu arada pederiniz nasıl? Emekli olduğundan beri onu sık göremiyorum artık, ““İyidir, Sayın Dekan. Çok iyidir.”</p>

    <p class="Paragraf-Stili-1">“Yine çiftliğinde yaşıyor, değil mi?”</p>

    <p class="Paragraf-Stili-1">Orhan rahat bir nefes aldı. İçinden Baş Komiser Özcan Dursun’a şükretti. Baş Komiser olayı basından gizlemeyi başarmıştı. Bunu nasıl becerdiğini anlayamadı; üç polis memurunun öldüğü, bir komiser muavinin ağır yaralandığı hadiseyi basından saklamak zor işti.</p>

    <p class="Paragraf-Stili-1">“Evet orada, ufak çiftliğinde” dedi Orhan. “Sıhhati de iyidir, umarım.”</p>

    <p class="Paragraf-Stili-1">“Gayet iyi, sağolun.”</p>

    <p class="Paragraf-Stili-1">“Artık sempozyumda resmi tezimizi en iyi savunan kişi o olacak.”</p>

    <p class="Paragraf-Stili-1">“Ben de öyle düşünüyorum. Babam sahasında tam bir otoritedir.”</p>

    <p class="Paragraf-Stili-1">“Bundan hiç şüphem yok.”</p>

    <p class="Paragraf-Stili-1">“Türk Tarih Kurumu’nu temsilen Prof. Nedim Sarıkaya mı katılacak?”</p>

    <p class="Paragraf-Stili-1">“Evet, iki gün evvel beni ziyarete gelmişti. Sunacağı tebliğ üzerinde konuştuk. Soykırım iddialarının bilimsel değil, siyasi temellere batılılar tarafından dayandırıldığını açıklayan bir konuşma yapacak. Devlet Arşivleri Genel Müdür Muavininle de görüştük. Biliyorsunuz bu sempozyum, bizim zaviyemizden çok önemli. O da, Osmanlı arşivlerinin araştırmacılara açık olmasına rağmen soykırım iddiaları konusunda araştırma yapan yabancı sayısının az olduğunu istatistiklerle tebliğinde işleyecekmiş.”</p>

    <p class="Paragraf-Stili-1">Orhan hala tedirgindi. Yalnız basın değil, Üniversite çevreleri de şu bir kaç gün içinde neler olup bittiğinden haberdar değillerdi. Acaba polis bu gün nasıl bir ilerleme kaydetmiş, neler öğrenebil- mişti. Teröristler konusunda yeni gelişmeler var mıydı?</p>

    <p class="Paragraf-Stili-1">Orhan, babasıyla Burcu’yu evde dosyalara kapanmış olarak bırakmış, yapılacak sempozyum hakkında Dekan’dan bazı bilgiler almak için Üniversite’ye gelmişti.</p>

    <p class="Paragraf-Stili-1">Zayıf ve ince yapılı olan Dekan koltuğuna yaslanarak konuşmaya devam etti.</p>

    <p class="Paragraf-Stili-1">“Amerikalı tarihçi Robert Wood’la tanıştınız mı?”</p>

    <p class="Paragraf-Stili-1">“Hayır efendim.”</p>

    <p class="Paragraf-Stili-1">“Ya Rüknettin Hoca?”</p>

    <p class="Paragraf-Stili-1">“Sanırım babam da sadece onu tebliğlerinden ve eserlerinden tanıyor. Şahsen görüşmüşlükleri yok.”</p>

    <p class="Paragraf-Stili-1">“Ben onunla da tanıştım. Bir nezaket ziyareti yaptı Fakülteye. Alenen, Cumhuriyetin kurulmasıyla imparatorluk zamanından kalma geçmişle ilgili hesapların kapatıldığını söyledi. Ayrıca Ermenistan’ın kışkırtıcı tutumunun, Türkiye’nin çıkarlarına zarar vermeye çalışırken, çok daha büyük zararı kendi vatandaşlarına verdiğini ifade etti. “</p>

    <p class="Paragraf-Stili-1">Konuşma uzayacağa benziyordu.</p>

    <p class="Paragraf-Stili-1">Dayanamayan Orhan aklındaki soruyu sordu nihayet.</p>

    <p class="Paragraf-Stili-1">“Sempozyumun yapılacağı yer belirlendi mi Sayın Dekanım?”</p>

    <p class="Paragraf-Stili-1">Dekan başını sallayarak, “Önce Rektörlükteki Merkez Bina’da yapmayı düşünüyorduk, ama çok sayıda dinleyicinin geleceğini düşünerek Hukuk Fakültesinin anfilerinden birine almaya karar verdik. Gazetecileri, televizyoncuları ve öğrencileri de hesaba kattık, iştirak edeceklerin sayısı tahminimizden de öteye gidebilir.”</p>

    <p class="Paragraf-Stili-1">“Haklısınız” diye mırıldandı Orhan..</p>

    <p class="Paragraf-Stili-1">Sempozyumun nerede yapılacağı kesinleşmişti artık.</p>

    <p class="Paragraf-Stili-1">Orhan’ın artık tek endişesi babasına yeni bir suikast teşebbüsünün nerede ve hangi şartlar altında yapılacağıydı..</p>

    <p class="Paragraf-Stili-1">O hainlerin babasını susturmak için yeni bir denemeye girişeceklerinden emindi..</p>

    <p class="Paragraf-Stili-1">Dekan’ın yanından ayrılıp evinin yolunu tuttuğunda ortalık kararmaya başlamıştı bile. İçindeki karamsarlık dağılmamıştı bir türlü. Hala yeni ve üzücü olayların olacağı hususunda rahatsız edici bir duygu taşıyordu.</p>

    <p class="Paragraf-Stili-1">Dekan bir ara alnındaki yaraya bakmış, üzüntülü bir sesle, “Geçmiş olsun. Bir kaza mı geçirdiniz?” diye sormuştu. Orhan sadece başını sallayıp, evet demekle yetinmişti. Yol boyunca arabasını sakin ve yavaş sürdü.</p>

    <p class="Paragraf-Stili-1">İki de bir sanki takip ediliyormuş gibi bir hisse kapılarak, dikiz aynasından caddeyi kolluyordu. Akşam saatlerinde trafik yoğundu tabii, ama peşinde onu izleyen kimsecikler yoktu, içindeki bu vehimi bir türlü atamadı. Zaman zaman arkasında bir araba uzunca süre kalınca endişeye kapılıyordu.</p>

    <p class="Paragraf-Stili-1">Bir ara evdeki Burcu’yu anımsadı. Onun kadar sağduyulu ve çalışkan bir insana rastlamamıştı. Pek güzel bir kız sayılmazdı, ama davranışlarıyla ona haksızlık ettiğini bir kere daha anladı, inşallah eve gittiğimde onu bulurum, diye geçirdi aklından. Galiba gergin halinin en iyi ilacı oydu..</p>

    <p class="Paragraf-Stili-1">Arabaya biraz daha gaz verdi..</p>

    <p class="Paragraf-Stili-1">***</p>

    <p class="Paragraf-Stili-1">“Geceyi burada geçirebilir miyim?” diye sordu Garbis. “Gidecek yerim yok. Otele dönemem. Üzerimde pasaportum da yok.”</p>

    <p class="Paragraf-Stili-1">Aşot aslında adamın garsoniyerinde kalmasını istemiyordu, ama ona hayırda diyemezdi. Zaten herşey ummadıkları bir şekilde ters gitmeye başlamıştı. Kendi geleceği de yüklendikleri görevin başarıyla tamamlanmasına bağlıydı. Belki bütün şansızlık çiftlik evine ilk yapılan baskında Prof. Rüknettin Tözek’in o gece evde olmamasından kaynaklanıyordu. O gece adam evde olsaydı şimdi çoktan ölmüştü. Bunu sadece aksi şans diye yorumlayabilirdi.</p>

    <p class="Paragraf-Stili-1">Hırsını belli etmemeye çalışarak, “Tabii kalabilirsin” diye mırıldandı. “Sana yeni bir sahte pasaport ayarlarım.”</p>

    <p class="Paragraf-Stili-1">Garbis heyecanla sordu. “Nereden?”</p>

    <p class="Paragraf-Stili-1">“Sen orasına karışma. Bu benim işim.”</p>

    <p class="Paragraf-Stili-1">Onları dinleyen Ohannes sırıtarak Garbis’e baktı.</p>

    <p class="Paragraf-Stili-1">“Ödlek bir tavşan gibisin. Sığınacak delik arıyorsun. İkinizin de bir boka yaramadığınızı ilk görüşte anlamıştım zaten. “</p>

    <p class="Paragraf-Stili-1">Garbis hırsla adama baktı. Söyleyecek bir laf bulamadı ama.</p>

    <p class="Paragraf-Stili-1">Aşot, “Hadi uzatmayın artık. Dalaşmayı da kesin. Yapacağımız çok iş var daha.”</p>

    <p class="Paragraf-Stili-1">“Ben gidiyorum” dedi Ohannes. “Yarın öğleyin tam on iki de burada olurum. “</p>

    <p class="Paragraf-Stili-1">“Tamam. Tam on iki de.”</p>

    <p class="Paragraf-Stili-1">Ohannes kapıyı örtüp çıktı.</p>

    <p class="Paragraf-Stili-1">O gidince, “Hayvan!” diye homurdandı Garbis. İçine dökmek arzusuyla yanıp tutuşuyordu. “Erivan ayısı.. Ne beklenir ki?”</p>

    <p class="Paragraf-Stili-1">Aşot onun homurdanmasını dinlemedi bile. ikisinin arasındaki sürtüşme zerrece ilgilendirmiyordu onu. Tek amacı eli silah tutan iki tetikçi olarak son görevi yerine getirinceye kadar aralarındaki sürtüşmeyi önlemekti.</p>

    <p class="Paragraf-Stili-1">Cep telefonundan Cafe’sini aradı.</p>

    <p class="Paragraf-Stili-1">Telefona her zamanki gibi Kazım çıkmıştı.</p>

    <p class="Paragraf-Stili-1">“Ne haber Kazım?” dedi. “Her şey yolunda mı?”</p>

    <p class="Paragraf-Stili-1">“Neredesin patron? Ne zaman geleceksin?”</p>

    <p class="Paragraf-Stili-1">“Bir şey mi var?”</p>

    <p class="Paragraf-Stili-1">“Yok abi.. Her şey yolunda.”</p>

    <p class="Paragraf-Stili-1">“Bir tuhaf konuşuyorsun ama.”</p>

    <p class="Paragraf-Stili-1">“Yok be abi. Seni merak ettim sadece.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Kırk sekiz saattir dükkana uğramadın. Telefona da cevap vermedin.”</p>

    <p class="Paragraf-Stili-1">“Evimi mi aradın?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Evde değilim, anlarsın ya.. Meşgulüm.” Baş garson sırıtarak, “Anladım patron” dedi. “Niye aramıştın beni?”</p>

    <p class="Paragraf-Stili-1">Kazım durakladı bir an. “Önemli değil” diye mırıldandı. “Dün akşam biri seni sordu da.. Belki bilmek istersin, diye düşündüm. “Kim?”</p>

    <p class="Paragraf-Stili-1">“Bir müşteri. Tanımıyorum. İlk defa gelenlerden.” “Nasıl biri?”</p>

    <p class="Paragraf-Stili-1">“Sıradan bir müşteri.. Cafeyi çok beğenmişti, seninle tanışmak istedi.”</p>

    <p class="Paragraf-Stili-1">“Tanışmak mı? Neden?” “Tebriklerimi sunmak isterim demişti.” Aşot huzursuzca sordu. “Bu gün de geldi mi?” “Hayır.”</p>

    <p class="Paragraf-Stili-1">Herhalde alelade bir müşteri olmalıydı, rahatlar gibi oldu sonra. Tam o sırada karşısında sessizce konuşmayı dinleyen Garbis’e gözleri takılınca anımsadı birden.</p>

    <p class="Paragraf-Stili-1">“O müşteri başından yaralı mıydı?” diye sordu.</p>

    <p class="Paragraf-Stili-1">“Evet patron. Ben de tam şimdi onu söyleyecektim. Alnının ortasında kocaman bir yara bandı vardı. Dikkatimi çekmişti. Tanıyor musun?”</p>

    <p class="Paragraf-Stili-1">Sarardı Aşot.</p>

    <p class="Paragraf-Stili-1">“Tamam” diye mırıldandı. “Anladım.”</p>

    <p class="Paragraf-Stili-1">“Bir emrin var mı?”</p>

    <p class="Paragraf-Stili-1">“Seni sonra ararım.”</p>

    <p class="Paragraf-Stili-1">Telefonu kapattı. Bir süre düşüncelere daldı.</p>

    <p class="Paragraf-Stili-1">Garbis oturduğu yerden, “O polis, değil mi?” diye sordu.</p>

    <p class="Paragraf-Stili-1">“Öyle olmalı. Galiba izimi buldular.”</p>

    <p class="Paragraf-Stili-1">“Sana söylemiştim.”</p>

    <p class="Paragraf-Stili-1">“İyi de, nasıl? Benim bu işe karıştığımı kimse bilmiyor.”</p>

    <p class="Paragraf-Stili-1">“Nadya denen o kadını unutuyorsun. Polise konuşmuş olmalı.”</p>

    <p class="Paragraf-Stili-1">“Fakat o kadın olsa olsa, Prof Zeki olayıyla ilgili konuşabilir. Oysa senin boğuştuğun polis çiftlikte yaralandı. İki hadise arasında bağıntı yok. “</p>

    <p class="Paragraf-Stili-1">“Olmaz olur mu? Kafanı çalıştırsana biraz. Her ikisi de öğretim görevlisi; biri öldürüldü, diğerinin evine baskın yapıldı. Ve her ikisi de aynı sempozyumda konuşmacı. Polisi aptal mı sandın, aradaki bağıntıyı buldular. Niyetimizi anladılar. Durum bombok!”</p>

    <p class="Paragraf-Stili-1">“Telaşlanma” dedi Aşot. “Bir şeyler düşüneceğiz.”</p>

    <p class="Paragraf-Stili-1">“Ne düşüneceksin? Fare gibi kapana kısıldık. Garsoniyerini bilen kimse var mı?” “Yok! “</p>

    <p class="Paragraf-Stili-1">“Konuştuğun garson? O da bilmiyor mu?”</p>

    <p class="Paragraf-Stili-1">“Kimse bilmiyor”</p>

    <p class="Paragraf-Stili-1">“Emin misin?”</p>

    <p class="Paragraf-Stili-1">“Buraya getirdiğim kadınlar hariç, kimse bilmez.”</p>

    <p class="Paragraf-Stili-1">Aşot, adamın bembeyaz kesilen yüzüne baktı ve o zaman işinin çok zor olduğunu bir kere daha anladı. Geçen geceki çarpışma Garbis’i yıpratmış, motivasyonunu sıfıra indirmişti. Korkuyordu bu adam.. Ondan randıman alınmazdı artık. Hele hele caddenin orta yerinde, gündüz vakti, kalabalığın kesif olduğu bir saatte silahlı bir çatışmaya asla giremezdi. Üstelik çok az bir zamanları kalmıştı..</p>

    <p class="Paragraf-Stili-1">Düşündüklerini açığa vurmadı.</p>

    <p class="Paragraf-Stili-1">“Bir kadeh içki ister misin?” diye sordu.</p>

    <p class="Paragraf-Stili-1">Garbis, hayır, diye başını salladı.</p>

    <p class="Paragraf-Stili-1">O da ısrar etmedi. Durum cidden kötüydü. Şansına lanetler okudu içinden. Hep böyle olurdu zaten; kör olasıca talihe daima son anda aleyhine dönerdi. Felek yine aynı oyunu tekrarlıyordu. Kara kara, bu işten nasıl sıyrılacağım düşünmeye başladı. Kendine bir kadeh viski doldurdu. Garbis’den uzak bir köşeye çekildi.</p>

    <p class="Paragraf-Stili-1">Bu işten sıyrılmanın bir yolunu bulmalıydı.</p>

    <p class="Paragraf-Stili-1">Daha doğrusu bulmak zorundaydı, aksi halde hayatı kayacaktı..</p>

    <p class="Paragraf-Stili-1">***</p>

    <p class="Paragraf-Stili-1">Baş Komiser Özcan Dursun, Şişli Emniyet Müdürlüğü’ndeki toplantı odasında on kişilik ekibine o gece yapacakları baskının detaylarını anlatmaya başlamıştı. Kadro tüm dikkat kendisini dinliyordu.</p>

    <p class="Paragraf-Stili-1">“Üç kişi erken saatte, kadının şu an bulunduğu Cihangir’deki dairede yer alacağız. Hırant denen adam, katil zanlısını eve getirecek. Hırant’la Ohannes gece kulübünden hareket ettikten sonra iki sivil polis otosu peşine takılacak.”</p>

    <p class="Paragraf-Stili-1">Önde oturan memurlardan biri sordu. “Baş Komiserim, Hırant’ın adamı eve getireceğinden emin olabilir miyiz?”</p>

    <p class="Paragraf-Stili-1">“Umarım bunu başarır.”</p>

    <p class="Paragraf-Stili-1">“Ya katil bundan şüphelenir ve kaçmaya çalışırsa, ya da Hırant’ı öldürmeye kalkarsa? O zaman ne yapacağız?”</p>

    <p class="Paragraf-Stili-1">“Sokaklarda arbede çıkmasını istemiyorum. Ama o ahvalde çaresiz kalıp müdahale edeceğiz. Hatta gerekirse silah kullanacağız. Ama unutmayın, bu adamı canlı ele geçirmek istiyorum. Çünkü planı uygulayacak olanların sayısı hakkında kesin bir bilgimiz yok. Terör çetesini kimin organize ettiğini ve başlarının kim olduğunu da bilmiyoruz. Bu adamı diri olarak yakalamak ve konuşturmak zorundayız.”</p>

    <p class="Paragraf-Stili-1">Ekipten bir başkası çekinerek sordu.</p>

    <p class="Paragraf-Stili-1">“Baş Komiserim Hırant dediğiniz adama güvenebilir miyiz? Emriniz üzerine araştırdık, eski bir sabıkalı çıktı. Emniyeti suiistimal ve resmi evrak üzerinde sahtekarlık suçlarından. “</p>

    <p class="Paragraf-Stili-1">“Biliyorum” diye homurdandı Özcan Dursun. “Ne çare ki şu an bizi Ohannes denen teröriste götürecek başka kişi yok. Ondan yararlanmak zorundayız. İki ayrı grup halinde çalıştıklarını sanıyorum. Diğer grup, bildiğiniz gibi Tünel’deki Bulvar Cafe’yi üst olarak kullanıyor. Bu grupta en az üç kişinin çalıştığını resmen tespit etmiş bulunuyoruz. Biri çiftlik evindeki çatışmada vuruldu. Diğeri kulağından yaralı, ama izini kaybettik. Üçüncüsü ise cafe’nin sahibi. Onun adı ve kimliği biliniyor. Aşot Artinyan. Otuz beş yaşlarında, İstanbul doğumlu. İkametgahı Ulus’ta. Bekar. Ama ne evine ne de işlettiği cafe’ye uğramıyor. Firarda da olabilir. Sabıkasız. Bu olaylara neden bulaştığı hakkında henüz bir fikrimiz yok. Çatışmada vurulan terörist konusun da maalesef tatmin edici bir tespit yapabilmiş değiliz.”</p>

    <p class="Paragraf-Stili-1">Başka bir memur söz aldı.</p>

    <p class="Paragraf-Stili-1">“Ya şu Nadya denen kadın, amirim? Onun hakkında ne biliyoruz?”</p>

    <p class="Paragraf-Stili-1">Baş Komiser hemen cevap vermedi. Bir süre sessiz kalarak odayı dalgın ve yumuşak adımlarla arşınladı, hayalinde bu sabah uzun uzun konuştuğu güzel kadının silueti canlandı. Bej sabahlığı içindeki alımlı vücudunu, çarpıcı güzellikteki uzun bacaklarını anımsadı. Hatta bir an irkilerek ruhunu tatlı bir heyecanın kaplamasına engel olamadı. Sesine sakin bir ton vermeye çalışarak mırıldandı.</p>

    <p class="Paragraf-Stili-1">“Bir striptiz artisti. Sizin anlayacağınız bir tür fahişe.”</p>

    <p class="Paragraf-Stili-1">Soruyu soran memur kuşkulu bir şekilde homurdandı.</p>

    <p class="Paragraf-Stili-1">“Ona güveniyor musunuz?”</p>

    <p class="Paragraf-Stili-1">“Evet” dedi Özcan Dursun.</p>

    <p class="Paragraf-Stili-1">Neyse ki ekipten biri bu güvenin nedenlerini sormamıştı; aksi halde onlara ikna edici ve rahatlatıcı bir gerekçe gösteremeyecekti.</p>

    <p class="Paragraf-Stili-1">“Başka sorusu olan var mı?” dedi.</p>

    <p class="Paragraf-Stili-1">Cevap çıkmayınca uygulanacak olan operasyonun detaylarını açıklamaya girişti..</p>

    <p class="Paragraf-Stili-1">***</p>

    <p class="Paragraf-Stili-1">Hırant mutfaktan yükselen hazin türküyü dinlemeye başladı.</p>

    <p class="Paragraf-Stili-1">Kulak kabarttı. Van yöresine ait eski bir halk ezgisiydi. Nadya’nın sesinin bu denli güzel ve yanık olduğunu hiç bilmiyordu. Şaşırdı da. Türküyü Ermenice söylüyordu genç kadın..</p>

    <p class="Paragraf-Stili-1">Dile yaman arevin arer Van’a dzovun</p>

    <p class="Paragraf-Stili-1">Vay le danever</p>

    <p class="Paragraf-Stili-1">Kez siretsi aşnen hovun</p>

    <p class="Paragraf-Stili-1">Ah yaman, yaman hey..</p>

    <p class="Paragraf-Stili-1">Hırant Van’lıların göle deniz dediklerini bilirdi. O da askerliğini Van’da yapmıştı. Türkü mealen, Güneş almış Van’ın denizini, sevdim seni son bulan rüzgarlarla filan gibi bir şeydi.</p>

    <p class="Paragraf-Stili-1">Yaşlı adamın gözleri yaşardı önce. İçine bir melal çöktü. Çok kötü şeyler olacağını sezinliyordu. Nadya bir çılgınlığın eşiğindeydi ve neden böyle bir karara vardığını da anlayamıyordu Hırant..</p>

    <p class="Paragraf-Stili-1">Sanki ölüme kucak açıyordu.</p>

    <p class="Paragraf-Stili-1">İnanılacak şey değildi. Onun gibi hayatiyet ve canlılık dolu bir kadın böyle bir sonu nasıl isteyebilirdi.</p>

    <p class="Paragraf-Stili-1">Az evvel münakaşayı kesmiş, konuyu tartışmak istememişti. Bir nedeni olmalıydı. Hırant’ın içinde isyan filizlendi, koyu ve derin bir endişeye kapıldı.</p>

    <p class="Paragraf-Stili-1">Onunla yeniden konuşmalıydı.</p>

    <p class="Paragraf-Stili-1">Nadya’nın yanık türküsü bitmişti. Şimdi içerden sadece tabak çanak sesleri aksediyordu. Kadının durgun ve üzüntü dolu olduğunu anlamak için müneccim olmaya gerek yoktu.</p>

    <p class="Paragraf-Stili-1">Yerinden kalktı.</p>

    <p class="Paragraf-Stili-1">Tam o sırada Nadya yeni bir türküye başlamıştı.</p>

    <p class="Paragraf-Stili-1">Ambela para para</p>

    <p class="Paragraf-Stili-1">Neynim aman, neynim aman sari gyalin.</p>

    <p class="Paragraf-Stili-1">Bu türküyü de çok severdi Hırant. Erzurum’un ünlü Sarı Gelin türküsü..</p>

    <p class="Paragraf-Stili-1">Yeniden yerine mıhlandı, içindeki burukluk devam ediyordu. Nadya, striptizci olacağına halk türküleri okuyan bir ses sanatkarı olmalıydı. Hem namuslu bir hayat, hem de bol para ve gelecek demekti bu.</p>

    <p class="Paragraf-Stili-1">Onunla yeniden konuşmaya karar verdi. İstediğini yapmayacaktı. O katili, buraya kendi evine getiremezdi. Asla, kendi eliyle sevgilisinin öldürülmesine alet olamazdı ve olmayacaktı da..</p>

    <p class="Paragraf-Stili-1">Mutfağa geçti.</p>

    <p class="Paragraf-Stili-1">Nadya onun geldiğini bile farketmemişti. Dalgın dalgın türkünün nakaratını tekrarlıyordu.</p>

    <p class="Paragraf-Stili-1">“Olmaz” dedi Hırant. “İsteğini reddediyorum.”</p>

    <p class="Paragraf-Stili-1">Nadya arkasındaki kararlı sesten boş bulunup korktu ve yerinden sıçradı.</p>

    <p class="Paragraf-Stili-1">“Korkuttun beni!” diye bağırdı. “Ödümü koparttın Hırant.. Kastın mı var, ayol!”</p>

    <p class="Paragraf-Stili-1">“Senin kastin kendine.”</p>

    <p class="Paragraf-Stili-1">Genç kadın hüzünlü bakışlarını yaşlı adamın hafif nemli gözlerine çevirdi.</p>

    <p class="Paragraf-Stili-1">“Ne kasti?” diye sordu.</p>

    <p class="Paragraf-Stili-1">Hırant kararlılıkla dikildi, göğsünü yumrukladı.</p>

    <p class="Paragraf-Stili-1">“Ben yaşadıkça o katilin sana dokunmasına izin veremem.</p>

    <p class="Paragraf-Stili-1">Asla..”</p>

    <p class="Paragraf-Stili-1">Kuruladığı tabakları tezgahın üzerine bırakan genç kadın dostça ona yaklaştı, sevecenlikle omuzlarından tuttu, ısrarlı bir şekilde yaşlı adamın nemli gözlerine baktı.</p>

    <p class="Paragraf-Stili-1">“Ağlıyor musun sen?”</p>

    <p class="Paragraf-Stili-1">Hırant inkara kalkışmadı.</p>

    <p class="Paragraf-Stili-1">“Evet” diye mırıldandı tokça.</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Söylediğin türkülerden.. Hüzün dolu. Bana veda ezgileri gibi geldi. “</p>

    <p class="Paragraf-Stili-1">“Ne vedası?”</p>

    <p class="Paragraf-Stili-1">“Nevedası olacak, hayata veda tabii. Bir tür intihara karar verdin, değil mi? Şayet bu kadar kararlıysan, bunu ilaç yutarak, damarlarını keserek, ya da köprüden atlayarak da yapabilirsin.. Ama o hunhar ve gaddar adama teslim olmak niye?”</p>

    <p class="Paragraf-Stili-1">“Neler saçmalıyorsun Hırant?”</p>

    <p class="Paragraf-Stili-1">“Bana numara yapmaya kalkma. Karşında yetmiş yaşın tecrübesi var. Bir şekilde bu pis hayatı sona erdirmeye kararlısın sen. Olmaz, buna izin veremem.”</p>

    <p class="Paragraf-Stili-1">Yaşlı adam artık göz yaşlarını tutamıyordu. Omuzları sarsılmaya başladı.</p>

    <p class="Paragraf-Stili-1">Bir süre daha onu izleyen genç kadın, ilk defa içinden gelen bir coşkuyla sarıldı, tam bir babaya duyulan şefkatle. O da ağlamaya başlamıştı.</p>

    <p class="Paragraf-Stili-1">“Üzülme Hırant!” diye fısıldadı. “Kendimi öldürmeye niyetim yok.”</p>

    <p class="Paragraf-Stili-1">“Yalan söyleme, bunu hissediyorum.”</p>

    <p class="Paragraf-Stili-1">“Yalan söylemiyor, sadece kendimden utanıyorum. “</p>

    <p class="Paragraf-Stili-1">“Nedenmiş o?”</p>

    <p class="Paragraf-Stili-1">“Şimdiye kadar sana hep iki yüzlü, riyakar ve yalancı davrandığım için. İnan bana, çok üzgünüm. Seni aldattım ve kullanmaya çalıştım.”</p>

    <p class="Paragraf-Stili-1">Yaşlı adam da kadına sarıldı.</p>

    <p class="Paragraf-Stili-1">“Bunu ifade etmene, pişmanlık duymana hiç gerek yoktu. En başından beri anladığımın farkında değil misin? Senden gerçek manada bir beklentim olduğunu mu sanıyorsun? Bütün verdiklerin benim için bir lütuf; bir ihsandı.”</p>

    <p class="Paragraf-Stili-1">“Yapma Hırant.. Konuştukça yerin dibine geçiyorum, kendimden iğreniyorum.”</p>

    <p class="Paragraf-Stili-1">“Hayır.. Aslında rezil olması gereken benim. Yaşımı başımı unutup, sırf erkek olmanın hezeyanlarını yaşadım. Çok fena, basit şeylere kalkıştım. Asıl ben seni kullanmaya, gençliğinden istifadeye tevessül ettim. Fakat bundan sonra herşey değişecek, seni bu dertten kurtaracağım. O adamı yok edeceğim, bu yaşlı ellerimle öldüreceğim onu.”</p>

    <p class="Paragraf-Stili-1">Nadya birden bir yerine iğne batırılmış gibi yerinden sıçradı.</p>

    <p class="Paragraf-Stili-1">“Olmaz Hırant, olmaz.. Asla.. Bunu yapamazsın.”</p>

    <p class="Paragraf-Stili-1">Yaşlı adam hiç oralı değildi.</p>

    <p class="Paragraf-Stili-1">“Neden yapamayacakmışım ki? Artık beni hayata başlayan bir şey mi var sanıyorsun? Hiç olmazsa hebaya gitmiş bir ömrün, son demlerinde işe yarar, kendime paye çıkaracak bir sonla noktalamak isterim.”</p>

    <p class="Paragraf-Stili-1">“Dur, sakın bir çılgınlığa kalkışma..”</p>

    <p class="Paragraf-Stili-1">Hırant irkilerek yeniden kızın yaşlı gözlerine baktı.</p>

    <p class="Paragraf-Stili-1">“Ne demek istiyorsun sen? Yoksa., yoksa o adamı gerçekten mi arzuluyorsun?”</p>

    <p class="Paragraf-Stili-1">“Saçmalama.. Konuşmamız lazım, sana hala anlatmadığım bazı şeyler var.”’</p>

    <p class="Paragraf-Stili-1">“Nasıl şeyler?”</p>

    <p class="Paragraf-Stili-1">Yaşlı adamın nemli gözlerini bu defa merak sarmıştı.</p>

    <p class="Paragraf-Stili-1">“Gel Hırant, mutfaktan çıkalım, içeri geçip konuşalım biraz. Bir açıklama yapmak zorundayım sana.”</p>

    <p class="Paragraf-Stili-1">Nadya, yaşlı adamı elinden tutup adeta sürükler gibi salona götürdü.</p>

    <p class="Paragraf-Stili-1">“Otur şu kanepeye.”</p>

    <p class="Paragraf-Stili-1">“Neler oluyor kuzum? Bana ne anlatacaksın? Az evvel yeterince konuşmadık mı?” “Hayır tontonum. Yeterince konuşmadık. Bilmediğin çok önemli bir husus var.”</p>

    <p class="Paragraf-Stili-1">“Yaa”</p>

    <p class="Paragraf-Stili-1">Nadya derin bir nefes aldı, sonra içini çekerek anlatmaya başladı.</p>

    <p class="Paragraf-Stili-1">“Bu sabah dışarıya çıktığında yani ben evde yalnızken birden kapı çalındı.”</p>

    <p class="Paragraf-Stili-1">Hırant birden sapsarı kesildi.</p>

    <p class="Paragraf-Stili-1">“Yoksa o canavar mı geldi? Beni gizlice takip etmiş olabilir mi?”</p>

    <p class="Paragraf-Stili-1">“Telaşlanma Hırant, gelen o değildi.”</p>

    <p class="Paragraf-Stili-1">“Kimdi peki?”</p>

    <p class="Paragraf-Stili-1">“Polis.”</p>

    <p class="Paragraf-Stili-1">“Polis mi? Ama senin burada kaldığını nasıl öğrenebilirler? Hiç dışarıya çıkmadın ki? imkansız..”</p>

    <p class="Paragraf-Stili-1">“İmkansız değil, gerçek. Meğer o gece yarısı ilk sorgulamadan çıktığım andan itibaren peşime adam takmışlar. Yani o andan beri burada, senin evinde kaldığımı biliyorlarmış. Dışarıda yirmi dört saat bizi gözetleyen adamları varmış. Şu anda da hala gözetlemeye devam ediyorlar. İnanmıyorsan pencereden bak. Beyaz bir Opel. Sivil plakalı..”</p>

    <p class="Paragraf-Stili-1">“Nereden biliyorsun?”</p>

    <p class="Paragraf-Stili-1">“Beni sorguya çeken Baş Komiser gösterdi.”</p>

    <p class="Paragraf-Stili-1">Yaşlı adam korkuyla sordu. “Ne istiyor senden?”</p>

    <p class="Paragraf-Stili-1">“Polise yardım etmemi. “</p>

    <p class="Paragraf-Stili-1">“Yardım mı? Nasıl bir yardım?”</p>

    <p class="Paragraf-Stili-1">Nadya kısa bir tereddüt daha geçirdi.</p>

    <p class="Paragraf-Stili-1">“Aslında bunu sana söylememem lazım. Onlara söz verdim. Fakat., seni..”</p>

    <p class="Paragraf-Stili-1">“Devam et. “</p>

    <p class="Paragraf-Stili-1">“Seni tehlikeye atmak istemiyorum. Şayet bu işi kabul edeceksen, bilerek, kendi rızanla onaylamalısın. Ohannes’i buraya getirmemi onlar istedi benden. “</p>

    <p class="Paragraf-Stili-1">Hırant kuşkuyla gözlerini kırpıştırdı.</p>

    <p class="Paragraf-Stili-1">“İnanmıyorum.”</p>

    <p class="Paragraf-Stili-1">“İnan Hırant, bu kez doğru söylüyorum.”</p>

    <p class="Paragraf-Stili-1">“Neden ama? Herifi neye başka yerde yakalamıyorlar da buraya getirmemi istiyorlar? Ne anlamı var bunun, saçma değil mi?”</p>

    <p class="Paragraf-Stili-1">“Bir anlamda ikimiz de yem oluyoruz. Ohannes’e kurulan tuzağın bir parçası. Zira polis onu tanımıyor, ama Ohannes’in senin peşine takılarak bana erişmeye çalışacağını tahmin ediyorlar.”</p>

    <p class="Paragraf-Stili-1">Yaşlı adam kızardı.</p>

    <p class="Paragraf-Stili-1">“Bunu onlara sen mi söyledin ?”</p>

    <p class="Paragraf-Stili-1">“Mecburdum tontonum. Başka çıkar yol yoktu.”</p>

    <p class="Paragraf-Stili-1">“Karşılığında ne kazanacaksın ?”</p>

    <p class="Paragraf-Stili-1">“Hürriyetimi Hırant. Polise yardım edersem beni olayların dışında tutacaklar, hakkımda takibat yapılmayacak ve tamamen serbest kalacağım..”</p>

    <p class="Paragraf-Stili-1">Yaşlı adam endişeli bir şekilde geri çekildi.</p>

    <p class="Paragraf-Stili-1">“Dur, dur bakalım.. O kadar acele hüküm verme. Ya yanıldıysam, ya ben o adamın kimliğinde hata ettiysem. Ya kulüpte bana seni soran, sonra da peşime takılan kişi Ohannes değilse? O zaman ne olacak? polis seni yine kollayacak mı?”</p>

    <p class="Paragraf-Stili-1">Nadya garip garip adamı süzdü.</p>

    <p class="Paragraf-Stili-1">“Nereye varmak istiyorsun? İkimiz de o adamın Ohannes olduğunu bilmiyor muyuz yani?”</p>

    <p class="Paragraf-Stili-1">“Emin olamayız? Bizimki sadece bir tahmindi.”</p>

    <p class="Paragraf-Stili-1">Genç kadının kaşları çatıldı.</p>

    <p class="Paragraf-Stili-1">“Hırant! Yoksa bana yalan mı söyledin? Beni korkutup burada kalmam için uydurulmuş bir yalan mıydı?”</p>

    <p class="Paragraf-Stili-1">“Hayır gülüm, hayır bir tanem, sana yalan söylemedim. O adam Ohannes olabilir. Ama ben asla polise güvenmem., ikimizi de kullanıyor olabilirler..”</p>

    <p class="Paragraf-Stili-1">Nadya’nın bir an bakışları dalgınlaştı. Baş Komiserin teklifinin gerçekten bir numara olup olmadığını düşündü. Kısa da olsa kuşkunun soğuk pençesi bir an ruhunun derinliklerine kadar uzandı. Sonra başını iki yana salladı.</p>

    <p class="Paragraf-Stili-1">“Ben Komisere inanıyorum” diye fısıldadı.</p>

    <p class="Paragraf-Stili-1">“Buna nasıl emin olabilirsin?”</p>

    <p class="Paragraf-Stili-1">“İstese beni tutuklama şansı vardı, ama bu şansını kullanmadı.”</p>

    <p class="Paragraf-Stili-1">“Kullanmaz tabii. Çünkü senin sayende büyük balığı yakalamayı düşünüyor. Sen yemsin, anlamıyor musun? Adamı yakalayamazsa seni tutuklayacaktır.”</p>

    <p class="Paragraf-Stili-1">“Belki.. Fakat bizim yardımımızla yakalarsa, ben kurtulacağım. Bu riski denemeye değer. Lakin sana baskı yapamam. Karar sana ait. Düşün. İyice düşün..”</p>

    <p class="Paragraf-Stili-1">“Sen kararlı mısın?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Öyleyse sana uymaktan başka yapabileceğim bir şey kalıyor mu?”</p>

    <p class="Paragraf-Stili-1">Nadya’nın gözleri parıldadı, dostça yaşlı adama sarılıp onun buruşuk alnına içten bir şükran öpücüğü kondurdu...</p>

    <p class="Paragraf-Stili-1">***</p>
  </div>
</body>
</html>