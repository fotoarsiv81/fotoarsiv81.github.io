<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-20</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">R</span>üknettin Tözek köpüklü kahvesinden bir yudum alarak dalgın bakışlarla oğlunun çalışma odasından görünen Tarabya koyunun harika manzarasına baktı. Günlerden sonra kendini gösteren güneş, göğü kaplayan gri bulutlan yok ederek parıltılı ışıklarını adeta Boğazın mavi sularında oynaştırıyordu.</p>

    <p class="Paragraf-Stili-1">“Galiba meseleyi şimdi anlamaya başladım” dedi kısık bir sesle.</p>

    <p class="Paragraf-Stili-1">“Neyi baba?”</p>

    <p class="Paragraf-Stili-1">“Prof. Zeki ile benim neden öldürülmek için seçildiğimizi.”</p>

    <p class="Paragraf-Stili-1">Orhan bakışlarını babasına çevirdi ve açıklama yapmasını bekledi.</p>

    <p class="Paragraf-Stili-1">Yaşlı adam pamuk beyazı saçlarıyla oynadı bir müddet.</p>

    <p class="Paragraf-Stili-1">Bakışları hâla Boğazın akıntılı sularındaydı. Sonra tane tane konuşmaya başladı.</p>

    <p class="Paragraf-Stili-1">“Anadolu kaynıyordu o tarihte. Harp, isyanlar, yokluk, salgın hastalıklar dirliğin de düzenin de yok olmasına yol açmıştı, çeteler vuruyor, karşılık veriliyordu. Özellikle Doğu Anadolu kan gölüne dönmüştü. Bu ortam da alman haklı tehcir karan binlerce Ermeni’nin ölümüne yol açtı.”</p>

    <p class="Paragraf-Stili-1">“Bunu biliyoruz.”</p>

    <p class="Paragraf-Stili-1">“Yaşanan acıları ve trajik olayları, siyasete malzeme yapmadan, objektif ve ilmi açıdan özetlersek bir gerçekle karşılaşıyoruz.”</p>

    <p class="Paragraf-Stili-1">“Yani?”</p>

    <p class="Paragraf-Stili-1">“Ermeni’ler de Anadolu topraklarının insanlarıydı.”</p>

    <p class="Paragraf-Stili-1">“Bunun, senin ve Prof. Zeki’nin hedef seçilmesiyle ne ilgisi var, anlayamadım.” Rüknettin Tözek, oğluna bakmadan konuşuyordu.</p>

    <p class="Paragraf-Stili-1">“Hiç düşündün mü?” dedi. “Asırlarca Anadolu’da, maddi ve manevi yakınlık içinde yaşayan bu iki taraf neden düşman kesilmişti birbirine? Onca cinayet, katliam ve göçler sonucu her iki taraftan da yüz binler insan mahvoldu. Neden?”</p>

    <p class="Paragraf-Stili-1">Orhan babasına baktı yeniden.</p>

    <p class="Paragraf-Stili-1">Sorunun cevabını onun vermesini bekliyordu.</p>

    <p class="Paragraf-Stili-1">“Sen de tarihçisin” diye mırıldandı yaşlı adam. “Biliyorsun, Ermeni sorunu yeni bir vaka değil, 1875’lerden beri süre geliyor. Ama biz meseleye yeni yeni uyanıyor, Avrupa ve Amerika’daki bazı parlamentoların Soykırım tasarıları üzerine harekete geçmeye ve ilk kez ciddi bir mesele ile karşı karşıya olduğumuzu anlayarak harekete geçmeye başlıyoruz. Resmi görüşümüz hep bu işi tarihe bırakalım yolundaydı. Çok yakın zamanlara kadar Türkiye’de bir kaç akademisyenin ve tarihçinin dışında olaylara eğilen ve sorunla ilgilenen yoktu. Ama bu sıralar hem medya hem de vatandaş artık gerçekleri öğrenmek istiyor. Tarihi olaylar kamu oyunun gündemine taşınıyor. Ermeni Soykırımını kabule meyyal devletlere tutarsız, hissi ve çocuksu tepkiler gösteriyoruz. Ama nihayet entelektüel kesimde daha ciddi ve mantıklı bir yaklaşım başlıyor. Fransız hükümetinin aldığı son kararın muhtelif siyasi dümenlerin ve Kafkasya’ya yönelik ekonomik ve stratejik planların parçası olduğunu her aydın Türk insanı rahatlıkla anlıyor. Katledilmiş insanların manevi yükünü istismar ile politik avantaj sağlamak batının diplomasisinin alışılmış oyunudur zaten.</p>

    <p class="Paragraf-Stili-1">Yine de bu karar, gözümüzün açılmasına ve Ermeni sorunun yeniden tartışmamıza yol açtı. Hep sustuk, konuyu açıldığında da geçiştirdik. Tabu haline soktuk. Bir tür suçluluk kompleksi ve bölünme korkusu yaşadık. Akademisyenlerimiz konuyla yeterince ilgilenmediler. Sanki olayları kapatıp unutturmak isteyen bir havaya girdik. “</p>

    <p class="Paragraf-Stili-1">“Biraz haksızlık etmiyor musun baba?”</p>

    <p class="Paragraf-Stili-1">“Hiç de etmiyorum. Kimsenin yadsıyamayacağı gerçek şu: seksen altı yıl evvel büyük bir acı yaşandı ve bu günümüze kadar sürdü. Bununla yüzleşmek ve hesaplaşmak artık şart oldu. Aksi halde...”</p>

    <p class="Paragraf-Stili-1">Orhan tekrar babasının yüzüne kuşku ile baktı.</p>

    <p class="Paragraf-Stili-1">“Evet, aksi halde?” diye sordu.</p>

    <p class="Paragraf-Stili-1">Rüknettin Tözek ağır ağır mırıldandı.</p>

    <p class="Paragraf-Stili-1">“Yıllar önceki acı ve ızdıraplara yol açan felâketin tekrarlanma riski artar.”</p>

    <p class="Paragraf-Stili-1">“Baba sen ne diyorsun?”</p>

    <p class="Paragraf-Stili-1">“Bunca senedir tesbit ve teşhis ettiğim gerçekleri anlatmaya çalışıyorum. Tabii belirli bir mantık çerçevesinde. Yanlış anlama, dışardan dayatılan formülleri asla kabul edemeyiz. Soykırım iddiasını kabullenmek, özür dilemek safsatadır. Kendi arşivlerimize dayanan açıklamalara, ilmi araştırmalara gereksinimimiz var. Türkiye’de yaşayan Ermeniler kadar, diasporada bulunanlar da hâla kendilerini bu topraklara, Anadolu’ya bağlı hissediyorlar. En azından ben, bu hissi taşıdıklarına inanıyorum. Onlara sahip çıkmak onlarla aynı coğrafyanın insanları olduğumuzu, müşterek ve içiçe geçmiş bir kültürümüzün varlığını kabul etmek zorundayız. “</p>

    <p class="Paragraf-Stili-1">“Atalarımıza yaptıkları ihaneti, Osmanlıyı içerdim vurduklarını unutacak mıyız?”</p>

    <p class="Paragraf-Stili-1">“Bu ifade senin gibi bir bilim adamına yakışmıyor oğlum.”</p>

    <p class="Paragraf-Stili-1">“Amcanı da Van’da onlar paralamış, sen anlatırdın bunu unutun mu?” yaşlı adam gülümsedi.</p>

    <p class="Paragraf-Stili-1">“Dedem ve dayım da Çanakkale’de İngilizler tarafından şehit edilmiş. Büyük amcam Antep’de Fransızlar tarafından öldürülmüş. Şimdi onlarla içli dışlı dost olduk.</p>

    <p class="Paragraf-Stili-1">Hem müttefiklerimiz hem de kültür alışverişinde bulunduğumuz dostlarımız. Dünya hızla globalleşmeye gidiyor. Belirli kültürler kaynaşıyor. Neden bu topraklarda eskiden asırlarca beraber yaşadığımız insanlarla kucaklaşmayalım. Bunu ise gürültü patırtıyla değil, olayları tam aydınlatmayla gerçeklerden kaçmayarak sağlayabiliriz. “</p>

    <p class="Paragraf-Stili-1">“Baba neler diyorsun kuzum! Ermenilerin yaptığı hunhar katliamları, ekmeğini yediği bu toprağın insanlarını içten vurmaya kalkıştıklarını inkâra mı başladın yoksa?</p>

    <p class="Paragraf-Stili-1">Batı dünyasıyla birleşip, altımızı oymaya çalışıyorlar.”</p>

    <p class="Paragraf-Stili-1">“Doğru.. Bunu inkâr etmiyorum ki. Gerek Erivan’da gerekse diyasporanın batıda kök saldığı büyük merkezlerde militan ve terörist çevreler var. Asala belâsını az mı çektik? Dünyaya dağılmış da olsalar millet olarak kendilerini bir arada tutacak şeyin hep bu olduğunu düşünüyorlar. Genel siyasetleri de yeniden körüklenen ve nesilden nesile aktarılmak istenen hep bu nefret. Bu yüzden de korkuyorlar.”</p>

    <p class="Paragraf-Stili-1">“Neden korkuyorlar, anlamadım?”</p>

    <p class="Paragraf-Stili-1">“Çok basit değil mi? Soykırım silahını kaybetmekten. Bu konunun Türkiye’de tabu olmaktan ç’ıkmasından, aynı ülke insanlarının kucaklaşmasından. “</p>

    <p class="Paragraf-Stili-1">“Bence bu hayal. İnsanlar içindeki bu nefretten kurtulamazlar.”</p>

    <p class="Paragraf-Stili-1">“Yanılıyorsun oğlum. Demin sen söyledin, benim ailemde de</p>

    <p class="Paragraf-Stili-1">Ermeniler tarafından öldürülen fertler var. Zaman, anlayış ve hoşgörü, geçmişe objektif bakış, tarihi iyi değerlendirme, her şeyi değiştirir. Örnek mi istiyorsun, al işte. Çocukluğumdan beri çok iyi anlaştığım bir yığın Ermeni dostum var. Bazılarını sen de tanırsın.</p>

    <p class="Paragraf-Stili-1">Levon amca, hatırlarsın, değil mi? Tanıdığım en iyi insanlardan biriydi. Dr. Garo Yeremyan..</p>

    <p class="Paragraf-Stili-1">Dostluğunu kimseye değişmem. Annenin okul arkadaşı Janet</p>

    <p class="Paragraf-Stili-1">Elmas. Dünya tatlısı bir kadındı. Ne zaman adaya gitsem, evlere uğramadan geçemem. Bunların dedeleri amcamı şehit etti, diye onlara kin besleyecek değilim ya..”</p>

    <p class="Paragraf-Stili-1">Orhan şaşkınlıkla babasına bakmaya devam ediyordu.</p>

    <p class="Paragraf-Stili-1">“Anlayamıyorum, bu sabah sana ne oldu baba? Sanki bütün düşüncelerin birden değişmiş gibi. Bize yapılan zulümleri bir kalem de unutmuş gibisin. Bütün mezalim ve alçaklıkları inkâr mı ediyorsun şimdi?</p>

    <p class="Paragraf-Stili-1">“Hayır oğlum. Tarihi vakalar yadsınamaz. Bizim de hatalarımızın olmadığını söyleyebilir misin?”</p>

    <p class="Paragraf-Stili-1">“Olmuştur tabii. Ama sistemli bir imha hareketi, batılıların sık sık telaffuz ettikleri Jenosid asla olmamıştır.”</p>

    <p class="Paragraf-Stili-1">“Tehcir kararının askeri açıdan yanlış olduğunu söylemek mümkün değildir. Her yan isyanlarla doluyken alınan kararın geçerliliği tartışılamaz. Nüfusunun neredeyse bütün yetişkin erkekleri, hatta çocuk sayılabilecek gençleri cepheden cepheye sürülürken, hele yerini yurdunu koruyamayacak hallere düştüğü bir ortamda tehcir kararının isabetini hiç tartışmıyorum. 1912 ile 1922 yılları arasındaki savaşlar döneminde ölen, öldürülen yerinden yurdundan edilen Müslümanların sayısı dört milyon civarındadır.</p>

    <p class="Paragraf-Stili-1">Büyük zayiat vermişizdir. Tarih boyunca sivil kayıplar bakımından da en büyük kayıp bu arada olmuştur. Rusya, İngiltere ve Fransa’nın desteğiyle Ermeni çetelerinin yaptığı katliamlar, trajediyi daha da ağırlaştırmıştır. Ama ben insani açıdan tehcir kararının uygulanmasına muhalifim.”</p>

    <p class="Paragraf-Stili-1">Orhan biraz bozularak konuştu.</p>

    <p class="Paragraf-Stili-1">“Acaba yanlış mı anladım, evvelki gece televizyon konuşmanda böyle demiyordun ama.”</p>

    <p class="Paragraf-Stili-1">“Yanlış anlamamışsın. Benim itirazım tehcir kararının uygulanış tarzınadır. insani açıdan bazı suiistimaller, görevlilerin yetkilerini kötüye kullandığı söylenebilir. Ama şunu kesinlikle ifade edebilirim ki, bilinçli ve sistematik bir etnik kıyım asla vuku bulmamıştır. Zaten Osmanlı’nın o tarihteki imkanları ve mevcut yoksulluğu, planlı ve şuurlu bir kıyıma olanak da tanımazdı. O tarihteki devlet ileri gelenleri de tehcire sadece bir askeri operasyon olarak bakmışlardır. Şunu da ilave etmek mümkündür: ülkenin birçok yerinde tehcir uygulaması sırasında insanlığını kaybetmeyen ve insanımıza has merhamet hasletini asla yitirmemiş görevliler ve ahali de vardı. Çok sayıda göçe zorlanan Ermeni kadın ve çocukları Türkler, Kürtler ve Çerkezler tarafından korundu, saklandı ve hatta kaçırıldı.”</p>

    <p class="Paragraf-Stili-1">Orhan babasına incelemeye devam ediyordu.</p>

    <p class="Paragraf-Stili-1">“Hepsi iyi hoş da hâla asıl soruma cevap vermedin?”</p>

    <p class="Paragraf-Stili-1">“Neydi o?”</p>

    <p class="Paragraf-Stili-1">“Şu anladığını söylediğin mesele. Neden Prof. Zeki ile seni hedef seçtiler?”</p>

    <p class="Paragraf-Stili-1">“Evet” diye kısık sesle mırıldandı yaşlı adam.”Biliyorsun, Asala’dan sonra Ermeniler terör olaylarından vazgeçtiler ve davalarını politik arenada kazanmaya gayret gösterdiler. Zira terörle bir yere varılamayacağını anlamışlardı.”</p>

    <p class="Paragraf-Stili-1">“İyi ya, öyleyse neden yine teröre baş vuruyorlar?”</p>

    <p class="Paragraf-Stili-1">“Hala anlamıyor musun? Erivan da, diaspora da korkuyor.”</p>

    <p class="Paragraf-Stili-1">“Kimden?”</p>

    <p class="Paragraf-Stili-1">“Hadiseye daha objektif, daha bilimsel ve daha insani boyutlarda bakmaya başlayan insanlarımızdan. Bu onların yayılmacı milliyetçilik hırslarının sonu olabilir. Bizim yaklaşışımız, yeni yeni şekillenmeye başlayan çözüm arayışımız aleyhlerine. En azından bu milliyetçilik tezini savunanların aleyhine, işlerine gelmiyor. Ben de Zeki de ilmi bir platformda yeni toplum tezimi savunacak kişilerdik. Bizi susturmalarının en kolay ve lehlerine dayanan bir çözüm olduğunu düşündüler sanırım.”</p>

    <p class="Paragraf-Stili-1">“Ama bu yeniden teröre dönüş anlamına gelmez mi?”</p>

    <p class="Paragraf-Stili-1">“Bir açıdan haklısın. Ama ispatlanabilirse..”</p>

    <p class="Paragraf-Stili-1">Orhan dudak kıvırdı. “İspatlanırsa mı? Bu hemen akla gelen bir olasılık.”</p>

    <p class="Paragraf-Stili-1">“Doğru. Ben de öyle düşünüyorum. En azından aklıma başka olasılık gelmiyor.” Tam o sırada telefon çalmaya başladı. Orhan kalkarak telefonu açtı.</p>

    <p class="Paragraf-Stili-1">Arayan Burcu’ydu..</p>

    <p class="Paragraf-Stili-1">***</p>

    <p class="Paragraf-Stili-1">Esneyerek gerinen Tarık, “Yerimizi alacak ekip gecikti” diye söylendi. Onun da Okan’ın da her yanı uyuşmuştu artık. “Burada boşuna bekliyoruz. Bu kadının dışarı çıkmaya niyeti yok. Sanırım birini bekliyor.”</p>

    <p class="Paragraf-Stili-1">“Kimi?”</p>

    <p class="Paragraf-Stili-1">“Ne bileyim? Ya da birinden saklanıyor,”</p>

    <p class="Paragraf-Stili-1">Okan tam arkadaşına laf yetiştireceği sırada yanı başında duran arabayı görünce, toparlanıp, “Baş Komiser geldi” dedi. İkisi de gevşettikleri kravatlarını düzeltip arabadan indiler. Özcan Dursun onlardan çok daha yorgun görünüyordu. Traş olmuş, gömleğini değiştirmişti ama onu yakinen tanıyan iki adamı dün gece rahat uyumadığına iddiaya girebilirlerdi,</p>

    <p class="Paragraf-Stili-1">Baş Komiser hemen konuya girdi.</p>

    <p class="Paragraf-Stili-1">“Kadın hala o dairede mi?”</p>

    <p class="Paragraf-Stili-1">“Evet efendim. Geldiğinden beri hiç dışarı çıkmadı.”</p>

    <p class="Paragraf-Stili-1">“Aynı kulüpte çalışan yaşlı bir adamın dairesinde kalıyormuş öyle mi?”</p>

    <p class="Paragraf-Stili-1">“Evet amirim. Adam da Ermeni. Adı Hırant. İşe saat üç sularında gidiyor, gece yarısı dönüyor.”</p>

    <p class="Paragraf-Stili-1">“Şu an evde mi?”</p>

    <p class="Paragraf-Stili-1">Okan, “Hayır efendim” dedi. “Evin ihtiyaçlarını temin için zaman 268 zaman dışarı çıkıyor. Elinde dolu poşetlerle dönüyor. Az önce de çıkıp gitti.”</p>

    <p class="Paragraf-Stili-1">“Ne zaman döner dersiniz?”</p>

    <p class="Paragraf-Stili-1">“Yarım saatten önce döneceğini sanmam.”</p>

    <p class="Paragraf-Stili-1">Baş Komiser asık suratla çıkıştı.</p>

    <p class="Paragraf-Stili-1">“Biriniz o herifin peşine takılmıyor mu?”</p>

    <p class="Paragraf-Stili-1">İki memur bakıştılar.</p>

    <p class="Paragraf-Stili-1">“Bu konuda bir emir almadık amirim” diye mırıldandı Tarık.</p>

    <p class="Paragraf-Stili-1">“Kafasızlar!” diye gürledi Baş Komiser. “Niye herifi boş bırakıyorsunuz, Belli ki kadının dışarıyla irtibatını o sağlıyor. Bundan sonra herifin her yaptığı, her gittiği, her görüştüğü adam hakkında rapor istiyorum.”</p>

    <p class="Paragraf-Stili-1">“Emredersiniz efendim” dediler.</p>

    <p class="Paragraf-Stili-1">Özcan Dursun onlara zehir zıkkım bir bakış fırlattı, sonra “Bodrum katında kalıyorlar, değil mi?” diye sordu.</p>

    <p class="Paragraf-Stili-1">“Evet efendim.”</p>

    <p class="Paragraf-Stili-1">“Bekleyin beni burada.”</p>

    <p class="Paragraf-Stili-1">Baş Komiser hızlı adımlarla sokağı geçip, Hırant’ın apartmanın kapısından girerek gözden kayboldu.</p>

    <p class="Paragraf-Stili-1">Eski apartmanın içi küf ve rutubet kokuyordu yine. Merdivenleri indi ve zili çaldı. Kapı açılmıyordu. Tekrar zili çaldı ve parmağını bu sefer uzun süre zilin üstünden çekmedi..</p>

    <p class="Paragraf-Stili-1">***</p>

    <p class="Paragraf-Stili-1">Nadya irkilmişti. Aklına ilk gelen Hırant’ın evde bir şey unuttuğu oldu. Sersem bunak, diye geçirdi içinden. Dün geceki banyoda olanlardan sonra öylesine kendini kaybetmişti ki, dışarıya çıkarken bir şey unutmasına hiç şaşmadı. Güvenli bir şekilde kapıya gitti, zinciri çekerek kapıyı açtı.</p>

    <p class="Paragraf-Stili-1">Baş Komiser kapı aralığından Nadya’nın güzel yüzünün yarısını, gür siyah saçlarını, porselen parlaklığındaki cildini, kocaman ve berrak gözlerinden birini görebildi. Bir an ikisi de irkildi. Nadya karşısında kendisini sorguya çeken polisi görebileceğini hiç tahmin etmemişti. Baş Komiserde afallayıp kalmıştı. Emniyette sorguladığı kadınla, bunun arasında dağlar kadar fark vardı.</p>

    <p class="Paragraf-Stili-1">Komiser kadından etkilendiğini belli etmemeye çalıştı. Fakat dökük saçları arasından görünen burnunun bir kısmı, üfürülerek biçimlendirilmiş cam kadar kusursuzdu. Olgun, dolgun ve biçimli dudaklarının açıkta kalan kısmı da harikaydı.</p>

    <p class="Paragraf-Stili-1">Kadın “Evet ne istemiştiniz?” dedi.</p>

    <p class="Paragraf-Stili-1">Nadya’nın sesi yumuşacık çıkmıştı. Soluğunun içinden konuşuyordu sanki. Özcan Dursun kuşkuya düştü, yoksa Tanrı’nın ona verdiği gerçek sesi mi böyleydi, içinden saçmalıyorum galiba, diye geçirdi sonra. Emniyet’te saatlerce onu sorgulamış ve gerçek sesini işitmişti. Bu konuşma sahte ve hesaplanmış olmalıydı.</p>

    <p class="Paragraf-Stili-1">“Beni hatırlamadınız mı yoksa?”</p>

    <p class="Paragraf-Stili-1">“Hatırladım tabii, unutur muyum hiç!”</p>

    <p class="Paragraf-Stili-1">“İçeri girebilir miyim?”</p>

    <p class="Paragraf-Stili-1">“Neden? Yoksa beni tutuklayacak mısınız?”</p>

    <p class="Paragraf-Stili-1">“Hayır. Sadece soracağım bazı suallerim olacak.”</p>

    <p class="Paragraf-Stili-1">Bezgin bir ifade ile, “Yine mi?” diye mırıldandı Nadya.</p>

    <p class="Paragraf-Stili-1">Baş Komiser kadının sesinde bir şikayetten ziyade, uysallık, hafif bir şikayet, ama titrek ve teslim olmaya hazır bir zayıflık hissetti.</p>

    <p class="Paragraf-Stili-1">Özcan Dursun garip bir duyguya kapıldı; bu ses tonunun kendisinin polis oluşuyla ilgisi bulunduğunu sanmıyordu.</p>

    <p class="Paragraf-Stili-1">Nadya, “Bekleyin bir dakika” dedi.</p>

    <p class="Paragraf-Stili-1">Kapıyı kapattı. Kapı on saniye, yirmi saniye, yarım dakika, hatta daha da uzun bir süre boyunca kapalı kaldı. Özcan Dursun tam tekrar zili çalmak üzereyken güvenlik zincirinin yerinden çıkarıldığını duydu.</p>

    <p class="Paragraf-Stili-1">Kapı açıldı. Nadya geri çekildi, Baş Komiser usulca içeri süzüldü. Önce etrafı aceleyle gözden geçirdi. Salondaki çek-yat hala açık ve üstü toplanmamıştı. Masanın üzerinde kocaman bir bavul duruyordu. Sabahın erken saati sayılırdı ama salon diye kullanılan ufak yer oldukça dağınıktı.</p>

    <p class="Paragraf-Stili-1">Komiser kuşkuyla etrafı süzdükten sonra en yakın iskemleye oturdu. Nadya’da henüz toplanmamış çek-yat’ın kenarına ilişmişti. Duruşu ve hali gururlu, ama yarattığı etki son derece baştan çıkarıcıydı.</p>

    <p class="Paragraf-Stili-1">Özcan Dursun bu etkiden kurtulmaya çalıştı. Ben mi yanılıyorum acaba, diye kadının Emniyet’te sorgulanması sırasındaki halini anımsamaya çalıştı. Kuşkusuz o zaman da güzeldi, ama belki uğradığı tecavüz, işlenen cinayet ve korkusu nedeniyle, sinmiş, ürkek, tedirgin ve dişiliğini teşhirden uzaktı. Striptiz yapan birine benzetememişti onu. Oysa şimdi, güçlü dişiliği biraz hesaplı, biraz abartılı gibiydi. Hem de sabahın bu saatinde.</p>

    <p class="Paragraf-Stili-1">Saçları o kadar kusursuz taranmış, makyajı o kadar özenle ve titizlikle yapılmıştı ki, şu an makyaj mamullerinin reklam filmi için kamera karşısına geçmeye hazır gibiydi. Üzerinde yere kadar, krem rengi, ipek bir sabahlık vardı. Belinin kuşağı dolgun göğüslerini vurgulayacak şekilde sımsıkı bağlanmıştı. Göbeği yamyassı, kalçaları yuvarlak görünüyordu. Sabahlığın kumaşı çok dökümlüydü. Yakasında, kol ağızlarında ve eteğinde fırfırlar göze çarpıyordu. Gözgöze gelmekten de çekiniyordu.</p>

    <p class="Paragraf-Stili-1">Söze komiserin başlamasını bekleyen bir hali vardı.</p>

    <p class="Paragraf-Stili-1">Baş Komiser bir süre ağzını açmadı, hatta evi dinledi. Kadının zinciri geç açması, evde biri olduğundan kuşkulanmasına sebebiyet vermişti. Gerçi sokakta evi daimi göz hapsinde tutan adamları vardı, ama apartmana giren herkesi tanımaları da olanaksızdı.</p>

    <p class="Paragraf-Stili-1">Şüphelendi Baş Komiser önce.</p>

    <p class="Paragraf-Stili-1">Yoksa bodrum katında saklanan bir Ermeni terörist daha mı vardı? Fakat ev çok sessizdi. Sokaktan akseden gürültüler hariç, çıt çıkmıyordu.</p>

    <p class="Paragraf-Stili-1">Sonunda Özcan Dursun konuştu.</p>

    <p class="Paragraf-Stili-1">“Niye evinizde kalmıyorsunuz?”</p>

    <p class="Paragraf-Stili-1">Nadya baygın bakışlarını ağır ağır Komiser’e çevirdi.</p>

    <p class="Paragraf-Stili-1">“Bunun bir suç olduğunu sanmıyorum” dedi.</p>

    <p class="Paragraf-Stili-1">“Evet, suç değil. Ama sizi her an yeniden sorguya çekebileceğimiz için polisçe bilinen adresiniz de kalmanız hususunda uyarılmıştınız.”</p>

    <p class="Paragraf-Stili-1">“Yani kendi evimde mi?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Buna imkan yok Komiser.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Sebebi çok basit. Korkuyorum çünkü.”</p>

    <p class="Paragraf-Stili-1">“Kimden?”</p>

    <p class="Paragraf-Stili-1">“Hâla anlamamanıza hayret ediyorum. O katilden tabii. Beni öldürmeye yeniden teşebbüs edebilir. Tecavüze uğradığımı söyledim size. Kendisini tanıdığımı ve teşhis edebileceğimi o da biliyor. Elinden zor kurtuldum. Cinayete tanık olan birini yaşatmak istemeyebilir.”</p>

    <p class="Paragraf-Stili-1">“Burada telefon yok mu?”</p>

    <p class="Paragraf-Stili-1">“Var.”</p>

    <p class="Paragraf-Stili-1">“O halde kaldığınız yeri neden polise haber vermediniz?”</p>

    <p class="Paragraf-Stili-1">Nadya umursamaz bir şekilde omuzlarını silkti.</p>

    <p class="Paragraf-Stili-1">“Bunu henüz akıl edememiştim.”</p>

    <p class="Paragraf-Stili-1">“Öyle mi?”</p>

    <p class="Paragraf-Stili-1">“Hem gerekmiyormuş da. İsteyince hemen beni buldunuz.”</p>

    <p class="Paragraf-Stili-1">“Hırant denen adam kim? Sevgiliniz mi?”</p>

    <p class="Paragraf-Stili-1">Nadya ilk defa gülümsedi.</p>

    <p class="Paragraf-Stili-1">“Hırant mı? Yok canım, o çalıştığım kulüpte çalışan garibanın biri. Ama güvenilir ve ağzı sıkıdır. Kalacağım güvenli bir yer yoktu. Bu nedenle onun evine geldim.”</p>

    <p class="Paragraf-Stili-1">“Tek neden bu mu?”</p>

    <p class="Paragraf-Stili-1">“Başka ne olabilir? Siz yerim de olsanız, canınızı kurtarmak için saklanmaz mıydınız?”</p>

    <p class="Paragraf-Stili-1">“Konu ben değilim. Peki Aşot Artinyan isimli birini tanıyor musunuz?”</p>

    <p class="Paragraf-Stili-1">Genç kadın elinde olmadan kızardı. Umutları bir an çöker gibi oldu. ilk aklına gelen polisin Aşot’u ele geçirdiğiydi. Aşot yakalandıysa muhtemelen konuşturulmuş ve herşeyi anlatmış olmalıydı. Soruya cevap vermekte gecikti. Gözleri Komiser’in yüzüne takılıp öylece afallamış bir şekilde kalmaya devam etti.</p>

    <p class="Paragraf-Stili-1">“Matmazel size bir sual sordum. Aşot Artinyan’ı tanıyor musunuz?”</p>

    <p class="Paragraf-Stili-1">Hayır demenin hiç bir yararı yoktu. Şayet Aşot konuşmasa, polis ikisi arasındaki bağlantıyı nasıl bilebilirdi?</p>

    <p class="Paragraf-Stili-1">Cevap vermekte geciktiğini de hissediyordu. Fakat emin olmadıkça soruya evet diyemezdi. Belki de inkâr etmesi daha iyi olacaktı. Fakat omuzları çökmüş, içini dalga dalga yeis kaplamaya başlamıştı.</p>

    <p class="Paragraf-Stili-1">“Aşot mu dediniz?” diye kekeledi. Hala kararsızdı.</p>

    <p class="Paragraf-Stili-1">“Evet, Artinyan.”</p>

    <p class="Paragraf-Stili-1">Nihayet, “İsim yabancı gelmiyor bana” diye kekeledi.</p>

    <p class="Paragraf-Stili-1">“İsterseniz size biraz yardımcı olayım.”</p>

    <p class="Paragraf-Stili-1">“Lütfen..”</p>

    <p class="Paragraf-Stili-1">“Bu kişinin Tünelde işlettiği bir cafe var. Bulvar Cafe.”</p>

    <p class="Paragraf-Stili-1">“Haa, şimdi hatırladım. Saçları dökük ama ensesindekileri at kuyruğu gibi toplayan adam. Evet, bir kaç kere o cafeye gitmiştim. Neden sordunuz?”</p>

    <p class="Paragraf-Stili-1">“Yani onu tanıyorsunuz?”</p>

    <p class="Paragraf-Stili-1">“Pek tanıdığım söylenemez. Dükkan sahibi olarak bir kaç kere masama gelmişti. “Baş Komiser dik dik kadının gözlerinin içine baktı.</p>

    <p class="Paragraf-Stili-1">“Hepsi o kadar mı?”</p>

    <p class="Paragraf-Stili-1">Nadya yeniden hafifçe ürperdi. Ağzımı arıyor, gerçekleri söyleyip söylemeyeceğimi merak ediyor, diye düşündü.</p>

    <p class="Paragraf-Stili-1">‘Germin dl¿j,esinde ^^</p>

    <p class="Paragraf-Stili-1">“Onunla uzun boylu bir arkadaşlığım olduğunu sanıyorsanız yanılıyorsunuz” diyebildi ancak. “Zaten topu topu iki üç kere gittim.”</p>

    <p class="Paragraf-Stili-1">Verdiği cevap Komiseri rahatlatmamış gibiydi. Ama yemin etse başı ağrımazdı, zira bu söylediği doğruydu.</p>

    <p class="Paragraf-Stili-1">“Genellikle Ermeni azınlığın devam ettiği bir yer midir o cafe?”</p>

    <p class="Paragraf-Stili-1">Namussuz, diye düşündü Nadya. Aklınca kendisini tongaya bastıracaktı. Fakat bu baskıdan kurtulmak istiyorsa, polisi rahatlatacak bir şeyler söylemesi gerekiyordu. Bir şeyler öğrenmemiş olsalar asla buraya gelmezdi bu adam.</p>

    <p class="Paragraf-Stili-1">“Bilmiyorum” diye fısıldadı. “Ama Prof. Zeki Solmazla orada tanıştım.”</p>

    <p class="Paragraf-Stili-1">Bu kez Özcan Dursun derin bir nefes aldı ve elinden geldiğince de bu beyana sevindiğini belli etmemeye çalıştı. Taşlar yavaş yavaş yerine oturuyordu ve doğrusu şimdi Doçent Orhan Tözek’e teşekkür borçluydu.</p>

    <p class="Paragraf-Stili-1">“Demek evinizde öldürülen kişiyle orada tanıştınız?”</p>

    <p class="Paragraf-Stili-1">“Üzgünüm ama evet, orada tanıştım.”</p>

    <p class="Paragraf-Stili-1">“Neden daha evvel söyletmediniz?”</p>

    <p class="Paragraf-Stili-1">“Yanılmıyorsam nerede tanıştığımızı sormamıştınız.”</p>

    <p class="Paragraf-Stili-1">“Hayır sormuştum ve bana Gramofon Cafe demiştiniz.”</p>

    <p class="Paragraf-Stili-1">Nadya bozulur gibi oldu. Emniyetteki sorguyu anımsamaya çalıştı. O sırada öyle bir panik içindeydi ki verdiği cevapları tam olarak hatırlayamıyordu.</p>

    <p class="Paragraf-Stili-1">“Öyle mi söylemiştim? Karıştırmış olabilirim. Çünkü bana hiç de önemli gelmemişti.”</p>

    <p class="Paragraf-Stili-1">“İnandıncı değilsiniz Matmazel.”</p>

    <p class="Paragraf-Stili-1">Nadya yutkundu. Tüm gayretine rağmen paniğe kapılmak üzere olduğunu hissetti. Komiserin kendini süzen bakışları gittikçe sertleşiyordu.</p>

    <p class="Paragraf-Stili-1">“Prof. Zeki Solmaz’a sizi Aşot Artinyan mı tanıştırdı?”</p>

    <p class="Paragraf-Stili-1">İşte, en can alıcı soruyu sormuştu nihayet Komiser. Polis gerçekleri biliyordu, aksini düşünmek tek kelime ile enayilikti..</p>

    <p class="Paragraf-Stili-1">Nadya derin bir nefes daha aldı. Zaman kazanmak istercesine, “Bir sigara içebilir miyim?” diye sordu.</p>

    <p class="Paragraf-Stili-1">Genç adamın yüzündeki ifade bozulmadan, “Burada misafir olan benim. Gönlünüz nasıl isterse.”</p>

    <p class="Paragraf-Stili-1">Nadya sigara paketini arandı. Sonra iliştiği çek-yat’ın kenarından kalkıp kenarda duran çantasına uzandı. Elleri hafifçe titriyordu. Çantadan çıkardığı paketten bir sigara çekti, ama komisere ikram etmedi. Boş boş etrafına bakınıp yakacak aradı.</p>

    <p class="Paragraf-Stili-1">Komiser Özcan yerinden kalkıp kadının sigarasını cebinden çıkardığı çakmakla yaktı. O an birbirlerine oldukça yaklaşmışlardı. Pahalı bir parfümün kokusu genç adamın burnuna doldu. Nadya bu defa kalktığı yere otururken, umursamazca bacak bacak üstüne atmış, düzgün, uzun ve çıplak bacaklarının ortaya çıkmasına hiç aldırmaz bir tavır takınmıştı.</p>

    <p class="Paragraf-Stili-1">Özcan bakışlarını bir süre içgıcıklayıcı bu manzaradan alamadı. Kadın acaba kendisini etkilemeye mi çalışıyordu. Tam emin olamadı; zira hareketleri gayet doğal ve içten görünüyordu. Ne de olsa hayatını teşhir ile kazanan biriydi. Bunu yalnız sahnede yapması şart değildi. Bütün bunlara rağmen komiser bakışlarını düzgün bacaklardan uzaklaştırabilmek için kendini zorladı.</p>

    <p class="Paragraf-Stili-1">Nadya derin bir nefes çektiği sigara dumanını ciğerlerinden boşaltırken, “Evet” diye fısıldadı. “Prof. Zeki ile Aşot Artinyan vasıtasıyla tanıştım.”</p>

    <p class="Paragraf-Stili-1">“Nasıl oldu bu?”</p>

    <p class="Paragraf-Stili-1">“Söylediğim gibi cafede.. Bir akşam üstü.. Çay içiyordum. Zeki de arkamdaki masada Aşot’la konuşuyordu..”</p>

    <p class="Paragraf-Stili-1">“Sonra?”</p>

    <p class="Paragraf-Stili-1">“Aşot bir ara yerinden kalktı ve bizi birbirimize tanıştırdı işte.. Hepsi bu..”</p>

    <p class="Paragraf-Stili-1">“Garipsemediniz mi?” diye sordu baş Komiser gülümseyerek.</p>

    <p class="Paragraf-Stili-1">“Neyi?”</p>

    <p class="Paragraf-Stili-1">“Bir yabancı ile tanıştırılmayı.”</p>

    <p class="Paragraf-Stili-1">“Bunun garipsenecek nesi var? İnsanların böyle ortamlarda tanışmaları sizce bu kadar garip mi? Ayrıca tanışmayı Zeki istemiş. Bunu sonra ondan işitmiştim. Meğer beni daha önce de orada görmüş ve beğenmiş. Aşot’a tanıştırıp tanıştırmayacağını sormuş.”</p>

    <p class="Paragraf-Stili-1">Nadya neden sonra sabahlığından görünen bacaklarını birden farketmiş gibi acele ile örttü. Sorular gittikçe asabını bozuyordu.</p>

    <p class="Paragraf-Stili-1">“Bu tanışma için Aşot’a bir komisyon ödediniz mi?”</p>

    <p class="Paragraf-Stili-1">Nadya bir şey anlamamış gibi irileşen gözleriyle adama baktı.</p>

    <p class="Paragraf-Stili-1">“Ne komisyonu?”</p>

    <p class="Paragraf-Stili-1">“Hadi Matmazel anlamazlığa gelmeyin, yani Aşot’un payını. Kaba deyimiyle pezevenklik ücretini.”</p>

    <p class="Paragraf-Stili-1">Genç kadın tekrar ayağa fırladı. Sesini yükselterek, “Siz beni ne sanıyorsunuz?</p>

    <p class="Paragraf-Stili-1">Yoksa sokak orospusu mu? Striptizci olabilirim, ama asla fahişelik yapmam. Hakaret ettiğinizin farkında mısınız?”</p>

    <p class="Paragraf-Stili-1">Baş Komiser hiç oralı olmadı. Gayet sakin bir sesle, “Siz de beni çocuk mu sandınız” diye homurdandı. “Bu anlattığınız hikâyeye kargalar bile güler. Prof. Zeki Solmaz ile aranızda yirmi yaştan fazla fark var. Adamın kültür düzeyi sizden çok farklı, kocaman bir profesör, siz ise mektep medrese görmemiş cahil bir kadın, yaşamını soyunarak geçiren, toplumun hor gördüğü bir insansınız. Bu iki kişi arasında ancak cinselliğe dayalı bir ilişki olabilir ve bu da parayla sağlanır.”</p>

    <p class="Paragraf-Stili-1">Nadya istihza ile sırıttı. Bakışlarında komiseri küçümseyen bir hava vardı.</p>

    <p class="Paragraf-Stili-1">“Çok yanılıyorsunuz Komiser Bey” dedi. “Eskiden İstanbul’da tanınan ve sevilen bir aileden gelmekteyim. Babam varlıklı bir adam ve muteber bir tüccardı. Saint Michael’ de okudum. Hayatımda ki bu düşüş ailemi kaybettikten sonra başladı.”</p>

    <p class="Paragraf-Stili-1">Bu defa Baş Komiser ilgisizce omuz silkti.</p>

    <p class="Paragraf-Stili-1">0sman A vs it</p>

    <p class="Paragraf-Stili-1">“Beni geçmişiniz değil, bu günkü hayatınız ilgilendiriyor. Benim indimde basit ve fahişelikle eşdeğerde bir mesleği icra ediyorsunuz” diye fısıldadı.</p>

    <p class="Paragraf-Stili-1">Nadya hırsından alt dudağını kemirdi. Çaresizlikten her an ağlayabilirdi. Cevap veremedi ve nefret dolu bakışlarını sürdürdü.</p>

    <p class="Paragraf-Stili-1">“Söyleyin şimdi bana; Aşot’a komisyon ödediniz mi?”</p>

    <p class="Paragraf-Stili-1">Nadya patlama raddelerindeydi.</p>

    <p class="Paragraf-Stili-1">“Bu sizi hiç ilgilendirmez” diye homurdandı. “Yoksa beni fahişelikten tutuklamayı mı düşünüyorsunuz?”</p>

    <p class="Paragraf-Stili-1">“Hiç de fena bir fikir değil. Ama sizi o sebeple tutuklatmayacağım.”</p>

    <p class="Paragraf-Stili-1">Kısa bir süre bakıştılar.</p>

    <p class="Paragraf-Stili-1">Nadya, komiserin nereye varmak istediğini düşünmeye başladı. Gayesi neydi? isterse adamın elinde kendisini tutuklaması için yeterli nedenlerin bulunduğunu gayet iyi anlamıştı. Kolları iki yana düştü. Direnmesi anlamsızdı. Yanan sigarasını tablaya bastırırken hâla nasıl bir yol izlemesi gerektiğini düşünüyordu. Sonunda, “Ne istiyorsunuz benden?” diye sordu.</p>

    <p class="Paragraf-Stili-1">Özcan Dursun bu defa dostça yaklaştı kadına, onu kolundan tutarak kendi iskemlesine oturttu. Elinden geldiğince yüzünün hatlarını yumuşatmaya, kadına güven ve rahatlık vermeye çalıştı.</p>

    <p class="Paragraf-Stili-1">“Bana gerçekleri anlatmanızı istiyorum” diye mırıldandı kısık sesle.</p>

    <p class="Paragraf-Stili-1">“Hangi gerçekleri?”</p>

    <p class="Paragraf-Stili-1">“Bu işe neden bulaştığınızı?”</p>

    <p class="Paragraf-Stili-1">Nadya kararsızdı henüz. Adamın boş atıp dolu tutturmaya çalıştığını düşündü bir an. Belki de usta bir pokerci gibi blöf yapıyordu.</p>

    <p class="Paragraf-Stili-1">“Ne işinden bahsettiğinizi anlamış değilim henüz” dedi.</p>

    <p class="Paragraf-Stili-1">İçini çeken Baş Komiser, “Pekâla” diye mırıldandı. “Önce şunu söyleyeyim; Prof. Zeki’yi sizin öldürmediğinizi biliyorum. Bundan şüphem olsa sizi Emniyetten asla salıvermezdim. Ama bu cinayete bir şekilde karıştığınızı biliyorum.”</p>

    <p class="Paragraf-Stili-1">Sözlerinin etkisini tartmak için genç kadının yüzüne baktı uzun uzun.</p>

    <p class="Paragraf-Stili-1">Nadya renkten renge giriyordu...</p>

    <p class="Paragraf-Stili-1">“Şimdi de istesem, evinizde işlenen cinayete yataklık ettiğinizden, hakiki katilin kimliğini sakladığınızdan, ya da kaçmasına sebebiyet verdiğinizden sizi hemen tevkif edip mahkemelerde süründürebilirim.”</p>

    <p class="Paragraf-Stili-1">“Ama bunlar doğru değil” diye bağırdı Nadya.</p>

    <p class="Paragraf-Stili-1">“Doğru olup olmadığı umurumda mı sanıyorsunuz? Benim görevim gerçek katili ortaya çıkarmak. Bunun içinde yasal olsun olmasın, her çaraye baş vururum. Şimdi size bir hikaye anlatacağım; muhtemelen siz bu hikayeyi biliyorsunuz, ama birde polisin ağzından duymanız da yarar var “</p>

    <p class="Paragraf-Stili-1">Nadya korkuyla yerine büzüldü. “Ne hikayesi?” diye sordu.</p>

    <p class="Paragraf-Stili-1">“Evvelki gece Sarıyer dolaylarında bir çiftlik evine baskın yapıldı. Baskının gayesi emekli bir tarih profesörünü öldürmekti. Yani planlı bir cinayet teşebbüsü. Bir tür terör.. Ne var ki, saldırı uluslararası nitelikteydi.. Yani teröristler yabancıydılar.. Az kaldı emellerine de nail olacaklardı. Çatışma kanlı oldu. Profesör kurtuldu, ama üç polis memuru şehit düştü, biri de ağır yaralı. Onlar benim adamlarımdı.”</p>

    <p class="Paragraf-Stili-1">Nadya kuruyan dudaklarını yaladı.</p>

    <p class="Paragraf-Stili-1">Şimdi daha fazla korkmaya başlamıştı. Çevresinde gittikçe daralan suç çemberi galiba umduğundan çok daha tehlikeliydi. Komiser emekli bir tarih profesöründen bahsetmişti, demek ki Ohannes’in hedefi sadece Zeki Solmaz değildi.</p>

    <p class="Paragraf-Stili-1">Elinde olmadan titredi yeniden.</p>

    <p class="Paragraf-Stili-1">Kekeleyerek, “Bunun Zeki’yle bir ilgisi var mı?” diyebildi.</p>

    <p class="Paragraf-Stili-1">“Bunun cevabını siz vereceksiniz.”</p>

    <p class="Paragraf-Stili-1">“Yemin ederim bilmiyorum.. Ben masumum., inanın bana..”</p>

    <p class="Paragraf-Stili-1">Nadya ağlamaya başladı.</p>

    <p class="Paragraf-Stili-1">“Demek konuşmamakta ısrar ediyorsunuz? Benden günah gitti” diye homurdandı Baş Komiser.”Sizi tutuklamak zorunda kalacağım.</p>

    <p class="Paragraf-Stili-1">Oysa bu eylemlere katılmadığınızı düşünüyordum. Hadi giyinin, gidiyoruz.”</p>

    <p class="Paragraf-Stili-1">“Nereye?” diye inledi Nadya.</p>

    <p class="Paragraf-Stili-1">“Cezaevine.”</p>

    <p class="Paragraf-Stili-1">“Durun bir dakika..Yalvarırım, bana inanın komiser. Bu işe bilerek karışmadım. Bu hain plandan hiç haberim yoktu.. Bilsem asla Aşot’un teklifini kabul etmezdim. Şimdi konuşmaya hazırım. Ne biliyorsam, söyleyeceğim..”</p>

    <p class="Paragraf-Stili-1">Komiser uzun uzun Nadya’yı süzdü ve muammanın anahtarını ele geçirdiğini anladı..</p>

    <p class="Paragraf-Stili-1">***</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>