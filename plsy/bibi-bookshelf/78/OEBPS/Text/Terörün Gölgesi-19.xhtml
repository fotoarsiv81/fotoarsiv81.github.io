<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-19</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">R</span>üknettin Tözek ne de olsa bir babaydı; oğluna biraz kırgın, biraz somurtuk, biraz da öfkeli baktı. “Pes doğrusu!” diye homurdandı sonra, “¡ki saate kadar dönerim dedin, saat on ikiye geliyor neredeyse.”</p>

    <p class="Paragraf-Stili-1">Orhan kaldırım üstünde yarı baygın yatarken çamurlanmış kamel paltosunu babası görmesin diye, alelacele çıkarırken, “Haklısın baba, epey gecikmişim. Ama artık kocaman adamım, çocuk değilim ya” diye mırıldandı.</p>

    <p class="Paragraf-Stili-1">“İnsaf. Şu bir iki günü nasıl geçirdiğimizi unuttun mu yoksa?”</p>

    <p class="Paragraf-Stili-1">Orhan konuyu kapatmak için hemen sordu.</p>

    <p class="Paragraf-Stili-1">“Niye yatmadın daha? Dinlenmen gerekmez miydi?”</p>

    <p class="Paragraf-Stili-1">“Çalışma odanda İttihat—Terakki’nin yargılanmasını okuyordum. Yapacağım konuşmada sanırım o sorgulamaya da atıfta bulunsam iyi olacak, ilginç şeyler tespit ettim. Mutlaka söylenmesi gerekecek.”</p>

    <p class="Paragraf-Stili-1">Orhan derin bir nefes aldı. Ne de olsa babası, ilerleyen yaşına rağmen tam bir ilim adamıydı, konusuna ilişkin yeni bir şey bulunca çocuk gibi sevinir, dış dünya ile ilişkisini kaybeder, kendini kaptırırdı. Ona bu gece olanlarla ilgili bilgi vermeyecekti. Ne Tünel de başına gelenler, ne de etrafa dağılarak kendisini arayan Baş Komiserin ekibinin sonunda kendisini bulmasını ve ne de Özcan Dursun’un yaptığı uyarıları. Hiç anlamı yoktu bunları anlatmanın. Boşu boşuna yeniden korkuya kapılacaktı babası.</p>

    <p class="Paragraf-Stili-1">Orhan rahatlayarak babasıyla birlikte çalışma odasına geçti. Masa üzerindeki yeşil lamba küçük odaya tatlı bir aydınlık veriyordu. Masanın üstü babasının yeni tuttuğu notlarla doluydu. Dudakları iyimser bir havayla gerildi Orhan’ın, içinden hafifçe gülümsedi, her halde bu da yaşlılığın bir tür tezahürüydü. Sabahleyin bir psikiyatra gösterecek kadar üzgün ve içine kapanık bıraktığı babası, notlarına kavuşup çalışmaya başlar başlamaz, sanki bütün başlarına gelenleri unutmuş gibiydi. Eski canlılığına, diriliğine kavuşmuş, aktif ve hareketli olmuştu.</p>

    <p class="Paragraf-Stili-1">“Yemek yedin mi baba?” diye sordu.</p>

    <p class="Paragraf-Stili-1">“Yedim, yedim. Karnım tok. Burcu çiftlikten çıkarken ilaçlarımı da çantama yerleştirmeyi unutmamış. Harika bir kız o. Keşke onu bir arasaydık.”</p>

    <p class="Paragraf-Stili-1">O saate kadar Burcu’yu düşünecek vakti olmamıştı genç adam.</p>

    <p class="Paragraf-Stili-1">“Üzülme” dedi. “Yarın sabah erkenden ararız. Hadi şimdi yatalım. İkimiz de çok yorgunuz.”</p>

    <p class="Paragraf-Stili-1">“Sen yat. Benim okuyup not alacağım bir kaç nokta daha var.”</p>

    <p class="Paragraf-Stili-1">‘ ‘ TGerörim çÇyölmesinde</p>

    <p class="Paragraf-Stili-1">“Baba saat on iki oldu.”</p>

    <p class="Paragraf-Stili-1">“Önemli değil, henüz uykum gelmedi.”</p>

    <p class="Paragraf-Stili-1">“Sen bilirsin” dedi Orhan. Tam odadan çıkacağı sırada babası arkasından seslendi.</p>

    <p class="Paragraf-Stili-1">“Bana anlatmayacak mısın?”</p>

    <p class="Paragraf-Stili-1">Orhan dönüp yaşlı adama baktı. “Neyi?”</p>

    <p class="Paragraf-Stili-1">“Bu akşam olanları.”</p>

    <p class="Paragraf-Stili-1">“Ne olmuş ki?”</p>

    <p class="Paragraf-Stili-1">Hoca mütebbessim bir eda ile oğlunu süzdü.</p>

    <p class="Paragraf-Stili-1">“Bu saate kadar neden uyumadığımı sanıyorsun? Sırf bilimsel bir meraktan mı notlarımla boğuştuğumu sandın?”</p>

    <p class="Paragraf-Stili-1">“Anlayamadım?”</p>

    <p class="Paragraf-Stili-1">“Seni meraktan uyuyamadım, içim bulgur savuruyordu.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Baş Komiserle bir randevun varmış ama zamanında gitmemişsin. Seni cebinden aramış ama cevap vermiyormuşsun. O zaman burayı aradı ve seni sordu. Ona haberim olmadığını ve bir arkadaşınla buluşmaya gittiğini iki üç saate kadar da döneceğini söyledim, ihtiyarladığım muhakkak ama etrafımda dönenleri anlamayacak kadar da yaşlı değilim. Şimdi konuş bakalım, neler oluyor?”</p>

    <p class="Paragraf-Stili-1">Orhan’ın suratı asıldı.</p>

    <p class="Paragraf-Stili-1">Baş Komiserin evini de arayacağını düşünmemişti. Sonra tüm başına gelenleri hiç bir şey saklamadan bir bir babasına nakletti..</p>

    <p class="Paragraf-Stili-1">***</p>

    <p class="Paragraf-Stili-1">Hırant’ın sokağında, sivil plakalı polis otosunun içinde Nadya’yı gözlemekle görevli memur Okan, yanındaki arkadaşına sızlandı.</p>

    <p class="Paragraf-Stili-1">“Perişan oldum bel. Oturmaktan kıçım sızlıyor..”</p>

    <p class="Paragraf-Stili-1">Tarık da homurdandı. “Uzatma.. Haline şükret. Bu ayazda dışarıda bekliyor da olabilirdik. Rahat kıçına mı battı yoksa?”</p>

    <p class="Paragraf-Stili-1">Okan sızlanmayı kesti.</p>

    <p class="Paragraf-Stili-1">Cihangirde gece sakin geçiyordu. Tarık başını sokağın girişinde beliren taksiye çevirdi. Nöbetteki iki memur önce ilgilenmediler. Fakat araba tam Hırant’ın apartmanının önünde durunca, ikisi de dikkat kesildi. Yaşlı adam elinde kocaman bir bavulla arabadan inmeye çalışıyordu.</p>

    <p class="Paragraf-Stili-1">“Bu o yaşlı adam değil mi?” diye sordu Tarık.</p>

    <p class="Paragraf-Stili-1">“Ta kendisi?”</p>

    <p class="Paragraf-Stili-1">“Evden çıkarken elinde o bavul yoktu.”</p>

    <p class="Paragraf-Stili-1">“Doğru.”</p>

    <p class="Paragraf-Stili-1">“Ne var içinde acaba?”</p>

    <p class="Paragraf-Stili-1">“Ne bileyim?”</p>

    <p class="Paragraf-Stili-1">“Belki kadına ait bazı özel eşyalardır.”</p>

    <p class="Paragraf-Stili-1">“Olabilir. Bence kadın burada saklanıyor ve uzun süre de çıkacağa benzemiyor.”</p>

    <p class="Paragraf-Stili-1">“Merkeze durumu hemen rapor edelim mi?”</p>

    <p class="Paragraf-Stili-1">Okan omuz silkti. “Önemli değil. Bizi aradıklarında bildiririz.” dedi.</p>

    <p class="Paragraf-Stili-1">***</p>

    <p class="Paragraf-Stili-1">Hırant arabadan inince tedirgin bir şekilde karanlık çevreye bakındı. Yıllardan beri ilk kez oturduğu eve ürkek ve biri tarafından takip edilip edilmediğinin endişesi ile giriyordu. Sokakta dikkat çekici hiç bir şey yoktu. Telaşı boşunaydı.</p>

    <p class="Paragraf-Stili-1">Apartman kapısının kilidi içinde anahtarı döndürürken son bir defa arkasına baktı. Taksi şoförü çoktan gazlayıp uzaklaşmıştı. Nadya’nın bavulunu eline alıp içeriye süzüldü. Yine de dış kapıyı kapattıktan sonra kendini tam emniyette hissetmek için antrede durup sokağı bir kere daha kontrol etti.</p>

    <p class="Paragraf-Stili-1">Kulüpteki Ermeniyi bir türlü unutamıyordu.</p>

    <p class="Paragraf-Stili-1">Güvende olduğuna kanaat getirdikten sonra otomatiği yakıp merdivenlerden aşağıya süzüldü. Kalbi yine gümbür gümbür atmaya başlamıştı, ama bu defa sevinçtendi çarpıntılar. Nadya’sına kavuşacaktı.</p>

    <p class="Paragraf-Stili-1">Binaya girmeden evvel bodrum katının ışıklarının sönük olduğunu görmüştü, belki de Nadya dönüşünü beklememiş, uykuya dalmıştı. Gerekirse onu uyandırırdı..</p>

    <p class="Paragraf-Stili-1">Sessizce dairesine girdi.</p>

    <p class="Paragraf-Stili-1">Zifiri karanlıkta Nadya’nın su gibi akıcı, ahenkli sesini duydu.</p>

    <p class="Paragraf-Stili-1">“Erken döndün Hırant.”</p>

    <p class="Paragraf-Stili-1">Yaşlı adam irkildi. “Uyuduğunuzu sanmıştım Matmazel” diye fısıldadı.</p>

    <p class="Paragraf-Stili-1">“Sen dönmeden nasıl uyuyabilirdim?”</p>

    <p class="Paragraf-Stili-1">Kızardı Hırant. Allahtan etraf karanlıktı ve kadın onu göremezdi. Ne demek istemişti acaba bu lafıyla? İstediği şeyleri getirip getiremediğini mi merak etmişti, yoksa ancak gelişiyle rahatlayıp ancak kendini güvende hissettikten sonra mı uyabileceğini mi imaya çalışmıştı?</p>

    <p class="Paragraf-Stili-1">“Neden karanlıkta oturuyorsunuz?”</p>

    <p class="Paragraf-Stili-1">“Korkudan. Işığı gören birinin eskaza kapıyı çalmasından korktum. Anlarsın ya kapıyı açamazdım.”</p>

    <p class="Paragraf-Stili-1">“Korkmasaydınız. Bütün gece boşuna karanlıkta kalmışsınız. Nasıl olsa burada kimse sizi tanımaz.”</p>

    <p class="Paragraf-Stili-1">Nadya içinden gülümsedi.</p>

    <p class="Paragraf-Stili-1">Hırant’ın bavulunu getirdiğini karanlıkta bile görmüştü. Onu keyiflendirmek için kasden ümitlendirdi.</p>

    <p class="Paragraf-Stili-1">“Olsun!” diye mırıldandı. “Beni görürlerse senin kapatman, metresin filan diye düşünmelerinden çekindim.”</p>

    <p class="Paragraf-Stili-1">Bu izahatın yaşlı adamı mestedeceğinl tahmin edebiliyordu.</p>

    <p class="Paragraf-Stili-1">Nitekim Hırant zevkten kıkırdadı. İkinci kere kızardı. Neyse ki ışıklar hala sönüktü. Damarlarındaki kanın akışının hızlandığını duyumsuyordu.</p>

    <p class="Paragraf-Stili-1">“Artık elektriği yakabilirim.”</p>

    <p class="Paragraf-Stili-1">“Nasıl İstersen. İstediklerimi getirebildin mi?”</p>

    <p class="Paragraf-Stili-1">Nadya bavulu görmemiş gibi davranmaya devam ediyordu, oysa saatlerdir karanlığa gözü alışık olan kadın bavulun gölgesini çoktan görmüştü.</p>

    <p class="Paragraf-Stili-1">“Evet Matmazel Nadya, emrinizi yerine getirdim.”</p>

    <p class="Paragraf-Stili-1">“Sağ ol Hırant. Sana çok şey borçluyum.”</p>

    <p class="Paragraf-Stili-1">Hırant düğmeyi çevirdi. Etraf birden aydınlandı.</p>

    <p class="Paragraf-Stili-1">Genç kadın ayaktaydı. Nedense kadını daha çok çıplak görmeye alışık olan Hırant, ışıklar yanınca, sanki onu yine sahnedeki şovunda olduğu gibi çırılçıplak denecek halde göreceğini sanmıştı. Oysa doğal gazın ısıttığı salonda genç kadın tamamen giyinik haldeydi. Bacaklarında ütülediği pantolonu, sırtında bluzu vardı.</p>

    <p class="Paragraf-Stili-1">Gözlerinin içi gülüyordu Nadya’nın.</p>

    <p class="Paragraf-Stili-1">Bavuluna baktı. “Bulamadığın bir şey oldu mu?”</p>

    <p class="Paragraf-Stili-1">“Sanmıyorum Matmazel.”</p>

    <p class="Paragraf-Stili-1">“Pasaportum?”</p>

    <p class="Paragraf-Stili-1">“Onu da aldım.”</p>

    <p class="Paragraf-Stili-1">“Gizlediğim dolarlar?”</p>

    <p class="Paragraf-Stili-1">“Tam söylediğiniz yerden çıktı.”</p>

    <p class="Paragraf-Stili-1">“Aferin Hırant. “</p>

    <p class="Paragraf-Stili-1">“Benim için zevkti Matmazel.”</p>

    <p class="Paragraf-Stili-1">Nadya işveli bir şekilde güldü. “Kuzum iki de bir bana matmazel deyip durma. İsmimle hitap et. Daha samimi ve içten olur. Bu resmiyet niye?”</p>

    <p class="Paragraf-Stili-1">“Siz nasıl uygun görürseniz.”</p>

    <p class="Paragraf-Stili-1">“Şu siz lafını da kaldır artık, sen diyebilirsin.”</p>

    <p class="Paragraf-Stili-1">Hırant utanmış gibi önüne baktı.</p>

    <p class="Paragraf-Stili-1">Genç kadın pür telaş bavula koştu. Kaptığı gibi ufak masanın üzerine yerleştirip açtı. Hırant’ın getirdiği giysilerine şöyle üstünkörü bir baktı, sonra pasaportunu ve sarı zarfa yerleştirip sakladığı dolarlarını saydı. Hepsi tamamdı. Derin bir nefes aldı. Aferin ihtiyara, diye geçirdi içinden. İsteklerini kusursuz yerine getirmişti.</p>

    <p class="Paragraf-Stili-1">“Teşekkür ederim Hırant” dedi. “Sen gerçek bir dostsun. En zor durumumda bana yardım elini uzattın.”</p>

    <p class="Paragraf-Stili-1">Yaşlı adam alçak gönüllülükle omuz silkti.</p>

    <p class="Paragraf-Stili-1">“Zikre bile deymez. Kim olsa yapardı.”</p>

    <p class="Paragraf-Stili-1">Pasaportu ve sarı zarfın içindeki dolarları bavula tıkan Nadya birden ufak tefek adamın yüzünü uzun parmaklarıyla kavrayıp kendine çekerken etli dudaklarını Hırant’ın dudaklarına yapıştırdı. Böyle bir davranışı hiç beklemeyen adam dona kalmıştı.</p>

    <p class="Paragraf-Stili-1">Şaşkınlıktan kıpırdayamadı.</p>

    <p class="Paragraf-Stili-1">Adamı dudaklarından öperek şükranlarını sunan genç kadın, “Hadi oradan” diye söylendi. “Tevazu göstermene hiç gerek yok. Yaptığının cesaret istediğini ben gayet iyi biliyorum. Ne de olsa polisten kaçan biriyim ben. Belki de şu an polisin aradığı birine yataklık yapıyorsun. Boşuna inkar etme.”</p>

    <p class="Paragraf-Stili-1">Ummadığı şekilde mükâfatlandırılmıştı Hırant. Fakat kendini çabuk toparladı ve anlamlı bir şekilde delice arzuladığı kadına baktı.</p>

    <p class="Paragraf-Stili-1">“Birde kötü haberim var” diyebildi sonunda.</p>

    <p class="Paragraf-Stili-1">“Kötü haber mi? Patron Celil gelmediğime mi bozuldu?”</p>

    <p class="Paragraf-Stili-1">Yaşlı adam duraladı. Kulüpteki esrarengiz Ermeni’yi nasıl açıklayacağını düşündü, hemen söze giremedi.</p>

    <p class="Paragraf-Stili-1">Nadya sorunun hâla patron olduğunu sanıyordu.</p>

    <p class="Paragraf-Stili-1">“Kıçımı yesin!” diye söylendi. “Hiç umurumda değil. Artık benim gibisini bok bulur. Kıymetimi vaktin de bilseydi..”</p>

    <p class="Paragraf-Stili-1">Hırant kulüpte çalışan kızların küfürlü ve argo kokan konuşmalarına alışıktı; lâkin Nadya’nın ilk defa böyle konuştuğuna şahit oluyordu. Onu diğerlerinden farklı yapan vasıflarından biri de ağır başlı ve her zaman ölçülü oluşuydu.</p>

    <p class="Paragraf-Stili-1">Yaşlı adam yutkunarak, “Sorun patron değil” dedi.</p>

    <p class="Paragraf-Stili-1">“Nedir peki?”</p>

    <p class="Paragraf-Stili-1">Nadya aldırmaz görünüyordu.</p>

    <p class="Paragraf-Stili-1">“Bu gece kulüpte dikkatimi çeken bir müşteri.”</p>

    <p class="Paragraf-Stili-1">“Müşteri mi? Kim?”</p>

    <p class="Paragraf-Stili-1">Hırant derin bir soluk aldı.</p>

    <p class="Paragraf-Stili-1">“İri yarı, kaba saba bir adam. “</p>

    <p class="Paragraf-Stili-1">Nadya ilk defa irkilerek ve ardından kötü bir haberin çıkacağını sezinlemiş gibi yüzü gerilip Hırant’ın izahını bekledi.</p>

    <p class="Paragraf-Stili-1">“Sanırım bizden biriydi.. Ermeni..”</p>

    <p class="Paragraf-Stili-1">Genç kadının yüzü bir anda bal mumu gibi sarardı. Böyle bir haber beklemediği gün gibi aşikârdı. Titreyerek, “O mu?” diye sordu.</p>

    <p class="Paragraf-Stili-1">“Olabilir... Tanımıyorum ki..”</p>

    <p class="Paragraf-Stili-1">Taş kesilmişti Nadya sanki. Neden sonra, “Biraz tarif et” diyebildi.</p>

    <p class="Paragraf-Stili-1">“Uzun boylu, buğday tenli, sert hatlı ve bıyıklı. Saçları kapkara, Türkçesi çok bozuk. Ermeni olduğuna kalıbımı basarım.”</p>

    <p class="Paragraf-Stili-1">Nadya’nın titremesi devam ediyordu.</p>

    <p class="Paragraf-Stili-1">“Seninle konuştu mu?”</p>

    <p class="Paragraf-Stili-1">“Senin kaçta sahne alacağını sordu.”</p>

    <p class="Paragraf-Stili-1">“Ne cevap verdin?”</p>

    <p class="Paragraf-Stili-1">“Rahatsız olduğunu ve bu gece sahneye çıkmayacağını söyledim.”</p>

    <p class="Paragraf-Stili-1">Nadya ilk bulduğu iskemleye çöktü. Dili tutulmuş gibi konuşamadı bir süre.</p>

    <p class="Paragraf-Stili-1">“Sonra?” dedi nihayet.</p>

    <p class="Paragraf-Stili-1">“Senin kulüpte olmadığını anlayınca da hemen çıktı.”</p>

    <p class="Paragraf-Stili-1">“Muhakkak odur.o Orospu çocuğu! Nasıl da korkmadan kulübe gelebilmiş..” Hırant onu korkutmak istemiyordu. Ani bir kararla sokakta peşine takıldığını söylemekten vazgeçti. Kız zaten daha şimdiden sarsılmıştı.</p>

    <p class="Paragraf-Stili-1">Yaşlı adam onu rahatlatmak istercesine, “Bir süre daha etrafta görünmemelisin” diye mırıldandı. “Kesinlikle evine de uğramamalısın. Herif orayı da gözetliyor olabilir.”</p>

    <p class="Paragraf-Stili-1">Nadya birden uyanmış gibi sordu.</p>

    <p class="Paragraf-Stili-1">“Seni takip etmiş olabilir mi?”</p>

    <p class="Paragraf-Stili-1">“Yok canım, beni niye takip etsin ki? ikimiz arasında bir rabıta kuramaz.”</p>

    <p class="Paragraf-Stili-1">Bir süre düşünen Nadya, “Öyle ya” diye mırıldandı. “Bunu düşünemez. Aklının köşesine bile gelmez.”</p>

    <p class="Paragraf-Stili-1">“Tabii, sen müsterih ol..”</p>

    <p class="Paragraf-Stili-1">Genç kadın rahatlar gibi olmuştu biraz.</p>

    <p class="Paragraf-Stili-1">“Sana bir çay pişireyim mi, yoksa uyumak mı istersin?” diye sordu Hırant.</p>

    <p class="Paragraf-Stili-1">“Hiç uykum yok” dedi Nadya.</p>

    <p class="Paragraf-Stili-1">“Hadi öyleyse sana tavşan kanı bir çay demleyeyim.”</p>

    <p class="Paragraf-Stili-1">“Bırak ben yapayım, sen de biraz dinlenirsin. Anlaşılan bu gece benim için epey yoruldun.”</p>

    <p class="Paragraf-Stili-1">Hırant itiraz etmedi, hatta memnun da oldu. Nadya uğradığı ilk paniği çabuk atlatmışa benzerdi.</p>

    <p class="Paragraf-Stili-1">***</p>

    <p class="Paragraf-Stili-1">Ufak, yeterince aydınlık olmayan mutfağa dalan Nadya ocağa demliği koyarken biryandan da düşüncelere dalmıştı. Ohannes’in kulübe gelmesine şaşmaması gerekirdi. O gözü kara bir adamdı, sadist, ruh hastası ve gerçek bir katil. Kendisini öldürmeye de niyetli olabilirdi, ama gerçek maksadının bir türlü unutamadığı o zevk dakikaları olduğuna emindi. Aynı şeyleri tekrar yaşamak istiyordu.</p>

    <p class="Paragraf-Stili-1">Suyun kaynamasını beklerken ürperdi.</p>

    <p class="Paragraf-Stili-1">O korkunç anılar tekrar gözünde canlandı. Kaba, hoyratça ve acı vererek kendine sahip oluşunu anımsadı. Nefret ediyordu ondan..</p>

    <p class="Paragraf-Stili-1">Ama asla gayesine bir daha erişemeyecekti.</p>

    <p class="Paragraf-Stili-1">Koca İstanbul’da kendisini bulması olanaksızdı. Ayrıca o bir katildi ve polisten kaçma zorundaydı. Sonra Hırant’ı düşündü. Kendisine çok iyiliği dokunuyordu, fakat bunu daha ne kadar sürdürür , ne kadar onu himaye ederdi.. Yaşlı adam korkar ve desteğini çekerse tamamen ortada kalabilirdi. Gidebileceği tek bir yer yoktu. En iyisi bir an evvel yurtdışına kaçmaktı. Mevcut parası bir süre için yeterliydi ama havaalanında neyle karşılaşırdı bilmiyordu. Polis şehri terketmemesini söylemişti, ama bu bir mahkeme kararı değildi.</p>

    <p class="Paragraf-Stili-1">Çayı demledi. O kadar da kötümser olmaya gerek yok, diye düşündü. Zeki Solmaz’ın katili olmadığını polis bile kabul ediyordu, aksi halde onu merkezden bırakmazlar, çoktan tevkif ederlerdi. Tek endişesi şimdilik Ohannes denen canavardı..</p>

    <p class="Paragraf-Stili-1">Fincanları bulduğu bir tepsiye yerleştirerek salona döndü. Hırant düşünceli bir şekilde oturarak onu bekliyordu. “Çay az sonra demlenir” dedi.</p>

    <p class="Paragraf-Stili-1">Hırant’tan ses çıkmamıştı.</p>

    <p class="Paragraf-Stili-1">Yaşlı adam pek konuşkan sayılmazdı, ama Nadya ciddi ciddi endişelenmeye başladı. Yoksa bu gece Ohannes’le karşılaştıktan sonra korkmaya mı başlamıştı? Haklıydı da. O canavarın görüntüsü bile yaşlı adamı yaptıklarına pişman edebilirdi. Ona henüz ihtiyacı vardı daha bir süre. Bu berbat bodrum dairesinde hapis hayatı yaşıyordu, ama dışarısı onun için son derece tehlikeliydi henüz.</p>

    <p class="Paragraf-Stili-1">Bir kaç dakika hiç konuşmadan oturdular. Hırant bir türlü kadına bakamıyordu. Onun bu halini Nadya korkmuş olmasına bağladı, çay servisini yaparken beyninde yeni oyunlar yapıp adamı oyunlarla bir süre daha oyalamayı kararlaştırdı.</p>

    <p class="Paragraf-Stili-1">“Banyo yapmak istiyorum Hırant” dedi.</p>

    <p class="Paragraf-Stili-1">“Tabii, ne zaman istersen.”</p>

    <p class="Paragraf-Stili-1">“Yatmadan önce yapabilir miyim?”</p>

    <p class="Paragraf-Stili-1">“Bana ne soruyorsun, ev senin sayılır.”</p>

    <p class="Paragraf-Stili-1">Yaşlı adamın gözleri parlamıştı.</p>

    <p class="Paragraf-Stili-1">İhtiyar zampara, diye geçirdi içinden. Banyo lafını duyar duymaz nasıl da birden zevklenmişti.</p>

    <p class="Paragraf-Stili-1">Çay faslı bitince, “Bana kullanabileceğim bir havlu verebilir misin?”</p>

    <p class="Paragraf-Stili-1">Hırant yatak odasına koştu, az sonra tertemiz iki havluyla geri dönmüştü. Doğrusu bekâr, fakir ve yalnız yaşayan bir adam olmasına rağmen, evi derli toplu ve tertemizdi.</p>

    <p class="Paragraf-Stili-1">Yaşlı adam onu yalnız bırakarak odasına çekildi. Nadya yatak odasının kapısının yine tam kapatılmadığını gördü. Belki de banyonun anahtar deliğinden onu gözetlemeyi aklından geçiriyordu kart zampara, ama bu defa ona hiç ummadığı bir şey yapacaktı. İçin için gülümsedi. Sonra da bu adama yaptığı oyunlardan garip bir zevk aldığını farketti.</p>

    <p class="Paragraf-Stili-1">Aslına bakılırsa yaptıkları bir tür eziyet, onu heyecanın doruklarına çıkarıp, sonra kahretmekti. Hatta işkence bile denebilirdi. Hırant ise aldıklarından memnun ve daha fazlasını istemeyecek kadar da olgundu.</p>

    <p class="Paragraf-Stili-1">Nadya banyoya geçti ve soyundu.</p>

    <p class="Paragraf-Stili-1">Bodrum katının banyosu dar ve ufaktı. Yerin karoları siyahlaşmış, orijinal renklerini eskilikten kaybetmişti. Duvarlardaki fayanslar da yer yer çatlamıştı. Yan tarafta oturaklı küçük bir küvet vardı. Nadya sıcak suyu açarken acaba kapının deliğine gözünü dayamış dikizlemeye başlamış mıdır, diye düşündü. Belki bu kadar acele etmemişti henüz.</p>

    <p class="Paragraf-Stili-1">Küvetin içine adımını atıp oturdu.</p>

    <p class="Paragraf-Stili-1">Hazırdı artık, oyuna başlayabilirdi.</p>

    <p class="Paragraf-Stili-1">Sesini yükseltip “Hırant” diye seslendi. Cevap hemen gelivermişti.</p>

    <p class="Paragraf-Stili-1">“Efendim? Bir şey mi var?”</p>

    <p class="Paragraf-Stili-1">“Gel, gel! “</p>

    <p class="Paragraf-Stili-1">Yaşlı adam kısa bir tereddütten sonra banyo kapısını araladı, fakat Nadya’nın çıplak olabileceğini düşünerek hemen içeriye girmeyip aralıktan konuştu.</p>

    <p class="Paragraf-Stili-1">“Destur var mı? Girebilir miyim?”</p>

    <p class="Paragraf-Stili-1">Nadya bir kahkaha attı. “Tabii ayol gel..Senden bir ricam olacak. Sırtımı sabunlar mısın ?”</p>

    <p class="Paragraf-Stili-1">Yaşlı adam açık kapının ortasında kalıvermişti. Nadya sırtı kendisine dönük, lâkin vücudunun bütün ihtişamıyla oracıktaydı. Gözlerini kavisli, oluklu sırt çukurundan alamadı bir süre..</p>

    <p class="Paragraf-Stili-1">“Fakat...” diye mırıldandı. “Çıplaksınız.”</p>

    <p class="Paragraf-Stili-1">“Ne farkeder ayol! Her gece bizleri sahnede bu halde görmüyor musun?”</p>

    <p class="Paragraf-Stili-1">“Ama...”</p>

    <p class="Paragraf-Stili-1">“Aması ne? Avret mahallimizi kapatan ufacık band mı? Boş ver, hadi gel. Senden insana kötülük gelmez. Sırtımı sabunlayamam. Ne olacak canım, utanıyorsan gözünü kapatırsın, ya da orama bakmazsın. “</p>

    <p class="Paragraf-Stili-1">Hırant’ın ki sadece şaşkınlıktı, yoksa böyle bir fırsatın eline geçeceğini hiç düşünmemişti. Ama bozuntuya vermedi, “Nasıl istersen” diye mırıldanarak küvete yaklaştı.</p>

    <p class="Paragraf-Stili-1">Nadya köpürttüğü sabun bezini yaşlı adamın eline sıkıştırırken ona cesaret vermek istercesine gülümsedi.</p>

    <p class="Paragraf-Stili-1">Hırant nefes nefeseydi. Neredeyse kalbi duracaktı.</p>

    <p class="Paragraf-Stili-1">Önceleri elini kadının pürüzsüz tenine temas ettirmemeye çalışarak köpüklü bezi sırtında yavaş yavaş dolaştırmaya başladı. Yaşadığı sahne aklını başından almıştı. Başka şartlar altında olsa ihtirasla bakacağı vücudu yeterince seyredemiyordu.</p>

    <p class="Paragraf-Stili-1">“Ayol kuvvetin mi yok. biraz bastırsana..” dedi Nadya.</p>

    <p class="Paragraf-Stili-1">“Cildini incitmek istemedim. “</p>

    <p class="Paragraf-Stili-1">“Boş ver. bir şey olmaz. Bebek miyim ben. Tut bir elinle omzumdan, eğil. Bezi aşağılara kadar kaydır sıkı sıkı. “</p>

    <p class="Paragraf-Stili-1">Durumu gittikçe kötüleşiyordu Hırant’ın.</p>

    <p class="Paragraf-Stili-1">Sol eliyle Nadya’nın omzunu tuttu. Eli bunca zamandır ilk defa tenine değiyordu. Kadını istediği gibi sabunlamaya başladı. Nadya oturduğu için sırtı dönük olmasına rağmen iri ve dolgun memeleri yukarıdan bütün ihtişamıyla görünüyordu.</p>

    <p class="Paragraf-Stili-1">Nadya. “Rahat mısın?” dedi.</p>

    <p class="Paragraf-Stili-1">Yaşlı adam kekeleyerek, “Ne bakımdan?” diye sordu.</p>

    <p class="Paragraf-Stili-1">“Canım, çıplaklığımdan rahatsız olmuyorsun, değil mi? Ne bileyim, demincek utanıp durdun. Ayol ben seni, hep tonton bir ihtiyar gibi görürüm. Dedem yaşındasın..”</p>

    <p class="Paragraf-Stili-1">Kör mü bu kız, diye düşündü içinden yaşlı adam. ona nasıl da tutkun olduğunu hissetmiyor muydu hiç? Yoksa bu lafları aşağılamak için mi söylüyordu kendisine?</p>

    <p class="Paragraf-Stili-1">Yaptığı densizlikti, fakat bütün bunlar aynı hamurun mayasıydı. Önün de sonunda orospuydu işte.. Dedem yaşındasın da ne demekti? Alt tarafı bir erkekti o. Hangi yaşta olursa olsun bir erkek bu manzaraya dayanamazdı. Ondan iğrenmek, tiksinti duymak istedi, lakin beceremedi. Kaderine rıza göstermeliydi. Galiba Tanrının ilahi tecziyesiydi bu. Karşısında eli ayağına dolanmış, çaresiz ve güçsüz kalmıştı.</p>

    <p class="Paragraf-Stili-1">“Ohhh, eline sağlık. Valla ne güzel yaptın sırtımı. Hadi tontonum, biraz da bacaklarımı sabunlar mısın?”</p>

    <p class="Paragraf-Stili-1">Hırant ağzını açamadı. Açsa da bir şey söyleyemezdi zaten.</p>

    <p class="Paragraf-Stili-1">Nadya vücudunu ona çevirdi. Bacaklarını araladı, bir bacağını çömelmiş duran adamın dizine dayadı. O kadar rahat ve kendinden emindi ki, hareketlerini fütursuzca ve en ufak bir haya emaresi göstermeden yapıyordu. Banyonun abajursuz çıplak ampulünün yetersiz ışığında ıslak vücudu en mahrem yerlerine kadar karşısındaydı. Bacağından akan sular yaşlı adamın dizini ıslatıyordu.</p>

    <p class="Paragraf-Stili-1">Titriyordu Hırant.</p>

    <p class="Paragraf-Stili-1">Nadya ise gülüyordu.</p>

    <p class="Paragraf-Stili-1">“Utanıyorsun” dedi.</p>

    <p class="Paragraf-Stili-1">“Hayır, utanmıyorum. “</p>

    <p class="Paragraf-Stili-1">“Utanma tabii.. Her akşam kulüpte hayran hayran beni seyrettiğini bilirim. Çok beğeniyor musun beni?”</p>

    <p class="Paragraf-Stili-1">Başını önüne eğdi yaşlı adam. İlk defa yaşlılığına lanetler okudu içinden. Biraz daha genç ve biraz daha cesur olsa, hiç bu kadını böyle konuşturur muydu?</p>

    <p class="Paragraf-Stili-1">“Eee, cevap vermedin?”</p>

    <p class="Paragraf-Stili-1">“Güzelsin... hem çok güzelsin. Kulüptekilerin en güzeli..”</p>

    <p class="Paragraf-Stili-1">“Yalnız kulüptekilerin mi?”</p>

    <p class="Paragraf-Stili-1">“Şimdiye kadar gördüğüm kadınların en şahanesi.”</p>

    <p class="Paragraf-Stili-1">“Hah! Öyle söyle tontonum..”</p>

    <p class="Paragraf-Stili-1">Sabun bezi elinin titremesinden küvetin içine düştü. Yaşlı adam ürke ürke sabun bezini yeniden eğilerek küvetten aldı.</p>

    <p class="Paragraf-Stili-1">Nadya şuh bir kahkaha attı.</p>

    <p class="Paragraf-Stili-1">“Şaşkınlıktan düşürdün, değil mi?”</p>

    <p class="Paragraf-Stili-1">“Doğrusu biraz heyecanlandım. Bana geçmiş yıllarımı hatırlattın. Eski günleri..”</p>

    <p class="Paragraf-Stili-1">“Doğaldır.. Söyle bakayım, en fazla neremi beğendin? Artık bütün vücudumu gördün sayılır...”</p>

    <p class="Paragraf-Stili-1">‘Yapma Matmazel Nadya! Çok ileri gitmedik mi? Artık gerçekten utanmaya başladım. Konuşturma beni..”</p>

    <p class="Paragraf-Stili-1">“Söyle.. Memelerimden gözümü ayıramıyorsun. Onları mı beğendin? Yoksa uzun bacaklarımı mı?”</p>

    <p class="Paragraf-Stili-1">Nadya konuşmanın çok basit düzeyde ve rezilane sürdüğünün farkındaydı, ama adamın bundan hoşlandığının da..</p>

    <p class="Paragraf-Stili-1">“Yoksa oramı mı?”</p>

    <p class="Paragraf-Stili-1">Hırant çömelmiş vaziyetteydi. Dizleri kendi ağırlığını çekemedi ve küvetin önüne kaba etlerinin üzerine çöküverdi. Nadya’nın adama dayadı bacağı küvetin kenarına asılı kaldı. Genç kadın hala gülüyordu.</p>

    <p class="Paragraf-Stili-1">“Ne o? Yoksa kalp krizi mi geçiriyorsun?”</p>

    <p class="Paragraf-Stili-1">“Bir şeyim yok, sadece dengemi kaybettim. “</p>

    <p class="Paragraf-Stili-1">Yaşlı adam toparlanmaya çalıştı. Sallanan çıplak ayağını tuttu kadının.</p>

    <p class="Paragraf-Stili-1">Nadya, “Anladım” diye mırıldandı. “Sen ayaklarıma tutkunsun galiba.. Onları öpmek ister misin? Ya da yalamak? Hadi, çekinme söyle! O kadarını hak ettin artık..”</p>

    <p class="Paragraf-Stili-1">Hırant dayanamadı.</p>

    <p class="Paragraf-Stili-1">Kendini küçük düşmüş, gururu incinmiş gibi hissediyordu. Birden gözlerinden yaşlar boşanmaya başladı. Sonra tam bir huşu içinde kadının ayağını iki avucu içine alarak yanaklarına sürmeye, kutsal bir eşyayı takdis ediyorcasına öpmeye başladı.</p>

    <p class="Paragraf-Stili-1">Nadya ileri gittiğini biliyordu, ama zevkle adamın karşısındaki çöküşünü, eriyişini izledi. Islak ve sabunlu ayağını deliler gibi öpüyordu Hırant. Onu bir yerde durduracağına emindi; bu güven de oyunu biraz daha uzatmasına sebep oldu. Kırmızı ojeli baş parmağını usturuplu birşekilde adamın aralık dudaklarından içeriye itti.</p>

    <p class="Paragraf-Stili-1">Yaşadıkları tablo gerçekte iğrençti ama evvelki gece Ohannes’in yaptıklarının yanında hiç kalırdı. Ve Nadya gerçekten de yaşlı adamın mükafat olarak bunu hakkettiğine inanıyordu...</p>

    <p class="Paragraf-Stili-1">***</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>