<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-14</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>
    <b>BÖLÜM ÜÇ</b>
    <p> </p><p> </p>
    <p class="Paragraf-Stili-1"><span class="char-style-override-1">T</span>akdimci Servet Tağmaç, Prof Zeki Solmaz’ın stüdyoya bomba gibi düşen ölüm haberinin gelmesinden sonra programı alışılmıştan biraz daha kısa keserek kapatmış ve katılanlara teşekkür etmişti. Ölüm haberi dahilde Daniel Colin ve Alex King’e tercüme edilerek duyurulmamıştı. Ama iki yabancı, program akışında haberin anonsundan sonra bir garipliğin olduğunu, seyirciler arasında oluşan uğultudan ve tedirgin kımıldaşmalardan seziniemişlerdi.</p>

    <p class="Paragraf-Stili-1">Canlı yayın yapan kameraların ışıkları söndükten sonra her ikisi de ayağa kalkarak Rüknettin Tözek’e yaklaşıp elini sıktılar. Prof Colin tam bir tevazu ile, “Çok iyiydiniz sayın meslektaşım” dedi. “Beni Üniversitedeki panelde de terleteceğinize eminim.”</p>

    <p class="Paragraf-Stili-1">Prof. Tözek bu anın gurur ve sevincini bütün içtenliğiyle yaşamak isterdi, ama ne yazık ki kıymetli arkadaşının hunharca öldürülmesi, neşesini kaçırmıştı. Teşekkür etmekle yetindi. Ağzını bıçak açmıyordu. Yabancıların ellerini sıkıp arkada bekleyen oğluyla genç asistanın yanına gitti.</p>

    <p class="Paragraf-Stili-1">Orhan’ın suratı asıktı. Endişeli bir sesle, “Ne düşünüyorsun baba?” diye sordu.</p>

    <p class="Paragraf-Stili-1">“Büyük bir aksilik. Tam bir mal şans” dedi yaşlı adam.</p>

    <p class="Paragraf-Stili-1">Orhan hayretten açılan gözleriyle babasına baktı. “Bütün söyleyeceğin bu kadar mı yani?”</p>

    <p class="Paragraf-Stili-1">“Daha ne dememi bekliyorsun ki?”</p>

    <p class="Paragraf-Stili-1">“Yapma baba! Hala düşüncende ısrar mı ediyorsun? Yani Zeki beyin öldürülmesi sence bir tesadüf mü? Onu senden daha iyi tanırım, dünyanın en halim selim insanlarından biridir. Kim onu öldürmeye kalkışır ki?”</p>

    <p class="Paragraf-Stili-1">“Bilmiyorum” diye homurdandı Rüknettin Tözek.</p>

    <p class="Paragraf-Stili-1">“Lütfen yapma baba, artık gerçeği kabul et. Belli ki ona da tıpkı sana yaptıkları gibi saldırdılar. O gece seni benim eve götürmem hayatını kurtardı. Fakat Zeki Hoca’nın bu şansı olmadı ve gaddarca bir cinayete kurban gitti.”</p>

    <p class="Paragraf-Stili-1">Yaşlı adamın aklı iyice karışmıştı. Masanın üzerindeki notlarını çantaya sıkıştırırken Servet Tağmaç yanlarına yaklaştı. Programa katıldığı için teşekkürlerini beyan ederken, “Zeki Solmaz için çok üzgünüm hocam” dedi. “Her halde yakinen tanırdınız.”</p>

    <p class="Paragraf-Stili-1">“Evet” diye mırıldandı Tözek. “Gerçi benden gençti ve henüz emekliliğine epey zaman vardı ama müşterek çalışmalarımız da olmuştu.”</p>

    <p class="Paragraf-Stili-1">Konuşmaya katılan Orhan, “Acaba Haber Merkezinize yeni bilgiler ulaşmış mıdır?” diye sordu. “Nasıl ve neden öldürüldüğüne dair bilgiler gelmiş midir?”</p>

    <p class="Paragraf-Stili-1">“Şu an ben de sizin kadar bilgisizim. Ama isterseniz haber dairesine gidelim. Arkadaşlar mutlaka olay yerinden taze haberler geçiyorlardır. “</p>

    <p class="Paragraf-Stili-1">Stüdyoyu terkeden dinleyicilerin arasından süzülerek haber merkezin in bulunduğu kısma doğru ilerlediler. Program asistanları o sırada Daniel Colin’le Alex King’e kaldıkları otele göndermek için vasıtaya yerleştiriyorlardı..</p>

    <p class="Paragraf-Stili-1">***</p>

    <p class="Paragraf-Stili-1">Orhan, Honda’sının burnunu ters yöne kırınca, yanında oturan Burcu irkildi. “Ters yöne girmediniz mi?” diye sordu. Arka koltukta oturan Rüknettin Tözek de dalgınlığından sıyrılarak, “Doğru ya!” dedi ve mırıldandı. “Yanlış yola saptın oğlum.”</p>

    <p class="Paragraf-Stili-1">“Biliyorum.”</p>

    <p class="Paragraf-Stili-1">“Benim eve gitmiyor muyuz?” Yaşlı adam biraz telaşla sormuştu.</p>

    <p class="Paragraf-Stili-1">“Şişli Emniyet Müdürlüğüne uğrayacağız önce.”</p>

    <p class="Paragraf-Stili-1">Rüknettin Bey’de, asistan Burcu da Orhan’ın aklından ne geçtiğini anlamışlardı, hiç itiraz etmediler. Gece ilerliyordu, Mecidiyeköy’deki ana cadde ona rağmen kalabalık sayılırdı. Az sonra binanın önüne arabayı parkettiler. Kapıdaki iki nöbetçi polis onları durdurdu. Orhan kendilerini tanıttıktan sonra, bu gün işlenen Zeki Solmaz cinayeti ile ilgili olarak ifade vereceklerini ve bazı anlatacakları olduğunu, tahkikatı yürüten polis şefiyle görüşmek istediklerini söyledi.</p>

    <p class="Paragraf-Stili-1">Kimlik kontrolünden sonra kapıdaki nöbetçilerden birinin Çağırdığı resmi giysili bir memurun refakatinde binanın içine girdiler. Memur, onları bir odaya alarak burada beklemelerini söyledi ve kapıyı kapatıp çıktı.</p>

    <p class="Paragraf-Stili-1">Rüknettin Tözek yorgun bir şekilde iskemlelerden birine çöktü. Burcu da hemen onun yanına, sanki üzüntüsünü hafifletmek istercesine il işti. Bakışlarını yaşlı adamın solgun yüzünden hiç ayırmıyordu. Orhan’ın gerginliği her halinden belliydi, bir yere ilişmemiş, ufak sayılacak odanın içinde bir ileri bir geri sinirli adımlarla \/olta atmaya başlamıştı. Müdürlüğün otorite dolu havası, onu teskin edeceğine, sanki gergin sinirlerini büsbütün azdırmıştı.</p>

    <p class="Paragraf-Stili-1">Yirmi dakika kadar beklediler. Gelen giden yoktu. Orhan niye bu kadar bekletildiklerini anlayamıyordu bir türlü. Elleri cebinde söylenip duruyordu.</p>

    <p class="Paragraf-Stili-1">Nihayet kapı açılıp içeriye Baş Komiser Özcan girdi. Yorgunluktan tükenmiş bir haldeydi. Yüzü uzayan sakalından gölgelenmiş, beyaz gömleğinin yakası kirlenmişti. Bir süre dikkatle tanımadığı bu insanları süzdü. Zararsız ve masum görünüyorlardı. Odanın kapısını kapatırken, “Ben Zeki Solmaz cinayetinin yetkili memuruyum” diye mırıldandı.</p>

    <p class="Paragraf-Stili-1">“Olayla ilgili anlatacaklarınız varmış galiba. Buyrun. sizi dinliyorum.”</p>

    <p class="Paragraf-Stili-1">Orhan önce kısaca kendilerini tanıttı. Sonra oldukça sakin bir şekilde, “Cinayet haberini bu gece televizyon programı sırasında stüdyoda öğrendik” diye söze başladı.</p>

    <p class="Paragraf-Stili-1">“Bir yanlış anlaşılmaya yol açmasın, olayla ilgili doğrudan bilgi sahibi değiliz ama size bazı endişelerimizi anlatmak lüzumunu duyduk. “</p>

    <p class="Paragraf-Stili-1">Baş Komiserin bu girizgahtan keyfi kaçmış gibi suratı asıldı.</p>

    <p class="Paragraf-Stili-1">“Yani cinayet hakkında bir bilginiz yok, öyle mi?”</p>

    <p class="Paragraf-Stili-1">“Evet, memur bey.”</p>

    <p class="Paragraf-Stili-1">“Öyleyse bahsettiğiniz endişe nedir? Sadece teessürleriniz mi?”</p>

    <p class="Paragraf-Stili-1">Orhan biraz bozulur gibi olmuştu.</p>

    <p class="Paragraf-Stili-1">“Her halde gecenin bu saatinde sırf üzüntülerimizi nakletmek için Emniyete gelmeyeceğimizi takdir edersiniz. “</p>

    <p class="Paragraf-Stili-1">Özcan Dursun sesini çıkarmadan Orhan’ı tepeden tırnağa inceledi. Mağrur ve ukala birine benziyordu, ama Baş Komiser kabullenmekten kendini alamadı; doçent bir bilim adamına yakışacak ciddiyet ve vakara da sahipti. Gözleri ise cin gibi ışıldıyordu.</p>

    <p class="Paragraf-Stili-1">“Sizi dinliyorum” dedi nihayet. “Bu olayla ilgili endişeniz neymiş bakalım.”</p>

    <p class="Paragraf-Stili-1">Orhan hafifçe yutkundu.</p>

    <p class="Paragraf-Stili-1">“Babam da öldürülen Prof. Zeki Solmaz gibi Ermeni sorunu üzerinde uzun zaman çalışmış biridir. İkisinin de bu konuda yazılmış, kitapları, makaleleri, araştırmaları vardır. Bu gece BDTV deki Haftanın Getirdikleri programına konuşmacı olarak davet edilmişlerdi.</p>

    <p class="Paragraf-Stili-1">Bir kaç gün sonra da bir Üniversitemizdeki panele çağrılmışlardı. Zeki Solmaz’ın bu gün öldürülmesinde siyasi bir tertip, ya da bir Ermeni parmağı olduğundan kuşkulanıyoruz” diye mırıldandı.</p>

    <p class="Paragraf-Stili-1">Baş Komiser gayet sakin bir sesle, “Niye böyle düşünüyorsunuz?” dedi.</p>

    <p class="Paragraf-Stili-1">“Babam Sarıyer’den ötede ıssız bir çiftlik evinde tek başına yaşar. Evvelki gece oraya bir saldırı oldu. Çiftliğin iyi eğitilmiş çoban köpeği öldürüldü. Bıraktıkları izlerden iki kişi olduğunu sandığımız saldırganlar, bahçe çitini tel makasıyla keserek araziye girmişler ve evde fütursuzca çamur izleri bırakarak dolaşmışlar. Olayın sıradan bir hırsızlık vakası olmadığı muhakkak. Çünkü hiç bir şey çalınmamış. Vardığımız sonuç o kişilerin babamın canına kast niyeti taşıdıkları oldu.”</p>

    <p class="Paragraf-Stili-1">Baş Komiser bezgin bir şekilde odadaki iskemlelerden birine adeta çöktü.</p>

    <p class="Paragraf-Stili-1">“Devam edin lütfen” diye fısıldadı. Halindeki yorgunluğa rağmen anlatılanların ilgisini çektiği hemen belli oluyordu.</p>

    <p class="Paragraf-Stili-1">“Benimkisi bir varsayımdı. Nitekim babamı bile bu fikre inandırmakta zorlandım.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">Orhan omuzlarını silkti. “Bunun iki sebebi olduğunu söyleyebilirim. Birincisi, babamın olayın hala bir hırsızlık vakası olduğunu düşünmekteki ısrarı. İkincisi ise biraz politik. Uzun zamandan beri Ermenilerin tezlerini ve isteklerini artık terör yoluyla devam ettirmekten vazgeçmeleri diyebiliriz. “</p>

    <p class="Paragraf-Stili-1">“Ama siz aynı kanıda değilsiniz, öyle mi?”</p>

    <p class="Paragraf-Stili-1">“Sanırım öyle.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Bu iki bilim adamı Üniversite de yapılacak konuşmalarda</p>

    <p class="Paragraf-Stili-1">Ermeni diyasporasının dayandıkları tüm iddiaları çürütecek belgeler açıklayacaklardı. Bu belgelerin akademik arenaya arzı, neredeyse bir asra yakın zamandır batılılarca kabul edilen iddiaların bir anda yok olması ve savunmasız kalmaları anlamına gelecektir. Ben kesinlikle inanıyorum ki babam Ermenilerin hedefidir. Terör mecburi olarak yeniden hortlatılmıştır. Zeki Solmaz’ın öldürülmesi şimdi düşüncemi daha da pekiştirdi. “</p>

    <p class="Paragraf-Stili-1">Baş Komiser içini çekti. Ne haklısınız, ne de haksızsınız, diye bir yorum yapmadı. Yorgun bakışlarını Rüknettin Tözek’e çevirdi.</p>

    <p class="Paragraf-Stili-1">“Artık siz de oğlunuzla hemfikir misiniz?” diye sordu.</p>

    <p class="Paragraf-Stili-1">Yaşlı adam cevap vermekte zorlandı.</p>

    <p class="Paragraf-Stili-1">“Şey..” diye kekeledi. “Oğlum haklı olabilir, ama hissettikleri bir evladın endişesi olması da mümkündür. Doğrusunu isterseniz, ben hala bu konuda müteredditim. Kesin bir şey söyleyemem. “</p>

    <p class="Paragraf-Stili-1">Orhan müdahale ederek yaşlı adama döndü. “Baba lütfen! Biraz daha gerçekçi olsana. Olayları nasıl tesadüf diye açıklayabilirsin? Sana yapılan düpedüz bir cinayet teşebbüsüydü.. O adamlar seni evde bulsalardı, yüzde yüz öldüreceklerdi.”</p>

    <p class="Paragraf-Stili-1">Baş Komiser durgun bir edayla baba-oğul arasındaki konuşmayı dinliyordu. Birden Burcu’nun lafa karışmasıyla bakışlarını asistana çevirdi.</p>

    <p class="Paragraf-Stili-1">“Ben çalışmalarında Prof Tözek’e yardımcı oluyorum. Şahsi kanaatim, yaşanan olayın sıradan bir hırsızlık teşebbüsü olmadığıdır. Her halde bilirsiniz, çiftliğin bulunduğu mevkii jandarmanın yetki alanında. Olay üzerine karakol komutanını arayıp haberdar ettik. Jandarma ilk tahkikatında orman içinde bazı ipuçları buldu.” dedi.</p>

    <p class="Paragraf-Stili-1">Özcan Dursun birden ilgilendi.</p>

    <p class="Paragraf-Stili-1">“Ne tür ipuçları?”</p>

    <p class="Paragraf-Stili-1">“O şahıslar çiftliğin kenarındaki ormana büyük bir jeeple gelmişler. Karakol komutanı jeep’e ait lastik izlerini buldu. O gece hava yağışlı ve ıslaktı. Çamurlu arazide lastiklerin derin çukurlar açtığını söyledi. Evin bahçesini çevreleyen tel örgülerin kesildiği yere kadar da taze ayak izlerine rastlamışlar. Evin içi de aynı çamurlu ayak izleriyle doluydu. Gelenler sadece hırsız olsa her halde soyguna öyle lüks ve pahalı bir arabayla gelemezler, değil mi? Bunu kabul etmek komik olur.”</p>

    <p class="Paragraf-Stili-1">Burcu’nun iddiası oldukça mantıklıydı.</p>

    <p class="Paragraf-Stili-1">Komiser, “Lastik izleri sıradan bir kamyona ait olamaz mı?”</p>

    <p class="Paragraf-Stili-1">“İzlerin pahalı bir jeep’e ait olduğunu Karakol Komutanı bizzat ifade etti.”</p>

    <p class="Paragraf-Stili-1">“Anlıyorum.” diye mırıldandı Baş Komiser.”</p>

    <p class="Paragraf-Stili-1">Orhan tekrar lafa karıştı. “Zeki Solmaz cinayetinde de şüphe ve endişelerimizi bu yolda doğrulayan bir takım kanıtlar var mı acaba?”</p>

    <p class="Paragraf-Stili-1">“Tahkikatın bu safhası gizlidir. Size bir açıklama yapamam. Ama söylediklerinizi dikkate alacağım ve olayı bir de bu zaviyeden değerlendireceğim.”</p>

    <p class="Paragraf-Stili-1">“Teşekkür ederim.” dedi Orhan. En azından polise yeni bir bakış açısı getirdiğini düşünüyordu. Görevini yapmış sayılırdı. Yerlerinden kalktılar. Fakat Baş Komiser tam o anda Orhan’ı kolundan tutarak, “Bu şikayetinizi resmiyete dökmenizi isterim. Babanızı yormaya hiç gerek yok. Lütfen benimle bir alt kata gelir misiniz?” dedi.</p>

    <p class="Paragraf-Stili-1">Boş bulunan Orhan, “Biz jandarmaya ifade vermiştik.” diye mırıldandı.</p>

    <p class="Paragraf-Stili-1">“Yetki alanlarımız farklıdır. Siz lütfen benimle gelin.”</p>

    <p class="Paragraf-Stili-1">Baş Komiser, yaşlı adamla asistanı odada bırakıp, Doçenti dışarıya çıkardı.</p>

    <p class="Paragraf-Stili-1">***</p>

    <p class="Paragraf-Stili-1">Aynı gün öğleden sonra Aşot’un Cafe’sindeki bekleme uzun sürdü. Üç Ermeni terörist beklemekten sıkılmışlardı. Birbirlerine öfkeli olduklarından fazla konuşmuyorlardı da. Takriben bir saat sonra Aşot yanlarına döndü.</p>

    <p class="Paragraf-Stili-1">Kısık bir sesle Büyük Şeften aldığı yeni emirleri onlara nakletti.</p>

    <p class="Paragraf-Stili-1">Ohannesyan’ın suratı asılmıştı, ama diğer ikisi kendilerine verilen yeni talimatı zevkle kabul ettiler. Zor bir gece geçeceğe benziyordu.</p>

    <p class="Paragraf-Stili-1">Cafeden önce üçü çıktı. Aşot arkalarından lanetler okudu, işler sarpa sarıyordu ve korkmaya başlamıştı. Hiç bir zaman ülkü ve inanç adamı olmamıştı; hayatın hertürlü maddi değerini bilirdi ama manevi değerler ve kıymetler umurunda olmamıştı. Sinirli hareketlerle sakalını kaşıdı. Bu işe de para için bulaşmıştı, fakat başkalarına güvenerek iş yapmanın seyiyesini ödüyordu şimdi. Nadya’nın kimliğinde hata etmişti, bu konuda Ermeni davasına gerçekten inanmış birini bulsa çok daha iyi ederdi, oysa kaliteli bir fahişe seçmekle yetinmişti ve kadın artık potansiyel bir tehlike olmuştu. Polise gideceği kesindi.</p>

    <p class="Paragraf-Stili-1">Soğuk soğuk terledi Aşot.</p>

    <p class="Paragraf-Stili-1">Polisin cafeyi basması an meselesiydi...</p>

    <p class="Paragraf-Stili-1">***</p>

    <p class="Paragraf-Stili-1">Aynı gece Emniyet Müdürlüğü’nün tenha alt koridorunda Baş Komiser Özcan ile Orhan hızlı hızlı yürüyorlardı. Bulundukları koridora açılan kapıların hemen hepsi kapalıydı. Orhan’ın hayatı boyunca Emniyet Müdürlüğü’ne bu ilk gelişiydi; o güne kadar her hangi bir vesile ile karakol’a bile gitmemişti. Derin sessizlik Doçenti ürpertti.</p>

    <p class="Paragraf-Stili-1">Nihayet komiser onu başka bir boş odaya aldı, yer gösterdi oturması için. Burası ilk alındıkları odaya benzemiyordu. Herhalde Komiserin çalışma odası olmalıydı. Baş Komiser masasının arkasındaki döner koltuğa oturdu.</p>

    <p class="Paragraf-Stili-1">“Sizinle kısa bir konuşma yapmamızda yarar var.” diyerek söze girdi. “Zeki bir insan olduğunuz şüphesiz ve tahmininizde de haklısınız. Öldürülen Profesörün arkasında Ermeni teröristlerin olduğu fikrini ben de taşıyorum. Ama henüz elimde bunu kanıtlayacak henüz yeterli deliller yok. Adli Tıp doktorunun ilk verdiği raporda ölümün boğulma suretiyle fakat profesyonelce işlendiğine dair bir ifade var. Yarın otopsi yapılacak.”</p>

    <p class="Paragraf-Stili-1">Orhan heyecanlanır gibi oldu.</p>

    <p class="Paragraf-Stili-1">“BDTV sinin haber servisinden öğrendiğime göre cinayet Şişli’de bir kadının evinde işlenmiş. Doğru mu?”</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Peki olayı Ermenilerin yaptığı fikrine nasıl vardınız?”</p>

    <p class="Paragraf-Stili-1">Baş Komiser kısa biran Orhan’ı süzdü.</p>

    <p class="Paragraf-Stili-1">“Ev sahibi Ermeni asıllı bir kadın. Bir striptizci.”</p>

    <p class="Paragraf-Stili-1">“Cinayeti onun mu işlediğini düşünüyorsunuz?”</p>

    <p class="Paragraf-Stili-1">“Hayır. Onun yaptığını sanmıyorum. Ama bir şekilde bu işe bulaştığına eminim.” Genç Doçent hiç sesini çıkarmadı.</p>

    <p class="Paragraf-Stili-1">Onun sessiz kaldığını gören Baş Komiser devam etti.</p>

    <p class="Paragraf-Stili-1">“Babanız kaç yaşındadır?”</p>

    <p class="Paragraf-Stili-1">“Atmış yedi.”</p>

    <p class="Paragraf-Stili-1">“Anneniz hayatta mı?”</p>

    <p class="Paragraf-Stili-1">“Öleli epey zaman oldu. Neye sordunuz?”</p>

    <p class="Paragraf-Stili-1">Özcan Dursun kısa bir duraklamadan sonra, “Şu yakınlarda babanızın hayatına giren her hangi bir kadın var mı?” diye sordu. “En azından, sizin bildiğiniz biri.”</p>

    <p class="Paragraf-Stili-1">Orhan hayretle, “Bir kadın mı?” diye mırıldandı.</p>

    <p class="Paragraf-Stili-1">“Evet.”</p>

    <p class="Paragraf-Stili-1">Doçent başını iki yana sallarken, “Boşuna endişeleniyorsunuz memur bey” dedi.</p>

    <p class="Paragraf-Stili-1">“Babamın artık o taraklarda bezi yok. Anneme deli gibi aşıktı, onun vefatından sonra da o defteri kesinlikle kapatmıştır.”</p>

    <p class="Paragraf-Stili-1">“Emin misiniz?”</p>

    <p class="Paragraf-Stili-1">“En az adım kadar. Niye böyle bir ihtimali düşünüyorsunuz ki?”</p>

    <p class="Paragraf-Stili-1">Komiser koltuğunda yaylandı.</p>

    <p class="Paragraf-Stili-1">“Sanırım Zeki Solmaz’ı hafif bir kadın vasıtasıyla ağa düşürmüşler. Profesörün karısıyla görüştüm, o da verdiği ifade de kocasının evine ve ailesine sıkı sıkıya bağlı biri olduğunu, ancak son zamanlarda hayatına giren bir kadından şüphe ettiğini söyledi.</p>

    <p class="Paragraf-Stili-1">Bu çok eski bir yöntemdir. Hedefe bazen genç ve güzel bir kadın vasıtasıyla ulaşılır.”</p>

    <p class="Paragraf-Stili-1">“Olabilir.” diye mırıldandı Orhan. “Ama bu faraziyenin babam için geçerli olduğunu hiç sanmıyorum.”</p>

    <p class="Paragraf-Stili-1">“Mümkündür, benim ki sadece bir tahmindi.”</p>

    <p class="Paragraf-Stili-1">“O halde elinizde bir şüpheli var sayılır. Kadını sorguluyor musunuz?”</p>

    <p class="Paragraf-Stili-1">Baş Komiser gülümsedi. “Gayet tabii. Ama henüz bize yeterince konuşmadı.”</p>

    <p class="Paragraf-Stili-1">“Nasıl yani?”</p>

    <p class="Paragraf-Stili-1">“Zeki Solmazla İlişkisini inkar etmiyor, fakat cinayet sabahı eve birden o zamana kadar hiç görmediği bir adamın gelip Profesörü öldürdüğünü iddia ediyor.”</p>

    <p class="Paragraf-Stili-1">“Çok komik! İnanmadınız tabii?”</p>

    <p class="Paragraf-Stili-1">“İnanmadım. Ne var ki, katille arasında bir bağ olduğunu da henüz ispatlayabilmiş değiliz. Zeki Solmaz’ı önceden takip eden biri de olabilir.”</p>

    <p class="Paragraf-Stili-1">Orhan ukalalık edip, polis memuruna fikir vermeye kalkışmadı. Polis nasıl olsa işini bilirdi. Baş Komiser durumu ağırdan alıyor, dikkatle Orhan’ı süzüyordu. Doçent sessiz geçen süreden sıkılmış gibi sordu.</p>

    <p class="Paragraf-Stili-1">“O kadını tutuklayacak mısınız?”</p>

    <p class="Paragraf-Stili-1">Özcan Dursun başını salladı. “Şimdilik sadece sorguluyoruz. Henüz tutuklamayı düşünmüyoruz.”</p>

    <p class="Paragraf-Stili-1">“Neden?”</p>

    <p class="Paragraf-Stili-1">“Dedim ya, elimde yeterli delil yok.”</p>

    <p class="Paragraf-Stili-1">“Allah Allah! Polisin işine de akıl sır ermiyor. Kadının evinde bir cinayet işleniyor ve siz şüpheliyi tutuklamıyorsunuz.”</p>

    <p class="Paragraf-Stili-1">“Başka çaremiz yok. Kadın bir avukat tutarsa, mahkemede rahatlıkla paçayı sıyırır. Onu boş yere tutuklamakla kalırız.”</p>

    <p class="Paragraf-Stili-1">“Peki, ne yapacaksınız?”</p>

    <p class="Paragraf-Stili-1">“Yirmi dört saat sonra kadını salıvereceğim.”</p>

    <p class="Paragraf-Stili-1">“Hayret !”</p>

    <p class="Paragraf-Stili-1">“Ne yazık ki yasalar bunu emrediyor. Yine de bana yardımcı oldunuz, teşekkür ederim.”</p>

    <p class="Paragraf-Stili-1">Orhan biraz şaşırarak Baş Komisere baktı. “Hepsi bu kadar mı?” diye mırıldandı. Özcan Dursun gayet sakin bir şekilde; “Evet; bu kadar.” dedi.</p>

    <p class="Paragraf-Stili-1">“Hani yeni bir zabıt tutacaktınız, artık gerek görmüyor musunuz?”</p>

    <p class="Paragraf-Stili-1">“Sanırım lüzum yok.”</p>

    <p class="Paragraf-Stili-1">“Nasıl isterseniz.”</p>

    <p class="Paragraf-Stili-1">Birlikte ayağa kalktılar. Komiser kapıyı açarken, “Yalnız bilmek istediğim ufak bir nokta var. Babanız bu gece o çiftlik evine mi dönecek?”</p>

    <p class="Paragraf-Stili-1">“Niye sordunuz?”</p>

    <p class="Paragraf-Stili-1">“Endişeleriniz beni de rahatsız etti. Şu konferansa kadar onu korumaya alacağım. “Orhan ilk defa rahatladı.</p>

    <p class="Paragraf-Stili-1">“Buna sevinirim.” diye mırıldandı. Komiserin ağzından duyduğu tek olumlu cümle buydu. “Aslına bakarsanız onu bu gece kendi evime götürmek istiyordum, ama çok inatçıdır. Belki ikna edemeyebilirim.”</p>

    <p class="Paragraf-Stili-1">“Gönlünüzü ferah tutun. Az sonra peşinizde bir ekip olacak. Babanız farkına bile varmaz. Nereye isterse de gidebilir. Bana sadece beş dakika tanıyın. Ekibi hazırlayım.”</p>

    <p class="Paragraf-Stili-1">“Çok iyi.” dedi Orhan içtenlikle..</p>

    <p class="Paragraf-Stili-1">***</p>

    <p class="Paragraf-Stili-1">Çiftlik evine dönmek hataydı; bunu biliyordu Orhan. Hatta babasının itirazlarını kesin bir dille reddetmesi gerektiğini de, ama yapamadı. Baş Komiserin verdiği koruma garantisi onu rahatlatmıştı. Arabayı sürerken göz ucuyla iki de bir peşlerindeki koruma arabasını görmeye çalışıyordu. Kalabalık sayılacak şehir trafiğinde arkalarından gelen polis otomobilini seçemedi ama pek önemsemedi de. Emniyet Müdürlüğünü terkederken Baş Komiserin istediği şekilde biraz oyalanmış ve ekibin hazırlanması için gerekli zamanı sağlamıştı. Şimdi emindi artık, ardındaki arabalardan birinin içinde babasının korunması için yeterli sayıda görevli vardı.</p>

    <p class="Paragraf-Stili-1">Yol boyunca fazla konuşmadılar. Orhan, Burcu’nun evine dönmesi için Emniyetten çıkarken yeterince ısrar etmiş, genç kızı muhtemel bir tehlikeden uzak tutmak istemişti. Ne var ki, asistan sanki tehlikede olan öz babasıymışçasına Orhan’ın ısrarlarını reddetmiş ve çiftlik evine gelmekte direnmişti. Mantığıyla olmasa bile, duygu yönünden bundan hoşnut olduğunu itiraf etmeliydi Orhan. Burcu’nun babasına gösterdiği ihtimam ve sevgiden özel bir zevk alıyordu.</p>

    <p class="Paragraf-Stili-1">Artık korkmaya da gerek yoktu. Emniyet’ten çıktıklarından beri polis himayesi altındaydılar. Şimdi biraz daha rahatladığını hissediyordu genç adam. Levend’i geçtikten sonra gazı biraz daha kökledi. Yol tenhalaşmıştı. Dikiz aynasına bir daha baktı.</p>

    <p class="Paragraf-Stili-1">Beyaz bir Opel, Mecidiyeköy’den beri peşlerindeydi.</p>

    <p class="Paragraf-Stili-1">Güven hissinin bu kadar rahatlatıcı olduğunu hiç hissetmemişti...</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>