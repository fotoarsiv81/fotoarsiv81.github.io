<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-3</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1">Asistan Burcu, sabah sekize on kala Clio’sunu bahçeden içeriye soktu. Eve gelen her yabancı gibi o da Kont’tan çekinirdi. Gerçi köpek ona alışmış, hatta oyunlar bile yapmaya başlamıştı, ama Burcu altı yaşındayken bir sokak köpeği tarafından ısırıldığından köpeklerden korkar olmuş ve bir türlü o korkuyu tam yenememişti.</p>

    <p class="Paragraf-Stili-1">Clio’yu evin önüne kadar sürdü. Bir kere de klaksonu çaldı, geldiğini hocasına bildirmek için. Hoca klakson sesini duyar ve şimdi kapıya çıkardı. Yan koltuktaki çantasını aldı, arabadan inmeden evvel etrafta Kont’u aradı. Hayvan hala ortalarda yoktu. Burcu biraz daha bekledi arabanın içinde.</p>

    <p class="Paragraf-Stili-1">Dün gece buralara çok yağmur yağmış olmalıydı. Hocasının kapıyı açmasını beklerken eğilip arabanın camından göğe baktı. Yağış durmuştu, ama gök hala koyu gri bulutlarla kaplıydı. Binanın oluklarından su akıyordu. Bahçenin çevresinde küçük göller oluşmuştu. Ağaçlardan damlayan yağmur suları eriyen mumlara benziyordu.</p>

    <p class="Paragraf-Stili-1">Rüknettin Hoca’nın kapıyı açmamasını garipsedi.</p>

    <p class="Paragraf-Stili-1">Geldiğini belirtmek için bir daha klaksona bastı. Yine hareket yoktu. Kont’da meydana çıkmamıştı. Acaba yaşlı adam gece çok çalışıp, uykuya mı dalmıştı?</p>

    <p class="Paragraf-Stili-1">Buna pek ihtimal vermedi. Onun sabah ezanından önce uyanıp çalışmaya başladığını bilirdi. Biraz daha bekledi, sonra Kont’un yapacağı muhtemel azizliğe aldırmadan Clio’nun kapısını araladı. Soğuk bir rüzgâr Burcu’nun yüzünü yaladı. Etrafı taradı, köpeği göremeyince biraz daha cesaretlenerek arabadan atlayıp hızlı hızlı verandanın merdivenlerine koştu.</p>

    <p class="Paragraf-Stili-1">Bu kez zili çaldı.</p>

    <p class="Paragraf-Stili-1">Ayak sesleri duymuyordu, ilk defa endişelendi. Rüknettin Hoca son zamanlarda olağanüstü çalışıp yorulmuştu; ne de olsa yaşlı bir adamdı, sakın başına bir hal gelmesin, diye korktu. Gerçi sağlığı yerindeydi, ama belli de olmazdı. Kendi babası da iki sene evvel, hiç bir şeyciği yokken, ani bir beyin kanamasından vefat etmişti.</p>

    <p class="Paragraf-Stili-1">Peki köpek nerelerdeydi? O niye meydana çıkmamıştı?</p>

    <p class="Paragraf-Stili-1">Genç kız içine doğmuş gibi villada garip bir şeylerin olduğunu sezinledi. Ürkerek bu defa parmağını zilin üzerinden çekmeden bastırdı. Zil sesinin içerde yankılandığını duyuyordu.. Hoca’nın bu sesi duymaması olanaksızdı.</p>

    <p class="Paragraf-Stili-1">Acaba önemli bir nedenle evden çıkmış olabilir miydi? Bunu düşünmediği için kendi kendine bozuldu. Eski Renault’sunun villanın sağ yanındaki uydurma sundurmanın altında tuttuğunu biliyordu. Bir koşu verandanın sağına koşarak arabayı aradı...</p>

    <p class="Paragraf-Stili-1">Renault yerli yerindeydi..</p>

    <p class="Paragraf-Stili-1">Tam geriye, kapıya dönerken verandanın zeminindeki çamurlu ayak izleri dikkatini çekti. Daha önce dikkat etmediği için de bozuldu. Üzerlerinde çim parçacıklarının da yapışarak kuruduğu ayak izleriydi.</p>

    <p class="Paragraf-Stili-1">Dikkatle inceledi. Hoca’nın bir misafiri olmalıydı. Kendisinden de erken gelen bir misafir. Çünkü yerdeki farklı izler iki kişiye aitti. Kont’un da niye havlayarak ortaya çıkmadığını şimdi daha iyi anladı. Köpek sahibinin yanında olmalıydı.</p>

    <p class="Paragraf-Stili-1">Belki geniş bahçenin meyve ağaçlarıyla kaplı arka tarafındaydılar.</p>

    <p class="Paragraf-Stili-1">Bu sefer verandanın sol tarafına gitti. Başını uzatıp arkaya baktı. Görüş alanı içinde kimse yoktu. İşte Kont’un cesedini de o zaman gördü.</p>

    <p class="Paragraf-Stili-1">Ağzından kesik bir çığlık yükseldi..</p>

    <p class="Paragraf-Stili-1">Kapının niçin açılmadığını, hayvanın neden havlamadığını ancak anlamıştı. Yüreği deli gibi çarpmaya başladı. Bu evde bir şeyler olmuştu..</p>

    <p class="Paragraf-Stili-1">Burcu genelde korkak bir kız değildi; ama ne kadar ıssız bir yerde olduğunu ve tek başına çaresizliğini birden hissediverdi. Daha da kötüsü, evin içinde çok daha korkunç bir manzarayla karşılaşmak endişesi yüreğini kapladı birden..</p>

    <p class="Paragraf-Stili-1">Gözleri tekrar köpeğin leşine takıldı. Boynunun alt tarafında, çamurdun kirlenen beyaz tüylerinin arasında bir parmak büyüklüğündeki siyah iğneyi fark etti.</p>

    <p class="Paragraf-Stili-1">Bu hayvan vurularak öldürülmüştü..</p>

    <p class="Paragraf-Stili-1">Aklına gelen ihtimaller midesini bulandırdı. Karnına kramp girmiş gibi kasılmalar hissetti. Ne yapacağına karar veremedi..</p>

    <p class="Paragraf-Stili-1">Üzerindeki şaşkınlığı atması da kolay olmadı. Alışık olmadığı bir ürperti içini kaplamıştı. Ne yapabileceğini düşündü; en iyisi hocasının oğlu Orhan’a telefon etmekti..</p>

    <p class="Paragraf-Stili-1">Orhan’la aynı kürsüdeydiler. Orhan’ın bu güne kadar anlamadığı bir sebeple kendisinden pek hoşlanmadığını bilirdi, ne yaparsa yapsın, doçentin bir türlü gözüne girmeyi başaramamıştı. Rüknettin beyin aksine, Orhan mağrur, ukala ve küstahtı. Babasına hiç benzemezdi. Ama bu durumda oğluna haber vermekten başka aklına hiç bir ihtimal gelmiyordu Burcu’nun..</p>

    <p class="Paragraf-Stili-1">Aceleyle çantasının içinden cep telefonunu çıkardı. Sonra birden anımsadı, Orhan bu saatte Üniversite de olmazdı; sabah uykularını ne çok sevdiği ve bu nedenle fakülte binasına her zaman geç geldiği bilinirdi. Ayrıca bu sabah onun da çiftliğe geleceğini dün bizzat Rüknettin Hoca’dan işitmişti. Muhtemelen Tarabya’daki evinde uykudaydı, ilk defa doçentin numarasını cep telefonunun hafızasına almadığına pişman oldu. Elinde olmadan biraz kızarıp geçen sene aralarında geçen o tatsız olayı hatırladı. Fakültedeki o bir anlık bunalımı, Orhan’ın odasındaki öpüşmeleri gözlerinin önünde canlandı. Ne zor anlar yaşamış ve doçente nasıl ters tepki göstermişti..</p>

    <p class="Paragraf-Stili-1">Elinde telefon öylece kaldı...</p>

    <p class="Paragraf-Stili-1">Aslında Orhan’ın evini geçen sene bir kaç kez aramıştı, numarayı zihnini zorlayarak anımsamaya çalıştı, ama nafile bir türlü çıkaramıyordu. En iyisi Üniversiteyi arayıp odacıya not bırakmaktı. Saat henüz sekizdi ve bu saatte kimse olmayabilirdi de..</p>

    <p class="Paragraf-Stili-1">Kararsızlık içinde kıvranırken gözleri tam karşısındaki tel örgülere çevrildi. Hemen hemen köpeğin cansız olarak yattığı yerin karşısına isabet eden yerde, tel örgü baştan başa kesilmiş durumdaydı. Bunu daha yeni fark ediyordu ve korkusu bir kat daha artmıştı.</p>

    <p class="Paragraf-Stili-1">Tellerin hemen dibindeki ayak izleri daha belirgindi. Yağmura rağmen izler tam kurumamış ve kaybolmamıştı. Toprakta ki çökükler pek barizdi. Bahçeye giren kötü niyetli kişiler belli ki tam o noktadan telleri keserek içeri sızmışlar ve karşılarına çıkan köpeği de oracıkta öldürmüşlerdi.</p>

    <p class="Paragraf-Stili-1">Kont’un iyi eğitilmiş bir köpek olduğunu biliyordu. Her halde bu davetsiz kişilere havlayıp saldırmış olmalıydı. Peki, Hoca uyanmamış mıydı acaba? Yaşlı adam uykusunun derin olmadığını kaç kere söylemişti. Köpeğinin durduk yere havlamayacağını da bilirdi.</p>

    <p class="Paragraf-Stili-1">İçindeki korku daha da derinleşti.</p>

    <p class="Paragraf-Stili-1">Yoksa bu mütecavizler hoca’ya bir kötülük mü yapmışlardı? Bu ihtimali kabul etmek bile istemiyordu. Ürpermeye başladı. Sonra terastaki ayak izlerine döndü yeniden. Dikkatle inceledi. Tabanların yerdeki istikametini inceledi. Belirgin topuklardan adamların gidiş yönünde iz bıraktıklarını tespit etti. Belli ki ön kapıyı çıkışta kullanmışlardı O halde eve nereden girmişlerdi?</p>

    <p class="Paragraf-Stili-1">Burcu yeni yeni uyanıyordu. Tabii ya, diye mırıldandı. Arkadaki mutfak kapısını anımsadı. Muhtemelen oradan içeriye girmiş olmaları gerekirdi. Etraf çoktan aydınlanmış olmasına rağmen ön kapının üstündeki ışık hala yanıyordu.</p>

    <p class="Paragraf-Stili-1">Arkaya gidip bakmalıydı.</p>

    <p class="Paragraf-Stili-1">Yüreğini tarifsiz biracı kapladı. Bahçeye açılan mutfak kapısını hatırladı. Mutlak oradan girmişlerdi eve. Kapının ardına kadar açık bulacağını tahmin ediyordu..</p>

    <p class="Paragraf-Stili-1">O an telefon etmekten vazgeçerek, ürkek adımlarla arkaya yürümeye başladı. Hakikatlerle yüz yüze gelmekten korkuyordu. İçerde hocanın cansız cesediyle karşılaşmaktan ödü kopuyordu. Ama niye? Kim bu muhterem adamdan ne isterdi? Basit sıradan bir hırsızlık olayı mıydı bu? Rüknettin Hoca çok ıssız bir yerde tek başına yaşıyor ve bu durum her halde hırsızların işine geliyordu. Belki de yaşlı adamcağız köpeğinin havlamaları karşısında uyanmış ve...</p>

    <p class="Paragraf-Stili-1">Daha sonrasını düşünmek bile istemedi Burcu. Neler olduğunu tahmin edebiliyordu artık. Süet çizmelerinin çamurlara bulanmasına aldırmadan Kont’un yanından geçerek arka tarafa doğru yöneldi. Hayvanın leşine bakamıyordu. Fakat tam o esnada klakson sesini işitti. Bir de motor homurtusu duymuştu. Arkaya gitmekten vazgeçerek verandanın tarafına koştu. Orhan’ın lacivert Honda’sını gördü. Kalbi gümbür gümbür atarak arabaya baktı. Gözlerini kıstı, dikkatle baktı.</p>

    <p class="Paragraf-Stili-1">Orhan’ın yanında biri daha vardı. Beyaz ve kabarık saçlarından tanıdı hemen. Bu Rüknettin Hoca’ydı. Tanrısına şükürler ederek derin bir nefes aldı.</p>

    <p class="Paragraf-Stili-1">Yaşlı ve muhterem adam hayattaydı..</p>

    <p class="Paragraf-Stili-1">Arabadan önce Profesör Tözek indi. Elini Burcu’ya sallayıp yaşından hiç de umulmayacak hızlı adımlarla kıza yaklaştı. Bir yandan da sesleniyordu.</p>

    <p class="Paragraf-Stili-1">“Hoş geldin kızım.. Kusura bakma, seni beklettik. Dün gece sana telefon edip biraz daha geç gelmeni söyleyecektim ama, yaşlılık işte, bizim oğlanla ilmi bir tartışmaya girince unutuverdim. Çok beklemedin ya!”</p>

    <p class="Paragraf-Stili-1">Hoca neden sonra, Burcu’nun telaş içinde kendilerine doğru koştuğunu farketti. Kızın ne kadar gergin olduğu halinden belliydi.</p>

    <p class="Paragraf-Stili-1">“Hayrola bir şey mi oldu? Yoksa bizim Kont seni üzdü mü? Ben evde olmayınca biraz gerginleşir.”</p>

    <p class="Paragraf-Stili-1">Kız koşarak geliyordu.</p>

    <p class="Paragraf-Stili-1">Hoca o zaman olağanüstü bir durumun mevcudiyetini sezinledi. İlk aklına gelen de sadık köpeğinin niçin ortalarda görünmediği oldu. Kont şimdiye kadar kuyruk sallayarak, sevincini belli ederek üstüne tırmanırdı. Ama ortalarda yoktu..</p>

    <p class="Paragraf-Stili-1">Kaşları çatıldı yaşlı adamın.</p>

    <p class="Paragraf-Stili-1">Orhan da arabasını sundurmanın altındaki açık garaja park etmekle meşguldü.</p>

    <p class="Paragraf-Stili-1">Kız nefes nefese Hoca’nın yanına yaklaşıp ellerini tuttu.</p>

    <p class="Paragraf-Stili-1">“Çok şükür Hocam, size bir şey olmamış! Beni çok korkuttunuz..”</p>

    <p class="Paragraf-Stili-1">“Hayrola kızım! Beni evde bulamayınca başıma bir hal mi geldiğini sandın yoksa?”</p>

    <p class="Paragraf-Stili-1">“Sanırım dün gece birileri evinizi soymaya kalkışmış.”</p>

    <p class="Paragraf-Stili-1">“Soymaya mı?”yaşlı adam şaşkınlığını bu soru ile belli ederken gözleri etrafta hala sadık köpeğini arıyordu. “Nereden çıkardın şimdi bunu? Bir şey mi gördün?”</p>

    <p class="Paragraf-Stili-1">“Telleri kesmişler.. Ama daha fecisi..”</p>

    <p class="Paragraf-Stili-1">Burcu sustu, cümlesini tamamlayamadı. Hocasının çok sevdiği köpeğinin öldüğünü söylemeye dili varmıyordu.</p>

    <p class="Paragraf-Stili-1">Durumdan şüphelen Rüknettin Hoca, “Yoksa, yoksa Kont’a bir şey mi yapmışlar?” diye mırıldandı. Kız derin bir soluk alarak başıyla, hayvanın yattığı arka tarafı işaret etti.</p>

    <p class="Paragraf-Stili-1">Arabasını kilitleyen Orhan onlara doğru yaklaşıyordu. Asistanın tedirgin halinden o da şüphelenmişti. “Ne var baba? Bir şey mi olmuş?” diye seslendi yaklaşırken.</p>

    <p class="Paragraf-Stili-1">Yaşlı adam ağır ağır kızın yanından ayrılıp gösterdiği yere doğru yürüdü. Bir anda omuzlan düşmüş, sanki yirmi yıl çökmüş gibi sırtı kamburlaşmıştı. inanılmaz bakışlarla çamurlar içinde yatan sadık dostunun sertleşmiş leşine bakıyordu.</p>

    <p class="Paragraf-Stili-1">Tek kelime etmeden iki dizinin üstüne ıslak çimenlerin üzerine kapandı. Göz pınarlarında sessiz yaşlar oluştu. Burcu, yaklaşan Orhan’a bakışlarını çevirdi.</p>

    <p class="Paragraf-Stili-1">Doçent dik bir sesle, “Neler olmuş burada?” diye sordu.</p>

    <p class="Paragraf-Stili-1">Genç kız soğuk bir edayla, “Galiba dün gece birileri babanızın evini soymaya kalkışmış.” dedi.</p>

    <p class="Paragraf-Stili-1">Orhan, Kont’un çamurlar içindeki cansız bedenini görmüştü. Sonra gözleri kesik tellere takıldı. Babasının yanına gitmeyerek doğru verandaya koştu, cebinden çıkardığı anahtarlarla evin kapısını açıp içeriye daldı. İçeri girer girmez, evin rastladığı her elektrik düğmesini açmaya başladı. Her şey yerli yerinde görünüyordu, yalnız ilk kattaki bütün kapılar açıktı. Sokak kapısı açılınca arkadan gelen rüzgar villanın içinde bir anafor yarattı. 25 Orhan hemen arkada da bir kapının açık olduğunu anladı. Önce mutfağa doğru seğirtti. Bahçeye bakan kapı kapalıydı, fakat yandaki cam tamamen kırılmıştı. Derli toplu olan mutfağın zemini cam kırıklarıyla doluydu.</p>

    <p class="Paragraf-Stili-1">Hırsızların nereden girdiği belli olmuştu. Dikkatini çeken ikinci şey evin içinde dolaşan kişilerin pervasızca yerlerde bıraktığı çamurlu ayak izleriydi. Ne çalmışlardı acaba? İlk aklına gelen, babasının yatak odasındaki kasaydı. Daha ev yapılırken duvarda önü yağlı boya bir tabloyla kapatılan birde gömme kasa yapılmıştı. Gerçi içinde fazla bir şey yoktu, biraz nakit para, biraz hisse senedi ve annesinden yadigar bir kaç kolye, küpe, bilezik gibi şeyler..</p>

    <p class="Paragraf-Stili-1">Yatak odasına daldı. Tabloyu yerinden bile oynatmamışlardı.</p>

    <p class="Paragraf-Stili-1">Ya kasanın yerini bilmiyorlardı ya da evde bir kasa olduğunu. Çamurlu ayak izleri burada da vardı. Sonra bir şey dikkatini çekti, babasının bozulmamış yatağının aşağıya sarkan örtüsü katlanarak yukarı çekilmişti, yani adamlar yatağın altına bile bakmışlardı..</p>

    <p class="Paragraf-Stili-1">Bu garipti işte..</p>

    <p class="Paragraf-Stili-1">Adamlar ne aramışlardı? Soyulacak pahada kıymetli eşya mı yoksa babasını mı?</p>

    <p class="Paragraf-Stili-1">Huzuru kaçtı. Babası sevilen ve sayılan yaşlı biriydi; hayatında hiç düşmanı olmamış, kimseye kötülük etmemiş, hayatını bilime adamış kıymetli bir insan. Kimsenin onunla bir alıp vereceği olamazdı. Şu halde bu sıradan hırsızlık vakası olmalıydı.</p>

    <p class="Paragraf-Stili-1">Ama neden bir şey çalınmamıştı?</p>

    <p class="Paragraf-Stili-1">Orhan tedirgin bir halde aşağıya indi. Burcu ile babası hala köpeğin başındaydı.</p>

    <p class="Paragraf-Stili-1">Babasının yanına gelen Orhan onun omzunu sıktı. “Eve baktım. Her şey yerli yerinde” diye mırıldandı.</p>

    <p class="Paragraf-Stili-1">Yaşlı adam hırsla soludu.</p>

    <p class="Paragraf-Stili-1">“Ne istemişler benim sevgili köpeğimden? Kimseye zararı olmayan hayvancıktı.”</p>

    <p class="Paragraf-Stili-1">“Hadi baba, toparlan artık. Üzüntünü anlıyorum, ama ölüm yok ya ucunda, sana bir yenisini alırız.”</p>

    <p class="Paragraf-Stili-1">Rüknettin bey ters ters oğluna baktı.</p>

    <p class="Paragraf-Stili-1">Orhan iyi bir insandı ama ne yazık ki duygu yoksunuydu, şu an hissettiği acıyı da bu nedenle anlamıyordu. Sorun ne yeni bir köpek alınması, ne de yeni bir bekçinin aileye katılmasıydı. Onunla son on seneyi paylaşmıştı yaşlı adam. Karısından kalma altı aylık bir yavruydu alındığı zaman. Boğazı düğümlendi, cevap veremedi..</p>

    <p class="Paragraf-Stili-1">Mutfağın kırık penceresini geçici olarak naylon bir örtü ile çivileyip kapatmışlardı. Onlara çay hazırlayan Burcu içeri sızan rüzgarla üşüdü. Kırık pencere tam poyraza bakıyor ve yanlarından içeriye rüzgar sızdırıyordu.</p>

    <p class="Paragraf-Stili-1">Yaşlı adam, oğlunun itirazına rağmen bahçenin arka tarafındaki meyve ağaçlarının bittiği yere ufak bir çukur açarak sevgili köpeğini gömmüştü. Orhan’ın ısrarla yaptığı yardım teklifini de reddetmiş, toprağı kendi kazımıştı. Zaten Orhan’ın eline kazma kürek de hiç yakışmazdı; o çiftlik hayatını benimseyememiş, ilgi de duymamıştı. Tam bir şehir insanıydı.</p>

    <p class="Paragraf-Stili-1">Burcu mutfakta çayın demlenmesini beklerken kapı aralığından salona baktı. Baba oğul arasındaki konuşmaları duyabiliyordu. Orhan’ın sesi zaman zaman, hürmet sınırları içinde kalmasına rağmen, sert çıkıyordu. Genç kız bu farklı ses tonunu duyunca, ister istemez, konuşmalara kulak kapattı.</p>

    <p class="Paragraf-Stili-1">“Hayır baba, bu sıradan bir hırsızlık vakası değil.” diyordu.</p>

    <p class="Paragraf-Stili-1">“Yapma Orhan! Başka ne olabilir?”</p>

    <p class="Paragraf-Stili-1">“Evi araştırdım. Herifler her yeri aramışlar ama tek bir şey çalmamışlar.”</p>

    <p class="Paragraf-Stili-1">“Yukarıdaki kasayı bulamamışlardır.”</p>

    <p class="Paragraf-Stili-1">“Öyle de olsa aşağıda götürecekleri çok şey vardı. En azından salondaki gümüş takımları, tepsileri, şamdanları çalarlardı. Hiç birine dokunmamışlar.”</p>

    <p class="Paragraf-Stili-1">Yaşlı adam omuzlarını silkti. “Belki Kont’a kafayı takan iki serseriydiler.” “Yanlarında tel kesme makası ve köpeği öldürücü silah taşıyan alelade iki serseri mi demek istiyorsun? Aklın kesiyor mu bunu? Sahiden inanıyor musun?”</p>

    <p class="Paragraf-Stili-1">“Başka kim olabilir oğlum? Benim gibi yaşlı bir adamdan kim ne isteyebilir?”</p>

    <p class="Paragraf-Stili-1">“Hemen jandarmaya telefon edelim.”</p>

    <p class="Paragraf-Stili-1">“Acele etme, düşünelim biraz. Sonra karar veririz.”</p>

    <p class="Paragraf-Stili-1">“Hiç hoşuma gitmedi bu durum.”</p>

    <p class="Paragraf-Stili-1">Rüknettin Hoca kuşkuyla oğluna baktı. “Ne demek istiyorsun? Aklına benim düşünemediğim başka bir ihtimal mi geliyor?”</p>

    <p class="Paragraf-Stili-1">Orhan bakışlarını kaçırdı. Cevap vermedi, ellerini pantolonunun ceplerine sokup salonda bir aşağı bir yukarı volta atmaya başladı. Kısa bir sessizlik oldu.</p>

    <p class="Paragraf-Stili-1">Hoca aklı karışmış bir şekilde oğluna bakmaya devam ediyordu. “Söylesene, ne düşünüyorsun?” dedi.</p>

    <p class="Paragraf-Stili-1">“Bilmem, pekemin değilim. Ama aklıma kötü bir olasılık geliyor.” Yaşlı adam titrek sesle sordu. “Neymiş o?” Orhan fikrini açıklamaktan çekiniyormuş gibiydi. “Bilmiyorum, belki benim ki sadece bir kuruntu, seni korkutmak istemem ama...”</p>

    <p class="Paragraf-Stili-1">“Devam et, söyle..” Orhan hala müteredditti.</p>

    <p class="Paragraf-Stili-1">“Bak baba!.” diye mırıldandı. “Dün gece köpeği öldürerek bu eve girenlerin asıl maksatlarının hırsızlık olmadığı muhakkak. Herifler hiç bir şey yürütmemişler.”</p>

    <p class="Paragraf-Stili-1">“Eee?”</p>

    <p class="Paragraf-Stili-1">“Şu iki gün sonra iştirak edeceğin sempozyum..”</p>

    <p class="Paragraf-Stili-1">“Ne olmuş ona? Ne alakası var bununla?”</p>

    <p class="Paragraf-Stili-1">“Aklıma başka kötü şeyler geliyor.”</p>

    <p class="Paragraf-Stili-1">“Açıkça konuşsana oğlum, neler geveliyorsun ağzında.”</p>

    <p class="Paragraf-Stili-1">Orhan tam babasının karşısında dikildi. Elleri cebinde endişeyle onu süzdü.</p>

    <p class="Paragraf-Stili-1">“Baba.” diye fısıldadı yumuşakça. “Sen, artık şu kan davasına dönüşen Osmanlı - Ermeni sorunundaki en bilgili ve yetkili otoritelerden birisin. Osmanlı arşivlerini yıllardır tetkik ettin. Sempozyuma sunacağın tebliğ bazı gerçeklerin su yüzüne çıkmasını sağlayacak. Bundan hoşlanmayacak belirli bir çevre olacaktır.”</p>

    <p class="Paragraf-Stili-1">Rüknettin Tözek’in kaşları çatıldı.</p>

    <p class="Paragraf-Stili-1">“Ne saçmalıyorsun sen? Ben bir bilim adamıyım, kim bana kötülük edebilir?”</p>

    <p class="Paragraf-Stili-1">“Benimki sadece bir olasılık, ama beni korkutuyor.”</p>

    <p class="Paragraf-Stili-1">“Benim bilgim ve düşüncelerim her zaman müspettir, daima gerçeklerin peşinde koştum. Kin ve gareze, intikam duygusuna karşı oldum. Sunacağım tebliğ de bu yönde olacaktır.”</p>

    <p class="Paragraf-Stili-1">“Benim de endişem bu ya.. Bundan hoşnut olmayacak kimseler var.”</p>

    <p class="Paragraf-Stili-1">Yaşlı adam birden sararıverdi. Oğlunun ne kastettiğini anlamış gibi yerinden fırladı. Çalışma odasına doğru yollanmak istedi.</p>

    <p class="Paragraf-Stili-1">“Nereye gidiyorsun baba?”</p>

    <p class="Paragraf-Stili-1">Yaşlı adam telaşla söylendi.</p>

    <p class="Paragraf-Stili-1">“Çalışma odama. Aklımı karıştırdın. Hazırladığım metnin müsvetteleri masamın üzerinde duruyordu, onlara bakacağım.”</p>

    <p class="Paragraf-Stili-1">Orhan sükunetle söylendi.</p>

    <p class="Paragraf-Stili-1">“Otur, otur.. Merak etme.. Ben daha önce baktım. Hepsi yerli yerinde. Metinlere dokunmamışlar.”</p>

    <p class="Paragraf-Stili-1">Yaşlı adam derin bir nefes aldı. “Emin misin?”</p>

    <p class="Paragraf-Stili-1">“Tabii baba! Benim de bir tarihçi olduğumu unuttun galiba.”</p>

    <p class="Paragraf-Stili-1">Profesör rahatlar gibi oldu.</p>

    <p class="Paragraf-Stili-1">Orhan aynı karamsar ifade ile devam etti.</p>

    <p class="Paragraf-Stili-1">“Ama sorun metinler değil. Bizzat sensin. Asıl bilgi ve verilecek cevaplar senin beyninde. Onlar için tehlikeli olan sensin. Senin şahsın..”</p>

    <p class="Paragraf-Stili-1">İlk heyecanı atlatan yaşlı adam hafifçe gülümsedi.</p>

    <p class="Paragraf-Stili-1">“Durumu biraz abartmıyor musun, kim beni ortadan kaldırmak isteyebilir?”</p>

    <p class="Paragraf-Stili-1">“Tarihi gerçeklerin en yetkili bir ağız tarafından ispatlanmasında menfaatleri ihlal olacak insanlar.”</p>

    <p class="Paragraf-Stili-1">“Fazla dramatik bir iddia seninki. Ayrıca sen de iyi biliyorsun ki benim tezim ispat olmayacak, sadece bulanık ve gerçekleri henüz iyi kavrayamamış batılı bilim adamlarına tutulan bir ışık mertebesinde kalacaktır.”</p>

    <p class="Paragraf-Stili-1">“Her ne hal ise.” diye homurdandı Orhan. “Konu şimdi o değil, benim düşüncem bu ihtimali yabana atamayacağı m izdir. Jandarma karakoluna bir telefon edelim. Neydi şu senin karakol komutanı baş çavuşun adı? Recep mi?”</p>

    <p class="Paragraf-Stili-1">Rüknettin Hoca isteksizce mırıldandı.</p>

    <p class="Paragraf-Stili-1">“Arayalım tabii. Köpeğimin öldürülmesi, tellerimin kesilmesi için şikayette de bulunalım, ama aklından geçen o ihtimalden bahsetmesek daha iyi olur.”</p>

    <p class="Paragraf-Stili-1">“Neden baba? Ben çok tedirginim.”</p>

    <p class="Paragraf-Stili-1">Tam o sırada elindeki çay tepsisiyle içeriye giren Burcu kısık sesle konuşmaya karıştı. “Hocam bana sorarsanız, Orhan bey haklı. Dün gece buraya gelenler pek hırsıza benzemiyor. Evden hiç bir şey çalınmamış. Her odaya girip iz bırakmışlar. Belli ki bunlar sizi aramış. Niyetleri çalmaktan öte bir şey olduğu çok belli.”</p>

    <p class="Paragraf-Stili-1">Profesör kıza sitemle baktı. “Sende mi kızım?” diye mırıldandı.</p>

    <p class="Paragraf-Stili-1">“Evet Hocam, insanın aklına ister istemez başka ihtimaller geliyor. Hatta bana sorarsanız, şu konferans bitinceye kadar burada kalmanız bile sakıncalı.”</p>

    <p class="Paragraf-Stili-1">“Devenin pabucu! Amma da izam ediyorsunuz meseleyi..”</p>

    <p class="Paragraf-Stili-1">Orhan sitemkâr bir bakış attı genç kıza. “Burcu hanımla nihayet bir konuda hem fikir olduk. Onunla görüşlerimiz hiç uyuşmaz ama bu sefer sanırım doğruyu o da gördü. Bence de burada kalman tehlikeli baba”</p>

    <p class="Paragraf-Stili-1">“Yapmayın çocuklar. Burası benim evim. Bırakıp nereye gidebilirim?”</p>

    <p class="Paragraf-Stili-1">“Bana gel.” dedi Orhan. “En azından sempozyum bitinceye kadar”</p>

    <p class="Paragraf-Stili-1">Rüknettin bey olumsuzca başını salladı.</p>

    <p class="Paragraf-Stili-1">“Yapamam. Kütüphanem, notlarım, baş vuracağım her türlü belge ve dosyalarım burada. Okuyacağım metin henüz bitmedi. Onlar olmadan sunacağım tebliği hazırlayamam.”</p>

    <p class="Paragraf-Stili-1">Orhan kararlı bir şekilde babasına yaklaştı.</p>

    <p class="Paragraf-Stili-1">“Baba, başka şansın yok anlamıyor musun? Seni burada tek başına bırakamam. Şimdi söyle Baş çavuşu sen mi arayacaksın, yoksa ben mi telefon edeyim?”</p>

    <p class="Paragraf-Stili-1">Rüknettin Hoca isteksizce yerinden kalktı...</p>

    <p class="Paragraf-Stili-1">Baş Çavuş esmer, yağız bir delikanlıydı.</p>

    <p class="Paragraf-Stili-1">“Muhterem Hocam, dün gece evi kaçta terk ettiniz?” diye sordu.</p>

    <p class="Paragraf-Stili-1">Profesör, “Sanırım sekiz buçuğu biraz geçiyordu.” dedi.</p>

    <p class="Paragraf-Stili-1">“O saatlerde yolda kimselere rastladınız mı? Yabancı birileri, yahut görmeye pek alışık olmadığınız bir araba filan?”</p>

    <p class="Paragraf-Stili-1">Hoca olumsuzca başını salladı.</p>

    <p class="Paragraf-Stili-1">“Hatırlamıyorum.. Doğrusu pek dikkat de etmedim.”</p>

    <p class="Paragraf-Stili-1">Orhan lafa karıştı.</p>

    <p class="Paragraf-Stili-1">“Giderken arabayı ben sürüyordum. Sapağa gelinceye kadar hiç kimseyi görmedik. Buna eminim. Ne araba, ne yaya. Görsek nasıl olsa dikkatimizi çekerdi. Zira sapakla evimiz arasında başka iskan alanı yok,”</p>

    <p class="Paragraf-Stili-1">Baş Çavuş bu defa asistan Burcuya döndü.</p>

    <p class="Paragraf-Stili-1">“Ya siz?” dedi. “Burayı kaç da terk ettiniz?”</p>

    <p class="Paragraf-Stili-1">“Saat sekizdi.” dedi Burcu utangaç bir sesle.</p>

    <p class="Paragraf-Stili-1">“Siz de emin misiniz?”</p>

    <p class="Paragraf-Stili-1">“Evet. Çünkü Hocamla kendimizi işe kaptırmış ve saatin nasıl geçtiğini unutmuştuk. Hoca geciktiğimi hatırlatınca farkına vardım.”</p>

    <p class="Paragraf-Stili-1">“Ve siz de yolda birilerine rastlamadınız, değil mi?”</p>

    <p class="Paragraf-Stili-1">“Hayır.” dedi genç kız.</p>

    <p class="Paragraf-Stili-1">Orhan, Baş Çavuşun sorularını biraz anlamsız buluyordu. “Çiftliğe çok daha geç saatte gelmiş olamazlar mı?” diye sordu sanki yolda karşılaşmalarının şart olmadığım anımsatmak istercesine.</p>

    <p class="Paragraf-Stili-1">“Olabilir tabii Orhan bey.”</p>

    <p class="Paragraf-Stili-1">Baş Çavuş tekrar Burcu’ya döndü.</p>

    <p class="Paragraf-Stili-1">“Sabah çiftliğe önce siz gelmiştiniz, değil mi?” dedi.</p>

    <p class="Paragraf-Stili-1">“Evet.”</p>

    <p class="Paragraf-Stili-1">“Saat kaçtı?”</p>

    <p class="Paragraf-Stili-1">“Yanılmıyorsam sekize on vardı.”</p>

    <p class="Paragraf-Stili-1">“Sizi burada ilk defa görüyorum, ne iş yapıyorum demiştiniz?”</p>

    <p class="Paragraf-Stili-1">Orhan tekrar lafa karıştı.</p>

    <p class="Paragraf-Stili-1">“Burcu hanım, Üniversite de asistanımdır. Babama vereceği konferans için yardımcı oluyordu. Sanırım sizi tanıştırırken de söylemiştim.”</p>

    <p class="Paragraf-Stili-1">“Haa, evet.” diye mırıldandı Çavuş. Fakat nedense genç kızı gözü tutmamış gibi garip bir şekilde süzüyordu. Sonra Hoca’ya dönüp, son günlerde çevrede yabancı görüp görmediğini, eve kimselerin gelip gitmediğini filan sordu. Aldığı bütün cevaplar olumsuzdu.</p>

    <p class="Paragraf-Stili-1">Baş Çavuş kendisine ikram edilen çayı da içtikten sonra ayağa kalktı. Usulen bir zabıt tutmuş, şikayeti kaleme almıştı. Jeep’in içinde bekleyen iki erin yanına dönerken:</p>

    <p class="Paragraf-Stili-1">“Hiç endişelenmeyin.” diye gülümsedi. “Her halde gelip geçici bir soyguncunun marifetidir; neyse ki bir zayiat olmamış. Hocam siz merak buyurmayın, ben gece devriyesine çıkan çocuklara sık sık buraya uğramalarını da söylerim.” dedikten sonra selam verip çıkışa doğru ilerledi.</p>

    <p class="Paragraf-Stili-1">Rüknettin Hoca, “Sağol Paşam” diye teşekkür etti. Ağız alışkanlığı ile genç erkeklere hep paşam diye hitap ederdi.</p>

    <p class="Paragraf-Stili-1">Orhan, Baş Çavuş’u jeep’e kadar selametledi. Verandaya çıktıklarında, “Komutan.” dedi. “Umarım bunun basit bir soygun teşebbüsü olmadığını anlamışsınızdır.”</p>

    <p class="Paragraf-Stili-1">Karakol komutam hemen, “Evet.” diye karşılık verdi. “Hiç şüphesiz. Teller usturuplu bir şekilde kesilmiş, köpek profesyonelce öldürülmüş ve adamlar evde ne olduğunu henüz kestiremediğim bir şey aramışlar. Her odaya girip çıkıp pervasızca yerler de bıraktıkları izlerden belli. Hoca’yı korkutmak istemedim, ama belki siz bana yardımcı olabilirsiniz. O adamlar burada ne aramış olabilirler, bir fikriniz var mı?”</p>

    <p class="Paragraf-Stili-1">“Kesin bir fikrim yok. Fakat kanımca onların hedefi babamdı.”</p>

    <p class="Paragraf-Stili-1">“Ama neden? Emekli bir tarih Profesöründen ne isteyebilirler?”</p>

    <p class="Paragraf-Stili-1">Orhan dikkatle Baş Çavuşu süzdü.</p>

    <p class="Paragraf-Stili-1">“Sorun da bu ya.” diye mırıldandı.</p>

    <p class="Paragraf-Stili-1">“Ne sorunu?”</p>

    <p class="Paragraf-Stili-1">“Babam uluslararası bir konferansa katılacak. Şu sözde Ermeni soykırımı ile ilgili.”</p>

    <p class="Paragraf-Stili-1">“Ne demek istediğinizi galiba şimdi anlamaya başladım. Ama...”</p>

    <p class="Paragraf-Stili-1">Karakol komutanı kuşkulu bir şekilde kaşlarını çattı. Adamın yüzündeki şaşkınlığı sezinleyen Orhan hemen sordu.</p>

    <p class="Paragraf-Stili-1">“Evet?”</p>

    <p class="Paragraf-Stili-1">“Eskiden diplomatik temsilcilerimize yapılan suikast teşebbüslerini ima ediyorsunuz değil mi? Fakat aklımda yanlış kalmadıysa o terör eylemleri hep yurt dışında yapılmıştı.”</p>

    <p class="Paragraf-Stili-1">“Terörün yeri ve zamanı yoktur Komutan. Şartlar nerede gerektirirse orada yapılır. Bunlar gözlerini kin bürümüş, nefret kusan kişiler.”</p>

    <p class="Paragraf-Stili-1">Baş çavuş, “Yine de buna ihtimal vermek zor. Burada cüret edeceklerini sanmam” dedi.</p>

    <p class="Paragraf-Stili-1">Orhan biraz bozulmuştu.</p>

    <p class="Paragraf-Stili-1">“Burada yetkili sizsiniz. Ben de size şüphelerimi açıkladım. Babam inatçı bir adamdır. Onu bu gece de buradan alıp götürmek isterdim, ama evinden kolay kolay çıkmayacaktır. Sizden koruma istiyorum.”</p>

    <p class="Paragraf-Stili-1">Baş Çavuş, “Sizi anlıyorum” diye mırıldandı. “Elimden geleni yapmaya gayret edeceğim. Geceleyin sık sık buraya devriye gönderirim. Karakolun numarasını biliyorsunuz, siz de, etrafta şüpheli birilerini görürseniz hemen arayın.”</p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1"> </p>

    <p class="Paragraf-Stili-1 para-style-override-4"><span> </span></p>
  </div>
</body>
</html>