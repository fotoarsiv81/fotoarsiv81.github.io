<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Terörün Gölgesi-4</title>
  <link href="../Styles/style.css" rel="stylesheet" type="text/css"/>
</head>

<body id="Ter-r-n-G-lgesi" xml:lang="tr-TR">
  <div>

    <p class="Paragraf-Stili-1"><span class="char-style-override-1">G</span>arabet Ohannesyan kara sakalını sıvazladı. Konuşmaya başladığında morumsu dudaklarından çıkan ses, zayıf vücudundan umulmayacak kadar sert ve otoriterdi. İnce kemikli elini önündeki masaya hızla vurarak bağırdı.</p>

    <p class="Paragraf-Stili-1">“Bu tam birfiyaskol” dedi. “İşi yüzünüze gözünüze bulaştırdınız. Beni hayal kırıklığına uğrattınız.”</p>

    <p class="Paragraf-Stili-1">Yüzünde derin yara izi olan Arto hemen savunmaya geçti.</p>

    <p class="Paragraf-Stili-1">“Bize eksik bilgi verdiniz. Şimdi karşımıza geçmiş suçlayamazsınız. Adamın hiç evinden çıkmadığını söylemiştiniz. Geceyi evde geçirmediğini nereden bilebilirdik ki!”</p>

    <p class="Paragraf-Stili-1">Göbekli Garbis, Arto’nun susmasını ister gibi yüzüne baktı, itirazın anlamı yoktu, sebep ne olursa olsun kalkıştıkları eylem başarısız olmuştu. Ortada bir enformasyon hatası bulunsa da bundan yakınmanın geçerli mazeret olmayacağını bilecek kadar deneyimliydi.</p>

    <p class="Paragraf-Stili-1">“Şimdi ne yapacağız?” diye sordu Ohannesyan’a.</p>

    <p class="Paragraf-Stili-1">Kara sakallı grup başkanının sinirleri yatışmamıştı henüz.</p>

    <p class="Paragraf-Stili-1">“Merkezden yeni emir bekleyeceğiz” diye homurdandı. “Ama merkez bu olayda ki başarısızlığımızı unutmayacaktır. Kötü puan aldık.”</p>

    <p class="Paragraf-Stili-1">Arto omuz silkti.</p>

    <p class="Paragraf-Stili-1">“Biz elimizden geleni yaptık. Kimse suçlayamaz.”</p>

    <p class="Paragraf-Stili-1">“Hayır.” diye bağırdı Ohannes. “Dün gece o adamın öldürülmesi lazımdı, ve bu fırsatı da elinize geçirmiştiniz.”</p>

    <p class="Paragraf-Stili-1">“Adamı sabaha kadar bekleyemezdik. Ayrıca sabahleyin evine dönüp dönmediğini de henüz bilmiyoruz. Belki konferansa kadar evine dönmeyecektir, kim garanti verebilir”</p>

    <p class="Paragraf-Stili-1">Garbis durumu yumuşatmaya çalıştı.</p>

    <p class="Paragraf-Stili-1">“Olan oldu bir kere, artık hayıflanmanın anlamı yok. Çaresiz yeni emir beklemek zorundayız. “Ohannese dönerek sordu, “Sence yeni emirleri ne zaman alırız?”</p>

    <p class="Paragraf-Stili-1">Sakallı adam omuzlarını silkti.</p>

    <p class="Paragraf-Stili-1">“Hiç bir fikrim yok. Zaman kalmadı, sadece iki günümüz var. Yeniden öldürme emri alırsak, uygun bir plan yapmaya vaktimiz de olmayacak.”</p>

    <p class="Paragraf-Stili-1">Garbis, “Hatanın büyüğü yerli yardımcıdaydı. Bize tam ve yeterli bilgi akışı sağlayamadı. En kötü ihtimalle şansımızı bu gece bir daha deneriz.”</p>

    <p class="Paragraf-Stili-1">“Olmaz.” dedi Ohannesyan. “Herif artık uyanmıştır. Jandarmaya, polise hatta Türk Gizli Servisine bile haber uçurulmuştur.”</p>

    <p class="Paragraf-Stili-1">“Hiç sanmam. Bunu sıradan bir hırsızlık olayı sanmışlardır.”</p>

    <p class="Paragraf-Stili-1">“Aptalca konuşma. Niye öyle düşünsünler ki, bom boş evden en ufak bir şey çalınmadı. Niyetimizin hırsızlık olmadığı gün gibi aşikar.”</p>

    <p class="Paragraf-Stili-1">“Yine de gerçek niyetimizi tahmin edemezler. Belki evde çalınacak kıymetli bir şey bulamadığımızı sanırlar. Hem gerçekten de çalınacak kayda değer bir şey yoktu.”</p>

    <p class="Paragraf-Stili-1">“Bir daha oraya gidemeyiz.”</p>

    <p class="Paragraf-Stili-1">“Yanlış düşünüyorsun. Asıl onlar bir daha eve girmeye kalkışacağımızı tahmin etmezler.”</p>

    <p class="Paragraf-Stili-1">“Çok tehlikeli.”</p>

    <p class="Paragraf-Stili-1">“Bence hiç de değil.</p>

    <p class="Paragraf-Stili-1">“Yeniden bir baskın yapacağımızı düşünmeyeceklerdir.”</p>

    <p class="Paragraf-Stili-1">Ohannesyan hırsla homurdandı. “Lanet olsun! Bula bula bana, sizin gibi işe yaramaz iki terörist eskisini yolladılar. Ama sizi suçlamıyorum, hata Erivan’dakilerin.”</p>

    <p class="Paragraf-Stili-1">Arto yerinden kalkarak ağır ağır Garabet Ohannesyan’a yaklaştı.</p>

    <p class="Paragraf-Stili-1">“Demek bizi işe yaramaz, terörist eskisi diye tanımlıyorsun, öyle mi?” Ohannesyan her ikisinden de gençti fakat onlara küçümseyen bir ifade ile baktı.</p>

    <p class="Paragraf-Stili-1">“Evet, öyle. Bir itirazın mı var?”</p>

    <p class="Paragraf-Stili-1">Arto’nun yüzündeki yara izi seğirir gibi oldu. Kara gözleri hiddetle ışıldadı, ama çıkan sesi çok sakindi. “Sen” dedi. “Rus, Ermenisi ve Eçmiyazin katolikasluğu’na mensupsun, değil mi?”</p>

    <p class="Paragraf-Stili-1">Ohannesyan dikleşerek baktı.</p>

    <p class="Paragraf-Stili-1">“Ne ilgisi var şimdi bunun meselemizle?”</p>

    <p class="Paragraf-Stili-1">“Osmanlı veya Türkler hiç bir yakınını öldürdü mü?”</p>

    <p class="Paragraf-Stili-1">“Saçma sapan sual sorup durma..”</p>

    <p class="Paragraf-Stili-1">“Cevap ver soruma. “</p>

    <p class="Paragraf-Stili-1">“Büyükbabam misyonerdi. Doğu Anadolu’da öldü.”</p>

    <p class="Paragraf-Stili-1">“Öldü mü öldürüldü mü?”</p>

    <p class="Paragraf-Stili-1">Ohannesyan yutkundu. “Sanırım eceliyle öldü. Tam bilmiyorum.”</p>

    <p class="Paragraf-Stili-1">“Şimdi kulağını aç da iyi dinle. Tamam ben ve Garbis, Fransız vatandaşıyız, ama ben burayı 1950’de terk ettim. O zaman ufak bir çocuktum. Büyükbabam Varlık Vergisi nedeniyle Sarıkamış’ta ölmüş. Onun babasını da Osmanlı katletmiş. Benim babam hep bu nefreti içimizde yaşatarak büyüttü bizi. Garbis’in ağabeyi başarısız Orly katliamında boş yere vuruldu. Az daha patlamada Garbis de ölecekti. Şansı yaver gitti ve polis olaya onun iştirakini ispatlayamadı. Ben iki Türk diplomatının suikastına fiilen iştirak ettim. Şimdi sen söyle bakalım, bu güne kadar sen ne yaptın? Kaç eyleme katıldın? Yoksa hep böyle masa başında kıçını yayıp oturarak, insanları rahatlıkla ölüme mi yolladın? Anlat, sen ne boka yararsın?”</p>

    <p class="Paragraf-Stili-1">Ohannes önce kızardı. Sonra hırsla yerinden fırladı.</p>

    <p class="Paragraf-Stili-1">“Sen beni ne sanıyorsun hergele! Kim olduğumu biliyor musun?”</p>

    <p class="Paragraf-Stili-1">Arto hiç istifini bozmadı. “Çok iyi biliyorum” dedi. “İlk karşılaştığımız andan beri senin ne bok olduğunu anladım.”</p>

    <p class="Paragraf-Stili-1">“Dikkatli konuş, yoksa o uzun ve sivri dilini kıçına sokarım. “</p>

    <p class="Paragraf-Stili-1">Garbis kıs kıs gülümsedi. Arto’yu iyi tanırdı. Onun bu sessiz ve sakin hali her zaman fırtınadan önceki durgunluğa benzerdi. Ve Arto’nun tepesi atarsa hiç bir güç Ohannesi onun elinden kurtaramazdı. Gerçi bu sürtüşmenin o raddeye varmasını istemiyordu ama Erivan’lı işgüzarın biraz burnunun sürtülmesinden yanaydı gönlü.</p>

    <p class="Paragraf-Stili-1">Müdahale anı henüz gelmemişti.</p>

    <p class="Paragraf-Stili-1">Nitekim Arto pişkin bir edayla gülümsedi.</p>

    <p class="Paragraf-Stili-1">“Beni korkutuyorsun Ohannesyan” diye mırıldandı. “Gerçekten o söylediğini yapar mısın, ha söyle, yapar mısın?”</p>

    <p class="Paragraf-Stili-1">Arto’nun alay edip etmediğini anlamak için gözlerinin içine baktı Erivan temsilcisi. Galiba onu hiç bu kadar yakından incelememişti. Sakin duruşuna rağmen, yanakta, tam eski yarasının hizasındaki belli belirsiz tikin, adamı nedenli korkutucu kıldığını irkilerek hissetti. Yüreğinde belli belirsiz korkunun serin rüzgarı dolaştı.</p>

    <p class="Paragraf-Stili-1">“Hadi oradan Fransız züppesi!.” diye homurdandı. “Kes sesini de zaten yeterince belada olan başımı daha da ağrıtma.”</p>

    <p class="Paragraf-Stili-1">“Ne o, Rus ayısı? Dilimi kıçıma sokmayacak mısın? Hadi, gel üstüme..”</p>

    <p class="Paragraf-Stili-1">“Bak! Maraza çıkarmak istemiyorum. Burada emirleri benden alacaksınız. Bu husus iyice anlaşıldı mı?”</p>

    <p class="Paragraf-Stili-1">Garbis araya girdi. “Tamam, Ohannesyan tamam.” diye söylendi. “Biliyoruz, burada patron sensin ve emirleri senden alacağız, işi fazla uzatmayın. Bunun hiçbir yararı yok. Vazgeçin şu hırlaşmadan..”</p>

    <p class="Paragraf-Stili-1">Garabet Ohannesyan yerine oturdu.</p>

    <p class="Paragraf-Stili-1">Şişman ve göbekli Garbis, Arto’nun koluna girerek, “Hadi biz odalarımıza gidelim” dedi. “Yeni emir gelirse bizi çağırırsın.”</p>

    <p class="Paragraf-Stili-1">Ohannesyan, tasdik anlamında başını salladı.</p>

    <p class="Paragraf-Stili-1">Sonra Fransız pasaportlu iki Ermeni odadan çıkarak oteldeki Arto’nun bir üst katta ki odasına çıktılar. Garbis, “Takma kafana.” diye arkadaşının sırtını okşadı. “O bizden çok farklı. Seni anlayamaz.”</p>

    <p class="Paragraf-Stili-1">***</p>

    <p class="Paragraf-Stili-1">Öğleden sonra iki sularında yağmur yeniden başlamıştı, hem de bardaklardan boşanırcasına. Göğü kaplayan bulutlar daha şimdiden akşamın erken habercisiymiş gibi havayı karartmaya başlamışlardı bile. Üç akademisyen Hoca’nın çalışma odasında harıl harıl işlerine devam ediyorlardı. Baba oğul aynı masada karşılıklı oturmuşlardı. Burcu ise az ilerde odaya sonradan ilave edilen küçük bir masa da notlan bilgisayara yüklüyordu.</p>

    <p class="Paragraf-Stili-1">Derin bir sessizlik vardı Hoca’nın çalışma mekanında. Çevrilen kağıt sahifeleri ve bilgisayarın tuşlarının hafif tıkırtıları dışında hiç gürültü yoktu. Bu nedenle askeri jeepin homurtusu ta uzaklardan duyuldu.</p>

    <p class="Paragraf-Stili-1">Orhan başını kaldırarak cama baktı. “Galiba senin Baş Çavuş geliyor baba” dedi. Sabah ki konuya hiç değinmemelerine rağmen üçü de huzursuzdu. Rüknettin Hoca yerinden kalkarak pencereye yaklaştı.</p>

    <p class="Paragraf-Stili-1">Orhan yanılmamıştı. Jeep verandanın önünde durdu ve Baş Çavuş hızla araçtan çıkarak kapıya doğru koştu. Az sonra karakol komutanı çalışma odasına girmişti. Askerce onları selamladı. Bu ani ve beklenmedik ziyaret her üçünü de meraklandırmıştı.</p>

    <p class="Paragraf-Stili-1">“Hocam sizi haberdar etmek istedim.” dedi Baş Çavuş. “Sanırım dün geceki olayın faillerine ait bazı emareler bulduk. Az ilerdeki ormanın içinde araba izleri var. Çam ormanı yağmurdan daha az etkilendiğinden izler hala duruyor. Oraya ağır bir vasıtayla gelmişler. Yerlerde kalın tekerlek izleri tespit ettik. Muhtemelen büyük bir jeeple gelmişler. Ayak izleri çamurlu alanda çok belirgin. Arabadan çıkıp arkaya geçerek lastik çizme giydiklerini düşünüyorum.”</p>

    <p class="Paragraf-Stili-1">Orhan hemen atıldı. “Nasıl anladınız?”</p>

    <p class="Paragraf-Stili-1">“Arabanın sağ ve sol yanında ince ayakkabı izleri gördüm. Sonra arkaya geçip ayakkabıları çıkararak lastik çizme giymişler. Daha geniş, yayvan ve yumuşak izler. Su içindeki arazide yürümek için daha kolay ve rahat şeyler. İzleri takip ettim sonra. Evin sağ yanındaki tel örgülere kadar iniyor. Lakin açık arazide fazla yağış olduğundan burada izler oldukça belirsiz hale gelmiş. Evden çıkıp arabalarına dönerken de aynı yolu takip ettikleri yine kalıntılardan belli.”</p>

    <p class="Paragraf-Stili-1">Rüknettin Hoca, “Ne düşünüyorsun Recep Paşa?” dedi. “Benim Kont’u öldüren bu hırsızları yakalayabilecek misin?”</p>

    <p class="Paragraf-Stili-1">Baş Çavuş kısa bir an Orhan’a sonra da babasına gözlerini çevirdi.</p>

    <p class="Paragraf-Stili-1">“Muhterem Hocam, artık ben onların hırsız olduğunu pek düşünmüyorum.” dedi. Yaşlı adam omuzlan adeta çökerek, “Sende mi?” diye mırıldandı.</p>

    <p class="Paragraf-Stili-1">“Dün geceki olay pek hırsız işi değil. Bilinçli, planlı ve iyi organize edilmiş bir teşebbüs.”</p>

    <p class="Paragraf-Stili-1">“Yani?”</p>

    <p class="Paragraf-Stili-1">“Sanırım onların hedefi sizdiniz.”</p>

    <p class="Paragraf-Stili-1">“Yapmayın canım! Oğlum da sizin gibi düşünüyor, fakat benim gibi emekli bir tarih Profesöründen kim ne isteyebilir?”</p>

    <p class="Paragraf-Stili-1">Baş Çavuş birden sordu. “Şu vereceğiniz konferanstan bana biraz bahsetsenize. Çevrenizde bundan gocunacak kimseler var mı?”</p>

    <p class="Paragraf-Stili-1">Yaşlı adam gülümsedi. “Bilim dünyası.” dedi. “Gerçekleri bir türlü kabul etmek istemeyen sözde dost ve müttefiklerimiz.”</p>

    <p class="Paragraf-Stili-1">“Galiba anlıyorum. Hocam kıymetli vaktinizi almak istemem ama bana biraz şu sözde Ermeni soykırımını anlatır mısınız? Nedir bu J9 işin gerçeği?”</p>

    <p class="Paragraf-Stili-1">“Uzun hikaye.” dedi Rüknettin Hoca. “Ama özü şu, tarihimize, geçmişimize, çirkin ve aşağılayıcı insanlık suçlusu damgası vurulmak isteniyor. Oysa biz bunu hiç mi hiç hakketmiyoruz. Mesela Rusya, İkinci Dünya Savaşı sırasında, Urallar’daki iki milyon Alman kökenliyi, Kırım, Ahıska ve Kazak Türklerini yok etti. Fransa on binlerce Tunus ve Cezayirli’yi, İngiltere, irlandalı, Sudanlı ve Güney Afrikalıyı öldürdü. Amerika, yine ikinci Dünya Savaşında en az iki yüz elli bin Japon kökenli yurttaşını sürdü. Fransızlar on binlerce Vietnamlı’yı, İtalyanlar, Libya’da toplama kamplarında binlerce Müslüman öldürmüştür. Peki, neden onlar değil de biz suçlanıyoruz? Osmanlı’ya bakalım; o tarihte bizi arkadan hançerleyen Taşnak Komitecileri İstanbul’da biri açık, biri de gizli iki karar almışlardır. Aleni olanı, Ermeniler Osmanlıyı destekler görüneceklerdir, gizli olanı ise Doğu Anadolu’da Rus ordularıyla savaşan Türk kuvvetlerini geriden vurmak, yollarını, levazım stoklarını yok etmek, altı vilayeti kazanarak Rusya Ermenistan’ı ile birleştirmekti. Bu plan çok gizli bir şekilde uygulanmıştır. Enver Paşa’nın 80 bin Türk askerinin donduğu Doğu seferinde, o hıyanetin derin izlerini görüyoruz. Ayrıca Ermeni çeteleri, yöredeki köyleri basmış, hatta Van’ı ele geçirmişlerdir. Biliyor musun Recep paşa, benim amcam da Van’da onlar tarafından öldürülmüştür.”</p>

    <p class="Paragraf-Stili-1">Baş Çavuş birden irkilerek Hoca’ya baktı.</p>

    <p class="Paragraf-Stili-1">“Amcanız mı?” Karakol komutanının gözleri hayretle irileşmişti. “Bunu hiç bilmiyordum.” diye mırıldandı.</p>

    <p class="Paragraf-Stili-1">“Nerden bilecen Komutan, hiç konuşmadık ki.”</p>

    <p class="Paragraf-Stili-1">“Haklısın Hocam. Sizi rahatsız etmezse, biraz anlatır mısınız?”</p>

    <p class="Paragraf-Stili-1">Profesör dalgınlaştı.</p>

    <p class="Paragraf-Stili-1">“Amcamı ben de tanımam.” diye devam etti. “Babamın büyüğü imiş. Üsküdarlı, İhsaniye’li. Ünlü Köprülü Konağının yanındaki evde otururlarmış o zaman. Tabii daha ben dünyada bile yokum, babam evlenmemiş. O tarihlerde yeni yetme delikanlı, askerlik çağı dahi gelmemiş. Amcam Enver Paşa’nın Kafkas Ordusunda er. Ordu soğuk ve kış aylarının ağır şartları altında bozguna uğruyor, düşmanla doğru dürüst çarpışmadan ricat başlıyor. Tam bir keşmekeş, dağılan orduyu Ermeni çeteleri arkadan vuruyor, ihanete uğruyorlar. Yiyecek yok, silah yok, üst baş perişan, karlar altında postalsız, kaputsuz dağılan birlikler parçalanıp geri dönmeye başlıyorlar. Üç arkadaş Van’a kadar gelebiliyorlar. Yolda amcam hastalanıyor, zar zor orada bir Türk ailesinin evine sığınıyor, içlerinden biri İstanbullu. Amcam annesine onun vasıtasıyla bir mektup gönderiyor ve biraz para ile eski bir subay olan büyükbabamın beylik tabancasını istiyor. Bu mektup o günün şartlarını ve yapılan mezalimi gösteren tarihi bir vesikadır. Hala şahsi arşivimde durur. Babaannem zar zor o yöreye giden birini bulur ve amcama istediklerini gönderir. Ama sonuç hüsrandır. Emaneti götüren zat, Van’a vardığında hem amcamın hem de yanında kaldığı ailenin bir camiye doldurularak kurşuna dizildiğini sonradan bize bildirecektir. Babam o mektubu da saklamıştır. Ondan da bana kaldı.”</p>

    <p class="Paragraf-Stili-1">“Çok üzgünüm.” diye mırıldandı Baş Çavuş.</p>

    <p class="Paragraf-Stili-1">Rüknettin Hoca dalgın halinden sıyrılarak mırıldandı. “Bunlar savaş ve ihanete uğrayan bir milletin kaderidir. Tabii o günleri bizzat yaşamadığım için bendeki yıkıcı etkisi fazla olmamıştır. Ama zor unutulacak hadiselerdir. İnsanın ruhuna nefret ve intikam duygusu aşılar. Nitekim toplum bunu kolay kolay aşamamıştır. İşte Osmanlı’nın Doğu Anadolu’daki Ermeniler için zorunlu göç kararı da bunun için alınmıştır. Ama bu asla bir soykırım değildir. Bu gün İngiliz arşivlerinde bile çıkarılan Tehcir (göç) Yönetmeliğini bulmak mümkündür. Yönetmelikte, Ermenilerin evlerini satabilmeleri, satılamayanların muhafazası, yanlarına bütün varlıklarını alabilmeleri, göç sırasında olabilecek saldırılardan koruma görevlilerinin sorumlu tutulacakları gibi maddeler yer almıştır. Ayrıca, Ermeniler’e yeni yerleşme bölgelerinde arazi, köy ve kent evlerinin de verilmesi ön görülmüştür. Şayet Osmanlı soykırım yapmak istese, yönetmeliğe hiç böyle maddeler koyar mıydı? İngiltere, Osmanlı arşivlerinde hükümet emri ve devlet politikası olarak resmi bir soykırım belgesi bulamamıştır. Daha da ötesi soykırım sorumlusu olarak harp sonrası Malta’da 18 ay tutuklu bulundurulan Türkler, serbest bırakılmışlardır. Damat Ferit Divan-ı Harbi’ne de hiç bir somut belge sunulamamıştır.”</p>

    <p class="Paragraf-Stili-1">Baş Çavuş kendini alamayarak sordu.</p>

    <p class="Paragraf-Stili-1">“Yani hiç mi Ermeni öldürülmedi Hocam?”</p>

    <p class="Paragraf-Stili-1">“Bunu iddia etmiyorum. Tabii ki öldürüldü. Ermeniler’den çok zulüm gören Türkler de intikam için saldırdı. Hem unutulmamalı ki, o tarihte beş ayrı cephede birden çarpışan Osmanlı kuvvetleri, göç kafilelerini koruyacak yeterli silahlı güce de sahip değildi, iki taraftan da karşılıklı intikam çatışmaları olmuştur şüphesiz. Başka yörelerde de köyler basılmış, çok kan akmıştır. Ama söylediğim gibi bir devlet soykırım kararı ve uygulaması kesinlikle yoktur. Fransızlar Birinci Dünya Harbinin sonunda Gaziantep ve Güney Anadolu’ya Ermeni çete birlikleriyle girmişlerdir. Gerçeği en iyi bilen devlet Fransa’dır. Ama bunlar dünya kamuoyunun bilmediği ve bizimde bir türlü anlatamadığımız tarihtir.”</p>

    <p class="Paragraf-Stili-1">Bilgisayar başındaki çalışmasını bırakıp Hoca’yı dinleyen Burcu, “Sizlere çay yapmamı ister misiniz?” diye sordu. Hepsi, “İyi olur.” diye mırıldandılar. Genç kız mutfağa doğru yönelirken Baş çavuş homurdandı.</p>

    <p class="Paragraf-Stili-1">“Dünya bu meseleyi hortlatmaktan hoşlanıyor Hocam. Şu Fransızların kabul ettikleri kanuna baksanıza.”</p>

    <p class="Paragraf-Stili-1">Rüknettin beye koltuğunda hafifçe kımıldadı.</p>

    <p class="Paragraf-Stili-1">“Bana göre bu meselenin başını Taşnakçı militan Ermeni Devlet Başkanı Koçaryan çekiyor. Geçenlerde bir Türk gazetecisi ile yaptığı mülakatta rengini ve niyetini açıkça ortaya koymuştur. Bence o mülakat tarihin ve yeniden su yüzüne çıkan Ermeni niyetlerinin belgesi niteliğindedir. Koçaryan hala Sevr anlaşmasının hayali içindedir. Ermenistanın bu gün yürürlükte olan anayasası bütün iktidara gelecek hükümetlerine şu emri veriyor: Bağımsızlık Bildirisine nakşedilmiş olan milli emellerin gerçekleştirilmesi. Nedir bu milli emel hiç düşündünüz mü?”</p>

    <p class="Paragraf-Stili-1">Baş Çavuş safça başını salladı. “Benim hiç bilgim yok, Hocam.”</p>

    <p class="Paragraf-Stili-1">“23 Ağustos 1999 tarihli Bağımsızlık Bildirisinin 11. maddesi aynen şöyledir. Ermenistan Cumhuriyeti, Osmanlı Türkiye’sin de ve Batı Ermenistan’da meydana gelen 1915 soykırımının uluslararası planda tanınması amacına ulaşmasını destekler. Çok ilginç, değil mi? Sadece soykırım kampanyası değil, aynı zamanda, doğu illerimizin Batı Ermenistan olarak anayasal belgelere işlenmiş olması, siyaset biliminde ilhakçı, saldırgan Ermeni milliyetçiliğinin anayasal belgesidir. Hiç kuşkusuz bir hayal bu. Sırf Sevr paranoyası. Ama Ermenistan’ın ve batıdaki Ermeni diyasporasının bu Sevr saplantısı, nasıl bir bağnazlıkla karşı karşıya olduğumuzu gösterir. Koçaryan, Karabağlı bir Ermenidir.</p>

    <p class="Paragraf-Stili-1">Taşnakçı, fanatik milliyetçi bir militan. Bütün dünyanın gözleri önünde Azerbeycan’ın beşte birini işgal ederek, bir milyon Azeriyi katletmiş gözü kanlı bir fanatik. Bu adam kendi memleketin de bile Taşnak’ın hile ve entrikalarıyla seçim kazanmış, ardından da 1999’da Taşnakçı teröristler Meclis’i basarak ılımlıları öldürtmüştür. Ermenistan’ın zavallı halkı bu bağnazlıklar yüzünden sefalet çekmektedir. Kurulduğunda nüfusu üç milyon olan Ermenistan, dış göçler sebebiyle, bu gün iki milyondur, işte soykırım kampanyasının ardında bu şovenizm vardır”</p>

    <p class="Paragraf-Stili-1">Baş Çavuş, Hoca’nın bu ateşli konuşmasını dinledikten sonra merakla sordu.</p>

    <p class="Paragraf-Stili-1">“Peki, biz ne yapmalıyız?”</p>

    <p class="Paragraf-Stili-1">“Bütün olayların odak noktası Erivan’dır. Şahsi kanaatimi sorarsan, Türkiye bütün hava sahasını kapatmalı, her türlü ekonomik ilişkiyi keserek, en ufak mal girişini dahi yasaklamalıdır. Onların hayati damarları elimizde. Bu barışçı çözümün ilk şartıdır.”</p>

    <p class="Paragraf-Stili-1">Sessizce konuşmayı dinleyen Orhan, babasına gülerek müdahale etti.</p>

    <p class="Paragraf-Stili-1">“Bu öneri bir tarih akademisyenine yakışacak tavsiye değil, baba. Biz ilim adamı olarak sadece geçmişe ışık tutabilir, tarihi değerlendirebiliriz. Çözüm yolları aramak siyasilerin işidir. Ama biliyorum, amcanın ölümü ister istemez sende de bazı katı ve sert çözüm yolları çağrıştırıyor. Sorunun bu yanını başkalarına bırakmakta yarar var. En azından bilim böyle davranmamızı gerektiriyor.”</p>

    <p class="Paragraf-Stili-1">Hoca sustu.</p>

    <p class="Paragraf-Stili-1">Baş Çavuş bir babaya bir de oğluna baktı kararsız bakışlarla. Aklı biraz karışmış gibiydi. Sonra merakla sordu. “Konferansta bunları mı anlatacaksınız?” diye sordu.</p>

    <p class="Paragraf-Stili-1">Cevabı Rüknettin beyden önce Orhan verdi.</p>

    <p class="Paragraf-Stili-1">“Hayır komutan, hiç sanmam.” dedi. “Babam aslında o toplantıya iştirak edecek kişilerin de çok iyi bildiği tarihi açıklayacak, gerçekleri bir kere daha gün ışığına çıkaracaktır.”</p>

    <p class="Paragraf-Stili-1">“Peki bunun bir yararı olacak mı?”</p>

    <p class="Paragraf-Stili-1">Orhan gevrek bir kahkaha attı.</p>

    <p class="Paragraf-Stili-1">“Hiç ihtimal vermiyorum.”</p>

    <p class="Paragraf-Stili-1">Baş Çavuş Recep huzursuzca yerinde kıpırdadı. Beynine takılan soruyu sormakta kararsızmış gibiydi. “Öyleyse.” dedi. Durakladı biraz, “Dün gece yapılan saldırıyı nasıl açıklayacağız? Ne gaye ile size saldırmış olabilirler?”</p>

    <p class="Paragraf-Stili-1">“Durun canım, hemen peşin hüküm vermeyin. Onların Ermeni teröristler olduğunu nereden çıkarıyorsunuz? Orhan her zaman vesvesecidir, bakıyorum, seni de öyle yapmış Komutan. Bu kadar telaşa gerek yok, fazla büyütmeyin meseleyi.”</p>

    <p class="Paragraf-Stili-1">“Sen de lüzumundan fazla iyi niyetlisin baba. Gün gibi aşikar; dün gece evi basan ziyaretçiler kesinlikle hırsız değillerdi. Öyle olsa en azından salondaki gümüşleri çalarlardı. Hem soyguna pahalı jeeple gelen hırsızları hiç duymadım şimdiye kadar.”</p>

    <p class="Paragraf-Stili-1">Baş Çavuş gözlerini kırpıştırarak Profesöre baktı.</p>

    <p class="Paragraf-Stili-1">“Hocam, belki terörist değillerdir, bunu kesin bilemem, ama hırsız olmadıkları da muhakkak. Konferans gününe kadar evinizi daha sıkı bir korumaya alacağım. Gece devriyesinin sayısını arttıracağım. Bizim karakola akseden olay sayısı çok azdır. Yasal olarak buraya asker bırakamam. Yanlış anlamayın, bu sizi dikkatle koruyamayacağım anlamına gelmez, fakat acaba şu toplantıya kadar burada kalmasanız nasıl olur? En azından geceleri rahat uyursunuz.”</p>

    <p class="Paragraf-Stili-1">Orhan, “Ben de burada kalmasını istemiyorum.” dedi.</p>

    <p class="Paragraf-Stili-1">Yaşlı adam sinirli bir şekilde onlara baktı.</p>

    <p class="Paragraf-Stili-1">“Hayır” diye söylendi sonra. “Saçma bir endişe uğruna bunca yıllık evimi terk edemem. Kimse bana bir kötülük yapamaz.”</p>

    <p class="Paragraf-Stili-1">Baş Çavuş içini çekti. Orhan ters ters babasına baktı.</p>

    <p class="Paragraf-Stili-1">“Çok inatçısın baba! Seni yalnız bırakamam. Aksi halde ben de burada kalmak zorundayım.”</p>

    <p class="Paragraf-Stili-1">“Tabii, burası senin de evin sayılır. İstiyorsan kal.”</p>

    <p class="Paragraf-Stili-1">Baş Çavuş, “Silahınız var mı?” diye sordu.</p>

    <p class="Paragraf-Stili-1">“Evet.” dedi Profesör. “Bulundurma ruhsatlı bir Kırıkkale’m var.”</p>

    <p class="Paragraf-Stili-1">Orhan, “İşe yaramaz, demode bir tabanca. Alındığı zamandan beri kullanıldığını da hiç sanmıyorum.”</p>

    <p class="Paragraf-Stili-1">Komutan, “Hiç kullandınız mı?” dedi.</p>

    <p class="Paragraf-Stili-1">Yaşlı adam omuzlarını silkti.</p>

    <p class="Paragraf-Stili-1">“Galiba ilk aldığım yıl denemek için bir iki kurşun sıkmıştım.”</p>

    <p class="Paragraf-Stili-1">“Ne zaman baba?”</p>

    <p class="Paragraf-Stili-1">“Bilmem.. Galiba sekiz sene önce filan.. Hiç gerek duymadım ki..”</p>

    <p class="Paragraf-Stili-1 para-style-override-4"><span> </span></p>
  </div>
</body>
</html>