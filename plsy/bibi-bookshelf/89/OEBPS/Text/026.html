<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>DOKUZUNCU BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">DOKUZUNCU BÖLÜM</b></span></p>

  <p class="p4"><span class="t7">&nbsp;</span></p>

  <p class="p4"><span class="t7"><i class="calibre4">RAH</i></span><span class="t7"><i class="calibre4">İ</i></span><span class="t7"><i class="calibre4">B</i></span><span class="t7"><i class="calibre4">İ</i></span><span class="t7"><i class="calibre4">N H</i></span><span class="t7"><i class="calibre4">İ</i></span><span class="t7"><i class="calibre4">KÂYES</i></span><span class="t7"><i class="calibre4">İ</i></span><span class="t7"><i class="calibre4">N</i></span><span class="t7"><i class="calibre4">İ</i></span><span class="t7"><i class="calibre4">N SONU (BULUNMAMI</i></span><span class="t7"><i class="calibre4">Ş</i></span><span class="t7"><i class="calibre4">)</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">“Yataklar hazır,” dedi Rosalita Munoz geri döndüklerinde.</p>

  <p class="calibre1">Eddie o kadar yorgundu ki kadının çok farklı bir şey söylediğini düşündü. Bahçedeki yabani otlan temizleme vakti, demişti belki. Ya da kilisede sizinle tanışmayı bekleyen elli altmış kişi var. Kim öğleden sonra üçte yataklardan bahsederdi ki?</p>

  <p class="calibre1">“Hıı?” dedi Susannah dalgınca. “Ne dedin tatlım? Anlayamadım.”</p>

  <p class="calibre1">“Yataklar hazır,” diye tekrarladı pederin yanında çalışan kadın. “Siz ikiniz, önceki gece yattığınız yerde uyuyacaksınız; genç soh da pederin yatağını alacak. İstersen Hantal Billy de seninle uyuyabilirmiş, Jake; peder öyle söylememi istedi. Kendisi söyleyecekti ama bugün hastalara vaaz günü.” Son cümleyi gururla söylemişti.</p>

  <p class="calibre1">“Yataklar,” dedi Eddie. Hâlâ anlayamıyordu. Gün ortasında olduklarını, havanın kararmadığını görmek için etrafına bakındı. Güneş pırıl pırıl parlıyordu. “Yataklar mı?”</p>

  <p class="calibre1">&nbsp;“Peder sizi dükkânda görmüş,” dedi Rosalita. “Ve onca insanla konuştuktan sonra bir şekerleme yapmak isteyebileceğinizi düşünmüş.”</p>

  <p class="calibre1">Eddie sonunda anlamıştı. Belki hayatının bir noktasında birine bundan daha büyük bir minnet duymuş olabilirdi, ama o an kime, ne için duyduğunu hatırlamıyordu. Took’un dükkânının verandasındaki salıncaklı sandalyelerde otururlarken yanlarına ilk yaklaşanlar, kararsız, çekingen, küçük gruplardı. Ama kimsenin taşa dönmediğini veya kafasına bir kurşun yemediğini, üstüne üstlük kahkahaların yükseldiği keyifli bir konuşma olduğunu görünce diğerleri de hızla aralarına katılmıştı. Eddie damlalar sele dönüşünce halka mal olmuş biri olmanın nasıl bir şey olduğunu anladı. Ne kadar zor ve yıpratıcı olduğunu görmek onu şaşırtmıştı. Binlerce zor soruyla karşılarına geliyorlar ve basit cevaplar istiyorlardı. Silahşorların nereden geldiği ve nereye gideceği bu soruların başını çekiyordu. Sorulardan bazıları dürüstçe cevaplanacak türdendi, ama Eddie giderek daha politik cevaplar verdiğini ve arkadaşlarının da kendisiyle aynı durumda olduğunu fark etti. Tam olarak yalan sayılmazlardı, daha çok cevaba benzeyen küçük propaganda kapsülleri oldukları söylenebilirdi. Ayrıca herkes doğruca gözlerine bakılmasını ve içten gelerek Size yarasın, denmesini bekliyordu. Oy bile yorulmuştu. Defalarca okşanmış ve Jake’in yerinden kalkıp dükkâna girerek bir kâse su için Eben Took’a yalvarmasına sebep olacak kadar çok konuşması istenmişti. Adam Jake’e teneke bir kap vererek dükkânın önündeki yalaktan su alabileceğini söylemişti. Kasaba halkı bu basit işi yaptığı sırada bile Jake’in etrafını sarmıştı. Oy kaptaki suyu son damlasına kadar içmiş, Jake tekrar yalağa yöneldiğinde özel seyirci grubuna geri dönmüştü.</p>

  <p class="calibre1">&nbsp;</p>

  <p class="calibre1">Sonuç olarak hayatlarının belki de en uzun beş saatini yaşamışlardı. Eddie ünlülerin yaşamına artık farklı bir gözle bakacağını biliyordu. Geçirdikleri yorucu beş saatin iyi tarafı, verandadan ayrılarak İhtiyar’ın evine dönmeden önce kasabada yaşayan hemen herkesle ve pek çok çiftçi, işçi ve çobanla konuşmuş olmalarıydı. Haber kulaktan kulağa büyük bir hızla yayılmıştı: dış dünyadan gelen yabancılar, Took’un dükkânının önündeki verandada oturuyordu ve isteyen onlarla konuşabilirdi.</p>

  <p class="calibre1">Ve şimdi bu kadın, bu melek, yataklardan bahsediyordu.</p>

  <p class="calibre1">“Ne kadar zamanımız var?” diye sordu Rosalita’ya.</p>

  <p class="calibre1">“Peder saat dörtte burada olur,” dedi kadın. “Ama altıdan önce yemeyiz, o da dinh’imz vaktinde gelebilirse. Sizi beş buçukta uyandırmama ne dersiniz? Böylece elinizi yüzünüzü yıkamak için vaktiniz olur. Size uyar mı?”</p>

  <p class="calibre1">“Evet,” dedi Jake ve ona gülümsedi. “İnsanlarla konuşmanın bu kadar yorucu olduğunu bilmezdim. Boğazı da kurutuyor.”</p>

  <p class="calibre1">Rosalita başını salladı. “Kilerde bir sürahi soğuk su var.”</p>

  <p class="calibre1">“Yemeği hazırlamana yardım edeyim,” dedi Susannah ve hemen ardından kendini tutamayarak esnedi.</p>

  <p class="calibre1">“Sarey Adams yardım edecek,” dedi Rosalita. “Zaten çok teferruatlı bir yemek diil. Haydi şimdi gidin de dinlenin. Bitkin düşmüşsünüz, yüzünüzden belli oluyo.”</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Jake kilerdeki sürahiden kana kana su içtikten sonra Oy için bir kâseyi doldurdu ve Peder Callahan’ın yatak odasına götürdü. Orada olduğu (ve yanında Hantal Billy olduğu) için suçluluk duyuyordu, ama Callahan’ın dar yatağının örtüleri davetkâr bir şekilde açılmış, yastığı kabartılmış ve onu bekliyorlardı. Kâseyi yere koydu. Oy sessizce suyunu içmeye koyuldu. Jake üzerinde sadece yeni iç çamaşırları kalana dek soyundu ve yatağa uzanıp gözlerini kapadı.</p>

  <p class="calibre1">Muhtemelen uyuyamayacağım, diye düşündü. Bayan Shaw’un bana Bama dediği günlerde bile şekerlemeye niyetlendiğimde uyuyamazdım.</p>

  <p class="calibre1">Bir dakikadan kısa bir süre sonra hafifçe horluyordu. Bir kolu gözlerinin üzerindeydi. Oy da yatağın hemen yanında yere kıvrılmış, kafasını patilerinin üzerine koymuş uyuyordu.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Eddie ve Susannah, konuk yatak odasındaki yatağın üzerinde yan vana oturuyordu. Eddie hâlâ inanamıyordu: şekerleme yapmakla kalmayacak, gerçek bir yatakta uyuyacaktı. Bu ne lükstü böyle. Tek istediği yatağa uzanmak, Suze’u kollarına almak ve uyumaktı ama önce halledilmesi gereken bir konu vardı. Konuşmaların en yoğun anında bile zihnini meşgul etmişti.</p>

  <p class="calibre1">“Suze, Tian’ın büyükbabası…”</p>

  <p class="calibre1">“Duymak istemiyorum,” dedi Susannah hemen.</p>

  <p class="calibre1">Eddie’nin kaşları şaşkınl kla yükseldi. Bunu beklemiyor değildi ama yine de…</p>

  <p class="calibre1">“Konuşabilirdik,” dedi Susannah. “Ama çok yorgunum. Uyumak istiyorum. Yaşlı adamın söylediklerini Roland’a anlat. İstersen Jake’e de anlatabilirsin. Ama bana anlatma. Henüz değil.” Kahverengi bacağı, Eddie’nin beyaz bacağına değiyordu. Kahverengi gözleri, Eddie’nin ela gözlerine dikilmişti. “Beni duyuyor musun?”</p>

  <p class="calibre1">“Hem de çok iyi.”</p>

  <p class="calibre1">“Teşekkürler derim. Hem de çok çok.”</p>

  <p class="calibre1">Eddie güldü, ona sarıldı ve öptü.</p>

  <p class="calibre1">Kısa bir süre sonra birbirlerinin kollarında uyuyakalmışlardı. Alınlan birbirine değiyordu. Güneş batarken üzerlerine düşen dikdörtgen şeklindeki aydınlık yavaşça yer değiştirdi. Tekrar batıya, asıl yönüne dönmüştü. Hiç olmazsa o gün için. İhtiyar’ın evine yavaşça ilerleyen Roland bunu gördü ve ağrıyan bacaklarını üzengilerden kurtararak yere atladı.</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Rosalita, onu karşılamaya geldi. “Selam Roland, uzun günler ve hoş geceler dilerim.”</p>

  <p class="calibre1">Roland başım salladı. “İki katını senin için dilerim.”</p>

  <p class="calibre1">&nbsp;“Sanırım bazılarımızdan geldiklerinde Kurtlar’a tabak fırlatmasını isteyeceksin.”</p>

  <p class="calibre1">“Bunu kim söyledi?”</p>

  <p class="calibre1">“Şey… küçük bir kuş kulağıma fısıldadı.”</p>

  <p class="calibre1">“Ah. Peki yapar mısın? İstendiği takdirde?”</p>

  <p class="calibre1">Rosalita dişlerini göstererek sırıttı. “Hiçbir şey bana daha büyük bir zevk veremez.” Dişleri görünmez oldu ve yüzünde yumuşak bir gülümseme belirdi. “Ama belki ikimiz ona yakın bir zevki paylaşabiliriz. Küçük kulübemi görmek ister miydin, Roland?”</p>

  <p class="calibre1">“Evet. O sihirli yağınla beni yine ovacak mısın?”</p>

  <p class="calibre1">“Ovulmak mı istiyosun?”</p>

  <p class="calibre1">“Evet.”</p>

  <p class="calibre1">“Hafifçe mi, sertçe mi?”</p>

  <p class="calibre1">“Duyduğuma göre ağrılı bir eklemin en iyi tedavisi ikisinin karışımıymış.”</p>

  <p class="calibre1">Rosalita bunu bir süre düşündü, sonra bir kahkaha atarak Roland’ın elini tuttu. “Gel. Güneş hâlâ aydınlatır ve herkes uyurken gidelim.”</p>

  <p class="calibre1">Roland, kadının peşinden gönüllü bir şekilde yürüdü. Rosalita yumuşak yosunlarla çevrili, gizli, tatlı bir pınar biliyordu. Silahşor orada tazelendi.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Callahan saat beş buçukta, tam da Eddie, Susannah ve Jake uyanmak üzereyken geldi. Rosalita ve Sarey Adams saat altıda, türlü sebze ve soğuk tavuktan oluşan akşam yemeğini evin arkasındaki paravanlı verandada sundu. Roland ve dostları yemeklere iştahla saldırdı. Silahşor tabağını iki kez doldurmakla yetinmemiş, üçüncü seferde ancak doymuştu. Öte yandan Callahan, tabağındaki yemeği bir o yana, bir bu yana itmekten başka bir şey yapmamıştı. Yüzünün renginin sağlıklı olduğu söylenebilirdi, ama gözlerinin altındaki mor halkaları saklayamıyordu. Neşeli, teZ canh, şişman ama çevik bir kadın olan Sarey masaya kek getirdiğinde sadece başını iki yana salladı.</p>

  <p class="calibre1">Roland masanın üzerinde sadece fincanlar ve kahve demliği kaldığında tütün kesesini çıkardı ve kaşlarını sorarcasına kaldırdı.</p>

  <p class="calibre1">“Keyfine bak,” dedi Callahan. Sonra sesini yükseltti. “Rosie, adama külünü silkebileceği bir şey getir.”</p>

  <p class="calibre1">“Koca adam, seni bütün gün dinleyebilirim,” dedi Eddie.</p>

  <p class="calibre1">“Ben de öyle,” dedi Jake.</p>

  <p class="calibre1">Callahan gülümsedi. “Ben de sizin için aynı şekilde hissediyorum, en azından biraz.” Kendine yarım fincan kahve doldurdu. Rosalita, Roland’a küller için toprak bir çanak getirmişti. İhtiyar, kadın gidince, “Bu hikâyeyi dün bitirmeliydim,” dedi. “Dün gecenin büyük bölümünü hikâyenin kalanını nasıl anlatacağımı düşünüp yatağımda bir o tarafa, bir bu tarafa dönerek geçirdim.”</p>

  <p class="calibre1">“Bir kısmını bildiğimi söylememin bir faydası olur mü?” diye sordu Roland.</p>

  <p class="calibre1">“Muhtemelen hayır. Henchick ile Geçit Mağarası‘na gittin, değil mi?”</p>

  <p class="calibre1">“Evet. Onları seni bulmak için oraya gönderen konuşan makinenin bir şarkı çaldığını ve onu duyduğunda ağladığını söyledi. Daha önce bahsettiğin şarkı mıydı?”</p>

  <p class="calibre1">“Evet. ‘Someone Saved My Life Tonight’. Calla Bryn Sturgis’de bir Manni kulübesinde oturup Gök Gürültüsü‘nün karanlığına bakarken Elton John dinlemenin ne kadar acayip olduğunu anlatmaya kelimeler yetmez.”</p>

  <p class="calibre1">“Hey, hey,” dedi Susannah. “Birden ileri atladın, peder. Hatırladığım kadarıyla en son 1981 yılında Sacramento’daydın ve arkadaşının Hitler Kardeşler’in saldırısına uğradığını öğrenmiştin.” Sonra bakışlarını Callahan’dan Jake’e, sonra Eddie’ye çevirdi. “Beyler, benim zamanımdan sonra barış içinde yaşama konusunda pek bir ilerleme göstermediğinizi söylemem gerek.”</p>

  <p class="calibre1">“Benim suçum yok,” dedi Jake. “Ben daha okula gidiyordum.”</p>

  <p class="calibre1">“Ben de kafayı bulmuştum,” dedi Eddıe.</p>

  <p class="calibre1">“Pekâlâ, suçu üzerime alıyorum,” dedi Callahan ve hepsi güldü.</p>

  <p class="calibre1">“Hikâyeni bitir, peder,” dedi Roland. “Belki bu gece daha iyi uyursun.”</p>

  <p class="calibre1">“Belki uyurum,” dedi Callahan. Devam etmeden önce bir dakika kadar düşündü. “Hastaneye dair hatırladıklarım (sanırım herkes bunları hatırlıyordur) dezenfektan kokusu ve cihazların sesi. Çoğunlukla cihazlar. Ötüşleri. Öyle sesler çıkaran cihazlar hastanelerden başka sadece uçakların kokpitleritıde bulunur. Bir keresinde pilota sesin kaynağını sormuştum, o da bana yön bulma cihazından geldiğini söylemişti. O gece hastanelerin yoğun bakım ünitelerinde sürekli yön arandığını düşündüğümü hatırlıyorum.</p>

  <p class="calibre1">“Rowan Magruder ben Home’da çalışırken evli değildi, ama sanırım bu durum daha sonra değişmişti zira başucunda oturan bir kadın vardı. Karton kapaklı bir kitap okuyordu. Şık giyimliydi. Üzerinde iyi kesimli bir yeşil takım, ayaklarındaysa ince çoraplar ve alçak topuklu ayakkabılar vardı. Kadının karşısına utana sıkıla çıkmamıştım en azından; bir güzel temizlenmiş, saçlarıma olabildiğince çeki düzen vermiştim ve Sacramento’dan beri ağzıma içki koymamıştım. Ama karşı karşıya geldiğimizde kendimi hiç iyi hissetmedim. Sırtı kapıya dönük oturuyordu. Kapıyı tıklattım, dönüp baktı ve allak bullak oldum. Bir adım gerileyerek istavroz çıkardım. Rowan ile aynı hastanede Lupe’un ziyaretine gittiğimiz akşamdan beri ilk kez istavroz çıkarıyordum. Sebebini tahmin edebiliyor musunuz?”</p>

  <p class="calibre1">“Elbette,” dedi Susannah. “Çünkü parçalar yerlerine oturuyor. Parçalar daima yerine oturur. Bunu daha önce defalarca gördük. Sadece resmin bütününün ne olduğunu bilmiyoruz.”</p>

  <p class="calibre1">“Ya da kavrayamıyoruz,” dedi Eddie.</p>

  <p class="calibre1">Callahan başını salladı. “Uzun sarı saçlı ve büyük göğüslü bir Rowan’a bakmak gibiydi. İkiz kardeşi. Ve güldü. Bir hayalet gördüğümü sanıp sanmadığımı sordu. Kendimi… gerçeklerden kopmuş gibi hissediyordum. Sanki diğer dünyalardan birine atlayıvermiştim, ama daha önce yaptığım yolculuklara da tam olarak benzemiyordu. İçimde bir ses çılgınca haykırıyor, cüzdanımı çıkarıp banknotların üzerindeki resimlere bakmamı söylüyordu. Sadece benzerlik değildi; gülüşüydü. Onunkine tıpatıp benzeyen yüzü muhtemelen tanınmayacak kadar parçalanmış ikizinin hemen başucunda duruyor ve gülüyordu.”</p>

  <p class="calibre1">“Geçiş Hastanesi’nin On Dokuz numaralı odasına hoş geldiniz,” dedi Eddie.</p>

  <p class="calibre1">“Anlamadım?”</p>

  <p class="calibre1">“Sadece hissettiklerini anladığımı belirtmek istedim, Don. Hepimiz anlıyoruz. Devam et.”</p>

  <p class="calibre1">“Kendimi tanıttım ve içeri girip giremeyeceğimi sordum. Bunu sorarken aklımdan vampir Barlow geçiyordu. İlk seferinde onları davet etmek zorundasın, diye düşünüyordum. Bir kez davet edildikten sonra istedikleri zaman gelip gidebilirler. Bana içeri girebileceğimi söyledi. ‘Son saatlerinde’ (böyle diyordu) onunla olabilmek için Chicago’dan geldiğini söyledi. Sonra aynı hoş sesle ekledi. ‘Seni görür görmez kim olduğunu anladım. Alnındaki izden. Rowan diğer hayatında dindar bir adam olduğundan hemen hemen emindi. Her zaman insanların diğer hayatlarından bahsederdi. Yani içmeye veya uyuşturucuya başlamadan ve akıllarını kaçırmadan önceki hayatları. Bu diğer hayatında bir marangozdu. Şu kadın ise bir mankendi. Hakkındaki tahmini doğru mu?’ Tüm bunlar aynı hoş ses tonuyla söylenmişti. Bir kokteyl partide sohbet eden bir kadın gibiydi. Rowan ise kafası sargı bezleriyle sarılmış halde oracıkta yatıyordu. Güneş gözlükleri taksa, Görünmez Adam ‘daki Claude Rains’e benzeyecekti.</p>

  <p class="calibre1">“İçeri girdim. Bir zamanlar bir rahip olduğumu ama artık çok eskide kaldığını söyledim. Elini uzattı. Ben de benimkini uzattım. Sanmıştım ki…”</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">El sıkışmak istediğini sandığı için kadına elini uzattı. Hoş sesi onu aldatmıştı. Rowena Magruder Rawlings elini uzatmıyor, kaldırıyordu ve Callahan bunu anlayamamıştı. Hatta önce tokatlandığını da kavrayamadı. Öyleşine şiddetli bir tokattı ki sol kulağının çınlamasına, sol gözünün yaşarma, sına sebep olmuştu. Callahan’ın kafası karışmış, sol yanağında hissettiği a„(sıcaklığın bir tür alerjik tepki olduğunu, belki de stresten kaynaklandığım düşünmüştü. Sonra kadın, tuhaf bir şekilde Rowan’a benzeyen yüzünden yaşlar süzülerek ona yaklaştı.</p>

  <p class="calibre1">“Git de bak ona,” dedi. “Bunun ne olduğunu tahmin et bakalım? Kardeşimin diğer hayatı! Sahip olduğu tek hayat! Yanına git ve yakından bak. Gözlerini oydular, yanaklarından birini kestiler… dişlerini boşluktan görebiliyorsun! Polis bana fotoğrafları gösterdi. Göstermek istemediler ama ben ısrar ettim. Kalbinde bir delik açmışlar ama sanırım doktorlar onu halletti. Onu öldüren, karaciğeri. Onu da şişlemişler. Ölüyor.”</p>

  <p class="calibre1">“BayanMagruder, ben…”</p>

  <p class="calibre1">“Bayan Rawlings,” diye düzeltti kadın. “Senin için fark edeceğini sanmıyorum gerçi. Haydi. Git de alıcı gözle bir bak. Ona yaptığını gör.”</p>

  <p class="calibre1">“California ‘daydim… gazetede gördüm…”</p>

  <p class="calibre1">“Ah eminim öyledir,” dedi kadın. “Eminim. Ama tek ulaşabildiğim sensin, anlamıyor musun? Ona yakın olan tek kişi. Diğer dostu Homo Hastahğı‘ndan öldü, geri kalanlarda burada değil. Herhalde sığınma evinde bedava yemek yemekle meşguldürler. Ya da toplantılarında olanları anlatıyorlardır. Kendilerini nasıl hissettiklerini. Eh, Rahip Callahan… yoksa peder mi demeliyim? İstavroz çıkardığınızı gördüm. Bunun kendimi nasıl hissetmeme yol açtığını söyleyeyim mi?Beni… ÇİLEDEN… çıkarıyor.” Hâlâ aynı ses tonuyla konuşuyordu. Callahan bir şey söylemek üzere ağzını açmıştı ki kadın işaret parmağını adamın dudaklarına bastırdı. Tek parmağın dudakları ve dişleri üzerindeki baskısı öylesine fazlaydı ki Callahan konuşmaya çalışmaktan vazgeçti. Bırak o konuşsun, neden olmasın? Birinin günah çıkardığını dinlemeyeli yıllar olmuştu, ama bazı şeyler bisiklete binmeye benzerdi.</p>

  <p class="calibre1">“New York Üniversitesi’nden onur derecesiyle mezun olmuştu,” dedi kadın. “Biliyor muydun? 1949yılında, Beloit Ödülü Şiir Yaıışması‘nda ikinci oldu. Bunu biliyor muydun peki? Daha öğrenciyken! Bir roman yazdı… harika bir roman… evimin tavan arasında tozlar içinde duruyor.”</p>

  <p class="calibre1">&nbsp;Callahan, kadının sıcak nefesini yüzünde hissedebiliyordu.</p>

  <p class="calibre1">“Ondan yazmaya devam etmesini istedim, hatta yalvardım ama bana güldü ve iyi bir yazar olmadığını söyledi. KEn iyisi bu işi Mailer, O Hara ve Irwin Shaw gibilere bırakmak,’ dedi. Gerçekten yazabilen kişilere. Ben ancak sonunda fildişi kuledeki ofisimde Bay Chips gibi lületaşı pipomu tüttürürüm. ’”</p>

  <p class="calibre1">“O kadarı da yeterdi,” dedi kadın. “Ama sonra isimsiz Alkolikler programına bulaştı ve bir sığınma evi açması fazla uzun sürmedi. Vaktini arkadaşlanyla geçirmeye başladı. Senin gibilerle.”</p>

  <p class="calibre1">Callahan şaşırmıştı. Arkadaş kelimesinin bu kadar büyük bir nefret ve küçümsemeyle dile getirildiğini hiç duymamıştı.</p>

  <p class="calibre1">“Bu zor vaktinde neredeler peki? Hani arkadaşlık?” diye sordu Rowena Magruder Rawlings. “Tedavi ettiği onca insan, ona dâhi adını takan gazeteciler şimdi nerede? Jane Pauley nerede? Today Show’da onunla bir röportaj yapmıştı, biliyorsun. Hem de iki kere! O kahrolası Rahibe Teresa nerede peki? Mektuplarında bana kadına Home’da azize dendiğini söylemişti. Şimdi bir azizeye ihtiyacı var. Peki Rahibe Teresa hangi cehennemde?”</p>

  <p class="calibre1">Gözyaşları sicim gibi yanaklarından aşağı süzülüyor, göğsü hızla kalkıp iniyordu. Hem çok güzel, hem de korkunç görünüyordu. Callahan bir zamanlar gördüğü bir resmi hatırladı. Yok edici Hindu tanrısı Şiva’nın bir resmiydi. Kollarının sayısı az, diye düşündü ve içinden yükselen çılgınca gülme arzusunu güçlükle bastırdı.</p>

  <p class="calibre1">“Hiçbiri burada değil. Sadece sen ve ben varız, değil mi? Bir de o. Edebiyat dalında Nobel Ödülü alabilirdi. Ya da otuz yıl boyunca yılda dört yüz öğrenciye ders verebilirdi. On iki bin beyinde etkisini bırakabilirdi. Ama onun yerine yüzü parçalanmış, gözleri oyulmuş halde bu hastane odasında yatıyor.”</p>

  <p class="calibre1">Yanakları ıslak bir halde gülümseyerek Callahan’a baktı. Makyajsızdı. Sümükleri akmıştı.</p>

  <p class="calibre1">“Önceki diğer hayatında Sokak Meleği’ydi, Rahip Callahan. Ama bu °nun son diğer hayatı. İhtişamlı, değil mi? Bir kahve almak için koridorun sonundaki kantine gideceğim. On dakika kadar orada olacağım. Küçük ziyaretini yapman için bu süre sana yeter de artar bile. Bana bir iyilik yap Ve döndüğümde gitmiş ol. Sen ve senin gibi asalaklar midemi bulandırıyor.”</p>

  <p class="calibre1">Odadan çıktı. Alçak topukları, koridorda yürürken hafif sesler çıkarıyordu. Callahan ayak sesleri duyulmaz olup odadaki cihazın düzenli ötüşünden başka ses kalmadığında baştan ayağa titremekte olduğunu fark etti.</p>

  <p class="calibre1">Rowan sargı bezlerinin gerisinden konuştuğunda neredeyse bir çığl^ atacaktı. Eski dostunun sesi boğuktu, ama Callahan söylenenleri anlamakta güçlük çekmedi.</p>

  <p class="calibre1">“Bu küçük vaazı bugün en az sekiz kez tekrarladı. Beolit’te ikinci olduğum sene yarışmaya sadece dört kişinin katıldığını tenezzül edip de kimseye söylemiyor. Sanırım savaş, çoğu insanın ilhamını alıp götürmüştü. Nasılsın, Don?”</p>

  <p class="calibre1">Kelimeler peltekçe çıkıyordu ve sesi boğuk bir fısıltıdan ibaretti, ama konuşanın Rowan olduğuna şüphe yoktu. Callahan, dostunun yanına gitti ve elini tuttu. Rowan’inparmakları, elini şaşırtıcı bir kuvvetle kavradı.</p>

  <p class="calibre1">“Romana gelince… üçüncü sınıf bir James Jones’tu ahbap ve bu kötü olduğu anlamına gelir.”</p>

  <p class="calibre1">“Nasılsın Rowan?” diye sordu Callahan. Gözyaşları yanaklarından aşağı sessizce süzülüyordu. Kahrolası oda yakında bulanıklaşacaktı.</p>

  <p class="calibre1">“Eh, şey, oldukça kötü,” dedi sargı bezlerinin gerisindeki adam. Sonra ekledi. “Geldiğin için sağ ol.”</p>

  <p class="calibre1">“Lafı bile olmaz,” dedi Callahan. “Bir ihtiyacın var mı, Rowan? Yapabileceğim herhangi bir şey?”</p>

  <p class="calibre1">“Home’dan uzak durabilirsin,” dedi Rowan. Sesi zayıflıyordu ama parmakları Callahan’ın elini hâlâ sıkıca kavrıyordu. “İstedikleri ben değildim. Sendin. Anlıyor musun, Don? Seni arıyorlardı. Bana nerede olduğunu sorup durdular, Tanrı şahidimdir, bilseydim onlara söylerdim, inan bana. Ama bilmiyordum elbette.”</p>

  <p class="calibre1">Cihazlardan biri daha hızlı ötmeye başladı. Biraz daha hızlanırsa hemşireler alarma geçecekti. Callahan bunu nereden bildiğini bilmiyordu ama biliyordu işte. Bir şekilde biliyordu.</p>

  <p class="calibre1">&nbsp;“Rowan gözleri kırmızı mıydı? Üzerlerinde… uzun paltolar mı vardı? Ynğmurluklar gibi? Büyük, lüks arabalar mı kullanıyorlardı?”</p>

  <p class="calibre1">“Hayır,” diye fısıldadı Rowan. “Muhtemelen otuzlu yaşlardalar ama on sekizlik gençler gibi giyiniyorlar. Görünüşleri de öyle. Bu herifler yirmi yıl sonra da gençler gibi görünecekler (o kadar yaşarlarsa tabi) ve sonra bir gün aniden yaşlanacaklar.”</p>

  <p class="calibre1">Callahan, sadece birkaç serseri, diye düşündü. Söylediği bu mu yani? Öyleydi. Ama bu, Hitler Kardeşler’in sırf bu iş için sığ adamlarca tutulmadığı anlamına gelmezdi. Evet, bu mantıklıydı. Rowan’in Hitler Kardeşler’in tipik kurban profiline uymadığı o kısa gazete haberinden bile anlaşılıyordu.</p>

  <p class="calibre1">“Home’dan uzak dur,” diye fısıldadı Rowan, ama Callahan cevap verme fırsatı bulamadan cihazlar kesintisizce ötmeye başladı. Elini tutcn parmaklar kasıldı ve Callahan bir anlığına, Rowan’in eski enerjisinin hayaletini hissetti. Home banka hesabının sıfırlandığı pek çok kez kapılarını bu yoğun enerji sayesinde açık tutabilmişti. Bu enerji, Rowan Magfuder’ın bizzat yapamadıklarını yapan adamları oraya çekmişti.</p>

  <p class="calibre1">Sonra oda hemşireler ve küstah bir ifadeyle hastanın çizelgesini isteyen bir doktorun istilasına uğradı. Rowan’in ikiz kardeşi muhtemelen kısa bir süre sonra ağzından alevler saçarak odaya dönecekti. Callahan bu kargaşadan ve başlı başına bir kargaşa merkezi olan New York’tan ayrılma zamanının geldiğine karar verdi. Görünüşe bakılırsa sığ adamlar onunla hâlâ ilgileniyordu. Hem de fazlasıyla. Bir merkez üsleri varsa muhtemelen Amerika’nın Eğlence Kenti’ndeydi. Batı Kıyısı‘na dönmek çok iyi bir fikre benziyordu. Parası uçak biletine yetmezdi, ama otobüsle gidebilirdi. Bu ilk olmayacaktı ayrıca. Batıya bir başka yolculuk. Neden olmasın? Kendini tüm aynntılarıyla gözünde canlandırabiliyordu. 29C’deki adam: gömlek cebinde yeni alınmış, açılmamış bir paket sigara; kahverengi kesekâğıdı içinde açılmamış bir şişe Early Times; kucağında ise yeni John D. MacDonald romanı olacaktı. Belki 577 numaralı odadaki tüm cihazları sonunda kapattıkları ve eski dostunun sonsuz karanlıkta herkesi bekleyen akıbete doğru ilerlediği sıralarda o, Hudson’ın diğer yakasında olacak, Fort Lee’den geçerken kitabın l’k bölümünü bitirecek, ikinci şişesinden yudumlar almaya başlayacaktı.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">“577,” dedi Eddie.</p>

  <p class="calibre1">“On dokuz,” dedi Jake.</p>

  <p class="calibre1">“Anlamadım?” dedi Callahan yine.</p>

  <p class="calibre1">“Beş, yedi ve yedi,” dedi Susannah. “Toplamları on dokuz ediyor.”</p>

  <p class="calibre1">“Bunun bir anlamı var mı?”</p>

  <p class="calibre1">“Bir araya geldiklerinde anne anlamına geliyorlar; benim için anlamı çok büyük olan bir kelime,” dedi Eddie duygusal bir ifadeyle gülümseyerek.</p>

  <p class="calibre1">Susannah, onu duymazdan geldi. “Bilmiyoruz,” dedi. “New York’tan ayrılmadın, değil mi? Ayrılmış olsaydın o alnındakine sahip olamazdın.” Callahan’ın alnındaki yara izini işaret ediyordu.</p>

  <p class="calibre1">“Ah, ayrıldım,” dedi Callahan. “Ama niyetlendiğim kadar çabuk değil. Hastaneden ayrılırken niyetim, gidip bir Forty otobüs bileti almaktı.”</p>

  <p class="calibre1">“O ne?” diye sordu Jake.</p>

  <p class="calibre1">“En son durak için alınan bilet. Fairbanks, Alaska için bir bilet almışsan Forty otobüsüne bineceksin demektir.”</p>

  <p class="calibre1">“Burada ona On Dokuz Otobüsü denirdi,” dedi Eddie.</p>

  <p class="calibre1">“Yürürken eski günleri düşünüyordum. Bazıları komikti. Home’da bir grup adamın sirk gösterisi yaptığı gün gibi. Bazılarıysa korkunçtu. Bir akşam tam yemekten önce bir adam diğerine şöyle demişti: ‘Neden bunu tutmuyorsun, bok herif?’ Sonra hiçbirimizin müdahale etmesine kalmadan koca bir av bıçağı çıkardı ve diğer adamın boğazını kesti. Ne olduğunu bile anlayamamıştık. Lupe haykırıyor, bense ‘Tanrım! Yüce Tanrım!’ diye bağırıyordum. Adamın şah damarı kesilmiş olmalıydı zira boynundan kan fışkırıyordu. Rowan o sırada bir eliyle pantolonunu, diğeriyle bir rulo tuvalet kâğıdını tutarak banyodan çıkageldi ve ne yaptı biliyor musunuz?”</p>

  <p class="calibre1">“Tuvalet kâğıdını kullandı,” dedi Susannah.</p>

  <p class="calibre1">Callahan sırıttı. Bir an için olduğundan genç görünmüştü. “Aynen öyle. Ruloyu adamm boğazına bastırdı ve Lupe’a bağırarak 211’i aramasını söyledi. O günlerde ambulans çağırmak için bu numara aranıyordu.</p>

  <p class="calibre1">Ren ise sadece izliyor, rulonun kanı emerek ortadaki kartona doğru kıpımızı oluşuna bakıyordum. Rowan, ‘Bunu dünyanın en derin tıraş kesişi olarak düşünün,’ dedi ve gülmeye başladık. Gözlerimizden yaşlar gelene kadar güldük.”</p>

  <p class="calibre1">“İyisiyle, kötüsüyle, çirkiniyle pek çok anı kafama üşüşmüştü. Bir crier’s Market’te durup birkaç kutu Bud aldığımı hatırlar gibiyim. Birini içtim ve yürümeye devam ettim. Nereye gittiğimi düşünmeden, amaçsızca yürüyordum (en azından bilinçli bir şekilde ilerlemiyordum) ama galiba ayaklarımın kendi iradesi vardı zira kafamı kaldırıp baktığımda bir zamanlar yemek yediğimiz yerin önüne gelmiş olduğumu gördüm. İkinci Cadde’yle Elli İkinci Sokak’ın köşesindeydi.”</p>

  <p class="calibre1">“Chew Chew Mama’s,” dedi Jake.</p>

  <p class="calibre1">Callahan, ona hayretle baktı, sonra Roland’a döndü. “Bu çocuklar beni korkutmaya başladı, Silahşor.”</p>

  <p class="calibre1">Roland hiç yorum yapmadan dostum devam et der gibi parmağıyla devam etmesini işaret etti.</p>

  <p class="calibre1">“İçeri girip eski günlerin hatırına bir hamburger yemeye karar verdim,” dedi Callahan. “Hamburgerimi yerken, Home’u bir kez olsun görmeden New York’tan ayrılmak istemediğimi anladım. Sadece camdan içeri bakmak bile yetecekti. Lupe öldükten sonra yaptığım gibi karşı kaldırımda durup bakabilirdim. Yapmamam için bir sebep yoktu. Orada daha önce hiç rahatsız edilmemiştim. Ne vampirler, ne de sığ adamlar tarafından.” Duraksayıp onlara baktı. “Buna gerçekten inanıyor muydum yoksa aklımın bana intihara meyilli bir tür oyunu muydu bilmiyorum. O gece düşündüklerimin, hissettiklerimin ve yaptıklarımın pek çoğunu hatırlıyorum. Bu hariç.”</p>

  <p class="calibre1">“Her neyse, sonuç olarak Home’a hiç ulaşamadım. Hamburgerin parasını ödeyip İkinci Cadde’de yürümeye devam ettim. Home Birinci Cadde ve Kırk Yedinci Sokak’ın köşesindeydi ama doğruca önüne gitmek istemedim. Kırk Altıncı Sokak’a gidip diğer taraftan yaklaşmaya karar verdim.”</p>

  <p class="calibre1">“Neden Kırk Sekizinci değil?” diye usulca sordu Eddie. “Kırk Sekizmci’den girsen daha çabuk varırdın.”</p>

  <p class="calibre1">Callahan soruyu bir süre düşündükten sonra başını iki yana salladı “Bir sebebi vardıysa da hatırlamıyorum.”</p>

  <p class="calibre1">“Vardı,” dedi Susannah. “Boş arsanın yanından geçmek istiyordun.”</p>

  <p class="calibre1">“Neden boş bir…”</p>

  <p class="calibre1">“İnsanların ekmekler fırından çıkarken fırının önünden geçmesiyle aynı sebepten,” dedi Eddie. “Bazı şeyler güzeldir. Hepsi bu.”</p>

  <p class="calibre1">Callahan’ın yüzünde şüpheli bir ifade vardı. Omuz silkti ve, “Öyle diyorsanız öyledir,” dedi.</p>

  <p class="calibre1">“Öyle, rai.”</p>

  <p class="calibre1">“Her neyse, ikinci biramı açmış, yürüyordum. Neredeyse Kırk Altına Sokak’a varmıştım ki…”</p>

  <p class="calibre1">“Orada ne vardı?” diye hevesli bir ifadeyle sordu Jake. “1981’de köşede ne vardı?”</p>

  <p class="calibre1">“Hatırla…” diye söze başladı Callahan ama sonra sustu. “Ah evet, hatırladım. Bir tür duvar resmiydi ama önce ne olduğunu tam anlamıyla göremedim, çünkü köşedeki sokak lambaları yanmıyordu. Ve birdenbire bunun doğru olmadığı kafama dank etti. Başımın içinde alarm zilleri çalmaya başladı. Rowan’in hastanedeki odasına onca sağlık görevlisinin toplanmasına sebep olan alarma benziyordu. Orada olduğuma inanamıyordum. Aklımı kaçırıyordum. Ama aynı zamanda düşünüyordum…”</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Aynı zamanda düşünüyordu. Pekâlâ, sadece birkaç ışık arızalanmış, hepsi bu. Vampirler varsa görebilirsin, sığ adamların varlığını ise çınlamalar ve soğanla karışık sıcak metal kokusundan anlarsın. Yine de oradan bir an önce uzaklaşmaya karar verdi. Çınlamalar henüz yoktu ama tüm sinir uçlan ayaklanmıştı.</p>

  <p class="calibre1">Döndüğünde arkasında iki adam olduğunu gördü. Peşindekiler bu ani yön değişikliğiyle öyle şaşalamıştı ki, aralarından hızla geçebilir ve İkinci Cadde’nin üst kısmına doğru koşabilirdi. Ama o da şaşkındı. Birkaç saniye boyunca hiçbir şey söylemeden birbirlerine baktılar.</p>

  <p class="calibre1">Bir iri, bir de ufak tefek iki Hitler Kardeş vardı. Kısa olanın boyu bir elli vediden fazla olamazdı. Siyah pantolonun üzerine bol bir spor gömlek giymişti. Başında ters takılmış bir beysbol şapkası vardı. Gözleri zift damlaları aibi kapkaraydı ve cildi bozuktu. Callahan, ona hemen Lennie ismini yakıştırdı. İti olanın boyu bir doksan beş vardı. Üzerinde bir Yankees eşofman üstü ve kot pantolon vardı. Ayağına spor ayakkabılar giymişti. Sarımsı kızıl bıyıkları vardı. Bel çantası yan tarafından aşağı sarkıyordu. Callahan, ona da George adını taktı.</p>

  <p class="calibre1">İkinci Cadde’nin alt kısmına doğru kaçmayı düşünerek döndü. Olmazsa Kırk Altıncı Sokak’tan BMPlaza Hotel’e koşar ve kendini lobiye…</p>

  <p class="calibre1">İri olan, George, onu gömleğinden yakalayıp yakasına yapıştı. Yaka yırtıldı ama ne yazık ki serbest kalmasına olanak verecek kadar değil.</p>

  <p class="calibre1">“Olmaz, ahbap,” dedi ufak tefek olan. “Olmaz.” Sonra bir böcek gibi hızla öne atıldı ve Callahan neler olup bittiğini anlayamadan elini bacaklannın arasına uzatarak hayalarını şiddetle sıktı. Sıvı kurşuna benzeyen ani acı, biranda Callahan’ın zihnini sardı.</p>

  <p class="calibre1">“Hoşuna gitti mi zenci sever?” diye sordu Lennie gerçekten ilgileniyormuş gibi bir ses tonuyla. Sanki,‘Bunun senin için de en az bizim için olduğu kadar anlamlı olmasını istiyoruz,’ der gibiydi. Sonra Callahan’ın hayalarını çekti ve acı üçe katlandı. Paslı bir testerenin dev gibi dişleri belini yarıyormuş gibi hisseden Callahan, koparacak diye düşündü. Zaten jöleye döndüler, şimdi onları koparacak. İncecik bir deri parçası tutuyor ve o…</p>

  <p class="calibre1">Çığlık atmaya başlayınca George koca eliyle ağzını kapattı. “Kes şunu!” diye hırladı ortağına. “Kahrolası bir caddedeyiz, unuttun mu?”</p>

  <p class="calibre1">Callahan gözlerini neredeyse kör eden acıyla kıvranmasına rağmen bir gerçeğin farkına vardı. Patron olan Hitler Kardeş Lennie değil, George’du. Zeki olan Hitler Kardeş George’du. Steinbeck’in tasarlayabileceği türde bir durum olmadığı muhakkaktı.</p>

  <p class="calibre1">Sağ taraflarından aniden bir mırıltı yükseldi. Callahan önce çınlamalar olduğunu düşündü, ama bu mırıltı çok tatlıydı. Aynı zamanda çok da güçlü, “fmltıyı George ve Lennie de duydu. Ve duydukları hiç hoşlarına gitmedi.</p>

  <p class="calibre1">&nbsp;“Bu da ne?” diye sordu Lennie. “Bir şey duydun mu?” “Bilmiyorum. Haydi herifi yerimize götürelim. Ellerini adamın apış arasından çek. Daha sonra toplarını istediğin kadar çekiştirebilirsin. Şimdi bana yardım et.”</p>

  <p class="calibre1">İki yanına geçtiler ve Callahan İkinci Cadde’den yukarı doğru sürüklenircesine ilerlemeye başladı. Yüksek tahta perde sağ taraflarında kalıyordu. O tatlı, güçlü mırıltı çitin arkasından geliyordu. Çitin arkasına geçebilseydim kurtulurdum, diye düşündü Callahan. Orada bir şey var. İyi ve çok güçlü bir şey. Ona yaklaşmaya cesaret edemezler.</p>

  <p class="calibre1">Belki öyleydi ama hayaları Mors alfabesiyle kendilerine özgü mesajlar vererek deli gibi zonklayıp şişmiyor olsa bile üç metre yükseklikle bir çitin üzerinden atlayabileceğinden şüpheliydi. Başını öne eğdi ve yarı sindirilmiş yemekleri gömleğiyle pantolonunun önüne kustu. İdrar gibi sıcak kusmuğun giysilerine işleyip tenine değdiğini hissedebiliyordu.</p>

  <p class="calibre1">İki genç çift, onlara doğru ilerliyordu. Genç adamlar oldukça iri yarıydı. Kafa kafaya verdikleri takdirde Lennie’yi paspas yapıp George’u kaçırabilecek tiplere benziyorlardı, ama o an yüzlerinde tiksinti dolu ifadeler vardı. Kız arkadaşlarını Callahan’dan mümkün olduğunca çabuk uzaklaştırmak istedikleri anlaşılıyordu.</p>

  <p class="calibre1">“İçkiyi biraz fazla kaçırdı da,” dedi George yüzünde bir gülümsemeyle. “Sonra bu ufak kaza oluverdi işte. Ara sıra hepimizin başına gelebilir.”</p>

  <p class="calibre1">Bunlar Hitler Kardeşler! diye bağırmaya çalıştı Callahan. Bu adamlar Hitler Kardeşler! Arkadaşımı öldürdüler, şimdi de beni öldürecekler! Polis çağırın! Elbette sesi çıkmadı (böyle kâbuslarda insanın sesi asla çıkmazdı) ve genç çiftler yanlarından uzaklaştı. Lennie ve George, Callahan’ı aralarında sürükleyerek Kırk Altı ve Kırk Yedinci sokaklar arasındaki blok boyunca ilerlemeyi sürdürdü. Callahan’ın ayakları beton zemine neredeyse değmiyordu. Chew Chew Mama’s’ta yediği hamburgerden geri kalanlar gömleğinin önünü kaplamıştı. İçine koyduğu hardalın kokusunu bile alabiliyordu.</p>

  <p class="calibre1">“Eline bakayım,” dedi George bir sonraki araya yaklaşırlarken. Lennie, Callahan ‘in sol elini yakaladı. “Hayır salak, öbür eli,” dedi George.</p>

  <p class="calibre1">Lennie, Callahan’ın sağ elini tutup kaldırdı. Callahan istese de ona engel olacak durumda değildi. Karnı sıcak, ıslak betonla dolu gibiydi. Midesiyse boğazının hemen gerisinde ürkmüş bir hayvan gibi titriyordu.</p>

  <p class="calibre1">George, Callahan’ın elindeki yanık izine baktı ve başını salladı. “Evet, bu o. Emin olmaktan bir zarar gelmez. Haydi gidelim, rahip.”</p>

  <p class="calibre1">Kırk Yedinci Sokak’a vardılar. Caddenin en işlek bölümü geride kalmıştı. Sol taraftaki tepenin altından parlak ışıklar yayılıyordu: Home. Köşede durup omuzları çökmüş halde Program ‘ı konuşarak sigara içen birkaç kişinin siluetini bile görebildi. Belki aralarında tanıdıklarım bile vardır, diye düşündü Callahan kafası karışmış bir halde. Kahretsin, muhtemelen var.</p>

  <p class="calibre1">Ama o kadar uzağa gitmediler. Blokun dörtte birlik bölümünü geride bırakmışlardı ki George, Callahan’ı kâğıtlarla kaplanmış camları üzerinde SATILIK VEYA KİRALIK yazan boş bir dükkânın eşiğine doğru çekti. Lennie yavaş hareket eden iki ineğin etrafında heyecanla koşturan bir köpek gibi etraflarında dönüyordu.</p>

  <p class="calibre1">“Seni becereceğiz, zenci sever köpek,” diyordu şarkı söylercesine. “Senin gibi binlercesini becerdik. İşimiz bitene kadar daha milyonlarcasının icabına bakacağız. Ne kadar iri olursa olsun bir zenciyi halledebiliriz. Yazdığım şarkıda böyle bir satır var. Şarkının adı,‘Bütün Zenci Severlere Ölüm.’ Bittiğinde şarkımı Merle Haggard’a göndereceğim çünkü o en iyileri. Tüm o hippilere çömelip kendi şapkalarının içine sıçmalarını söyleyen o. Bir Mustang 380’im ve Hermann Goering’in Luger’ı var, ne olduğunu biliyor musun, zenci âşığı?”</p>

  <p class="calibre1">“Kapa çeneni, kuş beyinli,” dedi George, ama aklının elindeki anahtarla dolu halkada olduğu belliydi. Boş dükkânın anahtarını arıyordu. Lennie, onun için bir oto tamirhanesinde, bir mutfakta veya bir hazır yemek restoranında sürekli çalan radyo gibi, diye düşündü Callahan. Artık onu duymuyor bile. Sadece arka plandaki seslerin bir parçası haline gelmiş.</p>

  <p class="calibre1">“Tamam, Nort,” dedi Lennie ve lafına kaldığı yerden devam etti. “Lanet Goering’in kahrolası Luger’ı, evet öyle. Onunla sıçtığım toplannı havaya uçurabilirim, çünkü senin gibi zenci âşıklarının bu ülkeye neler yaptığını bili. yoruz, değil mi, Nort?”</p>

  <p class="calibre1">“Sana isim kullanmamanı söylemiştim,” dedi George/Nort ama sesinde aldırmaz bir ton vardı. Callahan sebebini biliyordu; işler bu ikisinin planladığı gibi giderse asla polise isim verebilecek durumda olmayacaktı. George/Nort, onun için rahattı.</p>

  <p class="calibre1">“Bağışla Nort, ama siz zenci âşıkları, siz akıllı Yahudi pislikleri bu ülkeyi mahvediyorsunuz. Ben o lanet olası toplarını hayalarından koparırken bunu iyi düşün, tamam mı…”</p>

  <p class="calibre1">“Toplarla hayalar aynı şey, aptal,” dedi George/Nort bir öğretmen edasıyla. “İşte! Buldum.”</p>

  <p class="calibre1">Kapı açıldı. George/Nort, Callahan’ı içeri itti. Gölgeler içindeki tozlu dükkân oldukça ufaktı. İçerisi çamaşır suyu, sabun ve kola kokuyordu. İki duvardan kalın kablolar ve borular çıkıyordu. Callahan madeni parayla çalışan çamaşır makinelerinin bir zamanlar durduğu yerlerde boyaların daha açık renk olduğunu görebiliyordu. Yerde, loş ışıkta güçlükle seçebildiği bir yazı vardı: KAPLUMBAĞA KOYU ÇAMAŞİRHANESİ, YİKAYAN siz DE OLSANİZ</p>

  <p class="calibre1">BİZ DE, ÇAMAŞIRLARINIZ TEMİZLİKTE HEP ÖNDE!</p>

  <p class="calibre1">Bir temizliğe niyetlendikleri kesin, diye düşündü Callahan. Arkasını döndüğünde George/Nort’un üzerine bir tabanca doğrulttuğunu gördü ve pek şaşırmadı. Hermann Goering’in Luger’ı değildi. Şehrin üst kısmında bir bardan altmış dolaraalınabilecek ucuz bir .32’liğe benziyordu. Ah, ama iş göreceğine şüphe yoktu. George/Nort gözlerini Callahan’dan ayırmadan bel çantasının fermuvarını açtı (bunu daha önce de yapmıştı, her ikisi de bu işlere uzun zaman önce bulaşmış eski kurtlardı) ve bir koli bandı çıkardı. Callahan, Lupe’un bir keresinde koli bandı olmasa Amerika’nın bir hafta içinde çökeceğini söylediğini hatırladı. “Gizli silah,” diyordu ona. George/Nort, bandı Lennie’ye uzattı. Bandı alan Lennie, aynı böceksi süratle Callahan’a yaklaştı.</p>

  <p class="calibre1">&nbsp;“Ellerini arkanda birleştir, zenci âşığı,” dedi Lennie.</p>

  <p class="calibre1">Callahan söyleneni yapmadı.</p>

  <p class="calibre1">George/Nort tabancayı suratına doğru salladı. “Söyleneni, yap yoksa kamına kurşunu yersin, rahip. Daha önce öyle bir acı duymamışsındır. Seni temin ederim.”</p>

  <p class="calibre1">Callahan ellerini arkasına götürdü. Başka seçeneği yoktu. Lennie bir ok gibi arkasına geçti.</p>

  <p class="calibre1">“Ellerini birleştir, zenci âşığı bok herif,” dedi Lennie. “Nasılyapıldığını bilmiyor musun? Filmlerde hiç görmedin mi?” Deli gibi güldü.</p>

  <p class="calibre1">Callahan bileklerini üst üste koydu. Lennie bandın ucunu çekerken çıtırtıya benzer bir ses duyuldu ve sonra bandı bileklerinin etrafına sıkıca doladı. Callahan derin nefesler almaya çalışıyordu. Burnuna toz, çamaşır suyu ve yumuşatıcının rahatlatıcı, neredeyse çocukça kokusu geliyordu.</p>

  <p class="calibre1">“Sizi kim tuttu?” diye sordu George/Nort’a. “Sığ adamlar mıydı?”</p>

  <p class="calibre1">George/Nort cevap vermedi ama Callahan, adamın gözlerinde bir şeyin parlayıp söndüğünü görür gibi olmuştu. Dışarıda trafiğin tüm yoğunluğuyla ilerlediğini duyabiliyorlardı. Birkaç yaya, eski çamaşırhanenin önünden geçip gitti. Hay kırsa ne olurdu? Eh, bunun cevabını biliyordu galiba, değil mi?</p>

  <p class="calibre1">“Gözleri kırmızı mıydı, Nort?”</p>

  <p class="calibre1">Nort’ın gözleri yine bir anlığına ışıldadı ama tabancanın namlusu, Callahan’ın üzerinden ayrılmadı.</p>

  <p class="calibre1">“Büyük, lüks arabalar mı kullanıyorlardı? Kullanıyorlardı, değil mi? Pekişence senin ve şu kuş beyinlinin hayatının değeri onlar için…”</p>

  <p class="calibre1">Lennie yine hayalarını yakaladı. Sıkıyor, büküyor, çekiştiriyordu. Callahan bir çığlık attı ve dünya grileşti. Bacaklarında güç kalmadı ve dizleri büküldü.</p>

  <p class="calibre1">“Ve yere DÜŞTÜ!” diye neşeyle bağırdı Lennie. “MUHAMKOCAKAFA ALİ YERE DÜŞTÜ! BÜYÜK BEYAZ SAVAŞÇI KAHROLASI ZENCİ KÖPEĞİN İŞİNİ BİTİRDİ! GÖZLERİME İNANAMIYORUM!” Bir Howard Cosell taklidiydi ve o kadar iyiydi ki tüm acısına rağmen Callahan’ın içinden gülmek geldi. Bandın ucunun tekrar çekildiğim duydu ve bu kez ayak bilekleri sıkıca yapıştırıldı.</p>

  <p class="calibre1">George/Nort köşeden bir sırt çantası alıp getirdi. Açıp içinde bir süre arandıktan sonra bir Polaroid fotoğraf makinesi çıkardı. Callahan’ın üzerine eğildi ve dünya aniden göz kamaştırıcı bir şekilde aydınlandı. Callahan gözleri ani değişime ayak uydurmaya çalışırken önlerinde oynaşan mavi bir topun gerisindeki hayaletimsi şekillerden başka hiçbir şey göremez oldu. Şekillerin arasından George/Nort’un sesi geldi.</p>

  <p class="calibre1">“Daha sonra hatırlat da bir tane daha çekeyim. İkisini de istediler.” “Tamam, Nört, tamam!” Ufak tefek olan, duyduğu heyecan yüzünden kudurmuş gibiydi. Onu duyan Callahan canının asıl şimdi yanmaya başlayacağını anladı. Bob Dylan’ın “A Hard Rain’s AGonna Fall”<span class="t5"></span> şarkısını hatırladı ve çok uygun, diye düşündü. ‘Someone Saved My Life Tonight’tan daha iyi olduğu muhakkak.</p>

  <p class="calibre1">Etrafını bir anda bir sarımsak ve domates kokusu bulutu kapladı. Biri yemekte İtalyan yemeği yemiş olmalıydı. Muhtemelen o hastanede tokatlandığı sıralarda. Hayaletimsi şekillerden biri yaklaştı. İriyarı olandı. “Bizi kimin tuttuğu seni ilgilendirmez,” dedi George/Nort. “Evet, bizi tuttular ve seni ilgilendiren kısım şu: sen de o Magruder denen herif gibi bir zenci aşığısın ve sonun da tıpkı onun gibi olacak, rahip. Hitler Kardeşler işini bitirecek. Çoğunlukla ideallerimiz için eylem yaparız, ama ara sıra her iyi Amerikalı gibi para karşılığı çalışmaya hayır demeyiz.” Duraksadı ve ardından o inanılması zor saçmalık geldi. “Queens’de çok popüleriz, biliyorsundur.”</p>

  <p class="calibre1">“Bok canınıza,” dedi Callahan ve yüzünün sağ tarafında korkunç bir acı hissetti. Lennie, onu çelik burunlu çizmeleriyle tekmelemiş ve daha sonra anlaşılacağı üzere çene kemiğinin dört ayrı yerden kırılmasına sebep olmuştu.</p>

  <p class="calibre1">“Aman ne güzel bir konuşma tarzı,” dedi Lennie Tann’nın kesinlikle ölmüş ve yağmalanmış cennetinde yatıyor olduğu çılgın bir evrenden. “Bir rahibe hiç yakışıyor mu?” Sonra sesi yükselip şımarık bir çocuğunki gibi tizleşli “İzin ver, Nort! Bırak yapayım! Ben yapmak istiyorum!”</p>

  <p class="calibre1">“Olmaz,” dedi George/Nort. “Alınlara gamalı haçları ben kazıyacağım. Sen beceremiyorsun. Ellerine sen yaparsın, tamam mı?”</p>

  <p class="calibre1">“Ama elleri bağlı!Ayrıca o iğrenç şeye bulaşmış…”</p>

  <p class="calibre1">“Öldürdükten sonra,” dedi George/Nort korkunç bir sabırla. “Öldükten sonra ellerini çözeriz ve sen de…”</p>

  <p class="calibre1">“Nort, lütfen! O beğendiğin şeyi yaparım. Hem dinle bak ne diyeceğim!” Lennie’nin sesi muhteşem bir şey keşfetmiş gibi heyecanlıydı. “Ne yapanz, biliyor musun? Ben düzgün yapamazsam hemen bırakırım ve geri kalanı sen tamamlarsın! Lütfen, Nort? Olmaz mı?”</p>

  <p class="calibre1">“Şey…” Callahan daha önce bu ses tonunu da duymuştu. Geri zekâlı çocuğunun isteğini kıramayan hoşgörülü babanın ses tonuydu. “Pekâlâ.”</p>

  <p class="calibre1">Görüşü netleşiyordu. Ama netleşmemesini dilerdi. Lennie’nin sırt çantasından bir el feneri çıkardığını gördü. George bel çantasından bir ustura çıkarmıştı. Ellerindeki aletleri değiştiler. George el fenerini Callahan’ın süratle şişmekte olan yüzüne çevirdi. Callahan yüzünü buruşturarak gözlerini kıstı. Bu arada Lennie’nin ince, fakat hızlı elleriyle usturanın katlanmış bıçağını açtığını hayal meyal görebilmişti.</p>

  <p class="calibre1">“Bu çok iyi olacak!” diye bağırdı Lennie. Heyecandan yerinde duramıyordu. “Hem de çok iyi olacak!”</p>

  <p class="calibre1">“Elineyüzüne bulaştırma sakın,” dedi George.</p>

  <p class="calibre1">Bu bir film olsaydı, süvariler tam bu sırada içeri girerdi, diye düşündü Callahan. Veya polisler. Ya da H. G. Wells’in zaman makinesi içinde kahrolası Sherlock Holmes.</p>

  <p class="calibre1">Ama Lennie önünde diz çökmüştü bile. Bacaklarının arasındaki kabanklık iyice belirginleşmişti. Süvariler gelmedi. Lennie elinde usturayla Callahan’ın üzerine eğildi. Polisler gelmedi. Lennie’den sarımsak ve domates değil ter ve sigara kokuları yayılıyordu.</p>

  <p class="calibre1">“Bir dakika, Bill,” dedi George/Nort. “Aklıma bir fikir geldi. Önce senin için çizeyim. Cebimde tükenmez kalem var.”</p>

  <p class="calibre1">“Bos ver,” dedi Lennie/Bill. Usturayı kaldırdı. Callahan jilet keskinliği^ deki usturanın heyecan yüzünden titrediğini bir anlığına gördü ve sonra alet görüş alanından çıktı. Soğuk bir şey kaşının üzerinden geçti, peşinde alevler. den bir iz bıraktı ve Sherlock Holmes gelmedi. Gözünün içine kan doldu ve görüşünü engelledi. James Bond, Perry Mason, Travis Mcgee, Hercule Poirot ve Bayan Kahrolası Marple da gelmedi.</p>

  <p class="calibre1">Barlow’un uzun, beyaz yüzü gözlerinin önünde belirdi. Vampirin saçları başının etrafında uçuşuyordu. Barlow, ona doğru uzandı. “Gel, imansız rahip,” diyordu. “Gel ve gerçek bir dini tanı.” Vampir annesinin hediye ettiği haçı kırarken çıkan çıtırtıları duydu.</p>

  <p class="calibre1">“Ah, seni kahrolası salak,” diye inledi George/Nort. “O bir gamalı haç değil, bildiğin lanet olasıca alelade bir haç! Ver onu bana.1”</p>

  <p class="calibre1">“Dur Nort, bana bir şans ver! Daha bitirmedim!”</p>

  <p class="calibre1">Hayaları zonklar, kınk çenesi ağrır, alnından akan kanı görüşünü perdelerken iki adam önünde çocuklar gibi kavga ediyordu. Yetmişli yıllarda yapılan, Tanrı‘nın varlığına dair onca tartışmayı hatırladı. Şu halini bir gören olsa hâlâ şüphe duyar mıydı acaba? Nasıl duyabilirdi?</p>

  <p class="calibre1">Ve bu sırada süvariler geldi.</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">“Tam olarak ne demek istiyorsun?” diye sordu Roland. “Bu bölümü çok iyi anlamak istiyorum, peder.”</p>

  <p class="calibre1">Hâlâ verandadaki masanın etrafında oturuyorlardı ama yemek faslı bitmiş, güneş batmış ve Rosalita fenerler getirmişti. Callahan o sırada hikâyesine ara verip onu birlikte oturmaya davet etmiş, kadın da bir sandalyeye ilişmişti. Paravanların ardındaki karanlık avludan, ışığa aç böceklerin sesleri geliyordu.</p>

  <p class="calibre1">Jake, Silahşor’un aklındakine dokundu. Sonra tüm bu gizlilikten bıktı ve sabırsızlanarak soruyu kendi sordu. “Süvariler biz miydik, peder?”</p>

  <p class="calibre1">&nbsp;Roland önce şok içinde ona baktı. Sonra, duydukları hoşuna gitmiş göründü. Callahan ise sadece şaşırmıştı.</p>

  <p class="calibre1">“Hayır,” dedi. “Sanmıyorum.”</p>

  <p class="calibre1">“Onları görmedin, değil mi?” diye sordu Roland. “Seni kurtaranları hiç görmedin.”</p>

  <p class="calibre1">“Hitler Kardeşler’in bir el feneri olduğunu söylemiştim,” dedi Callahan. “Ama diğerleri, süvariler…”</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Her kimseler, projektörleri vardı. Çamaşırhaneyi ucuz fotoğraf makinesinin flaşından çok daha güçlü bir ışıkla doldurdu ve ışık bu kez sabitti. George/Nort ve Lennie/Bill ellerini gözlerine siper etti. Elleri bantlı olmasaydı Callahan da aynısını yapacaktı.</p>

  <p class="calibre1">“Nort, tabancayı bırak! Bill, sen de usturayı!” Parlak ışığın gerisinden gelen ses korkutucuydu çünkü sahibi korkuyordu. Her an her şeyi yapabilecek birinin sesiydi. “Beşe kadar sayıp ikinizi de layık olduğunuz gibi vuracağım.” Sonra saymaya başladı ama yavaşça değil, panik içinde sayıyordu. “Birikiüçdört…” Sesin sahibi ateş etmeyi, şu formaliteleri bir an önce sonlandırmayı istiyor gibiydi. George/Nort ve Lennie/Bill’nin seçeneklerini gözden geçirecek zamanı yoktu. Tabancayı ve usturayı yere attılar. Tabanca, tozlu zemine çarptığı an ateş aldı ve kulakları çınlatan bir patlama sesi duyuldu. Callahan’ın kurşunun nereye gittiğine dair en ufak fikri bile yoktu. Vücuduna saplanmış bile olabilirdi. Kurşun yemiş olsa hisseder miydi? Emin değildi.</p>

  <p class="calibre1">“Ateş etme, ateş etme!” diye haykırdı Lennie/Bill. “Yapmayacağız, yapmayacağız, yapmayacağız…” Ne yapmayacaklardı? Lennie/BiU’in bir fikri yok gibiydi.</p>

  <p class="calibre1">“Ellerinizi kaldınnF’ Bir başka sesti ama önceki gibi göz kamaştıran Parlak ışığın gerisinden gelmişti. “Haydi, kaldırın sizi hanım evlatları!”</p>

  <p class="calibre1">Ellerini kaldırdılar.</p>

  <p class="calibre1">“Şimdi soyunun,” dedi ilk ses. Bunlar çok iyi adamlar olabilirdi ve Callahan, onları Noel kartları göndereceği kişilerin arasına memnuniyetle katardı ama daha önce böyle bir şey yapmadıkları çok belliydi. “Ayakkabılarınızı çıkarın! Pantolonlarınızı da! Hemen! Şimdi!”</p>

  <p class="calibre1">“Neler olu…” diye başladı George/Nort. “Sizpolis misiniz? Polisseniz bize kahrolası haklarımızı okumak zorundasınız…”</p>

  <p class="calibre1">Göz alıcı ışığın gerisinde bir silah ateşlendi. Callahan kızıl alevi görebilmişti. Muhtemelen o da bir tabancaydı, ama Hitler Kardeşler’in .32’liği onun yanında şahinin yanındaki sinekkuşu gibi kalıyordu. Çıkan ses gök gürültüsü gibiydi. Hemen ardından dökülen sıvaların sesi duyuldu ve bayat toz kokusu havayı sardı. George/Nort ve Lennie/Bill aynı anda çığlık attı. Callahan kurtarıcılarından birinin (muhtemelen ateş etmeyen) de çığlık attığını duyar gibi oldu.</p>

  <p class="calibre1">“Ayakkabılarınızı ve pantolonlarınızı çıkarın! Hemen! Şimdi! Ben otuza sayana dek çıkarmış olun yoksa ölürsünüz. Birikiüçdörtbeş…”</p>

  <p class="calibre1">O kadar hızlı sayıyordu ki itiraz bir tarafa, düşünmeye bile fırsat kalmamıştı. George/Nort yere oturacak oldu. “Oturursan ölürsün,” dedi İki Numaralı Ses.</p>

  <p class="calibre1">Bunun üzerine Hitler Kardeşler sırt çantası, fotoğraf makinesi ve el fenerinin etrafında sekerek üzerindekileri çıkarmaya başladı. Bir Numaralı Ses bu arada son sürat saymaya devam ediyordu. Ayakkabılar çıktı ve pantolonlar indirildi. George’un üzerinde paçalı don, Lennie’de ise lekeli bir slip vardı. Lennie’nin bacaklarının arasındaki kabarıklık yok olmuştu. Herhalde gecenin kalanında izin yapmaya karar vermişti.</p>

  <p class="calibre1">“Şimdi dışarı çıkın,” dedi Bir Numaralı Ses.</p>

  <p class="calibre1">George ışığa döndü. Yankees eşofman üstü, neredeyse dizlerine kadar inen iç çamaşırının üzerine sarkmıştı. Bel çantasını çıkarmamıştı. Bacaktan oldukça kaslıydı ama titredikleri görülebiliyordu. Yüzünde aniden korku dolu bir idrak ifadesi belirdi.</p>

  <p class="calibre1">“Dinleyin çocuklar,” dedi. “Bu herifin işini bitirmeden gidersek bizi öldürürler. Bunlar çok kötü…”</p>

  <p class="calibre1">&nbsp;“Ben ona kadar saymadan oradan çıkmazsanız ölümünüz benim elimin olacak,” dedi Bir Numaralı Ses.</p>

  <p class="calibre1">Sonra İki Numaralı Ses histerik bir küçümsemeyle ekledi. “Gai cocknif en yom, sizi korkak orospu çocukları! Orada kalın ve ölün, kimin umurunda?”</p>

  <p class="calibre1">Callahan bu sözü başlarını şaşkınca sallayan bir düzine Yahudi’ye tekrarladıktan sonra Topeka’da yaşlı bir adamdan anlamını öğrenecekti. Gai cocknif en yom, git de okyanusa sıç anlamına geliyordu.</p>

  <p class="calibre1">Bir Numaralı Ses, tekrar saymaya başladı. “Birikiüçdört…”</p>

  <p class="calibre1">George/Nort ve Lennie/Bill birbirlerine çizgi filmlerdeki karakterler gibi kararsızca baktıktan sonra kapıya atıldı. Parlak ışık da onları takip ediyordu. Dışarı çıktılar ve yok oldular.</p>

  <p class="calibre1">“Peşlerinden git,” dedi Bir Numaralı Ses boğuk sesle yanındakine. “Geri dönmeye kalkarlarsa…”</p>

  <p class="calibre1">“Tamam, tamam,” dedi İki Numaralı Ses ve uzaklaştı.</p>

  <p class="calibre1">Parlak ışık bir tık sesiyle yok oldu. “Yüzüstü dön,” dedi Bir Numaralı Ses.</p>

  <p class="calibre1">Callahan, ona bunu yapabileceğini sanmadığını, hayaları birer demlik kadar büyümüş gibi hissettiğini söylemek istedi, ama çene kemiği kırıldığı için ağzından sadece anlamsız bir hırıltı çıktı. Sol tarafına olabildiğince dönerek elinden geleni yaptı.</p>

  <p class="calibre1">“Kıpırdama,” dedi Bir Numaralı Ses. “Seni kesmek istemiyorum.” Hayatını bu tür işler yaparak kazanan birinin sesine benzemiyordu. Callahan o haldeyken bile bunu anlayabilmişti. Adam çok sık nefesler alıyor, bazen tıkanır gibi oluyor, sonra tekrar düzeliyordu. Callahan, ona teşekkür etmek istedi. Bir polis, itfaiyeci veya cankurtaran için birinin hayatını kurtarmak halktan sıradan bir vatandaş için olduğundan farklıydı muhakkak. Onun kurtarıcısı da böyle biriydi. Her iki kurtarıcısı da. Ama nasıl olup da bu kadar hazırlıklı geldiklerini bilemiyordu. Hitler Kardeşler’in isimlerini nereden diyorlardı? Peki nerede beklemişlerdi? Caddeden mi gelmişlerdi yoksa başton beri boş çamaşırhanede mi saklanıyorlardı? Callahan’ın bilmediği pek çok şey vardı. Aslında umurunda da değildi. Çünkü biri bu gece, biri bu gece, biri bu gece hayatını kurtarmıştı ve önemli olan da buydu. George ve Lennie işini bitirmek üzereydi ama süvariler bir John Wayne filminde olduğu gibi tam vaktinde yetişmişti.</p>

  <p class="calibre1">Callahan’ın tek yapmak istediği, bu adama minnetini sunmaktı. Olmak istediği yer ise o serseriler İki Numaralı Ses’i atlatıp geri dönerek Bir Numaralı Ses’in heyecandan kalp krizi geçirmesine sebep olmadan, güvenlik içinde hastaneye giden bir ambulanstı. Tekrar konuşmayı denedi ama yine anlamsızca geveledi. Sarhoş konuşması, derdi Rowan buna. Söylediği şey, kulağa eşekkele gibi geliyordu.</p>

  <p class="calibre1">Önce elleri, ardından ayakları serbest kaldı. Adam kalp krizi geçirmedi. Callahan tekrar sırtüstü döndüğünde tombul, beyaz bir elin usturayı kavradığını gördü. Yüzük parmağında, bir mühür yüzüğü vardı. Yüzüğün üzerinde bir açık kitap figürü olduğunu gördü. Hemen altında Ex Libris yazıyordu. Sonra parlak ışık tekrar yandı ve Callahan kolunu gözlerine kaldırdı. “Tanrım, ahbap, bunu neden yapıyorsun?” demek istedi ama ağzından çıkan, Aanrh, aah, annaaa oldu. Buna rağmen Bir Numaralı Ses söylediğini anlamış gibiydi.</p>

  <p class="calibre1">“Sanırım bunun sebebi çok açık, yaralı dostum,” dedi. “Bir gün karşılaşırsak onun ilk görüşmemiz olmasını istiyorum. Caddede karşılaşırsak beni tanımadan yanımdan geçmeni tercih ederim. Öylesi daha güvenli.” Gıcırtılı ayak sesleri duyuldu. Işık uzaklaştı. “Caddenin karşısındaki telefon kulübesinden bir ambulans çağıracagiz..</p>

  <p class="calibre1">“Hayır! Yapma! Ya geri gelirlerse?” Öylesine dehşete düşmüştü ki sözleri açık seçik duyulmuştu.</p>

  <p class="calibre1">“Gözümüz üzerinde olacak,” dedi Bir Numaralı Ses. Göğsündeki hırıltı hafiflemişti. Adam kontrolünü geri kazanıyordu. İyi. “Sanırım geri dönmeleri muhtemel, iriyan olan bir hayli sıkıntılı görünüyordu, ama Çinliler haklıysa, şimdi hayatından ben sorumluyum. Ve sorumluluğuma sahip çıkmak niyetindeyim. Geri dönecek olurlarsa onları vururum. Iskalamayacağımdan emin olabilirsin.” Şekil duraksadı. O da iriyan sayılırdı. Cesur olduğuysa su götürmez bir gerçekti. “Bunlar Hitler Kardeşler’di, dostum. Kimden bahsettiğimi anlıyor musun?”</p>

  <p class="calibre1">“Evet,” diye fısıldadı Callahan. “Bana kim olduğunu söylemeyecek misin?”</p>

  <p class="calibre1">“Bilmesen daha iyi,” dedi Bay Ex Libris.</p>

  <p class="calibre1">“Kim olduğumu biliyor musun?”</p>

  <p class="calibre1">Bir tereddüt. Gıcırtılı ayak sesleri. Bay Ex Libris şimdi eski çamaşırhanenin kapısında duruyordu. “Hayır,” dedi. Sonra ekledi. “Bir rahip. Önemi yok.”</p>

  <p class="calibre1">“Burada olduğumu nereden bildiniz?”</p>

  <p class="calibre1">“Ambulansı bekle,” dedi Bir Numaralı Ses. “Tek başına hareket etmeye kalkma. Çok kan kaybetmişsin. İç organlarında bir yaralanma da olabilir.”</p>

  <p class="calibre1">Sonra gitti. Callahan çamaşır suyu, deterjan ve hoş yumuşatıcı kokuları arasında yatmaya devam etti. Yıkayan siz de olsanız biz de, çamaşırlarınız temizlikte hep önde, diye düşündü. Hayaları zonkluyor ve sızlıyordu. Çenesi şişmiş, ağrıyordu. Eti şişerken yüzünün gerildiğini hissedebiliyordu. Orada öylece yatıp ambulansı, yani hayatı veya Hitler Kardeşler’i, yani ölümü bekledi. Hanımı veya kaplanı. Diana’nın hazinesini veya ölümcül yılanın ısırığını. Ve sonsuzluğa benzer bir süre sonra tozlu zeminde kırmızı ışığın yansımasını gördü ve bu sefer gelenin hanım olduğunu anladı. Bu kez hazineydi.</p>

  <p class="calibre1">Bu kez gelen hayattı.</p>

  <p class="calibre1">&nbsp;</p>

  <p class="calibre1"><b class="calibre5">11</b></p>

  <p class="calibre1">&nbsp;</p>

  <p class="calibre1">“Ve böylece,” dedi Callahan. “Kendimi aynı gece, aynı hastanenin</p>

  <p class="calibre1">577 numaralı odasında buldum.”</p>

  <p class="calibre1">Susannah, ona irileşmiş gözlerle baktı. “Ciddi misin?”</p>

  <p class="calibre1">“Hem de çok ciddiyim,” dedi Callahan. “Rowan Magruder öldü, ben ölesiye dövüldüm ve beni aynı yatağa yatırdılar. Herhalde çarşafları ucu ucuna değiştirebilmişlerdir. Hemşire gelip bana morfin vermeden önce yatağımda sessizce yatıp Magruder’ın kardeşinin gelip Hitler Kardeşler’in yarım bıraktığı işi tamamlayıp tamamlamayacağını düşündüğümü hatırlıyorum. Ama böyle şeyler sizi neden şaşırtsın ki? Hikâyelerimizde çakışan pek çok tuhaf nokta var. Calla Bryn Sturgis ve soyadımın benzerliğini hiç düşünmediniz mi mesela?” “Elbette düşündük,” dedi Eddie. “Sonra ne oldu?” diye sordu Roland.</p>

  <p class="calibre1">Callahan sırıttı ve Silahşor, adamın yüzünün iki tarafı arasında hiza farkı olduğunu gördü. Evet, çenesi kırılmıştı gerçekten. “Hikâyeyi anlatanın en sevdiği soru budur, Roland. Ama sanırım biraz hızlanmam gerekecek yoksa bütün geceyi burada geçireceğiz. En önemli kısım, en çok duymak istediğiniz bölüm sonda zaten.”</p>

  <p class="calibre1">Sen öyle sanıyor olabilirsin, diye düşündü Roland. Üç dostunun da benzer düşüncelere sahip olduğunu öğrenirse hiç şaşırmayacaktı.</p>

  <p class="calibre1">“Hastanede bir hafta kaldım. Çıktığımda beni Queens’te bir rehabilitasyon merkezine gönderdiler. İlk önerdikleri yer, Manhattan’daydı ve çok daha yakındı, ama Home’la ilişkiliydi; ara sıra oraya hastalar gönderirdik. Oraya gidersem Hitler Kardeşler’in bana yine musallat olacağından korktum.”</p>

  <p class="calibre1">“Seni buldular mı?” diye sordu Susannah.</p>

  <p class="calibre1">“Hayır. Riverside Hastanesi’nin 577 numaralı odasında yatan Rowan’i ziyaret ettiğim ve daha sonra aynı odaya yatırıldığım gün, 19 Mayıs 1981’di,” dedi Callahan. “Ayın yirmi beşindeyse benim gibi üç dört yürüyen yaralıyla birlikte bir minibüsün arkasında Queens’e gittim. Ondan yaklaşık altı gün sonra, rehabilitasyon merkezinden ayrılıp tekrar yollara düşmeden hemen önce Post’taki haberi gördüm. Ön sayfa haberiydi ama manşetten verilmemişti, CONEY ISLAND’DA İKİ ADAM VURULARAK ÖLDÜRÜLDÜ, diyordu başlığı, POLİSLER BİR ÇETE HESAPLAŞMASİ OLDUĞUNU DÜŞÜNÜYOR. Bunun sebebi, kurbanların ellerinin ve yüzlerinin asitle eritilmiş olmasıydı. Polisler buna rağmen kimliklerini belirlemeyi başarmıştı: Norton Randolph ve William Garton. İkisi de Brooklyn’dendi. Fotoğraflar vardı. Emniyette çekilmiş fotoğraflardı; ikisinin de sabıka dosyası yüklüydü. Beni kaçıran Hitler Kardeşler’di. George ve Lennie.”</p>

  <p class="calibre1">“Onları sığ adamların öldürdüğünü düşünüyorsun, değil mi?” diye sordu Jake.</p>

  <p class="calibre1">“Evet. İşlerini tamamlayamamışlardı, bu yüzden cezalandırıldılar.” “Gazetelerde Hitler Kardeşler oldukları yazıyor muydu?” diye sordu Eddie. “Benim geldiğim zamanlarda birbirimizi hâlâ onların isimlerini kullanarak korkuturduk.”</p>

  <p class="calibre1">“Birkaç küçük gazetede bu ihtimale dair haberler çıktı,” dedi Callahan. “Bence Hitler Kardeşler cinayetleri haberlerini yapan muhabirler Randolph ve Garton’ın onlar olduğunu içten içe biliyordu, ama hiçbir gazete öcünün ölmesini istemez, çünkü gazeteleri sattıran öcülerdir.” “Ahbap,” dedi Eddie. “Savaşlarda gerçekten bulunmuşsun.” “Daha son kısmı duymadın,” dedi Callahan. “Ağzın açık kalacak.” Roland parmağını çevirerek devam etmesini işaret etti ama fazla acele eder gibi görünmüyordu. Kendine bir sigara sardı. Diğer üç yoldaşı gibi halinden gayet hoşnut gibiydi. Oy, Jake’in ayaklarının dibinde kendi halinde uyuyordu.</p>

  <p class="calibre1">“Elimde karton kapaklı kitabım ve şişemle George Washington Köprüsü üzerinde New York’u ikinci kez terk ederken tahta köprüyü aradım,” dedi Callahan. “Ama köprü daha önce gördüğüm yerde yoktu. Sonraki birkaç ay içinde gizli otoyolları nadiren gördüm (birkaç kez de üzerinde Chadbourne’un olduğu on dolarlık banknotlar gördüğümü hatırlıyorum) ama çoğunlukla yoklardı. Pek çok Üçüncü Tip vampir gördüm. Sayılarının giderek arttığını düşündüğümü hatırlıyorum. Ama hiçbir şey yapmadım. İçimdeki dürtüyü kaybetmiş gibiydim. Thomas Hardy’nin yazma, Thomas Hart Benton’ın duvar resimlerini yapma isteğini kaybetmesi gibi. ‘Sadece sivrisinekler,’ diye düşünüyordum. ‘Bırak gitsinler.’ Yeni bir şehre giriyor, en yakın Brawny Man’i, Manpower’i veya Job Guy’ı bulup bir işe başlıyor ve kendimi rahat hissedebileceğim bir bar arıyordum. New York’taki Blarney Stone veya Americano’ya benzeyen yerleri seviyordum.”</p>

  <p class="calibre1">&nbsp;“Yani içkinle beraber küçük bir buharlı masa hoşuna gidiyordu,” dedi Eddie.</p>

  <p class="calibre1">“Doğru,” dedi Callahan. Eddie aklından geçenleri tam olarak dile getirmişti. “Ve oralarda ortalığı rezil etmemeye dikkat ederdim. Çakırkeyif olana dek sevdiğim barda kalır; yerlerde sürünme, çığlıklar atma, gömleğin önüne kusma faslını ise başka yerde yapardım.”</p>

  <p class="calibre1">“Ne…” diye başladı Jake.</p>

  <p class="calibre1">“Yani dışarda sarhoş olurmuş, tatlım,” dedi Susannah. Çocuğun saçlarını sevgiyle karıştırdı. Sonra yüzünü buruşturdu ve eli karnına gitti.</p>

  <p class="calibre1">“İyi misin, sai?” diye sordu Rosalita.</p>

  <p class="calibre1">“Evet ama içinde baloncuklar olan bir şey ikram edersen hiç itiraz etmeden içerim.”</p>

  <p class="calibre1">Rosalita, Callahan’ın omzuna dokunarak yerinden kalktı. “Devam et, peder. Yoksa sen hikâyeni bitirene kadar saat iki olacak ve uğursuz topraklardaki kediler uyanacak.”</p>

  <p class="calibre1">“Pekâlâ,” dedi Callahan. “Sonuç olarak sürekli içiyordum. Her gece içiyor ve önüme çıkan herkese Lupe’u, Rowan’i ve Rowena’yi anlatıyordum. Sonra da sızıyordum.</p>

  <p class="calibre1">“Bu hastalıklı düzen, ben Topeka’ya varana dek devam etti. 1982 kısmın sonlarıydı. Orada dibe vurdum. Dibe vurmanın ne anlama geldiğini biliyor musunuz?”</p>

  <p class="calibre1">Uzun bir sessizlikten sonra başlarını salladılar. Jake, Bayan Avery’nin dersini ve Son Kompozisyon’unu düşünüyordu. Susannah, Oxford, Mississippi’yi hatırladı. Eddie ise Batı Denizi kıyısındaki kumsalı düşünüyordu. Boğazını kesmek niyetiyle sonradan dinh’i olacak adamın üzerine eğilmişti, çünkü Roland o sihirli kapılardan geçmesine izin vermiyordu.</p>

  <p class="calibre1">“Bir hapishane hücresinde dibe vurdum,” dedi Callahan. “Sabahın erken saatleriydi ve nispeten ayık sayılırdım. Yatağın üzerinde bir battaniye, içerde bir klozet vardı. Bulunduğum bazı yerlerle karşılaştırıldığında saray gibi kalıyordu. Can sıkan iki şey vardı; isim manyağı ve… o şarkı.”</p>

  <p class="calibre1">&nbsp;</p>

  <p class="calibre1"><b class="calibre5">12</b></p>

  <p class="calibre1">&nbsp;</p>

  <p class="calibre1">Hücrenin küçük, önüne gerilen telle güçlendirilmiş penceresinden gri bir ışık giriyor, teninin griymiş gibi görünmesine yol açıyordu. Elleri kirli ve çizik içindeydi. Bazı tırnaklarının altı siyahtı (pislik), bazılarının alüysa koyu kahverengi (kuru kan). Ona sürekli efendim diye hitap eden biriyle cebelleştiğini hatırlıyordu, yani orada bulunuş sebebi şu çok popüler 48 numaralı Ceza Kanunu, Görev Başındaki Memura Saldırı olabilirdi. Tek istediği (Callahan bunu oldukça iyi hatırlıyor gibiydi) bir çocuğun çok güzel olan şapkasını denemekti. Genç polise (görünüşüne bakılırsa yakında tuvalet eğitimi bile almamış veletleri polis teşkilatına alacaklardı, en azından Topeka’da durum buydu) güzel şapkaların daima dikkatini çektiğini, alnında Kabil’in İşareti olduğu için daima şapka taktığını söylemeye çalışmıştı. “Bir haça benziyorrjj,” dediğini hatırlıyordu (ya da demeye çalıştığını). “Ama ajjlında Gabil’in İjareti.” Kabil’in İşareti demeye çalışmış ama ancak bu kadar becerebilmişti.</p>

  <p class="calibre1">Önceki gece gerçekten çok sarhoştu, ama elini karmakarışık saçları arasından geçirerek hücredeki dar yatağın üzerine oturduğu şu sırada kendini o kadar da kötü hissetmiyordu. Ağzında kötü bir tat vardı (sanki Siyam kedisi Ruta ağzına sıçmış gibiydi) ama başı o kadar da kötü ağrımıyordu. Bir de şu sesler sussaydı! Koridorun sonunda biri alfabetik sırayla sonsuz gibi görünen bir isim listesini sayıyordu. Daha yakın bir hücrede biri ise en sevmediği şarkıyı söylüyordu: “Biri bu gece, biri bu gece, biri bu gece hayatımı kurtardım…”</p>

  <p class="calibre1">“Nailor!… Naughton!… O’Connor!… O’Shaugnessy!… Oskowski!… Osmer!”</p>

  <p class="calibre1">Baldırları titremeye başladığında şarkıyı söyleyenin kendisi olduğunu anladı. Titreme giderek şiddetlenerek dizlerine ve bacaklarının üst kısmına yükseldi. Bacaklanndaki kasların pistonlar gibi inip yükseldiğini görebiliyordu. Ona ne oluyordu böyle?</p>

  <p class="calibre1">&nbsp;</p>

  <p class="calibre1">“Palmer!… PalmgrenL.”</p>

  <p class="calibre1">Titremeler apış arasına ve karnına ulaştı. Altına işeyince pantolonunun önünde koyu bir leke belirdi. Ayakları, görünmez bir futbol topuna vurmaya çalısırcasına havaya tekmeler savurmaya başladı. Kriz geçiriyorum, diye düşündü. Evet, galiba öyle. Ölüyorum. Hoşça kal, karatavuk. Seslenip yar. dim istemeye çalıştı, ama boğazından alçak bir hırıltıdan başka ses çıkmadı. Kolları sertçe havalanıp inmeye başladı. Şimdi ayakları görünmez futbol toplarına vurmaya çalışırken kolları bir kuşun kanatları gibi yükselip alçalıyordu. Koridorun sonundaki adam isimleri saymaya yüzyılın sonuna dek devam edecekmiş gibiydi. Belki de bir sonraki Buzul Çağı gelene dek sayacaktı.</p>

  <p class="calibre1">“Peschier!… Peters!… Pike!… Polovik!… RanceL. Rancourt!”</p>

  <p class="calibre1">Callahan’ın bedeninin üst kısmı elektrik çarpmışçasına öne arkaya savrulmaya başladı. Her öne savruluşunda dengesini kaybedip yere kapaklanacakmış gibi oluyordu. Kolları yükseldi. Bacakları kalktı. Sonra alt tarafında ani bir sıcaklık hissetti ve pantolonunu çikolatayla doldurduğunu anladı.</p>

  <p class="calibre1">“Ricupero!… RobillardL. Rossi!”</p>

  <p class="calibre1">Sırtı geriye büküldü. Neredeyse başını üzerine BANGO SKANK ve AZ ÖNCE ON DOKUZUNCU SİNİR KRİZİMİ GEÇİRDİM! yazılmış beyaz badanalı beton duvara vuracaktı. Ardından sabah namazını kılan bir Müslüman’ın huşuyla secdeye varması gibi tüm vücudu öne savruldu. Çıplak dizleri arasından bir anlığına hücrenin beton zeminine baktı, sonra dengesi bozuldu ve yere kapaklandı. Her gece yaptığı içki âlemlerine rağmen her nasılsa iyileşmiş olan çenesinin daha önce kırılan dört yerinin üçü, tekrar kırıldı. Dengeyi sağlayıp doğru sayıyı yakalamak istercesine bu kez burnu da kırılmıştı (sihirli rakam dörttü). Sudan çıkmış bir balık gibi kendi kanı, idrarı ve dışkısı içinde çırpınıyordu. Evet, gidiciyim, diye düşündü.</p>

  <p class="calibre1">“Ryan!… SannelliL. Seher!”</p>

  <p class="calibre1">Ama sarsıntıların şiddeti giderek azaldı ve sonunda küçük seğirmelere dönüştü. Birinin gelmesi gerektiğini düşündü, ama kimse gelmedi, hemen değil. Vücudundaki seğirmeler tamamen kayboldu. Artık sadece Topeka, Kansas’ta bir hücrenin zemininde yatan Donald Frank Callahan’di. Koridorun uzak ucundaki adam, isimleri alfabetik sıraya göre saymaya devam ediyordu.</p>

  <p class="calibre1">“Seavey!… SharrowL. Shatzer!”</p>

  <p class="calibre1">Aniden, aylar sonra ilk kez Hitler Kardeşler, onu Kırk Yedinci Sokak’ın doğusundaki boş çamaşırhanede öldürmek üzereyken yetişen süvarileri düşündü. Onu gerçekten öldüreceklerdi ve bir gün birileri mutlaka Donald frank Callahan’ın terk edilmiş çamaşırhanenin zemininde yatan cesedini bulacaktı. Muhtemelen hayaları küpe niyetine takılmış vaziyette. Ama süvariler gelmiş ve…</p>

  <p class="calibre1">Onlar süvari değildi, diye düşündü yerde yatarken. Yüzü yine şişiyordu, bu his oldukça tanıdıktı. Onlar Bir Numaralı Ses ve İki Numaralı Ses’ti. Ama bu da doğru değildi. Onlar en azından orta yaşa ulaşmış, yaşlanmakta olan iki adamdı. Onlar Bay Ex Libris ve ne anlama geliyorsa, Bay Gai CocknifEn Yom’du. Her ikisi de ölesiye korkuyordu. Ve korkmakta haklıydılar. Hitler Kardeşler, Lennie’nin böbürlendiği gibi binlerce kişi öldürmemişti belki, ama pek çok cinayet ve saldırıdan sorumluydular ve evet, Bay Ex Libris ve Bay Gai CocknifEn Yom korkmakta kesinlikle haklıydı. Sonuçta zarar görmemişlerdi ama pekâlâ görebilirlerdi. Ya George ve Lennie onları bir şekilde alt etseydi? Kaplumbağa Koyu Çamaşırhanesinde bir değil, üç ceset bulunurdu muhtemelen. Bu haber Post’un ön sayfasında mutlaka yer alırdı! Evet, bu adamlar onu kurtarmak için hayatlarını riske atmıştı ve uğruna kendilerini tehlikeye attıkları adam yedi ay sonra dibe vurmuştu; bir hapishane hücresinde kendi kanı ve pisliği içinde perişan halde yatıyordu. Damarlarında her an alkol dolaşan bir sarhoştu.</p>

  <p class="calibre1">Olan olmuştu. Koridorun sonundaki adam hâlâ isimleri saymayı sürdürüyordu. Sprang, Steward Sudby. Biraz ötede, hücresinin pislik içindeki zemininde kendi vücut sıvıları içinde yatan adam dibe vurmuştu. Yani artık bundan kötüsü olamazdı. Tabi bir kazma kürek alıp kazmaya başlamadığı müddetçe.</p>

  <p class="calibre1">Zemindeki toz topaklan, yattığı yerden bakınca kendi halinde küçük bir maden kasabasındaki ağaçlan, birikmiş pislikler ise sıralanmış tepeleri andırıyordu. Hangi aydayız, diye düşündü. Şubat mı? 1982 Şubatı mı? Öyle bjr şey. Eh, bak ne diyeceğim. Kendime bir yıl daha vereceğim. O iki adamın göze aldığı riske değecek bir şey, herhangi bir şey yapmak için bir yıl. Bjr şey yapmayı becerebilirsem, devam edeceğim. Ama 1983 Şubatı‘nda hâlâ içiyor olursam kendimi öldüreceğim.</p>

  <p class="calibre1">Koridorun ucundaki ses sonunda Targenfield’a ulaştı.</p>

  <p class="calibre1">&nbsp;</p>

  <p class="calibre1"><b class="calibre5">13</b></p>

  <p class="calibre1">&nbsp;</p>

  <p class="calibre1">Callahan bir dakika kadar sessiz kaldı. Kahvesinden bir yudum aldı, yüzünü buruşturdu ve kendine elma suyu doldurdu.</p>

  <p class="calibre1">“Tırmanışın nasıl başladığını biliyordum,” diyerek anlatmaya devam etti. “Tanrı biliyor ya, dibe vurmuş pek çok alkoliği İsimsiz Alkolikler toplantısına götürmüştüm. Beni salıverdiklerinde Topeka’da bir alkolikler derneği buldum ve her gün gitmeye başladım. Ne ileriye, ne de geriye bakıyordum. ‘Geçmiş mazi, gelecek gizemdir,’ derler. Toplantılarda eskiden yaptığım gibi sessizce bir köşede durmuyordum. Kendimi zorlayarak öne çıkıyor ve kendimi tanıtıyordum. ‘Ben Don C,” diyordum. ‘Ve artık içmek istemiyorum.’ İstiyordum, her gün içmek istiyordum ama o toplantılarda her durum için bir deyiş vardır. Bunlardan biri de ‘Becerene kadar beceriyormuş gibi yap’tır. Ve gün geçtikçe becerebildiğimi gördüm. 1982 sonbaharında bir gün uyandım ve artık içmek istemediğimi fark ettim. 0 mecburiyet hissi yok olmuştu.</p>

  <p class="calibre1">“Hayatıma devam ettim. Ayıklığın ilk yılında büyük değişiklikler yapmanız beklenmiyor ama bir gün Gage Park’tayken… aslında Reinisch Gül Bahçesi idi…” Susup onlara baktı. “Ne var? Orayı biliyor musunuz? Reinisch’i bildiğinizi söylemeyin sakın!”</p>

  <p class="calibre1">“Oradaydık,” dedi Susannah usulca. “Oyuncak treni gördük.”</p>

  <p class="calibre1">“Bu inanılmaz,” dedi Callahan.</p>

  <p class="calibre1">“Saat on dokuz ve bütün kuşlar şakıyor,” dedi Eddie. Gülümsemiyordu.</p>

  <p class="calibre1">&nbsp;“Her neyse, ilk ilanı orada gördüm. İRLANDA SETERİMİZ CALLAHANİ</p>

  <p class="calibre1">GÖRDÜNÜZ MÜ? PATİSİNDE VE ALNINDA YARA İZİ VAR. BULANA ÖDÜL VERİLECEKTİR Vb., vb. İsmi sonunda doğru yazmışlardı. Hâlâ yapabiliyorken oradan ayrılmaya karar verdim. Böylece Detroit’e gittim ve Deniz Feneri Sığınma Evi adında bir yer buldum. Tıpkı Home gibiydi ama Rowan Magruder eksikti. İyi iş çıkarıyorlardı, ama güçlükle ayakta durabiliyorlardı. Adımı yazdırdım. Ve 1983 yılının aralık ayında oradayken olan oldu.”</p>

  <p class="calibre1">“Ne oldu?” diye sordu Susannah.</p>

  <p class="calibre1">Cevap veren Jake Chambers oldu. Biliyordu, belki de içlerinde bilebilecek olan tek kişi oydu. Ne de olsa onun da başına gelmişti.</p>

  <p class="calibre1">“Öldün,” dedi.</p>

  <p class="calibre1">“Evet,” dedi Callahan. Şaşırmış gibi görünmüyordu. Andy’yi çalıştıranın antnomikler olup olmadığını veya o seneki hasadı tartışıyor gibiydi. “Öldüm. Roland, bana bir sigara sarar mısın? Elma suyundan daha sert bir şeye ihtiyacım var sanırım.”</p>

  <p class="calibre1">&nbsp;</p>

  <p class="calibre1"><b class="calibre5">14</b></p>

  <p class="calibre1">&nbsp;</p>

  <p class="calibre1">Deniz Feneri’nde bir gelenek vardı, epey eskilerden kalma bir gelenek… dört yıllık bile olabilirdi (Deniz Feneri Sığınma Evi beş yıl önce açılmıştı). West Congress Caddesi üzerindeki Holy Name Lisesi’nde Şükran Günü kutlaması yapılacaktı. Bir grup sarhoş, salonu turuncu ve kahverengi krepon kâğıtları, karton hindiler, plastik meyveler ve sebzelerle süslüyordu. Bir başka deyişle, Amerikan usulü hasat süslemeleri. Kutlamaya katılmak için en az iki hafta boyunca ayık olmak gerekiyordu. Aynca, (Ward Huckman, Al McCowan ve Don Callahan aralarında buna karar vermişti) dekorasyon işleriyle uğraşanların kesinlikle alkollü olmaması gerekiyordu.</p>

  <p class="calibre1">Detroit’te yaşayan neredeyse yüz kadar alkolik, uyuşturucu bağımlısı ve yarı çıldırmış evsiz Holy Name’e gelerek hindi, et suyu ve çeşitli mezelerden oluşan mükellef bir yemek yedi. Basketbol sahasına bir düzine kadar uzun masa yerleştirilmişti. Yemeklere yumulmadan önce (bu da geleneğin birparçasıydı) herkes şükran duyduğu bir şeyi yüksek sesle dile getirecekti. Evet Şükran Günü‘ydü, ama alkolikler programının temel inançlarından biri, minnettar bir alkoliğin sarhoş olmayacağı, minnettar bir uyuşturucu bağımlısının kafayı bulmayacağıydı.</p>

  <p class="calibre1">Callahan, sıra ona gelene dek hiçbir şey düşünmemiş olduğundan, aniden konuşması gerekince neredeyse ağzından başını derde sokabilecek bir şey kaçıracaktı. En azından çok tuhaf bir espri anlayışı olduğu düşünülebilirdi.</p>

  <p class="calibre1">“Minnettarım çünkü…” diye başladı ve söylemek üzere olduğu şeyi fark ederek sustu. Herkes ona beklenti içinde bakıyordu. Sakalları uzamış adamlar, yağlı saçlı, solgun yüzlü kadınlar… hepsinin üzerine metro istasyonlanna ve caddelere özgü o koku sinmişti. Bazıları onu Rahip diye çağırmaya başlamıştı bile. Peki nereden biliyorlardı? Nasıl bilebilirlerdi? Bunu duymanın tüylerini ürperttiğini bilseler ne hissederlerdi? Ona Hitler Kardeşler’i ve çamaşır yumuşatıcısının hoş kokusunu hatırlattığını bilseler? Herkes hâlâ ona bakıyordu. Ward ve Al de öyle.</p>

  <p class="calibre1">“Minnettarım çünkü bugün içki içmedim ve uyuşturucu almadım,” diye tamamladı cümlesini. Masadan onaylayan mırıltılar yükseldi. Callahan’ın yanındaki adam, kız kardeşi Noel’i onlarla geçirmesine izin verdiği için minnettar olduğunu söyledi. Callahan’ın az kalsın, “Minnettarım çünkü son günlerde hiç Üçüncü Tip vampir veya kayıp hayvan ilanı görmedim,” diyeceğini kimse anlamamıştı.</p>

  <p class="calibre1">Bunun Tanrı kendisini geri kabul ettiği için olduğunu düşünüyordu, hiç olmazsa bir deneme sürecindeydi ve Barlow’un ısırığının etkisi sonunda geçmişti. Bir başka deyişle, lanetli bir armağan olan görme yeteneğinden kurtulduğunu sanıyordu. Bununla birlikte bir kiliseye girmeye çalışarak bu fikirlerini sınamıyordu, Holy Name Eisesi’nin spor salonu onun için yeterliydi, teşekkürler. Bu kez ağlarını etrafına iyice dolamak isteyebilecekleri hiç aklına gelmiyordu (en azından bilinçli düşüncelerinde). Daha sonra kavramakta yavaş olduklarını ama er ya da geç öğrendiklerini anlayacaktı.</p>

  <p class="calibre1">&nbsp;Sonra, aralık ayı başlarında Ward Huckman müjdeli bir mektup aldı. »tfoel erken geldi, Don! Al, şuna bir bak!” Bir yandan da mektubu sevinçle sallıyordu. “Başardık, dostlar! Tüm endişelerimiz sona erdi!”</p>

  <p class="calibre1">Al McCowan mektubu aldı ve yüzündeki dikkatli ifade okudukça kayboldu. Mektubu Don’a uzatırken ağzı kulaklarına varıyordu.</p>

  <p class="calibre1">Mektup, New York, Chicago, Detroit, Denver, Los Angeles ve San Francisco’da büroları olan büyük bir şirketten geliyordu. Öylesine kaliteli bir kâğıda yazılmıştı ki insan kesip biçip bir tişört haline getirerek üzerine giymek istiyordu. Mektupta, şirketin o sene yirmi milyon doları ülke çapında yirmi ayrı hayır kumlusuna bağışlama niyetinde olduğu belirtiliyordu. Söylendiğine göre şirketin bunu 1983 yılı sona ermeden yapması gerekiyordu. Bağışı alabilecek potansiyel kuruluşlar arasında aşevleri, evsizler için sığınma evleri, muhtaçlara iki klinik ve Spokane’de bir AİDS araştırma programı vardı. Söz konusu sığınma evlerinden biri de Deniz Feneri’ydi… Mektubun altındaki imza, Başkan Vekili Richard P. Say re’a aitti. Her şey yerli yerinde görünüyordu. Üçünü bir görüşme için Detroit bürolarına davet etmeleri de gayet uygun gibiydi. Görüşme tarihi, (Donald Callahan’ın öleceği gün) 19 Aralık 1983’tü. Pazartesi gününe denk geliyordu.</p>

  <p class="calibre1">Şirketin adı SOMBRA’ydı.</p>

  <p class="calibre1">&nbsp;</p>

  <p class="calibre1"><b class="calibre5">15</b></p>

  <p class="calibre1">&nbsp;</p>

  <p class="calibre1">“Gittin,” dedi Roland.</p>

  <p class="calibre1">“Üçümüz beraber gittik,” dedi Callahan. “Davetiye sadece benim için olsaydı asla gitmezdim. Ama üçümüzü birden çağırıyorlardı… ve ucunda bir milyon dolar vardı… Home veya Deniz Feneri gibi yerler için o miktarda paranın ne anlama geldiğini tahmin edebiliyor musunuz? Özellikle de Reagan yıllarında?”</p>

  <p class="calibre1">Susannah bunun üzerine irkildi. Eddie, ona zafer dolu bir ifadeyle baktı. Callahan bunların anlamını sormak istedi, ama Roland parmağını yine devam etmesini istercesine çeviriyordu ve vakit bir hayli geç olmuştu. Gece yarısına yaklaşıyordu. Gerçi Roland’ın katet’inden hiç kimsenin uykusu gelmiş gibi görünmüyordu; tüm dikkatleriyle pederi dinliyorlardı.</p>

  <p class="calibre1">“Benim inandığım şu,” dedi Callahan hafifçe eğilerek. “Vampirler ve sığ adamlar işbirliği yapıyordu. Sanırım bu işbirliği derinlemesine araştırıldığı takdirde kökleri karanlık topraklara kadar uzanır. Yani Gök Gürültüsü‘ne.”</p>

  <p class="calibre1">“Bundan hiç şüphem yok,” dedi Roland. Mavi gözleri solgun ve yorgun yüzünde ışıldıyordu.</p>

  <p class="calibre1">“Vampirler (Birinci Tip hariç) aptal. Sığ adamlar daha zeki ama o kadar da değil. Yoksa asla onlardan o kadar uzun süre kaçamazdım. Ama sonra (sonunda) bir başkasının ilgisini çektim. Her kim veya neyse, Kızl Kral’ın bir ajanı diyebilirim. Sığ adamlar benden uzaklaştırıldı. Vampirler de öyle. Gördüğüm kadarıyla son aylarda ne kayıp hayvan ilanları, ne de West Ford Caddesi veya Jefferson Bulvarı‘nın kaldırımlarına tebeşirle yazılmış yazılar vardı. Bence emirleri bir kişi veriyordu. Çok daha zeki biri. Ve bir milyon dolar!” Başını iki yana salladı. Dudakları acı bir gülümsemeyle kıvrıldı. “Sonunda beni kör eden o oldu. Sadece para. ‘Evet ama bu para hayır için!’ diyordum kendime… birbirimize de böyle söylüyorduk elbette. ‘Kendi ayaklarımız üzerinde en az beş sene rahatça durabiliriz! Artık Detroit Şehir Meclisi’ne gidip yalvarmamız gerekmeyecek!’ Hepsi de doğruydu. Ortada çok basit bir başka gerçek daha olduğunu ancak iş işten geçtikten sonra fark edebildim: açgözlülük, hayır için bile olsa açgözlülüktü.”</p>

  <p class="calibre1">“Ne oldu?” diye sordu Eddie.</p>

  <p class="calibre1">“Eh, görüşmeye gittik,” dedi peder. Yüzünde zoraki bir gülümseme vardı. “Michigan Bulvarı, 982 numara, Tishman İş Hanı. Detroit’in en pahalı bölgelerinden biri. 19 Aralık günü, saat 16.20’de oradaydık.”</p>

  <p class="calibre1">“Bir randevu için acayip bir saat,” dedi Susannah.</p>

  <p class="calibre1">“Biz de öyle düşünmüştük, ama işin ucunda bir milyon dolar varken böyle küçük ayrıntıları kim umursar? Bir süre tartıştıktan sonra Al’le fikir birliğine vardık; daha doğrusu Al’in annesiyle. Dediğine göre önemli bir randevuya tam beş dakika erken gidilmeliydi. Böylece saat tam 16.10’da enafetlerimize bürünmüş halde Tishman İş Hanı‘ndan içeri girdik, «toınbra şirketi’ni panoda bulduk ve otuz üçüncü kata çıktık.”</p>

  <p class="calibre1">“Şirket hakkında araştırma yapıp kontrol etmiş miydiniz?” diye sordu Eddie.</p>

  <p class="calibre1">Callahan ona aptalca bir soruyla karşılaşmış gibi baktı. “Kütüphanede bulduklarımıza göre Sombra, çoğunlukla diğer şirketleri alan bir şirketti ve hisseleri halka açık değildi. İleri teknoloji alanında, emlak ve inşaat işlerinde uzmanlaşmışlardı. Bunlardan başka bilgi edinmek mümkün değil gibiydi. Malvarhkları iyi korunan bir sırdı.”</p>

  <p class="calibre1">“Birleşik Devletler’de mi kurulmuş?” diye sordu Susannah.</p>

  <p class="calibre1">“Hayır. Nassau, Bahamalar’da.”</p>

  <p class="calibre1">Kokainman olduğu günleri ve son malı aldığı soluk benizli şeyi hatırlayan Eddie irkildi. “Çok tanıdık geldi,” dedi. “Ama Sombra Şirketi’nden kimseyi görmemiştim.”</p>

  <p class="calibre1">Ama bunun doğru olduğundan emin miydi? Belki İngiliz aksanıyla konuşan soluk benizli şey Sombra için çalışıyordu? Uyuşturucu ticaretine bulaşmış olduklarına inanmak o kadar zor muydu? Hayır, hiç de zor sayılmazdı. Enrico Balazar ile aralarında bir ilişki olabileceğine dair bir işaretti.</p>

  <p class="calibre1">“Her neyse, kuşkulanmamızı gerektirecek hiçbir şey görmemiştik,” dedi Callahan. “Her şey açık seçik ortada değildi, ama bizi tatmin edecek kadarını görmüştük. Çok zengin ve büyük bir şirketti. Sombra’nm tam olarak ne olduğunu bilmiyorum, ama otuz üçüncü katta gördüğümüz çalışanların çoğunun rol yaptığından, sırf bu küçük gösteri için orada bulunduğundan neredeyse eminim. Bir Sombra Şirketi gerçekten vardı muhtemelen. Ama orada olduğunu sanmıyorum.</p>

  <p class="calibre1">“Asansöre bindik ve çok şık bir resepsiyon alanında indik (duvarlarda Fransız empresyonistlerin tabloları vardı). Resepsiyon görevlisi son derece güzel bir kadındı. Beni mazur gör Susannah, ama o an, göğüslerine bir kez dokunursam sonsuza dek yaşayabileceğimi düşündüğümü hatırlıyorum.”</p>

  <p class="calibre1">Eddie bir kahkaha attı, göz ucuyla Susannah’ya baktı ve hemen sustu. ™ “Saat 16.17’ydi. Oturmamız teklif edildi. Oturduk ama sinirlerimiz o kadar gergindi ki yerimizde duramıyorduk. İnsanlar gelip gitti. Ara sıra sol tarafımızda bir kapı açılıp kapanıyor, içerdeki masaları ve bölmeleri bir anlığına görüyorduk. Telefonlar çalıyor, sekreterler ellerinde dosyalarla, hızlı adımlarla yürüyor, fotokopi makinesinin hafif gürültüsü duyuluyordu. Bu bir dekorsa (ki ben öyle olduğunu düşünüyorum) bir Hollywood yapımı gibi özenle hazırlanmıştı. Bay Sayre ile yapacağımız görüşme yüzünden biraz heyecanlıydım ama hepsi buydu. Bu gerçekten de sıra dışıydı. Sekiz yıl önce Salem’s Lot’tan ayrılmıştım; o günden beri neredeyse sürekli kaçıyordum ve bu süre içinde oldukça etkin bir erken uyarı sistemi geliştirmiştim ama o gün hiçbir şeyden şüphelenmedim. Bir cadı tahtasıyla ulaşabilsek muhtemelen John Dillinger da Anna Sage ile sinemada olduğu akşam için aynı şeyi söyleyecektir.</p>

  <p class="calibre1">“Saat 16.19’da üzerine Hugo Boss diye bağıran çizgili bir gömlek giymiş, kravatlı genç bir adam yanımıza geldi ve önümüze düştü. Üst düzey yöneticilerin son derece meşgul göründüğü çok şık ofislerin önünden geçerek koridor boyunca yürüdük ve sonundaki çift kanatlı kapıya vardık. Kapının üzerinde KONFERANS SALONU yazıyordu. Bize yolu gösteren genç kapıları açtı ve, “İlahi şanslar, beyler,” dedi. Bunu çok iyi hatırlıyordum. İyi şanslar değil, ilahi şanslar demişti. Beynimde alarm zilleri o an çalmaya başladı ama artık çok geçti. Her şey çabucak olup bitti, görüyorsunuz ya. Onlar…”</p>

  <p class="calibre1">&nbsp;</p>

  <p class="calibre1"><b class="calibre5">16</b></p>

  <p class="calibre1">&nbsp;</p>

  <p class="calibre1">Her şey biranda olup bitti. Çok uzun bir süredir Callahan’m peşindeydiler ama ellerini ovuşturarak sevinmeye pek fazla zaman ayırmadılar. Kapının kanatları arkalarından çerçeveyi titretecek bir şiddetle hızla, gürültüyle kapandı. Yılda başlangıç olarak on sekiz bin dolar kazanan yönetici asistanları kapıları böyle sertçe değil, paraya ve güce duydukları saygıyla, nazikçe kapatırdı. Kapıyı bu şekilde gürültüyle kapatanlar öfkeli sarhoşlar ve keşlerdi Ah, bir de kaçıklar elbette. Kaçıklar her kapıyı çarparak kapatırdı. Bu isin en iyileri onlardı.</p>

  <p class="calibre1">Callahan’m beynindeki alarm zilleri artık çılgınca ötüyor, neredeyse uluyordu Callahan geniş konferans salonuna ve salona hâkim olan uçtaki geniş pencereye baktı. Michigan Gölü muhteşem bir manzara teşkil ediyordu. Sevgili İsa ve Tanrı‘nın Anası Meryem, diye düşündü. Nasıl bu kadar aptal olabildim? içeride on üç kişi olduğunu gördü. Üçü sığ adamlardı ama sağlıksız görünümlü yüzlerini, kırmızı gözlerini ve kadınsı, dolgun dudaklarını ilk kez bu kadar yakından görüyordu. Üçü de sigara içiyordu. Dokuzu Üçüncü Tip vampirdi. Salondaki on üçüncü kişinin üzerinde bir gömlek ve kravat vardı. Sığ adamların kıyafetiydi, ama zayıf yüzünde zekâ ve kara mizah yüklü tilki gibi bir ifade vardı. Kaşının üzerinde ne akıyor, ne depıhtılaşıyormuş gibi görünen iri bir kan damlası vardı.</p>

  <p class="calibre1">Tüyler ürpertici bir çıtırtı oldu. Callahan hızla dönünce Al ve Ward’un yere yığıldığını gördü. İçeri girdikleri kapının iki yanında on dördüncü ve on beşinci numaralar, bir sığ adam ve sığ kadın, ellerinde elektrik tabancalanyla duruyordu.</p>

  <p class="calibre1">“Arkadaşlarınız iyi, Rahip Callahan.”</p>

  <p class="calibre1">Callahan tekrar hızla döndü. Alnında kan damlası olan adamdı konuşan. Altmış yaşlarında görünüyordu ama kesin bir şey söylemek güçtü. Gömleği cafcaflı bir sarı, kravatıysa kırmızıydı. İnce dudakları bir gülümsemeyle ayrılınca açları sivri dişleri ortaya çıktı. Bu Sayre, diye düşündük Callahan. Sayre ya da mektubu imzalayan her kimse o. Bu tuzağı kuran o.</p>

  <p class="calibre1">“Ama sen pek iyi olmayacaksın,” diye devam etti adam.</p>

  <p class="calibre1">Sığ adamlar, ona bir tür donuk açgözlülükle bakıyordu: işte yanık patili, alnında yara izi olan köpekleri sonunda karşüanndaydı. Vampirler daha ilgili görünüyordu. Mavi amaları içinde neredeyse zıngır diyorlar di. Ve Callahan o an çınlamaları duymaya başladı. Bastırılıyormuşçasına cılızlardı ama yine de varlıkları inkâr edilemezdi. Onu çağırıyorlardı.</p>

  <p class="calibre1">Sayre (ismi buysa tabi) vampirlere döndü. “Bu o,” dedi önemsiz bir konuda konuşuyormuş gibi. “Amerika’nın bir düzine farklı versiyonunda sizlerden yüzlercesini öldürdü. Arkadaşlarım…” Sığ adamları gösterdi, “…izini bulamadı ama elbette bu arada daha az şüphelenen sıradan avların izlerini sürmeye her zaman yaptıkları gibi devam ettiler. Her neyse, işte artık karşımızda. Haydi, istediğinizi yapın. Ama onu öldürmeyin.”</p>

  <p class="calibre1">Callahan’a döndü. Alnındaki delik doluyor, dalgalanıyor ama asla damlamıyordu. Bu bir göz, diye düşündü Callahan. Kanlı bir göz İçinden bakan neydi? Ve neredeydi?</p>

  <p class="calibre1">“Kral’m aramızdaki bu dostlarının hepsi de AİDS virüsü taşıyor,” dedi Sayre. “Ne kastettiğimi anlıyorsundur herhalde, değil mi? Seni onun öldürmesine izin vereceğiz. Seni hem bu dünyada, hem de diğerlerinde oyundan sonsuza dek çıkaracak. Zaten bu oyun senin gibilere göre değil. Sahte rahiplere göre hiç değil.”</p>

  <p class="calibre1">Callahan hiç tereddüt etmedi. Ettiği takdirde kaybedeceğini biliyordu. Korktuğu AİDS değil, o iğrenç dudaklarını boynunda hissetmek, Lupe Delgado’ya sokak arasında yaptıklarını gördüğü gibi emilmekti. Kazanamayacaklardı. Kat ettiği onca yoldan, çalıştığı onca işten, hapishane hücrelerinden, Kansas’ta sonunda içkiden kurtulmasından sonra kazanmalarına izin vermeyecekti.</p>

  <p class="calibre1">Onlarla konuşup anlaşmaya çalışmadı. Bir görüşme olmadı. Konferans salonundaki dev gibi maun masanın sağ tarafından koştu. Sarı gömlekli adam hemen alarma geçerek bağırdı. “Yakalayın! Yakalayın onuF’ Eller ceketine dokundu (bu hayırlı iş için Grand River Menswear’dan özellikle alınmıştı) ama yakalayamadılar. Cam kırılmayacak, çok kalın olmalı, intihara karşı önlem alınmıştır, kırılmayacak, diye düşünecek zamanı oldu… ve Barlow’un onu zehirli kanından içmeye zorlamasından sonra ilk kez Tanrı‘ya seslendi.</p>

  <p class="calibre1">“Yardım et! Lütfen bana yardım et!” diye haykırdı Rahip Callahan ve omzunu ileri çıkararak pencereye daldı. Bir başka el, saçlarını yakalamak amacıyla başına uzandı ama boş kaldı. Cam kırılıp paramparça oldu ve</p>

  <p class="calibre1">Callahan kendini aniden soğuk havada, uçuşan kar tanecikleri arasında buldu. Yine bu hayırlı iş için özellikle satın almış olduğu siyah ayakkabılarının arasından aşağı baktı ve Michigan Bulvan’nı gördü. Arabalar oyuncak, insanlar karınca gibi görünüyordu.</p>

  <p class="calibre1">Onları hissedebiliyordu; Sayre, sığ adamlar ve kanını zehirleyerek onu oyundan sonsuza dek çıkarmaya niyetlenen vampirler. Kırık camın gerisinde toplanmış, inanmaz gözlerle ona baktıklarını her nasılsa biliyordu.</p>

  <p class="calibre1">Bu beni oyundan tamamen çıkarıyor… değil mi, diye düşündü.</p>

  <p class="calibre1">Sonra aklından bir çocuğun saflığıyla başka bir düşünce geçti: Bu benim son düşüncem. Bu veda.</p>

  <p class="calibre1">Sonra düştü.</p>

  <p class="calibre1">&nbsp;</p>

  <p class="calibre1"><b class="calibre5">17</b></p>

  <p class="calibre1">&nbsp;</p>

  <p class="calibre1">Callahan sustu ve neredeyse utanarak Jake’e baktı. “Hatırlıyor musun?” diye sordu. “Yani…” Boğazını temizledi. “Ölmeyi?”</p>

  <p class="calibre1">Jake başını ciddi bir ifadeyle salladı. “Sen hatırlamıyor musun?”</p>

  <p class="calibre1">“Yeni ayakkabılarımın arasından Michigan Bulvarı‘na baktığımı hatırlıyorum. Kar taneciklerinin arasında duruyormuşum hissini hatırlıyorum. Sayre’ın arkamdan bir başka dilde haykırdığını da. Lanet okuyordu. O şekilde söylenen sözlerin başka bir anlamı olamaz. Korkuyor, diye düşündüğümü hatırlıyorum. Son düşüncem buydu, Sayre’m korktuğu. Sonra karanlık oldu. Havada süzülüyordum. Çınlamaları duyuyordum ama çok uzaktan geliyor gibilerdi. Sonra yaklaştılar. Sanki korkunç bir hızla bana yaklaşmakta olan bir araca binmişlerdi.</p>

  <p class="calibre1">“Bir ışık vardı. Karanlığın içinde bir ışık gördüm. KüblerRoss ölüm deneyimini yaşadığımı sandım ve ışığa yöneldim. Parça parça olmuş bedenimle kanlar içinde Michigan Bulvarı‘nda etrafıma birikmiş kalabalığın ortasında yatıyor olmadığım sürece nereye gittiğim önemsizdi. Gerçi bunun nasıl olabileceğini bilmiyordum. İnsanın bilinci otuz üç kat düştükten sonra açık kalamazdı.</p>

  <p class="calibre1">“Çınlamalardan uzaklaşmak istiyordum. Şiddetleri giderek artıyordu. Gözlerim yaşarıyor, kulaklarım ağrıyordu.</p>

  <p class="calibre1">“Işığa ulaşmalıyım, diye düşündüm ve kendimi ona doğru attım. Ben…”</p>

  <p class="calibre1">&nbsp;</p>

  <p class="calibre1"><b class="calibre5">18</b></p>

  <p class="calibre1">&nbsp;</p>

  <p class="calibre1">Gözlerini açtı ama kokuyu daha gözlerini açmadan fark etmişti. Saman kokuşuydu ama çok zayıftı, neredeyse yok gibiydi. Saman kokusunun hayaleti olduğu söylenebilirdi. Peki ya o? Oda bir hayalet miydi?</p>

  <p class="calibre1">Oturup etrafına bakındı. Ölüm sonrası buysa onun okuyup telkin ettiği de dahil olmak üzere dünyadaki tüm kutsal kitaplar yanlıştı. Çünkü cennette veya cehennemde değil, bir ahırdaydı. Yerde beyaza dönmüş eski saman çöpleri vardı. Tahta duvarlardaki çatlakların arasından içeri parlak ışık sızıyordu. Galiba karanlıkta görüp yöneldiği ışık buydu. Bu çöl ışığı, diye düşündü. Böyle düşünmesi için elle tutulur bir sebep var mıydı? Belki. Burun deliklerine çektiği hava kuruydu. Farklı bir gezegenin havasını içine çekmek gibiydi.</p>

  <p class="calibre1">Belki gerçekten öyle, diye düşündü. Belki Ahiret Gezegeni’ndeyim.</p>

  <p class="calibre1">Hem güzel, hem korkunç olan çınlamalar hâlâ devam ediyordu, ama artık iyice azalmış… azalmış… ve yok olmuştu. Sıcak rüzgârın hafif uğultusunu duydu. Ahşap duvarlardaki çatlaklardan içeri giren rüzgâr, yerdeki saman çöplerini havalandırdı. Çöpler kısa bir uçuşun ardından dans ederek tekrar yere düştü.</p>

  <p class="calibre1">Bir başka ses duyuldu. Aritmik bir çarpma sesi. Bir tür makine olmalıydı. Ama iyi durumda olmadığı belliydi; motoru tekliyordu. Ayağa kalktı. Hava çok sıcaktı. Elleri ve yüzü bir anda terle kaplandı. Kendine şöyle bir baktı ve Grand River Menswear’dan aldığı yepyeni giysilerin üzerinde olmadığını gördü. Onlar yerine bir kot pantolon ve pek çok kez yıkandığı için rengi solmuş bir gömlek vardı. Ayaklarında, topukları aşınmış bir çift eski çizme vardı. Pek çok kilometre aşmış gibi görünüyorlardı. Eğilip bacaklarında kınklar olup olmadığını kontrol etti. Yok gibi görünüyordu. Sonra kollarını kontrol etti İkisi de sağlamdı. Parmaklarını şıklatmayı denedi. Evet, yapabiliyordu.</p>

  <p class="calibre1">Tüm hayatım bir rüya mıydı, diye düşündü. Gerçek bu mu? Buysa kimim ve burada ne yapıyorum?</p>

  <p class="calibre1">Arkasındaki gölgelerden makinenin yorgun sesi duyuluyordu: TAKtakTAKtakTAK.</p>

  <p class="calibre1">O tarafa döndü ve gördükleri karşısında yutkunmaktan kendini alamadı. Terk edilmiş ahırın ortasında bir kapı vardı. Herhangi bir duvara bağlı değildi, tek başına duruyordu. Menteşeleri vardı, ama görebildiği kadarıyla kapıyı sadece boşluğa bağlıyorlardı. Kapının üzerinde birtakım şekiller vardı. Okuyamıyordu. Anlamasına yardım edecekmiş gibi kapıya yaklaştı. Ve bir anlamda etti. Çünkü kapı tokmağının kristal olduğunu ve üzerine bir gülün işlendiğini gördü. Bunu Thomas Wolfe’un kitabında okumuştu: bir taş, bir gül, bulunamamış bir kapı; bir taş, bir gül, bir kapı. Taş yoktu ama belki şekiller o anlama geliyordu.</p>

  <p class="calibre1">Hayır, diye düşündü. Kelime BULUNMAMİŞ. Belki taş benim.</p>

  <p class="calibre1">Uzanıp kristal kapı tokmağına dokundu. Makinenin sesi, bu bir işaretmişçesine (sigul diye geçirdi aklından) kesildi. Çok uzaklardan gelen, çok cılız çınlamaları duydu. Tokmağı çevirmeyi denedi, iki yöne de dönmüyordu. En ufak bir kıpırtı bile yoktu. Bir kayanın uzantısı gibiydi. Elini çektiğinde çınlamalar kesildi.</p>

  <p class="calibre1">Arkasına geçtiğinde kapının yok olduğunu gördü. Geri döndü ve kapı tekrar belirdi. Kapının kalınlığının tam olarak belirip kaybolduğu noktaları görmek için etrafında üç tur attı. Ters yöne doğru birkaç tur daha attı. Yine aynıydı. Neler oluyordu?</p>

  <p class="calibre1">Kapıya birkaç dakika boyunca düşünceli gözlerle baktıktan sonra düzensiz sesini duyduğu makineyi görmek için ahırın gerisine yürüdü. Bedeninde hiçbir ağrı yoktu. Otuz üçüncü kattan düştüyse, vücudu bunun henüz farkında değil gibiydi. Burası ne sıcaktı böyle!</p>

  <p class="calibre1">Uzun zamandır boş duran at bölmelerinin önünden geçti. Eskiden beri orada duran bir saman yığınının yanında özenle katlanmış bir battaniye ve ekmek tahtasına benzer bir şey vardı. Üzerinde bir parça kuru et olduğunu gördü. Eti alıp koklayınca burnuna tuz kokusu geldi. Eti ağzına attı. Zehirlenmekten çekinmiyordu. Zaten ölü olan bir adam nasıl zehirlenebilirdi?</p>

  <p class="calibre1">Eti çiğnerken etrafı keşfe devam etti. Ahırın gerisinde, sonradan akıl edilmiş de eklenmiş gibi görünen küçük bir oda vardı. Bu odanın duvarlarında da yarıklar vardı. Yarıklardan içeri bakınca beton bir altlık üzerinde duran makineyi gördü. Ahırdaki her şey eskilik kokuyor, çok uzun yıllardır oradaymış gibi görünüyordu. Ama bir süt sağma makinesine benzeyen bu alet yepyeniydi. Üzerinde ne pas, ne de toz vardı. Yaklaştı. Aletin bir tarafından krom bir boru çıkıyordu. Altında boşaltım borusu vardı. Etrafındaki çelik halka ıslak görünüyordu. Makinenin üzerinde küçük bir metal plaka vardı. Plakanın yanındaysa kırmızı bir düğme. Plakanın üzerinde şu yazı vardı:</p>

  <p class="calibre1">&nbsp;</p>

  <p class="calibre1"><i class="calibre3">LaMerk Endüstri</i></p>

  <p class="calibre1"><i class="calibre3">834789AA45776019</i></p>

  <p class="calibre1"><i class="calibre3">BORUYU ÇIKARMAYINIZ</i></p>

  <p class="calibre1"><i class="calibre3">YARDIM</i> <i class="calibre3">İ</i><i class="calibre3">STEY</i><i class="calibre3">İ</i><i class="calibre3">N</i><i class="calibre3">İ</i><i class="calibre3">Z</i></p>

  <p class="calibre1">&nbsp;</p>

  <p class="calibre1">Kırmızı düğmenin üzerinde <i class="calibre3">ON</i> yazıyordu. Callahan düğmeye bastı. Yorgun ses tekrar duyuldu ve bir süre sonra krom borudan su akmaya başladı. Ellerini suyun altına götürdü. Su, sıcaktan aşırı ısınmış cildini uyuşturacak kadar soğuktu. Sudan içti. Ne tatlı, ne ekşiydi. Tat gibi şeyler muazzam derinliklerde unutulmalı, diye düşündü. Bu…</p>

  <p class="calibre1">“Merhaba, rahip.”</p>

  <p class="calibre1">Callahan şaşkınca haykırdı. Elleri aniden yükseldi ve su damlacıkları, tahtaların arasından giren gün ışığında mücevherler gibi parladı. Çizmelerinin aşınmış topukları üzerinde hızla döndü. Odanın hemen dışında, başlıklı bir cüppe giymiş bir adam duruyordu.</p>

  <p class="calibre1">Sayre, diye düşündü. Bu Sayre. Beni takip etti. O kahrolası kapıdan geçti ve…</p>

  <p class="calibre1">&nbsp;“Sakin ol,” dedi pelerinli adam. “Silahşor’un yeni dostunun söyleyeceği gibi, ‘Motorları soğut.’” Bir sır verircesine, “Adı Jake ama kâhya kadın ona Bama diyor,” dedi. Sonra aklına parlak bir fikir gelmiş birinin coşkusuyla, “Onu sana göstereyim!” dedi. “ikisini de! Belki çok geç değildir! Gel!” Elini uzattı. Cüppenin kol ağzından çıkan eli bembeyaz, uzun ve bir şekilde nahoştu. Balmumu gibi. Callahan ilerlemek için hiçbir girişimde bulunmayınca adam makul bir sesle konuştu. “Gel. Burada kalamazsın, biliyorsun. Burası sadece bir konaklama yeri. Kimse burada uzun süre kalmaz. Gel.” “Kimsin sen?”</p>

  <p class="calibre1">Cüppeli adam sabırsızca cık akladı. “Bunlar için zaman yok, rahip. İsimler, isimler, isimlerde ne var, demişti biri. Shakespeare miydi? Virginia Woolfmu? Kim hatırlayabilir ki? Gel de sana bir mucize göstereyim. Sana dokunmayacağım. Önünden yürüyeceğim. Bak!”</p>

  <p class="calibre1">Arkasına döndü. Cüppesinin etekleri, bir gece elbisesi gibi uçuştu. Ahıra doğru yürüdü ve Callahan bir an sonra onu takip etti. Zaten pompa odası iyi değildi. Çıkışı yoktu. Ahınn dışında kaçma fırsatı bulabilirdi. Ama nereye?</p>

  <p class="calibre1">Eh, vakti geldiğinde bunu görecekti.</p>

  <p class="calibre1">Cüppeli adam, yanından geçerken boşlukta duran kapıyı tıklattı. “Şeytan kulağına kurşun! Tahtaya vur!” dedi neşeyle. Adam ahır kapısından giren dikdörtgen şeklindeki parlak gün ışığının aydınlığına vardığında Callahan sol elinde bir şey taşımakta olduğunu gördü. Otuz santim eninde, boyunda ve derinliğinde görünen bir kutuydu. Kapıyla aynı tahtadan yapılmış gibi görünüyordu. Ya da belki kapının tahtasının daha sert bir başka türündendi. Rengi daha koyuydu.</p>

  <p class="calibre1">Cüppeli adamı dikkatle takip eden Callahan, o durduğu an durma niyetiyle ahınn dışına çıktı. Güneşin altında ısı daha da yoğundu. Death Valley’deki sıcağı andırıyordu. Ve evet, gerçekten de bir çöldeydiler. Bir tarafta harap bir bina vardı. Callahan binanın bir zamanlar bir han olduğunu tahmin etti. Ya da bir kovboy filminin terk edilmiş setiydi. Diğer tarafta çoğu direğin ve tahtanın devrilip düştüğü bir ağıl vardı. Onun ötesindeyse kayalık, Çorak arazi kilometrelerce uzanıyordu. Hiçbir şey yok…</p>

  <p class="calibre1">Vardı! İki şey vardı! Ufukta hareket eden iki minik noktacık!</p>

  <p class="calibre1">“Onları gördün! Gözlerin çok keskin olmalı, rahip!”</p>

  <p class="calibre1">Cüppeli adam (cüppesi siyahtı ve başlığın altındaki yüzü seçilmiyordu) ondan yaklaşık yirmi adım ötede duruyordu. Callahan, adamın kıs kıs güldüğünü görebiliyordu. Balmumuna benzeyen ellerini olduğu gibi bunu da umursamadı. Kemiklerin üzerinde gezinen farelerin seslerini andırıyordu. Bu hiç mantıklı gelmiyordu ama…</p>

  <p class="calibre1">“Kim onlar?” diye sordu Callahan. “Sen kimsin? Burası neresi?”</p>

  <p class="calibre1">Siyahlı adam abartılı bir şekilde iç geçirdi. “Anlatacak çok şey var ama yeterince zaman yok,” dedi. “Bana Walter diyebilirsin. Burası da, daha önce dediğim gibi bir konaklama yeri. Senin dünyan ile bir başkası arasında bir dinlenme noktası. Ah, çok uzaklara gittiğini sanıyordun, değil mi? O gizli otoyollar üzerinde durmaksızın ilerliyordun? Asıl yolculuğun şimdi başlıyor, rahip.”</p>

  <p class="calibre1">“Bana öyle hitap etmeyi kes!” diye bağırdı Callahan. Boğazı kupkuruydu. Güneşin yaydığı yoğun ısı, başının üzerinde bir ağırlık yaratıyor gibiydi.</p>

  <p class="calibre1">“Rahip, rahip, rahip!” dedi siyahlı adam. Sesi huysuz ve alıngandı ama Callahan, adamın içten içe güldüğünü biliyordu. Bu adamın (eğer bir insansa) vaktinin çoğunun içten içe gülmekle geçtiğine dair bir fikre kapıldı. “Ah, pekâlâ uzatmaya gerek yok sanırım. Sana Don diyeceğim. Tamam mı?”</p>

  <p class="calibre1">Ufuktaki noktacıklar, sıcak havanın dalgalanması yüzünden artık bir görünüyor, bir kayboluyordu. Yakında hiç görünmeyeceklerdi.</p>

  <p class="calibre1">“Kim onlar?” diye sordu siyahlı adama.</p>

  <p class="calibre1">“Asla karşılaşmayacağının neredeyse muhakkak olduğu insanlar,” dedi siyahlı adam dalgınca. Başlığı hafifçe geriye kaydı ve Callahan bir anlığına balmumuna benzeyen bir burun ve bir gözün kenarını gördü. Koyu renk bir sıvıyla dolu bir kap gibiydi. “Dağların altında ölecekler. Orada ölmezlerse Batı Denizi’nin kıyısındaki şeylere yem olacaklar.” Tekrar güldü. Ama…</p>

  <p class="calibre1">Ama nedense artık kendinden o kadar emin görünmüyorsun, ahbap, diye düşündü Callahan.</p>

  <p class="calibre1">&nbsp;“Diğerleri işe yaramazsa,” dedi Walter. “Bu onları öldürür.” Kutuyu havaya kaldırdı. Callahan çınlamaların uzaklardan gelen nahoş dalgalanmasını yine duydu. “Peki bunu onlara kim götürecek? Ka elbette. Ama k&amp;‘nın bile bir arkadaşa, bir kamai’ye ihtiyacı var. O da sensin.” “Anlamıyorum.”</p>

  <p class="calibre1">“Maalesef,” dedi siyahlı adam üzgünce. “Ve benim de açıklama yapacak vaktim yok. Alice’deki beyaz tavşan gibi geç kaldım, geç kaldım, çok önemli bir randevuya geç kaldım. Beni takip ediyorlar, anlarsın ya. Ama ben geri dönüp seninle konuşmak zorundaydım. Çok meşgulüm, çok meşgulüm, çok! Şimdi yine önlerine geçmem lazım… başka türlü onları istediğim yere nasıl çekeceğim? Konuşmamız maalesef çok kı°a sürmek zorunda, Don. Ahıra dönüyoruz, amigo. Bir tavşan kadar hızlı!”</p>

  <p class="calibre1">“Ya istemiyorsam?” Aslında ortada başka bir ihtimal yoktu. Oraya dönmeyi kesinlikle istemiyordu. Bu adamdan kendisini salıvermesini istese ve ufuktaki noktacıkların ardından gitse ne olurdu? Siyahlı adama, “Benim orada olmam gerek, ka dediğinin istediği de bu,” dese? Cevabı bildiğini sanıyordu. Boşuna bir çaba olurdu.</p>

  <p class="calibre1">Walter bunu doğrulamak istercesine, “Senin isteklerinin bir önemi yok,” dedi. “Kral’ın istediği yere gidecek ve orada bekleyeceksin. Şu ikisi yolculukları sırasında ölecek olursa (ki öleceklerinden neredeyse eminim) seni gönderdiğim yerde huzurlu bir hayat yaşar, vaktin dolduğunda da muhtemelen sahte ama hiç şüphesiz memnuniyet verici bir kefaret hissiyle ölürsün. Ben toza dönüştükten çok sonra bile Kule’nin sana ait düzeyinde yaşamaya devam edeceksin. Bunun gerçekleşeceğine söz veriyorum, rahip. Çünkü kürede gördüm. Gerçekten! Gelmeye devam ederlerse… gideceğin yere varmayı başanrlarsa… pek muhtemel değil ama sana ulaşabilirlerse onlara elinden geldiğince yardım edecek ve bu şekilde ölümlerine sebep olacaksın. Aklın karıştı, değil mi ? Eh, bunlar karışık işler.”</p>

  <p class="calibre1">Callahan’a doğru yürümeye başladı. Callahan bulunmamış kapının durduğu ahıra doğru geriledi. Oraya girmek istemiyordu ama başka seçeneği yoktu. “Uzak dur benden,” dedi.</p>

  <p class="calibre1">“Olmaz,” dedi Walter, siyahlı adam. “Yapamam.” Kutuyu, Callahan’a doğru kaldırdı. Aynı anda diğer eliyle kapağını kavradı.</p>

  <p class="calibre1">“Yapma.!” dedi Callahan sertçe. Çünkü siyahlı adam kutuyu açmamalıydı. Kutunun içinde Callahan’ı kanını içmeye zorlayarak oyuncağından bıkmış şımarık bir çocuk gibi Amerika’nın iç içe geçmiş düzinelerce versiyonuna gönderen şeytani vampir Barlow’u bile dehşete düşürecek, çok korkunç bir şey vardı.</p>

  <p class="calibre1">“Hareket etmeye devam edersen belki buna mecbur kalmam,” dedi Walter alay edercesine.</p>

  <p class="calibre1">Callahan ahırın küçük gölgesine doğru geriledi. Çok yakında yine içeride olacaktı. Başka çaresi yok gibiydi. Sadece bir taraftan görülebilen kapının bir ağırlık gibi beklediğini hissedebiliyordu. “Çok zalimsin!” diye bağırdı.</p>

  <p class="calibre1">Gözleri irileşen Walter bir an için çok incinmiş göründü. Çok saçma geliyordu, ama adamın gölgelerdeki gözlerine bakan Callahan bu duygunun gerçek olduğunu görebiliyordu. Bu hissin kesinliği, o zamana dek yaşananların bir rüya veya kati ölümden önceki son safha olabileceğine dair beslediği son umudu da yok etti. Rüyalarda (en azından onunkilerde) kötü adamlar, korkunç düşmanlar asla böyle karmaşık hislere sahip olmazdı.</p>

  <p class="calibre1">“Ben ka, Kral ve Kule beni nasıl yaptıysa öyleyim. Hepimiz öyleyiz. Hepimiz ağa yakalandık.”</p>

  <p class="calibre1">Callahan batıya yaptığı yolculuğu hatırladı: unutulmuş ambarlar, ihmal edilmiş günbatımları, uzun gölgeler, kendi tuzağını peşinde sürüklerken hissettiği hüzünle karışık neşe, etrafını sıkıca saran zincirlerin sesi tatlı bir melodiye dönüşene dek şarkı söylemesi…</p>

  <p class="calibre1">“Biliyorum,” dedi.</p>

  <p class="calibre1">“Evet, bildiğini görebiliyorum. Haydi, yürümeye devam et.”</p>

  <p class="calibre1">Callahan artık ahır kapısına varmıştı. Eski saman kokusunun kalıntılarını bir kez daha hissetti. Detroit ulaşılamaz görünüyordu. Bir sanrıydı. Amerika ‘ya dair sahip olduğu tüm diğer anılar da öyle.</p>

  <p class="calibre1">“O şeyi açmazsan söylediğini yapacağım,” dedi.</p>

  <p class="calibre1">“Ne mükemmel bir rahipsin sen, rahip.”</p>

  <p class="calibre1">“Bana öyle hitap etmeyeceğine söz vermiştin.”</p>

  <p class="calibre1">“Sözler bozulmak içindir, rahip.”</p>

  <p class="calibre1">“Onu öldürebileceğini sanmıyorum,” dedi Callahan.</p>

  <p class="calibre1">Walter yüzünü buruşturdu. “Bu ka’nın bileceği iş, ben bilemem.”</p>

  <p class="calibre1">“Belki ka da değildir. Ya ka’dan da üstün bir varlıksa?”</p>

  <p class="calibre1">Walter tokat yemiş gibi büzüldü. Kutsal olana saygısızlık ettim, diye düşündü Callahan. Ve galiba bunu yanlış kişi karşısında yaptım.</p>

  <p class="calibre1">“Hiçbir şey ka’dan üstün değildir, papaz müsveddesi,” dedi siyahlı adam tükürürcesine. “Ve Kale’nin tepesindeki oda boş. Boş olduğunu biliyorum.”</p>

  <p class="calibre1">Callahan, adamın neden bahsettiğini tam olarak anlamamasına rağmen hiç beklemeden, tereddütsüzce karşılık verdi. “Yanılıyorsun. Bir Tanrı var. Bekleyip her şeyi izliyor. O…”</p>

  <p class="calibre1">Aynı anda pek çok şey meydana geldi. Dipteki su pompası, yorgunca gürültüler çıkararak çalıştı. Callahan’ın sırtı ağır kapının düzgün tahtasına dayandı. Siyahlı adam kutunun kapağını açtı ve ileri uzattı. O sırada cüppesinin başlığı geriye kaydı ve sansara benzer, soluk yüzü ortaya çıktı. (Sayre değildi ama Walter’m alnında da ne pıhtılaşan, ne de kanayan, bir yaraya benzer o kırmızı daire vardı.) Ve Callahan kutunun içindekini gördü: kırmızı kadife üzerinde Tanrı‘nın gölgesinin dışında bir yerde büyümüş bir canavann gözü gibi duran Siyah On Üç. Kürenin sonsuz kudretini hisseden Callahan, çığlıklar atmaya başladı: Siyah On Üç onu herhangi bir yere veya hiçliğin en uzak, en kuytu köşesine gönderebilirdi. Kapı açıldı. Callahan, o panik anında bile (ya da paniğin hemen gerisinde bir yerlerde) kutuyu açmak, kapıyı açıyor, diye düşünebildi. Bir başka yere doğru sendeledi. Çığlıklar atan sesler duyuyordu. Biri Lupe’a aitti. Callahan’a onu neden ölüme terk ettiğini soruyordu. Bir diğeri Rowena Magruder’ın sesiydi. Ona diğer yaşamının bu olduğunu söylüyor, hoşuna gidip gitmediğini soruyordu. Ellerini kulaklarını kapama niyetiyle kaldırırken eski çizmeler içindeki ayaklan birbirine dolandı ve sırtüstü düşmeye başladı. Bir yandan da burasının cehennem olduğunu, siyahlı adamın onu cehenneme ittiğini düşünüyordu. Sansar suratlı adam, Kinde korkunç kürenin olduğu kutuyu havaya kalkan ellerinin arasına bıraktı. Küre kıpırdıyordu. Görünmez yuvası içinde bir oyana bir buyana dönen bir göz gibiydi. Canlı, diye düşündü Callahan. Dünyaların ötesinden korkunç bir canavarın çalınmış gözü. Tanrım, ah Tanrım, beni görüyor.</p>

  <p class="calibre1">Ama kutuyu aldı. Hayatta yapmak istediği son şey buydu ama kendine engel olamamıştı. Kapat onu, kapatman gerek, diye düşündü ama düşüyordu, kendi kendine çelme takmıştı (ya da siyahlı adam yapmıştı) ve döne döne düşüyordu. Aşağıda bir yerlerden geçmişine ait sesler yükseliyor, ona sitem ediyordu (annesi Barlow’un ta İrlanda’dan alıp ona hediye ettiği haçı kırmasına nasıl izin verebildiğini soruyordu). İnanılmaz bir şekilde siyahlı adamın sesini duydu. Neşeyle bağırıyordu. “İyi yolculuklar, rahip!”</p>

  <p class="calibre1">Callahan taş bir zemine çarptı. Zemin, küçük hayvanların kemikleriyk kaplıydı. Kutunun kapağı kapandı ve Callahan bir anlığına inanılmaz bir rahatlama duydu… ama sonra kapak yavaşça tekrar aralandı. “Hayır,” diye fısıldadı Callahan. “Hayır, lütfen.” Ama kutuyu kapatmayı başaramadı (tüm enerjisi boşalmış gibiydi) ve kapak kendi kendine kapanmadı. Siyah kürenin derinliklerinde küçük bir kırmızı noktacık belirdi ve büyüdü… büyüdü. Dehşet, Callahan’ın zihnini sardı ve buz gibi bir el kalbini sıkmaya başladı. Bu Kral, diye düşündü. Bu Kara Kule’deki odasından bakan Kızıl Kral’ın gözü. Ve beni görüyor.</p>

  <p class="calibre1">“HAYIR!” diye haykırdı Callahan daha sonra çok seveceği Calla Bryn Sturgis’in kuzeyindeki vadide bir mağaranın kemiklerle kaplı zemininde yatarken. “HAYIR! HAYIR! BAKMA BANA! AH TANRI AŞKINA BAKMA</p>

  <p class="calibre1">BANA!”</p>

  <p class="calibre1">Ama göz bakmaya devam etti ve Callahan bu çılgınca bakışa tahammül edemeyerek bayıldı. Gözlerini tekrar üç gün sonra açacaktı ve yanında Manniler olacaktı.</p>

  <p class="calibre1">&nbsp;</p>

  <p class="calibre1"><b class="calibre5">19</b></p>

  <p class="calibre1">&nbsp;</p>

  <p class="calibre1">Callahan onlara yorgunca baktı. Gece yarısı geçmiş ve Kurtlar’ın gelip çocukları götürmesine artık sadece yirmi iki gün kalmıştı. Elma suyunun bardağında kalan son iki yudumunu içti, mısır viskisiymiş gibi yüzünü buruşturdu ve boş bardağı masaya koydu. “Geri kalan kısmını biliyorsunuz. Henchick ve Jemmin beni buldu. Henchick kutunun kapağını kapattı ve böylece kapı da kapandı. Bir zamanlar Sesler Mağarası olan yer ise Geçit Mağarası adını aldı.”</p>

  <p class="calibre1">“Ya sen, peder?” diye sordu Susannah. “Sana ne yaptılar?”</p>

  <p class="calibre1">“Beni Henchick’in kulübesine (Ara’sma) götürdüler. Gözlerimi açtığımda kendimi orada buldum. Eşleri ve kızları, baygın olduğum süre boyunca sırayla ağzıma tavuk suyu damlatarak beni beslemiş.”</p>

  <p class="calibre1">“Sırf meraktan soruyorum, kaç karısı vardı?” dedi Eddie.</p>

  <p class="calibre1">“Üç ama her seferinde sadece biriyle ilişkiye girebiliyor,” dedi Callahan dalgınca. “Sırası, yıldızlara ya da başka bir şeye bağlı. Bana çok iyi baktılar. Kasabada dolaşmaya başladım. O günlerde bana Yürüyen İhtiyar diyorlardı. Nerede olduğumu tam olarak kavrayamıyordum, ama önceki yolculuklarım beni bir anlamda buna hazırlamıştı. Manevi açıdan daha dayanıklı olmamı sağlamıştı. Tanrı biliyor ya bazı günler tüm bunları pencereden Michigan Bulvarı‘na atlamamın ardından yere düşmemden önce geçen o bir iki saniye içinde yaşadığımı düşünüyordum. Zihnim, son bir harika sanrı hazırlayarak kendini ölüme hazırlıyor olabilirdi. Bazı günlerse Home ve Deniz Feneri’ndeyken en çok korktuğumuz şeyin başıma geldiğine inanıyordum. Yani gerçeklerden kopup sürekli sarhoşluk yaşamak. Belki küflü bir kliniğe kapatılmıştım ve tüm olanlar, hayal gücümün bir ürünüydü. Ama çoğunlukla her şeyi olduğu gibi kabul ediyordum. Ve hayal ürünü olsun, gerçek olsun, sonunda iyi bir yerde olmaktan mutluydum.</p>

  <p class="calibre1">“Gücüme tekrar kavuşunca yollarda geçirdiğim yıllarda yaptığım gibi kendime bir iş aramaya koyuldum. Calla Bryn Sturgis’de Manpower veya Brawny Man’in bir şubesi yoktu ama iyi yıllardaydık ve çalışmak isteyen bir adam için iş boldu. Pirincin çok bereketli olduğu yıllardı. Diğer mahsuller de oldukça zengindi. Sonunda tekrar asıl mesleğime döndüm. Bu bilinçli bir karar değildi (Tanrı biliyor ya bunun için hiç dua etmemiştim.) ama başladığımda, bu insanların İsa Adam’ı tanıdığını gördüm.” Güldü. “Tepe, Oriza ve Buffalo Yıldızı‘nın yanı sıra yani. Buffalo Yıldızı‘nı biliyor musun, Roland?”</p>

  <p class="calibre1">“Ah, evet,” dedi Silahşor bir zamanlar öldürmek zorunda kaldığı Buff rahibini hatırlayarak.</p>

  <p class="calibre1">“Ama beni dinliyorlardı,” dedi Callahan. “En azından çoğu dinliyordu ve bana bir kilise inşa etmeyi teklif ettiklerinde teşekkürler dedim. İşte İhtiyar’m hikâyesi bu. Gördüğünüz gibi, siz de hikâyemin içindeydiniz. En azından ikiniz. Jake, o ölümünden sonra mıydı?”</p>

  <p class="calibre1">Jake başını eğdi. Çocuğun üzüntüsünü hisseden Oy, huzursuzca inledi. Ama cevap verdiğinde Jake’in sesi güçlüydü. “İlk ölümümden sonra, ikincisinden önceydi.”</p>

  <p class="calibre1">Callahan, ona şok içinde baktıktan sonra istavroz çıkardı. “Yani bir kereden fazla olabiliyor mu? Meryem Ana bizi korusun!”</p>

  <p class="calibre1">Rosalita yanlarından ayrılmıştı. Elinde bir fenerle geri döndü. Masadaki fenerler sönmek üzereydi. Veranda hem tüyler ürpertici, hem de günahkâr görünen loş bir ışıkla aydınlanıyordu.</p>

  <p class="calibre1">“Yataklar hazır,” dedi kadın. “Çocuk bu gece pederle uyuyacak. Eddie, Susannah, siz daha önce olduğu gibi odayı alacaksınız.”</p>

  <p class="calibre1">“Ya Roland?” diye sordu Callahan çalı gibi kaşlarını kaldırarak.</p>

  <p class="calibre1">“Ona da bir yer hazırladım,” dedi kadın istifini bozmadan. “Daha önce kendisine göstermiştim.”</p>

  <p class="calibre1">“Öyle mi?” dedi Callahan. “Tamam o halde. Her şey ayarlandı.” Ayağa kalktı. “En son ne zaman bu kadar yorulduğumu hatırlamıyorum.”</p>

  <p class="calibre1">“Sana uyarsa biz dördümüz beş dakika daha kalacağız,” dedi Roland.</p>

  <p class="calibre1">“Keyfinize bakın,” dedi Callahan.</p>

  <p class="calibre1">Susannah, adamın elini tuttu ve ani bir dürtüyle dudaklarına götürüp öptü. “Hikâyen için teşekkürler, peder.”</p>

  <p class="calibre1">“Sonunda anlatabilmek güzeldi, sai.”</p>

  <p class="calibre1">“Kutu, kilise inşa edilene kadar mağarada mı kaldı?” diye sordu Roland.</p>

  <p class="calibre1">“Evet. Ne kadar süre orada kaldığını bilmiyorum. Belki sekiz yıl, belki daha az. Emin olmak güç. Ama bir zaman geldi, beni çağırmaya başladi. O Göz’den ne kadar korkup nefret etsem de bir parçam tekrar görmek istiyordu.”</p>

  <p class="calibre1">Roland başını salladı. “Büyücü‘nün Gökkuşağı‘nın tüm parçaları o çekime sahiptir, ama Siyah On Üç’ün en kötüleri olduğu söylenir. Galiba artık sebebini anlıyorum. O Kızıl Kral’in izleyen gözü.”</p>

  <p class="calibre1">“Her ne ise, beni mağaraya… ve daha ötesine çağırdığını hissedebiliyordum. Yolculuklarıma bıraktığım yerden devam etmemi fısıldıyordu. Kutuyu açarak kapıyı açabileceğimi biliyordum. Kapı beni istediğim her yere götürebilirdi. Ve her zamana! Tek yapmam gereken konsantre olmaktı.” Callahan bir süre düşündükten sonra tekrar oturdu. Çarpık elleri üzerinden her birine teker teker baktı. Dinleyin beni, yalvarırım. Kennedy adında bir başkanımız vardı. Salem’s Lot’a gitmemden on üç yıl kadar önce bir suikasta kurban gitmişti. Batı…”</p>

  <p class="calibre1">“Evet,” dedi Susannah. “Jack Kennedy. Tanrı onu kutsasın.” Roland’a döndü. “Bir silahşordu.”</p>

  <p class="calibre1">Roland’ın kaşları yükseldi. “Öyle mi dersin?” “Evet. Hiç şüphem yok.”</p>

  <p class="calibre1">“Her neyse,” dedi Callahan. “Onu öldüren katilin tek başına hareket edip etmediği, bir komploya dahil olup olmadığı hep tartışıldı. Bazen gece yarısı uyanır ve neden gidip görmüyorum diye düşünürdüm. Neden gidip o kapının önünde, kucağımda kutuyla durup Dallas, 22 Kasım 1963 diye düşünmüyorum? Kapı açılınca Bay Wells’in zaman makinesi hikâyesindeki gibi kendimi o zaman ve mekânda bulacağımı biliyordum. Hatta belki o gün olacakları değiştirebilirdim. O olay, Amerika tarihinde bir dönüm noktasıydı. Onu değiştirirsem sonrasında gelen her şeyi değiştirmiş olurdum. Vietnam… ırk ayaklanmaları… her şeyi.”</p>

  <p class="calibre1">“Tanrım,” dedi Eddie saygı dolu bir sesle. Hiçbir şeye olmasa böyle bir fikrin tutkusuna saygı duyulmalıydı. Tek bacaklı denizcinin beyaz balinanın peşine düşmesiyle birlikte listenin üst sıralarında yer alırdı. “Ama Peder… ya yapsaydın ve her şey daha kötü olsaydı?”</p>

  <p class="calibre1">“Jack Kennedy kötü bir adam değildi,” dedi Susannah soğukça. “Jack Kennedy iyi bir adamdı. Harika bir adamdı.”</p>

  <p class="calibre1">“Belki öyleydi. Ama bak ne diyeceğim; bence büyük hataları büyük insanlar yapar. Ayrıca, onu öldüren gerçekten çok kötü bir adam olabilirdi. Lee Harvey Oswald veya her kimse, onun yüzünden fırsat bulamamış bir Büyük Tabut Avcısı olabilirdi.”</p>

  <p class="calibre1">“Ama küre böyle düşüncelere izin vermiyor,” dedi Callahan. “İnsanlara fısıldayıp sonuçlarının iyi olacağına inandırarak onları korkunç işler yapmaya teşvik ettiğine inanıyorum. Onları her şeyin yoluna gireceğine inandırıyor.”</p>

  <p class="calibre1">“Evet,” dedi Roland. Sesi ateşte çıtırdayan bir dal gibi kupkuruydu.</p>

  <p class="calibre1">“Sizce böyle bir yolculuk gerçekten mümkün olabilir mi?” diye sordu Callahan. “Yoksa sadece kürenin bir aldatmacası mı?”</p>

  <p class="calibre1">“Bence mümkün,” dedi Roland. “Ve Calla’dan ayrılışımızın küre ve kapıyla olacağına inanıyorum.”</p>

  <p class="calibre1">“Öyle bir durum gerçekleşirse seninle gelirim!” dedi Callahan. Şaşırtıcı bir coşkuyla konuşmuştu.</p>

  <p class="calibre1">“Belki geleceksin,” dedi Roland. “Sonuçta kutuyu (ve içindeki küreyi) kilisene sakladın. Onu susturmak için.”</p>

  <p class="calibre1">“Evet. Ve işe yaradığı söylenebilir. Çoğunlukla uyuyor.”</p>

  <p class="calibre1">“Yine de sana iki kez geçiş yaptırdığını söylemiştin.”</p>

  <p class="calibre1">Callahan başını salladı. Coşku, ateşe düşen saman çöpü gibi hızla yok olmuştu. Şimdi sadece yorgun görünüyordu. Ve çok da yaşlı. “İlki Meksika’ya idi. Hikâyemin başlarını hatırlıyor musunuz? Yazarı ve inanan çocuğu?”</p>

  <p class="calibre1">Başlarını salladılar.</p>

  <p class="calibre1">“Bir gece küre uyuduğum sırada bana dokundu ve beni Los Zapatos, Meksika’ya gönderdi. Bir cenaze töreniydi. Yazarın cenaze töreni.”</p>

  <p class="calibre1">“Ben Mears,” dedi Eddie. “Havadaki Dans’m yazarı.”</p>

  <p class="calibre1">“Evet.” ‘İ</p>

  <p class="calibre1">“Seni gören oldu mu?” diye sordu Jake. “Bizi göremiyorlardı.” |</p>

  <p class="calibre1">Callahan başını iki yana salladı. “Hayır. Ama hissettiler. Onlara doğru yürüdüğümde kenara çekiliyorlardı. Sanki soğuk bir esintiydim. Her neyse, çocuk da oradaydı; Mark Petrie. Ama artık bir çocuk değildi. Genç bir adamdı. Görünüşünden ve Ben anısına yaptığı konuşmasından (“Bir zamanlar elli dokuz yaşını çok yaşlı sanırdım,” diye başlamıştı konuşmasına) 1990’ların ortalan olduğunu tahmin ettim. Orada fazla uzun kalmadım ama genç dostumun iyi olduğundan emin olacak kadar durdum. Belki Salem’s Lot’ta iyi bir şeyler de yapmıştım.” Bir süre durakladı. “Mark, konuşmasında Ben’den babası olarak bahsediyordu. Bu beni derinden etkiledi.”</p>

  <p class="calibre1">“Küre sana ikinci kez geçiş yaptırdığında ne oldu?” diye sordu Roland. “Seni Kral’ın Şatosu’na gönderdiğinde?”</p>

  <p class="calibre1">“Kuşlar vardı. İri, şişman, kara kuşlar. Daha fazlasını anlatmayacağım. Gecenin bu saatinde olmaz.” Callahan taviz vermez bir tavırla konuşmuştu. Tekrar ayağa kalktı. “Belki başka zaman.”</p>

  <p class="calibre1">Roland kabullenerek başını salladı. “Teşekkürler derim.”</p>

  <p class="calibre1">“Siz uyumayacak mısınız, dostlar?”</p>

  <p class="calibre1">“Birazdan,” dedi Roland.</p>

  <p class="calibre1">Hikâyesi için ona teşekkür ettiler (Oy bile uykulu bir sesle havladı) ve iyi geceler dilediler. Gidişini izlediler ve daha sonraki saniyeler boyunca hiç konuşmadılar.</p>

  <p class="calibre1">&nbsp;</p>

  <p class="calibre1"><b class="calibre5">20</b></p>

  <p class="calibre1">&nbsp;</p>

  <p class="calibre1">Sessizliği bozan Jake oldu. “O Walter denen adam arkamızdaymış Roland! Konaklama yerinden ayrıldığımızda arkamızdaymış! Peder Callahan da öyle!”</p>

  <p class="calibre1">“Evet,” dedi Roland. “Callahan ta o zamanlardan hikâyemize dahil olmuş. Midemde kelebekler uçuşuyormuş hissi veriyor. Sanki yerçekimi yok olmuş gibi.”</p>

  <p class="calibre1">Eddie gözünü kurularmış gibi yaptı. “Böyle duygular gösterdiğinde yüreğim sızlıyor, Roland,” dedi. Roland, ona anlamadan bakınca ekledi.</p>

  <p class="calibre1">“Haydi ama, kes gülmeyi. Espriyi anlamana bayıldığımı biliyorsun ama böyle abartınca beni utandırıyorsun.”</p>

  <p class="calibre1">“Bağışla,” dedi Roland cılız bir gülümsemeyle. “Sanırım espri anlayışım erkenden uykuya dalıyor.”</p>

  <p class="calibre1">“Benimkiyse bütün gece uyumuyor,” dedi Eddie neşeyle. “Beni de uyanık tutuyor. Bana espriler yapıyor. Taktak, kim o, kuş, hangi kuş, yokuş, he he he!”</p>

  <p class="calibre1">“Bitti mi?” diye sordu Roland.</p>

  <p class="calibre1">“Şimdilik evet. Ama merak etme Roland, daima geri döner. Sana bir §ey sorabilir miyim?”</p>

  <p class="calibre1">“Aptalca mı?”</p>

  <p class="calibre1">“Sanmıyorum. Umarım değildir.”</p>

  <p class="calibre1">“O halde sor.”</p>

  <p class="calibre1">“Batı Yakası‘ndaki terk edilmiş çamaşırhanede Callahan’ın kıçını kurtaran iki adam benim düşündüğüm kişiler mi?”</p>

  <p class="calibre1">“Sen kim olduklarını sanıyorsun?”</p>

  <p class="calibre1">Eddie, Jake’e döndü. “Ya sen, Elmer’ın oğlu? Bir fikrin var mı?”</p>

  <p class="calibre1">“Elbette,” dedi Jake. “Calvin Tower ve kitapçıda yanında olan diğer adam, arkadaşı. Bana Samson ve nehir bilmecelerini soran.” Parmaklarını şıklattı, sonra tekrar şıklattı ve sırıttı. “Aaron Deepneau.”</p>

  <p class="calibre1">“Ya Callahan’ın bahsettiği yüzük?” diye sordu Eddie. “Üzerinde Ex Libris yazan? İkisinde de öyle bir yüzük görmedim.”</p>

  <p class="calibre1">“Bakmış mıydın?” diye sordu Jake.</p>

  <p class="calibre1">“Hayır, pek sayılmaz. Ama…”</p>

  <p class="calibre1">“Ve unutma ki onu 1977’de gördük,” dedi Jake. “Adamlar pederin hayatını 1981’de kurtardı. Belki aradan geçen dört yıl içinde biri yüzüğü Bay Tower’a vermiştir. Hediye olarak. Ya da belki kendisi satın almıştır.”</p>

  <p class="calibre1">“Sadece tahminlerde bulunuyorsun,” dedi Eddie.</p>

  <p class="calibre1">“Evet,” diye kabul etti Jake. “Ama Tower’m bir kitapçı dükkânı var, bu yüzden üzerinde Ex Libris yazan bir yüzüğünün olması gayet uygun. Sence de öyle değil mi? Hissetmiyor musun?”</p>

  <p class="calibre1">“Evet. En azından yüzde doksanlık dilime koyarım. Ama Callahan’ın orada olduğunu…” Eddie sustu, bir süre düşündü ve kararlı bir ifadeyle başını iki yana salladı. “Hayır, bu gece bunlara hiç girmeyeceğim. Bir başlarsak kendimizi Kennedy suikastını tartışır bulacağız ve çok yorgunum.”</p>

  <p class="calibre1">“Hepimiz yorgunuz,” dedi Roland. “Ve önümüzdeki günlerde yapacak çok işimiz var. Ama pederin hikâyesinin beni tuhaf bir şekilde rahatsız ettiğini söylemeliyim. Akla getirdiği sorulardan daha azına mı cevap veriyor, yoksa tam tersi mi bilemiyorum.”</p>

  <p class="calibre1">Hiçbiri buna karşılık olarak bir şey söylemedi.</p>

  <p class="calibre1">“Biz katet’iz ve burada antet olarak birlikte oturuyoruz,” dedi Roland. “Bir kurulda. Vakit oldukça geç ama birbirimize iyi geceler dilemeden önce konuşmamız gereken herhangi bir konu var mı? Varsa, söylemeniz gerek.” Sessizlik devam edince Roland sandalyesini geri itti. “Pekâlâ o halde. Hepinize iyi…”</p>

  <p class="calibre1">“Dur.”</p>

  <p class="calibre1">Susannah’ydı. Son konuşmasından beri o kadar çok zaman geçmişti ki orada olduğunu neredeyse unutmuşlardı. Her zamanki tarzının aksine cılız bir sesle konuşmuştu. Eben Took’a ona bir daha kakaolu dediği takdirde dilini çekip çıkararak kıçını sileceğini söyleyen kadına aitmiş gibi değildi sesi.</p>

  <p class="calibre1">“Bir şey olabilir.” Aynı cılız ses. “Başka bir şey.” Daha da zayıflamıştı. “Ben…”</p>

  <p class="calibre1">Sırayla onlara baktı. Bakışları en son Silahşor’u buldu. Roland, kadının gözlerinde hüzün, kınama ve bitkinlik gördü. Öfke yoktu. Öfkeli olsaydı, diye düşündü daha sonra, belki o kadar utanmazdım.</p>

  <p class="calibre1">“Küçük bir sorunumuz olabilir,” dedi Susannah. “Nasıl olduğunu… bunun nasıl mümkün olabileceğini bilmiyorum… ama çocuklar, sanırım benim bir sorunum var.”</p>

  <p class="calibre1">Susannah Dean/Odetta Holmes/Detta Walker/hicligin kızı Mia bunları söyledikten sonra elleriyle yüzünü örttü ve ağlamaya başladı.</p>

  <p class="calibre1">&nbsp;</p>
</body>
</html>
