<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>İKİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">İ</b></span><span class="t"><b class="calibre2">K</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="calibre1">&nbsp;</p>

  <p class="p4"><span class="t7"><i class="calibre4">DO</i></span><span class="t7"><i class="calibre4">Ğ</i></span><span class="t7"><i class="calibre4">AN</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Roland ve Eddie ertesi sabah Huzurun Hanımı‘na girdiği sırada gün ışığı, kuzeydoğu ufkunda zayıf bir ağartıdan ibaretti. Sıraların arasındaki koridorda ilerleyen Eddie’nin elinde bir fener vardı. Dudakları sımsıkı kapalıydı. Oraya gelmelerinin sebebi olan kürenin vızıltısını duyabiliyorlardı. Uykulu bir vızıltıydı ama Eddie bu sesten yine de nefret ediyordu. Kilise insanın tüylerini ürpertiyordu. Bomboştu ama tuhaf bir şekilde doluymuş gibi görünüyordu. Eddie her an sıralarda ona onaylamaz gözlerle bakan hayaletler veya başıboş ölüler görmeyi bekliyordu.</p>

  <p class="calibre1">Ama en kötüsü vızıltıydı.</p>

  <p class="calibre1">Roland ön tarafa vardıklarında heybesini açtı ve Jake’in önceki güne dek sırt çantasında taşıdığı bovling çantasını çıkardı. Silahşor çantayı bir süre havada tutunca, üzerindeki yazıyı ikisi de okuyabildi: <i class="calibre3">ORTA-DÜNYA KULVARLARINDA HEP PUAN VAR</i>.</p>

  <p class="calibre1">“Ben her şeyin yolunda olduğunu söyleyene dek tek kelime etmeyeceksin,” dedi Roland. “Anladın mı?”</p>

  <p class="calibre1">“Evet.”</p>

  <p class="calibre1">Roland başparmağını yerdeki iki tahta arasındaki boşluğa bastırdı ve rahibin yaptığı gizli bölme ortaya çıktı. Roland kapağı alarak bir kenara koydu. Eddie bir keresinde televizyonda Londra Bombardımanı sırasında patlayıcı maddeleri nakleden adamlarla ilgili bir film görmüştü. Roland’ı izlerken aklına o film geldi. Neden gelmeyecekti? Orada gizli olan şey de en az patlamaya hazır bir bomba kadar tehlikeliydi.</p>

  <p class="calibre1">Roland beyaz keten cüppeyi çekerek kutuyu ortaya çıkardı. Vızıltınln şiddeti arttı. Eddie’nin nefesi kesildi. Teninin bir anda buz kestiğini hissetti. Yakınlarda bir yerde hayal edilemeyecek kadar kötü niyetli bir canavar, mahmurca tek gözünü aralamıştı.</p>

  <p class="calibre1">Eddie vızıltı yine önceki uykulu tonuna düşünce tekrar nefes almaya başladı.</p>

  <p class="calibre1">Roland bovling çantasını ona uzatarak açık tutmasını işaret etti. Eddie isteneni gönülsüzce de olsa yaptı (bir parçası, Roland’ın kulağına her şeye boş verip oradan uzaklaşmalarını söylemek istiyordu). Roland kutuyu bulunduğu yerden kaldırınca vızıltı tekrar şiddetlendi. Eddie fenerin cılız aydınlığında Silahşor’un kaşının üzerinde ter damlacıkları olduğunu gördü. Kendi yüzündeki teri de hissedebiliyordu. Siyah On Üç uyanır ve onları kapkara bir deliğe fırlatırsa…</p>

  <p class="calibre1">Gitmem. Susannah’yla kalmak için mücadele ederim.</p>

  <p class="calibre1">Elbette ederdi. Ama Roland hayaletağacından yapılmış oymalı kutuyu boş arsada buldukları tuhaf çantaya koyduğunda epey rahatladı. Vızıltı tamamen yok olmamış, zorlukla duyulabilecek bir seviyeye inmişti. Roland çantanın fermuarını kapadığındaysa çok uzaklardan gelen bir fısıltıya dönüştü. Bir deniz kabuğunu dinlemek gibiydi.</p>

  <p class="calibre1">Eddie havaya bir haç çizdi. Yüzünde cılız bir gülümseme beliren Roland da aynısını yaptı.</p>

  <p class="calibre1">Kilisenin dışında kuzeydoğu ufku belirgin bir şekilde aydınlanmıştı; görünüşe bakılırsa o gün gerçek gün ışığını görebileceklerdi.</p>

  <p class="calibre1">“Roland.”</p>

  <p class="calibre1">Silahşor kaşlarını kaldırarak ona döndü. Sol eliyle çantanın ağzını kavramıştı. Oldukça dayanıklı görünmesine rağmen çantanın sapına güv’enemediği anlaşılıyordu.</p>

  <p class="calibre1">“O çantayı geçiş yaptığımız sırada bulduysak nasıl alabildik?”</p>

  <p class="calibre1">Roland bunu bir süre düşündü. “Belki çanta da geçiş halindedir,” dedi sonunda.</p>

  <p class="calibre1">“Hâlâ mı?”</p>

  <p class="calibre1">“Evet, sanırım. Hâlâ.”</p>

  <p class="calibre1">“Ah.” Eddie bir süre düşündü. “Ürkütücü.”</p>

  <p class="calibre1">“New York’a gitme konusunda fikrini mi değiştirdin, Eddie?”</p>

  <p class="calibre1">Eddie başını iki yana salladı. Ama korkmuştu. Baronluk Vagonu’nda Blaine’e bilmeceler sorduğu zamandan bile daha çok korkuyor olabilirdi.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Geçit Mağarası‘na giden yolu yarıladıklarında (Henchick’in de dediği gibi oldukça dikti) saat on olmuş ve hava bir hayli ısınmıştı. Eddie durdu, mendiliyle ensesini sildi ve kuzeye doğru zikzaklar çizerek uzanan kuru vadilere baktı. Orada burada kara delikler görüyor, Roland’a onların lâl madenleri olup olmadığını soruyordu. Silahşor kara deliklerin madenler olduğunu söyledi.</p>

  <p class="calibre1">“Çocukları hangisinde saklamayı düşünüyorsun? Buradan görülebiliyor mu?”</p>

  <p class="calibre1">“Aslında evet.” Roland tabancasını çekerek namlusuyla işaret etti. “Nişangâhın üzerinden bak.”</p>

  <p class="calibre1">Eddie bakınca kabaca S harfini andıran derin bir vadi gördü. Tepesine kadar kadifemsi gölgelerle doluydu. Eddie vadinin gün ışığını sadece güneşin tepede olduğu öğle vakitlerinde, yarım saatliğine direkt olarak görebildiğini düşündü. Vadi, kuzeyde dev bir kaya duvarda son buluyor gibiydi. Eddie madenin girişinin orada olduğunu tahmin etti ama emin olabilmek için fazla karanlıktı. Vadi güneydoğuda, daha ileride Doğu Yolu’yla birleşen toprak bir yola açılıyordu. Doğu Yolu’nun ötesinde yeşil çeltik tarlaları uzanıyordu. Tarlaların ötesindeyse nehir vardı.</p>

  <p class="calibre1">&nbsp;“Bize anlattığın hikâyeyi hatırlatıyor,” dedi Eddie. “Eyebolt Kanyonu.”</p>

  <p class="calibre1">“Elbette öyle.”</p>

  <p class="calibre1">“Ama işin pis tarafını yapacak bir incecik yok.”</p>

  <p class="calibre1">“Öyle,” dedi Roland. “İncecik yok.”</p>

  <p class="calibre1">“Doğru söyle; kasabanın çocuklarını gerçekten çıkışı olmayan bir vadinin sonunda bir madene mi tıkacaksın?”</p>

  <p class="calibre1">“Hayır.”</p>

  <p class="calibre1">“Kasabalılar öyle yapacağını… yapacağımızı sanıyor. Tabak fırlatan kadınlar bile öyle sanıyor.”</p>

  <p class="calibre1">“Biliyorum,” dedi Roland. “Öyle düşünmelerini istiyorum zaten.”</p>

  <p class="calibre1">“Neden?”</p>

  <p class="calibre1">“Çünkü Kurtlar’ın çocukları bulmak için doğaüstü yöntemlere başvurduğuna inanmıyorum. Büyükbaba Jaffords’un hikâyesini duyduktan sonra Kurtlar’la ilgili doğaüstü hiçbir şey olmadığına inanmıyorum aslında. Hayır, bu mısır ambarında bir sıçan var. Ciyaklayarak Gök Gürültüsü‘ndeki güçlere başvuran bir sıçan.”</p>

  <p class="calibre1">“Her seferinde farklı biri demek istiyorsun herhalde. Her yirmi iki, yirmi üç yılda.”</p>

  <p class="calibre1">“Evet.”</p>

  <p class="calibre1">“Kim olabilir?” diye sordu Eddie. “Böyle bir şeyi kim yapabilir?”</p>

  <p class="calibre1">“Emin değilim ama bir fikrim var.”</p>

  <p class="calibre1">“Took mu? Babadan oğla geçen bir tür miras mı?”</p>

  <p class="calibre1">“Yeterince dinlendiysen devam edelim, Eddie.”</p>

  <p class="calibre1">“Overholser mı? Belki de televizyon dizilerindeki kovboya benzeyen Telford denen adamdır.”</p>

  <p class="calibre1">Roland hiçbir şey söylemeden önünden geçip gitti. Yerdeki çakıllar, yeni kısa çizmelerinin topukları altında çıtırdıyordu. Pembe bovling çantası, sağlam olan sol elinde ileri geri sallanıyordu. İçindeki şey hâlâ nahoş suları fısıldıyordu.</p>

  <p class="calibre1">“Her zamanki gibi pek hoşsohbetsin,” diyen Eddie, Silahşor’u takip etti.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Mağaranın derinliklerinden yükselen ilk ses, ulu bilge ve yüce keşe aitti.</p>

  <p class="calibre1">“Ah, küçük hanım evladına bakın!” diye inledi Henry. Eddie sesini Ebenezer Scrooge’un Bir Noel Şarkısı‘ndaid ölü arkadaşının sesine benzetmişti. Komik, aynı zamanda korkunçtu. “Kız kılıklı hanım evladı NooYork’a geri döneceğini mi sanıyor? Denemeye kalkarsan çok daha uzağa gideceksin, birader. Sen en iyisi olduğun yerde kal… o küçük oymalarınla uğraş… uslu bir homo ol…” Eddie’nin ölü ağabeyi güldü. Hayatta olan kardeş titredi.</p>

  <p class="calibre1">“Eddie?” diye sordu Roland.</p>

  <p class="calibre1">“Ağabeyini dinle Eddie!” diye haykırdı annesi mağaranın karanlık ve eğimli boğazından. Kaya zemin üzerindeki küçük kemik parçalan parlıyordu. “Senin için hayatını feda etti. Bütün hayatını senin için harcadı. Hiç olmazsa dinle onu.”</p>

  <p class="calibre1">“Eddie, iyi misin?”</p>

  <p class="calibre1">Şimdi konuşan, arkadaşları arasında Kahrolası Çılgın Macar olarak bilinen Csaba Drabnik’ti. Csaba, Eddie’ye bir sigara vermesini yoksa lanet olası pantolonunu indireceğini söylüyordu. Eddie dikkatini bu ürkütücü, aynı zamanda büyüleyici sesler kümesinden güçlükle çekti.</p>

  <p class="calibre1">“Evet,” diye cevap verdi. “Sanırım iyiyim.”</p>

  <p class="calibre1">“Sesler kafanın içinden geliyor. Mağara onları bir şekilde bulup seslerini yükseltiyor. Hepsini üzerine gönderiyor. Biliyorum, biraz asap bozucu ama hiçbir anlamları yok.”</p>

  <p class="calibre1">“Neden beni öldürmelerine izin verdin, Eddie?” diye hıçkırdı Henry. “Hep geleceğini düşündüm ama gelmedin!”</p>

  <p class="calibre1">“Anlamları yok,” dedi Eddie. “Tamam. Anladım. Şimdi ne yapıyoruz?”</p>

  <p class="calibre1">“Burasıyla ilgili duyduğum iki hikâyeye göre (Callahan’ın ve Henchick’in anlattığı) kutuyu açtığımda kapı açılacak.”</p>

  <p class="calibre1">Eddie sinirli bir kahkaha attı. “Bırak açmayı, kutuyu o çantadan çıkarmanı bile istemiyorum. Korkmak mı demiştin?”</p>

  <p class="calibre1">“Fikrini değiştirdiysen…”</p>

  <p class="calibre1">Eddie başını iki yana salladı. “Hayır. Bunu yapmak istiyorum.” Aniden gülümsedi. “Oraya gidip kafayı bulacağımdan korkmuyorsun, değil mi? Herifi bulup uçuşa geçeceğimden?”</p>

  <p class="calibre1">Henry mağaranın derinliklerinden seslendi. “Bu Çin Beyazı, kardeşim! Şu kara köpekler en iyi malı satıyor!”</p>

  <p class="calibre1">“Hayır,” dedi Roland. “Endişelendiğim pek çok konu var ama eski alışkanlıklarına dönmen bunlardan biri değil.”</p>

  <p class="calibre1">“Güzel.” Eddie mağaranın içlerine doğru biraz ilerledi ve boşlukta dikilen kapıyı gördü. Üzerindeki hiyeroglifler ve gül şeklindeki kristal tokmağı hariç tıpkı kumsaldaki kapılar gibiydi. “Arkasına geçince?…”</p>

  <p class="calibre1">“Arkasına geçince kapı kayboluyor,” dedi Roland. “Ama gerisinde derin bir yarık var… Na’ar’a kadar indiğini sanıyorum. Yerinde olsam adımımı dikkatli atardım.”</p>

  <p class="calibre1">“İyi bir tavsiye, Hızlı Eddie teşekkürler der.” Kristal tokmağı yoklayınca iki yöne de dönmediğini gördü. Bunu beklemişti zaten. Geriledi.</p>

  <p class="calibre1">“New York’u düşünmen gerek,” dedi Roland. “Özellikle de İkinci Cadde’yi sanırım. Ve zamanı. Bin dokuz yüz yetmiş yedi yılını.”</p>

  <p class="calibre1">“İnsan b\r yılı nasıl düşünür ki?”</p>

  <p class="calibre1">Roland konuştuğunda sesi hissettiği sabırsızlığı ele verdi. “Jake ile birlikte Jake’in eski halini takip ettiğin sırada nasıl göründüğünü düşün, muhtemelen işe yarayacaktır.”</p>

  <p class="calibre1">Eddie o günün yanlış gün olduğunu, fazla erken olduğunu söylemek üzere ağzını açtı ama vazgeçerek tekrar kapadı. Daha önce düşündüklerinde haklılarsa zaten geçmiş bir tarihe gitmeleri veya geçiş yapmaları mümkün değildi. Oradaki zaman, bir şekilde buradakiyle bağlantılıydı ama daha hızlı ilerliyordu. Kurallar konusunda haklılarsa durum buydu. Kurallar varsa…</p>

  <p class="calibre1">Eh, neden gidip bizzat görmüyorsun?</p>

  <p class="calibre1">“Eddie? Seni hipnotize etmeyi denememi istiyor musun?” Roland kemerinden bir kurşun çıkarmıştı. “Geçmişi daha açık seçik görmeni sağlayabilirim.”</p>

  <p class="calibre1">“Hayır. Bunu tamamen uyanık ve kendimdeyken yapmam en iyisi.”</p>

  <p class="calibre1">Eddie derin nefesler aldı ve yumruklarını açıp kapadı. Kalbi çok hızlı çarpmıyordu (hatta yavaş olduğu bile söylenebilirdi) ama her atışı, bütün vücudunu titretiyor gibiydi. Profesör Peabody’nin Zaman Makinesi veya Morlocklar hakkındaki filmdeki gibi ayarlanabilir kontrol düğmeleri olsaydı işi ne kadar da kolaylaşırdı!</p>

  <p class="calibre1">“Hey, iyi görünüyor muyum?” diye sordu Roland’a. “Yani tam öğle vakti İkinci Cadde’de belirirsem fazla dikkat çeker miyim?”</p>

  <p class="calibre1">“İnsanların önünde beliriverirsen muhtemelen çok dikkat çekersin,” dedi Roland. “O an seninle konuşmaya çalışabilecek herkesi göz ardı ederek oradan bir an önce ayrılmanı öneririm.”</p>

  <p class="calibre1">“O kadarını ben de biliyorum. Ben kılık kıyafet açısından sormuştum.”</p>

  <p class="calibre1">Roland omuzlarını hafifçe silkti. “Bilmiyorum, Eddie. Orası senin şehrin, benim değil.”</p>

  <p class="calibre1">Eddie itiraz edebilir, onun şehrinin Brooklyn olduğunu söyleyebilirdi. Eskiden öyleydi yani. Manhattan’a ayda yılda bir gider, orayı bir başka şehir olarak düşünürdü. Yine de Roland’ın ne kastettiğini bildiğini sanıyordu. Kendini şöyle bir inceledi; üzerinde boynuz düğmeli sade bir gömlek, zımbaları bakır değil, kararmış nikelden koyu renk, düğmeli bir kot pantolon vardı (Eddie, Lud’dan beri fermuvar görmemişti). Herhalde caddede fazla dikkat çekmezdi. New York’ta çok garipsenmeyeceğini biliyordu. Onu görenler muhtemelen sanatçı olmaya özenen hippi bir garson olduğunu düşünecekti. Çoğu insanın dönüp bakacağını bile sanmıyordu ve bu iyiydi çünkü alabileceği bir şey daha…</p>

  <p class="calibre1">“Bir parça ham deri şeridin var mı?” diye sordu Roland’a.</p>

  <p class="calibre1">Beşinci smıf öğretmeni Bay Tubther’ın hüzünlü sesi mağaranın derinliklerinden yankılanarak geldi. “Potansiyelin vardı! Harika bir öğrenciydin! Oysa ne hale geldin, kendine bir bak! Neden kardeşinin seni bozmasına izin verdin?”</p>

  <p class="calibre1">Henry buna öfkeyle karşılık verdi. “O ölmeme göz yumdu! Beni öldürdü!”</p>

  <p class="calibre1">Roland heybesini mağaranın zeminine, pembe çantanın yanına koydu ağzını açtı ve içini karıştırdı. Eddie heybenin içinde neler olduğunu, kaç nesne bulunduğunu bilmiyordu. Tek bildiği, dibini hiç görmediğiydi. Silahşor, Eddie’nin istediğini sonunda buldu ve ona uzattı.</p>

  <p class="calibre1">Roland, Eddie saçını deri parçasıyla toplarken (Eddie bu ayrıntının sanatçı özentisi hippi garson imajını tamamlayacağını düşünmüştü) yağmacıbohçası dediği çantayı açtı ve içini boşaltmaya başladı. Callahan’ın verdiği biraz boşalmış tütün kesesi, birkaç çeşit sikke ve para, bir dikiş seti, Shardik’in ormanının yakınında kabaca pusula haline getirdiği kap, eski bir harita parçası ve Tavery ikizlerinin yaptığı yeni harita mağaranın zemininde küçük bir yığın oluşturdu. Çanta tamamen boşalınca sol kalçası üzerindeki kabzası sandal ağacından yapılmış büyük tabancayı aldı. Silindiri açtı, kurşunları kontrol etti, başını salladı ve silindiri yerine yerleştirdi. Sonra tabancayı çantaya yerleştirip ağzını büzüştüren ipleri sıkıca çekti ve tek çekişte açılabilecek bir düğüm attı. Aşınmış sapından tutarak çantayı Eddie’ye uzattı.</p>

  <p class="calibre1">Eddie önce almak istemedi. “Olmaz, ahbap. O senin.”</p>

  <p class="calibre1">“Son haftalarda onu en az benim taşıdığım kadar, hatta belki daha da fazla taşıdın.”</p>

  <p class="calibre1">“Evet ama New York’tan bahsediyoruz, Roland. New York’ta herkes hırsızlık yapar.”</p>

  <p class="calibre1">“Çalınmayacak. Tabancayı al.”</p>

  <p class="calibre1">Eddie, Roland’ın gözlerine bir süre baktıktan sonra çantayı alıp sapını omzuna astı. “İçinde bir his var.”</p>

  <p class="calibre1">“Evet, bir önsezi.”</p>

  <p class="calibre1">“Ka işbaşında mı?”</p>

  <p class="calibre1">Roland omuz silkti. “O her an işbaşında.”</p>

  <p class="calibre1">“Pekâlâ,” dedi Eddie. “Ve Roland… geri dönemezsem Suze’a iyi bak.”</p>

  <p class="calibre1">“Senin görevin beni buna mecbur etmemek.”</p>

  <p class="calibre1">Hayır, diye düşündü Eddie. Görevim gülü korumak.</p>

  <p class="calibre1">Kapıya döndü. Aklında binlerce soru vardı ama Roland haklıydı, sorulacak zaman geçmişti.</p>

  <p class="calibre1">“Eddie, gerçekten istemiyorsan…”</p>

  <p class="calibre1">“Hayır. İstiyorum.” Sol elinin başparmağını ona doğru kaldırdı. “Bunu yaptığımı gördüğün an kutuyu aç.”</p>

  <p class="calibre1">“Tamam.”</p>

  <p class="calibre1">Roland’ın sesi arkasından gelmişti. Artık sadece Eddie ve kapı vardı. Garip ama harikulade bir dilde üzerine BULUNMAMİŞ yazılmış kapı. Bir keresinde Yaza Açılan Kapı adında bir kitap okumuştu. Yazarı… kimdi? Eserlerini kütüphaneden eve götürdüğü bilim kurgu yazarlarından biriydi. Uzun, sıcak tatil günlerinde en yakın dostlarıydı o kitaplar. Murray Leinster, Poul Anderson, Gordon Dickson, Isaac Asimov, Harlan Ellison… Robert Heinlein. Yaza Açılan Kapı‘yı yazanın Heinlein olduğunu düşündü. Henry eve getirdiği kitaplarla hep dalga geçer, ona kız kılıklı kitap kurdu, hanım evladı der, kitap okurken kendini tatmin edip edemeyeceğini, burnunu roketler ve zaman makineleriyle ilgili uyduruk hikâyelere gömerek nasıl o kadar uzun süre oturabildiğini sorardı. Ondan yaşça büyük olan Henry. Suratı Noxzema veya StriDex yüzünden daima parlayan sivilcelerle kaplı olan Henry. Orduya katılma hazırlığı yapan Henry. Yaşça küçük olan Eddie. Kütüphaneden eve kitaplar getiren Eddie. On üçünde, neredeyse Jake’in şimdiki yaşında olan Eddie. Yıl 1977, Eddie on üç yaşında ve İkinci Cadde’deki taksiler parlak gün ışığı altında sapsarı parlıyor. Walkman dinleyen genç bir zenci adam, Chew Chew Mama’s’ın önünden geçiyor. Eddie, onu görebiliyor, Elton John’m “Someone Saved My Life Tonight” şarkısını (başka ne olabilir?) dinlediğini biliyor. Kaldırım kalabalık. Öğleden sonra geç saatler ve insanlar, New York’un pirinç yerine para yetiştirdikleri çelik vadilerinde geçirdikleri bir başka günün ardından evlerine dönüyor. Pahalı, şık takımlar içinde iş kadınları ayaklarına spor ayakkabılar giymiş; yüksek topuklu işyeri ayakkabıları çantalarının içinde çünkü mesai bitmiş ve evlerine dönüyorlar. Herkes gülümsüyormuş gibi görünüyor, çünkü ışık çok parlak, hava ılık. Şehyaz gelmiş ve bir yerlerden eski Lovin Spoonful’un şarkısında olduğu gibi bir delgi aletinin sesi geliyor. Önünde, ‘77 yazına açılan bir kapı var. teinde öğretmen olan uzay mekiği henüz infilak etmemiş. John Lennon hâlâ hayatta ama o eroin belasını, Çin Beyazı‘nı kullanmaya devam ederse fazla uzun yaşamayacak. Eddie Dean’e, Edward Cantor Dean’e gelince daha eroin hakkında hiçbir şey bilmiyor. Tek kusuru bir iki sigara içmiş olmak ve mastürbasyon yapmaya çalışmak (ama daha bir yıl, başarılı olamayacak). Daha on üç yaşında. Yıl 1977 ve göğsünde tamı tamına dört adet kıl var. Her sabah beş olacağı umuduyla dini bir tören gibi onları sayıyor. Tall Ships yazından sonraki yaz. Bir haziran günü, vakit öğle sonrası ve kulağına neşeli bir melodi geliyor. Melodi, Tower of Power Plakçılık’ın girişindeki hoparlörlerden yayılıyor. Mungo Jerry, “In The Summertime”ı söylüyor ve…</p>

  <p class="calibre1">Aniden her şey gözüne gerçekmiş gibi göründü ya da olması gerektiği kadar gerçekmiş gibi. Sol elini kaldırdı ve başparmağıyla “tamam” işareti yaptı: gidelim. Roland arkasında oturmuş, kutuyu pembe çantadan çıkarmıştı. Eddie’den işareti alan Silahşor, kutuyu açtı.</p>

  <p class="calibre1">Eddie’nin kulakları hemen o ahenksiz, tatlı çınlamaların istilasına uğradı. Gözleri yaşardı. Boşlukta dikilen kapı hafif bir tıklamayla açıldı ve mağaraya parlak gün ışığı doldu. Çalınan kornalar ve delgi aletinin tatatata sesleri duyuldu. Fazla uzun sayılmayacak bir süre önce böyle bir kapıyı öylesine umutsuzca istemişti ki bu uğurda Roland’ı neredeyse öldürüyordu. İşte şimdi istediği şey burnunun dibindeydi. Ve ölesiye korkuyordu.</p>

  <p class="calibre1">Çınlamalar beynini parçalayacakmış gibiydi. Bu sesi uzun süre dinlerse çıldırması işten değildi. Gideceksen git, dedi kendi kendine.</p>

  <p class="calibre1">Bir adım ilerledi. Gözleri yaşardığı için dört kapı tokmağı, tokmağa uzanan üç el varmış gibiydi. Kapıyı kendine doğru çekti ve öğle sonrasın’n altın rengi parlaklığı gözlerini kamaştırdı. Burnuna benzin, sıcak şen]r havası ve birinin tıraş losyonunun kokusu çarptı.</p>

  <p class="calibre1">Eddie zorlukla görerek bulunmamış kapıdan geçti ve sürülerek Uzaklaştınldığı dünyada bir yaz gününe ayak bastı.</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">İkinci Cadde’deydi gerçekten; işte Blimpie’s oradaydı, hemen arkasından Mungo Jerry’nin Karayip ritimleriyle bezeli neşeli şarkısı duyuluyordu. Etrafı, kaldırımın her iki yönüne doğru ilerleyen bir insan seliy]e sarılıydı. Eddie’ye dikkat etmiyorlardı; bunun bir sebebi, şehirden bir an önce çıkmaya odaklanmış olmalarıydı ama en büyük sebep, New York’ta başkalarına dikkat etmemenin bir yaşam tarzı olmasıydı.</p>

  <p class="calibre1">Eddie sağ omzunu silkerek çantanın sapını omzuna sağlam bir şekilde yerleştirdi ve arkasına baktı. Calla Bryn Sturgis’e açılan kapı oradaydı. Kucağında kapağı açık kutuyla mağaranın girişinde oturan Roland’ı görebiliyordu.</p>

  <p class="calibre1">Kahrolası çınlamalar onu çıldırtıyor olmalı, diye düşündü Eddie. Sonra Silahşor’un kemerinden iki kurşun çıkarıp kulaklarına yerleştirdiğini görerek sırıttı. İyi hareket, ahbap. 170 üzerinde ilerlerken incecik’in sesine karşı iyi bir önlem olmuştu. Kapının önünde işe yarayıp yaramadığını bilmiyordu ama Roland’ı bu konuda tek başına bırakmak durumundaydı. Eddie’nin yapacak işleri vardı.</p>

  <p class="calibre1">Kaldırımın üzerinde durduğu yerde tekrar geri döndü ve omzu üzerinden bakarak kapının orada olup olmadığını kontrol etti. Oradaydı. Diğerleri gibiyse gittiği her yerde onu takip edecekti. Etmese bile Eddie sorun olacağını sanmıyordu; zaten fazla uzaklaşmaya niyeti yoktu. Bir şeyi daha fark etmişti: sinsice geride bekleyen bir karanlığın varlığına dair o huzursuz edici his yoktu. Çünkü gerçekten oradaydı, geçiş yapmamıştı. Başıboş ölüleri de görmeyecekti.</p>

  <p class="calibre1">Eddie omzuna astığı çantanın sapını bir kez daha sağlamca yerleştirdi ve Manhattan Zihin Lokantası‘na doğru yola çıktı.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">İnsanlar yanından yürüyor, karşısına çıkanlar ise kenara çekiliyordu ama bunlar, orada gerçekten olduğunu ispatlamazdı. Sonunda Eddie bir değil, iki evrak çantası taşıyan genç bir adamla kasten çarpıştı… adam için iş dünyasının Büyük Tabut Avcısı denebilirdi.</p>

  <p class="calibre1">“Hey önüne baksana be adam!” dedi Bay İşadamı omuzları çarpıştığında.</p>

  <p class="calibre1">“Bağışla, ahbap,” dedi Eddie. Gerçekten de oradaydı. “Acaba hangi günde olduğumuzu…”</p>

  <p class="calibre1">Ama Bay İşadamı kırk beş elli yaşlarında geçirmesi muhtemel kalp krizine doğru çoktan uzaklaşmıştı. Eddie, eski bir New York fıkrasının can alıcı kısmını hatırladı: “Bağışlayın bayım, bana belediye binasına nasıl gideceğimi söyleyebilir misiniz yoksa gidip kendimi mi becereyim?” Elinde olmadan kahkahalarla gülmeye başla* ‘ı.</p>

  <p class="calibre1">Kontrolünü biraz olsun sağladıktan sonra tekrar yürümeye koyuldu. İkinci Cadde’yle Elli Dördüncü Sokak’ın köşesine vardığında bir ayakkabı mağazasının vitrinine bakan bir adam gördü. Bu adam da takım elbise giymişti ama Eddie’nin biraz önce çarptığı adam kadar telaşlı görünmüyordu. Elinde tek bir evrak çantası vardı. Eddie bunun iyi bir işaret olduğunu düşündü.</p>

  <p class="calibre1">“Afedersiniz,” dedi adama. “Hangi günde olduğumuzu söyleyebilir misiniz acaba?”</p>

  <p class="calibre1">“Perşembe,” dedi vitrine bakan adam. “Yirmi üç haziran.”</p>

  <p class="calibre1">“1977 mi?”</p>

  <p class="calibre1">Adam tek kaşını kaldırarak ona hem aklı karışık, hem alaycı bir ifadeyle gülümsedi. “Evet, 1977. 1978’e daha… altı ay var.”</p>

  <p class="calibre1">Eddie başını salladı. “Teşekkürler derim.”</p>

  <p class="calibre1">“Ne dersin?”</p>

  <p class="calibre1">“Hiçbir şey,” dedi Eddie ve hızla uzaklaştı.</p>

  <p class="calibre1">On beş temmuza sadece üç hafta var, diye düşündü. Fazla yakın.</p>

  <p class="calibre1">Evet ama o gün Calvin Tower’i arsayı satmaya ikna edebilirse zaman sorunu ortadan kalkacaktı. Eddie’nin ağabeyi çok uzun zaman önce bir Sûn arkadaşlarına kardeşinin kafasına koyduğu takdirde Şeytan’ı kendini yakmaya ikna edebileceğini söyleyerek böbürlenmişti. Eddie hâlâ aynı ikna kabiliyetine sahip olduğunu umuyordu. Calvin Tower’la bir anlaşma gayri menkule bir yatırım ve ardından belki yarım saatliğine New York keşmekeşinin tadını çıkarma… kutlama. Belki bir çikolatalı dondurma..</p>

  <p class="calibre1">Düşünceleri bir anda yarım kaldı ve öylesine ani durdu ki arkasından gelen ona çarparak küfretti. Eddie darbeyi ve edilen küfrü güçlükje fark etti. Koyu gri Lincoln yine oradaydı. Bu kez yangın musluğunun değil, kapının önüne park edilmişti.</p>

  <p class="calibre1">Balazar’ın arabası.</p>

  <p class="calibre1">Eddie tekrar yürümeye başladı. Roland’ın onu tabancayı almaya ikna ettiğine seviniyordu. Ve tabancanın dolu olmasına.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Karatahta yine dükkânın önündeydi (bugünün spesiyalitesi Nathaniel Hawthorne, Henry David Thoreau ve Robert Frost’tan oluşuyordu ve tatlı olarak Mary McCarthy ve Grace Metalious arasında bir seçim yapılabilirdi) ama kapının iç tarafındaki levhada ÜZGÜNÜZ, KAPALİYİZ yazıyordu. Tower of Power Plakçılık’ın ilerisindeki bankanın dijital saati 15.14’ü gösteriyordu. Kim hafta içinde dükkânını bu saatte kapatırdı?</p>

  <p class="calibre1">Özel bir müşterisi olan biri, diye tahmin etti Eddie.</p>

  <p class="calibre1">Ellerini yüzünün iki yanma dayayarak Manhattan Zihin Lokantası‘na baktı. Üzerinde çocuk kitaplarının durduğu alçak, yuvarlak masayı görebiliyordu. Sağ tarafta yüzyılın başlarından kalma gibi görünen tezgâh vardı ama gerisinde bugün kimse yoktu. Aaron Deepneau bile. Kasanın başında da kimse yoktu. Eddie, önündeki SATİŞ YOK yazısını görebiliyordu.</p>

  <p class="calibre1">İçerisi boştu. Calvin Tower bir yere gitmiş olabilirdi. Belki acil bir durum baş göstermiş…</p>

  <p class="calibre1">Gerçekten de acil bir durum söz konusu, dedi Silahşor’un soğuk sesi Eddie’nin kafasının içinde. O koyu gri aracın içinde geldi. Tezgâha bir kez daha bak, Eddie. Neden bu kez bakmak için gözlerini kullanmıyorsun?</p>

  <p class="calibre1">&nbsp;Bazen başka insanların sesleriyle düşünürdü. Bunu pek çok kişinin otığıM tahmin ediyordu; perspektifi biraz değiştirmeyi, olayları bir başka açıdan görebilmeyi sağlıyordu. Ama bu kez durum farklıydı sanki. rjzun boylu, yaşlı, çirkin Silahşor beyninin içinde gerçekten konuşuyormuş gibiydi.</p>

  <p class="calibre1">Eddie tezgâha tekrar baktı. Bu kez satranç tahtası üzerindeki taşları ve devrilmiş kahve bardağını gördü. Yerde, iki taburenin arasında tek camı çatlamış bir gözlük duruyordu.</p>

  <p class="calibre1">Kafasının içinde ani bir öfke kıvılcımı hissetti. Zayıftı ama önceki deneyimleri göz önüne alınırsa büyüyüp bir yangına dönüşmesi an meselesiydi. Sonunda bilinçli düşünceleri yakıp kül edebilirdi. Öyle bir durumda Roland’ın tabancasının menzilinde olanların Tanrı‘ya dua etmekten başka kurtuluş şansı kalmamış demekti. Bir keresinde Roland’a aynı şeyin ona da olup olmadığını sormuş, hepimize olur, cevabı almıştı. Eddie başını iki yana sallayıp Roland’a onun gibi olmadıklarını (Suze ve Jake’in de) söylediğindeyse Silahşor sessiz kalmayı seçmişti.</p>

  <p class="calibre1">Tower ve özel müşterileri arkada, o depoyla ofis karışımı yerde, diye düşündü Eddie. Ve bu kez niyetleri muhtemelen sadece konuşmak değildi. Eddie, Balazar’ın centilmenlerinin Bay Tower’a on beş temmuzun yaklaşmakta olduğunu hatırlatmakta ve o gün geldiğinde verilecek en doğru kararın ne olacağını kendilerine özgü yöntemlerle söylemekte olduğunu tahmin edebiliyordu.</p>

  <p class="calibre1">Centilmen kelimesi aklından geçtiğinde Eddie’nin zihnini yeni bir öfke dalgası sardı. Şişman ve zararsız bir kitapçının gözlüklerini kırıp adamı arka odaya çekerek korkutanlar için ne de uygun bir sıfattı! Centilmenmiş! Hadi oradan!</p>

  <p class="calibre1">Dükkânın kapısını yokladı. Kilitliydi ama sağlam görünmüyordu. Kapı, pervazı içinde çürük bir diş gibi sallanıyordu. Kapının önündeki girintide duran ve ilgilendiği kitabı inceliyormuş gibi görünen (en azından °yle olduğunu umuyordu) Eddie kilidi zorlamaya başladı. Önce sadece okmağın üzerindeki elinin baskısını arttırdı, sonra dikkat çekmeyeceğini Ufflarak omzunu dayadı.</p>

  <p class="calibre1">&nbsp;Yüzde doksan dört ihtimalle sana bakmıyorlar zaten, diye düşünde Eddie. Burası New York, unuttun mu? Bana belediye binasına nasıl gidece ğimi söyleyebilir misiniz yoksa gidip kendimi mi becereyim?</p>

  <p class="calibre1">Kapıyı daha kuvvetli itti. Henüz tüm gücüyle yüklenmemişti ama bir çıtırtı oldu ve kapı içeri doğru açıldı. Eddie orada olmak en doğal hakkıy. mış gibi tereddütsüzce içeri daldı ve kapıyı arkasından kapattı. Yerine oturmamıştı. Grinch Noel’i Nasıl Çaldı kitabını çocuk kitapları bölümünden alıp son sayfayı yırttı {Zaten sonunu hiç sevmemiştim, diye düşündü) üçe katladı ve kapıyla pervazı arasına sıkıştırdı. İşe yaramıştı. Bu sorunu hallettikten sonra etrafa bakındı.</p>

  <p class="calibre1">İçerisi boştu. Güneş artık gökdelenlerin ardında kaybolmuş olduğu için loştu. Hiç ses…</p>

  <p class="calibre1">Hayır. Bir ses vardı. Dükkânın arkasından gelen boğuk bir haykırış. Dikkatli olun, centilmenler işbaşında, diye düşündü Eddie. Bir başka öfke dalgası zihnini sardı. Bu seferki daha keskindi.</p>

  <p class="calibre1">Roland’ın çantasının ağzını bağlayan ipi çekti ve arka tarafta üzerinde SADECE PERSONEL yazan kapıya yöneldi. Yere düşmüş bir kitap yığınının ve devrilmiş bir rafın etrafından dolaşmak zorunda kaldı. Calvin Tower, Balazar’ın centilmenleri onu içeri doğru sürüklerken rafa tutunmaya çalışmış olmalıydı. Bunu anlamak için Eddie’nin olanları gözleriyle görmesine gerek yoktu.</p>

  <p class="calibre1">Arkadaki kapı kilitli değildi. Eddie, Roland’ın tabancasını çantadan çıkardı ve çantayı hayati bir anda önüne çıkıp engel olmaması için bir kenara koydu. Kendine Tower’m masasının nerede olduğunu hatırlatarak kapıyı santim santim araladı. Fark edilecek olursa avazı çıktığı kadar bağırarak içeri dalacaktı. Roland’a göre görüldükleri takdirde daima avazları çıktığı kadar bağırmalıydılar. Bu şekilde düşmanı bir iki saniyeliğine afallatabilirlerdi ve bir iki saniye bazen her şeyi değiştirebilirdi.</p>

  <p class="calibre1">Bu kez bağırmaya veya içeri dalmaya gerek olmadı. Aradığı adamlar ofis bölümündeydi. Gölgeleri yine iğrenç canavarlar gibi arkalarındaki duvarın üzerine düşmüştü. Tower sandalyesinde oturuyordu, ama sandalyesi artık masanın ardında değildi. Üç dosya dolabından ikisi arasındaki bosluğa itilmişti. Hoş yüzü, gözlükleri olmayınca çıplak görünüyordu. İki riyaretçisi ona bakıyordu, yani sırtları Eddie’ye dönüktü. Tower, onu görebilirdi ama Jack Andolini ve George Biondi’ye bakıyordu, tüm dikkati iki adam üzerinde toplanmıştı. Adamın yüzündeki dehşet ifadesini görünce Eddie’nin içini bir başka öfke dalgası sardı.</p>

  <p class="calibre1">Havada benzin kokusu vardı. Eddie bu kokunun en cesur dükkân sahibini bile dehşete düşüreceğini düşündü. Bir kitapçının korkusunu ise hayal bile edemiyordu. İki adamdan uzun boylu olanın (Andolini) yanında yaklaşık bir buçuk metre yükseklikte bir kitaplık vardı. Kapağı açıktı. İçindeki dört beş rafta, toz koruyucularıymış gibi görünen naylon kılıflara konmuş kitaplar vardı. Andolini kitaplardan birini eline almıştı. Kısa olan (Biondi) ise elinde kehribar rengi sıvıyla dolu bir kavanoz tutuyordu. İçindekinin ne olduğunu anlamak için kâhin olmak gerekmiyordu.</p>

  <p class="calibre1">“Lütfen, Bay Andolini,” dedi Tower. Cılız, titrek bir sesle konuşuyordu. “Lütfen, o çok değerli bir kitap.”</p>

  <p class="calibre1">“Elbette öyle,” dedi Andolini. “Bu kitaplıktaki her kitap çok değerli. Gördüğüm kadarıyla Ulysses’in yirmi altı bin dolar değerinde imzalı bir kopyasına sahipsin.”</p>

  <p class="calibre1">“Konusu neymiş, Jack?” diye sordu George Biondi. Şaşkın görünüyordu. “Ne tür bir kitap yirmi altı bin papel değerinde olabilir?”</p>

  <p class="calibre1">“Bilmiyorum,” dedi Andolini. “Neden siz cevaplamıyorsunuz, Bay Tower? Sana Cal desem olur mu?”</p>

  <p class="calibre1">“Ulysses’im bir kasada duruyor,” dedi Tower. “Satılık değil.”</p>

  <p class="calibre1">“Ama bunlar satılık,” dedi Andolini. “Değil mi? Ve bunun üzerindeki etikete kurşun kalemle 7500 yazılmış. Yirmi altı bin değil ama gıcır gıcır bir araba parası. Bak şimdi ne yapacağım, Cal. Dinliyor musun?”</p>

  <p class="calibre1">Eddie yavaşça yaklaşıyordu. Sessiz olmaya gayret etmesine rağmen gizlenmeye çalışmıyordu. Hâlâ kimse onu görmemişti. Bu dünyadan ayrıkken o da bu kadar salak mıydı? Tam olarak baskın bile sayılmayacak b°yle bir yaklaşım karşısında o kadar mı tedbirsiz, dünyadan bihaberdi? Herhalde öyleydi. Roland’ın ona ilk zamanlarda küçümsemeyle bakmasına şaşmamalıydı.</p>

  <p class="calibre1">&nbsp;“Ben… dinliyorum.”</p>

  <p class="calibre1">“Sende Bay Balazar’ın senin Ufysses’im istediğin kadar çok istedin bir şey var. Bu dolaptaki kitaplar sözde satılık ama hiçbirini satmadığına bahse girerim çünkü onlardan… ayrılmaya… tahammül edemiyorsun, o boş arsadan ayrılamadığın gibi. Bak sana olacakları anlatayım. George üzerinde 7500 yazan bu kitabın üzerine benzin dökecek ve ateşe vereceğim. Sonra küçük hazine dolabından bir başka kitap alacağım ve senden on beş temmuz günü arsayı Sombra Şirketi’ne satacağına dair sözlü taahhüt isteyeceğim. Anlaşıldı mı?”</p>

  <p class="calibre1">“Ben…”</p>

  <p class="calibre1">“Bana o sözlü taahhüdü verdiğin an bu görüşme sona erecek. Vermezsen ikinci kitabı yakacağım. Sonra üçüncüsünü. Dördüncüsünü. Ama ortağımın sabrının dörtten sonrasına dayanacağını garanti edemem.”</p>

  <p class="calibre1">“Haklısın,” diye araya girdi George Biondi. Eddie artık uzansa Koca Burun’a dokunacak kadar yakındı ama varlığını hâlâ fark etmemişlerdi.</p>

  <p class="calibre1">“Sanırım o noktada dolabın her yerine benzin döküp kitapların hepsini…”</p>

  <p class="calibre1">Andolini sonunda göz ucuyla hareketi yakalamıştı. Ortağının sol omzunun gerisine bakınca yanık tenli, ela gözlü genç bir adamın dikkatle bakmakta olduğunu gördü. Elinde dünyanın en eski, en büyük altıpatları gibi görünen sahte bir tabanca vardı. Sahte olmalıydı. Bir film setinden çıkmışa benziyordu.</p>

  <p class="calibre1">“Sen de kim…” diye başladı Jack.</p>

  <p class="calibre1">Eddie Dean’in yüzü, Jack sözünü bitiremeden neşe ve mutlulukla aydınlandı ve yakışıklılığın da ötesine geçerek güzellik diyarına girdi. “George!” diye bağırdı. Uzun bir süreden sonra en sevdiği dostunu tekrar görmüş birinin sevinciyle haykırmıştı. “George Biondi! Tanrım, hâlâ Hudson’ın bu yakasındaki en kocaman gagaya sahipsin! Seni gördüğüme çok sevindim, ahbap!”</p>

  <p class="calibre1">İnsan denen hayvanın yaradılışında, ismiyle çağrıldığında yabancılara cevap vermesini sağlayan bir özellik vardır. Çağıran kişinin ifadesi sevecen ve samimiyse, aynı şekilde karşılık vermeye meyillidir. George “Koca Burun” Biondi, içinde bulundukları duruma rağmen ona neşeyle sesleen kişiye hiç alarma geçmeden, gülümseyerek döndü. Eddie, Roland’ın tabancasının kabzasını suratına sertçe indirdiğinde gülümsemesi hâlâ silinmemişti. Andolini’nin gözleri keskindi, ama üç kez inen kabzayı doğru düzgün seçemedi bile. İlk darbe gözlerin arasına, ikinci sağ gözün hemen üzerine, üçüncüyse sağ şakağa inmişti. İlk iki darbe sonucu boğuk çarpma sesleri çıkmış, üçüncünün ardından mide bulandırıcı bir çıtırtı olmuştu. Gözleri devrilip akları ortaya çıkan Biondi boş bir çuval gibi yere yığıldı. Dudakları meme arayan sabırsız bir bebeğinkiler gibi kıpırdıyordu. Kavanoz, gevşeyen parmaklarının arasından kayıp beton zemine düştü ve kırıldı. Benzin kokusu bir anda keskinleşti.</p>

  <p class="calibre1">Eddie, Biondi’nin ortağına tepki verme fırsatı tanımadı. Koca Burun cam parçaları ve dökülmüş benzinin içinde kıvranırken Andolini’nin üzerine atıldı.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Calvin Tower (hayata Calvin Tören olarak başlamıştı) hemen rahatlayıp Tanrım, çok şükür kurtuldum hissine kapılamadı. İlk düşüncesi, Onlar kötü ama bu daha da beter, oldu.</p>

  <p class="calibre1">Yeni gelen adam, loş depoda kendi gölgesiyle birleşmiş ve boyu üç metreye ulaşmış gibi görünüyordu. Alev alev olmuş gözleri yuvalanndan fırlamıştı. Gerilmiş dudaklarının arasından görünen dişleri köpekbalıklannınkileri andırıyordu. Bir elinde, on yedinci yüzyıla dair hikâyelerde anlatılanlara benzer, neredeyse alaybozan tüfeği büyüklüğünde bir tabanca vardı. Andolini’yi spor ceketinin yakasından tutup duvara fırlattı. Gangsterin kalçası cam dolaba çarptı ve dolap devrildi. Tower, iki adamın da zerre kadar aldırmadığı dehşet dolu bir çığlık attı.</p>

  <p class="calibre1">Balazar’ın adamı, yalpalayarak sol tarafına doğru kaçmaya çalıştı. Siyah saçları başının arkasında toplanmış diş gösteren adam bir iki adım 8’taıesine izin verdikten sonra çelme takarak serseriyi yere düşürdü ve lr dizini göğsüne bastırdı. Dev tabancanın namlusunu adamın çenesinin altına dayamıştı. Serseri kurtulma amacıyla başını çevirmeye çalıştı. Yeni gelen, namluyu daha da bastırdı.</p>

  <p class="calibre1">Balazar’ın adamı çizgi filmlerdeki ördeklere benzeyen cırtlak bir sesle, “Güldürme beni salak,” dedi. “Elindekinin gerçek olmadığını biliyorum.”</p>

  <p class="calibre1">Gölgesiyle birleşip bir dev boyutuna ulaşmış görünen yeni adam tabancayı çekip horozunu kaldırarak deponun gerisinde bir yere doğrulttu. Tower Tanrı bilir ne söylemek için ağzını açtı ama tek kelime edemeden gök gürültüsünü andıran, kulakları sağır edici bir ses duyuldu. Makinenin namlusundan sapsarı alevler fışkırdı. Tabanca yine serserinin çenesinin altına dayandı.</p>

  <p class="calibre1">“Şimdi ne düşünüyorsun, Jack?” diye soludu yeni gelen. “Hâlâ sahte olduğunu mu sanıyorsun? Ben ne düşünüyorum söyleyeyim: bu tetiği bir dahaki çekişimde beynin havaya uçacak, işte aklımdan geçen bu.”</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Eddie, Jack Andolini’nin gözlerinde korku gördü ama panik yoktu. Bu onu pek şaşırtmadı. Nassau’daki kokain olayında işler ters gidince onu yakalayan Jack Andolini’ydi. Karşısındaki on yaş genç haliydi, ama daha yumuşak olduğu söylenemezdi. Bir zamanlar ulu bilge keş Henry Dean tarafından Yaşlı Ucube adı takılan Andolini, bir mağara adamının çıkık alnına ve dev bir çeneye sahipti. Elleri öyle büyüktü ki karikatür gibi görünüyordu. Parmaklarının eklem yerlerinden kıllar fışkırıyordu. Yaşlı Ucube aynı zamanda Yaşlı Salak gibi görünüyordu ama aptal olduğu kesinlikle söylenemezdi. Aptallar, Enrico Balazar gibi adamların sağ kolu olacak kadar yükselemezdi. Jack belki henüz o konuma ulaşmamıştı ama Eddie’nin gömleğinin altında iki yüz bin dolar değerinde Bolivya tozuyla JFK Havaalanı‘na indiği 1986’da ulaşacaktı. Andolini o dünyada, o zaman ve mekânda // Roche’un has adamıydı. Ama Eddie’ye göre bu dünyada, erken emekliliğe çok yakındı. Her şeyden emekli olacak gibiydi</p>

  <p class="calibre1">&nbsp;Tabancanın namlusunu daha da bastırdı. Havadaki barut ve benzin kokusu o kadar yoğundu ki kitapların boğucu kokusunu bile bastırmıştı. Gölgeler içinde bir yerlerde olan dükkânın kedisi Sergio öfkeyle tısladı, gelli ki bölgesinde gürültü olmasını pek onaylamıyordu.</p>

  <p class="calibre1">Andolini yüzünü buruşturdu ve başını hafifçe sola çevirdi. “Yapma, ahbapo şey sıcak!”</p>

  <p class="calibre1">“Beş dakika sonra senin olacağın kadar sıcak değil,” dedi Eddie. “Ama beni dinlersen akıbetin farklı olabilir, Jack. Bu durumdan kurtulma şansın az ama hiç yok değil. Dinleyecek misin?”</p>

  <p class="calibre1">“Seni tanımıyorum. Sen bizi nereden tanıyorsun?”</p>

  <p class="calibre1">Eddie tabancanın namlusunu Yaşlı Ucube’nin çenesinin altından çekti ve Roland’m altıpatlarının dayandığı yerde kırmızı bir halka olduğunu gördü. Ya sana bundan on yıl sonra benimle karşılaşacağını ve bunun senin ka’n olduğunu söylersem? Ya da ıstanavarlar tarafından yeneceğini? Gucci mokasenler içindeki ayaklarından başlayıp yukarı doğru çıkacaklarını söylesem? Andolini, ona inanmayacaktı elbette. Eddie gösterene dek Roland’m eski tabancasının ateş edeceğine inanmadığı gibi. Ve bu olasılıklar düzleminde (Kule’nin bu katında) ıstanavarlara yem olmayabilirdi. Çünkü bu dünya diğerlerinden farklıydı. Bu, Kule’nin On Dokuzuncu Katı‘ydı. Eddie bunu hissedebiliyordu. Daha sonra irdeleyebilirdi, şimdi değil. Düşünme eylemi o an çok güçtü. O an içinden geçen bu iki adamı öldürüp Brooklyn’e giderek Balazar’ın fef’inin geri kalanını ortadan kaldırmaktı. Eddie tabancanın namlusunu Andolini’nin çıkık elmacık kemiklerinden birine dayadı. Tetiği çekmemek için kendini zor tutuyordu. Andolini bunu gördü. Gözlerini kırpıştırarak dudaklarını ıslattı. Eddie’nin dizi hâlâ göğsü üzerindeydi. Eddie, adamın göğsünün körük gibi inip kalktığını hissedebiliyordu.</p>

  <p class="calibre1">“Soruma cevap vermedin,” dedi Andolini’ye. “Onun yerine bir soru sordun. Bunu bir daha yaparsan suratını tabancanın kabzasıyla dağıtacağım. Sonra dizkapaklarından birine ateş edip ömrünün sonuna kadar toPal kalmanı sağlayacağım. Seni öldürmeden pek çok yerinden vurabilirim. Bana aptal ayağı yapma. Aptal değilsin (belki işveren seçimin hariç) ve ben bunu gayet iyi biliyorum. Şimdi tekrar soruyorum: dinleyecek misin?”</p>

  <p class="calibre1">“Başka seçeneğim var mı?”</p>

  <p class="calibre1">Eddie yine aynı afallatıcı hızla tabancayı Andolini’nin suratına indirdi. Elmacık kemiğinin kırılmasıyla keskin bir çıtırtı duyuldu. Andolini’nin, Eddie’ye Queens Midtown Tüneli gibi görünen sağ burun deliğinden kan boşalmaya başladı. Andolini acı, Tower şokla haykırdı.</p>

  <p class="calibre1">Eddie tabancanın namlusunu yine Andolini’nin çenesinin altına dayadı. Gözlerini ondan ayırmadan Tower’a, “Gözünüz diğerinin üzerinde olsun, Bay Tower,” dedi. “Kıpırdarsa bana haber verin.”</p>

  <p class="calibre1">“Sen kimsin?” dedi Tower melercesine.</p>

  <p class="calibre1">“Bir dost. Kıçınızı kurtarabilecek tek kişi de diyebilirsiniz. Şimdi diğeriyle ilgilenin, ben de işimi yapayım.”</p>

  <p class="calibre1">“Pe… pekâlâ.”</p>

  <p class="calibre1">Eddie Dean tüm dikkatini Andolini’ye çevirdi. “George’u saf dışı bıraktım, çünkü George aptalın teki. Mesajımı iletse bile inanmayacaktır. Kendin inanmazsan başkalarını nasıl ikna edebilirsin, değil mi ama?”</p>

  <p class="calibre1">“Haklısın,” dedi Andolini. Eddie’ye dehşetle karışık büyülenmiş bir ifadeyle bakıyor, muhtemelen karşısındaki yabancının nasıl biri olduğunu az çok anlamaya başlıyordu. Roland, bunu ondan bile önce, Eddie’nin hiçbir işe yaramayan bir uyuşturucu bağımlısı olduğu zamanlarda anlamıştı. Jack Andolini, bir silahşor görüyordu.</p>

  <p class="calibre1">“Elbette haklıyım,” dedi Eddie. “İşte iletmeni istediğim mesaj: Tower’a dokunulmayacak.”</p>

  <p class="calibre1">Jack başını iki yana sallıyordu. “Anlamıyorsun. Tower’da birinin istediği bir şey var. Patronum, ona istediğini alacağını söyledi. Söz verdi. Ve patronum verdiği sözü daima…”</p>

  <p class="calibre1">“Tutar, biliyorum,” dedi Eddie. “Ama bu kez tutamayacak ve bu onun hatası olmayacak. Çünkü Bay Tower arsasını Sombra Şirketi’ne satmamaya karar verdi. Arsayı şeye… Tet Şirketi’ne satacak. Anlaşıldı mı?”</p>

  <p class="calibre1">“Seni tanımıyorum, bayım. Ama patronumu tanırım. .Vazgeçmeyecektir.”</p>

  <p class="calibre1">“Vazgeçecek. Çünkü Tower’in satacak bir şeyi olmayacak. Arsa artık ona ait olmayacak. Beni iyi dinle, Jack. Kamai değil, kame dinle.” Aptalca değil, akıllıca.</p>

  <p class="calibre1">Eddie yüzünü adamınkine yaklaştırdı. Andolini akları kanlanmış, yuvalarından fırlamış ela gözlere ve sadece bir öpücük uzaklıktaki vahşice gerilmiş dudaklara bakakalmıştı.</p>

  <p class="calibre1">“Bay Tower hayal edebileceğinden çok daha güçlü ve amansız insanların koruması altına girdi, Jack. // Roche onların yanında Woodstock’taki çiçek çocuklar gibi kalır. Ona Calvin Tower’i taciz etmeye devam etmekle eline hiçbir şey geçmeyeceğini söyle. Aksi halde varını yoğunu kaybedebilir.”</p>

  <p class="calibre1">“Yapamam…”</p>

  <p class="calibre1">“Sana gelince, Gilead’ın işaretinin bu adamın üzerinde olduğunu bil. Ona tekrar dokunacak (veya dükkânından içeri adım atacak) olursan Brooklyn’e gelir ve karınla çocuklarını gebertirim. Sonra annenle babanı bulur, onları da öldürürüm. Sonra teyzelerinle amcalarının işini bitiririm. Hâlâ hayattaysalar büyükannenle büyükbabanı öldürürüm. Seni en sona bırakırım. Bana inanıyor musun?”</p>

  <p class="calibre1">Jack Andolini burnunun dibindeki surata (kanlı gözlere, gerilmiş dudaklara) bakmaya devam etti ama gözlerindeki korku giderek artıyordu. İşin ash, gerçekten inanıyordu. Bu adam her kimse, Balazar ve arsa meselesi hakkında epey bilgiliydi. Hatta bu konuda Andolini’den fazlasını biliyor bile olabilirdi.</p>

  <p class="calibre1">“Benim gibilerden daha çok var,” dedi Eddie. “Ve hepimizin amacı aynı: …” Neredeyse gülü korumak diyecekti. “Calvin Tower’i korumak. Gözümüz kitapçı dükkânı ve Tower’in üzerinde olacak. Tower’in arkadaşlarını da gözleyeceğiz. Mesela Deepneau’yu.” Eddie bu ismi duyan Andolini’nin şaşkınca baktığını görünce memnun oldu. “Kim buraya gelip fower’ı taciz etmeye kalkarsa önce tüm ailesini, sonra kendisini temizleyeceğiz. Bu George, ‘Cimi Dretto, Tricks Postino… ve kardeşin Claudio •Çin de geçerli elbette.”</p>

  <p class="calibre1">Andolini’nin gözleri her isimde daha da irileşmişti. Kardeşinin adı^ duyunca yüzünü buruşturup gözlerini bir anlığına kapadı. Eddie mesajı, nın açıkça anlaşıldığını düşündü. Andolini’nin Balazar’ı ikna edip edeme, yeceği ayrı bir konuydu. Ama bir anlamda bunun pek önemi yok, diye ge. çirdi içinden soğukça. Tower arsayı bize sattıktan sonra ona ne yapacakları önemsiz, değil mi?</p>

  <p class="calibre1">“Bu kadar şeyi nereden biliyorsun?” diye sordu Andolini.</p>

  <p class="calibre1">“Nereden bildiğimi boş ver. Sen mesajı ilet yeter. Balazar’a söyle, Sombra’daki dostlarına arsanın artık satılık olmadığını haber versin. Onlara satılık değil. Ve patronuna Tower’in Gilead’dan sert adamların koruması altında olduğunu ilet.”</p>

  <p class="calibre1">“Sert?…”</p>

  <p class="calibre1">“Balazar’ın şimdiye dek dalaştığı herkesten daha tehlikeli adamlar,” dedi Eddie. “Sombra Şirketi’nin adamları dahil. Israr ederse Brooklyn’de Grand Army Plaza’yı dolduracak kadar çok ceset olacağını belirt. Ve cesetlerin çoğu kadınlarla çocuklara ait olacak. Balazar’ı ikna etmeye bak.”</p>

  <p class="calibre1">“Ben… deneyeceğim, ahbap.”</p>

  <p class="calibre1">Eddie ayağa kalkıp geriledi. Benzin ve cam parçaları arasında kıvrılmış yatan Biondi kıpırdanıp inlemeye başlamıştı. Eddie, Roland’m tabancasıyla Jack’e kalkmasını işaret etti.</p>

  <p class="calibre1">“Elinden geleni yapsan iyi olur.”</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">Tower iki fincana koyu kahve doldurdu ama kendisininkini içemedi. Elleri çok titriyordu. Eddie, adamın yaptığı birkaç denemeyi izledikten sonra acıyarak kahvesinin bir kısmını kendi fincanına döktü.</p>

  <p class="calibre1">“Şimdi dene,” diyerek yarısına kadar dolu fincanı dükkânın sahibine doğru itti. Tower gözlüklerini tekrar takmıştı ama bir sapı yamuk olduğu için gözlük yüzüne tam oturmuyordu. Ayrıca sol camı üzerinde boydan boya ilerleyen, şimşeği andıran bir çatlak vardı. İki adam mermer tezgahın başındaydı. Tower tezgâhın arkasına geçmişti. Eddie ise taburelerden birine tünemişti. Tower, Andolini’nin yakmakla tehdit ettiği kitabı yanında getirip kahve makinesinin yanına koymuştu. Kitabı gözünün önünden ayırmaya korkuyor gibiydi.</p>

  <p class="calibre1">&nbsp;</p>

  <p class="calibre1">Tower fincanı titreyen eliyle dudaklarına götürüp (Eddie adamın iki elinde de yüzük olmadığını fark etmişti) sonuna kadar içti.</p>

  <p class="calibre1">“Daha iyisin ya?” diye sordu Eddie.</p>

  <p class="calibre1">“Evet.” Tower on dakika önce uzaklaşan gri arabanın geri dönmesini bekliyormuşçasına camdan dışarı bakıyordu. Sonra Eddie’ye döndü. Genç adamdan hâlâ korkuyordu ama duyduğu dehşet, Eddie tabancasını “arkadaşımın yağmacıbohçası” dediği çantaya koyduğunda azalmıştı. Çanta renksiz deridendi ve bir fermuvar yerine iplerle kapanıyordu. Tower’a göre genç adam, çantaya büyük tabancayla birlikte korkutucu taraflarını da koymuştu. Bu iyiydi çünkü Tower’in genç adamın serserilerin tüm ailelerini öldüreceğine dair tehdidinin sadece bir blöf olduğuna inanmasına yardım ediyordu.</p>

  <p class="calibre1">“Dostun Deepneau bugün nerede?” diye sordu Eddie.</p>

  <p class="calibre1">“Onkoloğunda. Aaron iki yıl önce büyüğünü yaparken klozette kan görmeye başladı. Genç bir adam olsa “kahrolası hemoroit,” diye düşünerek gidip bir ilaç alırdı. Ama yetmişlerine gelince insan en kötüsünü düşünüyor. Durumu kötüymüş ama umutsuz değilmiş. O yaştayken kanser daha yavaş ilerliyor; Koca K bile yavaşlıyor. Düşününce komik geliyor, değil mi? Her neyse, radyasyon tedavisi yaptılar ve yok olduğunu söylediler, ama Aaron söz konusu kanserken temkini elden asla bırakmamak gerektiğini söylüyor. Her üç ayda bir kontrole gidiyor. Şimdi de orada. İyi ki burada değildi. Yaşlıdır maşlıdır ama öfkelendi mi çıldırır.”</p>

  <p class="calibre1">Aaron Deepneau’yu Jamie Jaffords ile tanıştırsak iyi anlaşırlardı, diye düşündü Eddie. Satranç yerine şato oyunu oynar ve eski günleri yâd ederlerdi.</p>

  <p class="calibre1">Tower bu arada hüzünle gülümsüyordu. Gözlüğünü düzeltti. Bir an ‘Çin düzgün duran gözlük sonra tekrar eski halini aldı. Yamukluk, çatlaktan daha kötüydü. Adamın hem kırılgan, hem de aklını kaçırmış gibi görünmesine sebep oluyordu. “O çabuk alevlenir, ben ise korkağın tekiyimcllr Belki de bu yüzden arkadaşız, birbirimizi tamamlıyoruz.”</p>

  <p class="calibre1">“Belki kendine fazla yükleniyorsundur,” dedi Eddie.</p>

  <p class="calibre1">“Sanmam. Psikologuma göre Aerkek baba ve Bdişi anneden olma bir çocuğun nasıl olacağına dair tipik bir örnekmişim ve…”</p>

  <p class="calibre1">“Bağışla Calvin, ama bunlar beni hiç ilgilendirmiyor. Caddenin üzerindeki boş arsayı satmamışsın, bu bana yeter.”</p>

  <p class="calibre1">“O konuda pek bir şey yaptığım söylenemez,” dedi Calvin Tower asık suratla. “O da bu…” Kahve makinesinin yanındaki kitabı aldı. “…ve yakmakla tehdit ettiği diğer kitaplar gibi. Onlardan ayrılmaya tahammül edemiyorum. Böyle bir sorunum var. İlk karım boşanmak istediğinde ona sebebini sormuştum. Bana, ‘Seninle evlendiğim sırada anlamamıştım. Seni iyi bir erkek sanmıştım ama hiçbir şeyi atamayan sorunlu bir ruh hastasıymışsın,’ dedi.”</p>

  <p class="calibre1">“Arsa kitaplardan farklı,” dedi Eddie.</p>

  <p class="calibre1">“Öyle mi? Gerçekten öyle mi düşünüyorsun?” Tower büyülenmişçesine ona bakıyordu. Kahve fincanını kaldırınca Eddie titremesinin hafiflediğini görüp memnun oldu.</p>

  <p class="calibre1">“Sen öyle düşünmüyor musun?”</p>

  <p class="calibre1">“Bazen orayı rüyamda görüyorum,” dedi Tower. “Tommy Graham’ın şarküterisi iflas edip binayı yıktırdığımdan beri oraya gitmiyorum. Ve bir de çiti yaptırmıştım, elbette. Binayı yıktırmak kadar pahalıya patlamıştı. Orada bir çiçek tarlası olduğunu görüyorum. Güller. Ve sadece Birinci Cadde’ye değil, sonsuzluğa dek uzanıyorlar. Komik bir rüya, değil mi?”</p>

  <p class="calibre1">Eddie, Calvin Tower’in böyle rüyalar gördüğünden emindi. Gözlüğün biri çatlak camlarının ardındaki gözlerde bir şey daha gördüğünü sandı. Tower bu rüyayı anlatmayacağı tüm diğer rüyaların temsilcisi gibi görüyordu.</p>

  <p class="calibre1">“Evet,” dedi Eddie. “Bana şu kahveden bir fincan daha doldurur musun? Sonra da şu görüşmeyi yapalım.”</p>

  <p class="calibre1">Tower tekrar gülümsedi ve Andolini’nin yakmakla tehdit ettiği kitabı kaldırdı. “Görüşme. Bu kitapta da ona benzer kelimeler kullanılıyor.”</p>

  <p class="calibre1">“Sahi mi?”</p>

  <p class="calibre1">“Hıhı.”</p>

  <p class="calibre1">Eddie elini uzattı. “Bakayım.”</p>

  <p class="calibre1">Tower önce tereddüt etti ve Eddie, adamın yüz ifadesinin karmaşık hislerle kısa süreliğine sertleştiğini gördü.</p>

  <p class="calibre1">“Haydi ama Cal, onunla kıçımı silecek değilim.”</p>

  <p class="calibre1">“Tabi. Elbette. Üzgünüm.” Tower o an rezalet çıkardığı bir gecenin ardından kendine gelen bir alkolik gibi gerçekten üzgün görünüyordu. »Ben sadece… bazı kitaplar benim için çok önemlidir. Ve bu kitap da en nadir olanlardan biri.”</p>

  <p class="calibre1">Kitabı, gözlerini naylon kabın içine çevirince kalbi duracakmış gibi olan Eddie’ye uzattı.</p>

  <p class="calibre1">“Ne oldu?” diye sordu Tower. Fincanını tezgâha sertçe bıraktı. “Ne var?”</p>

  <p class="calibre1">Eddie cevap vermedi. Kapakta, bir Quonset kulübesine benzer yuvarlak, çam ağacından inşa edilmiş, ahşap, küçük bir binanın çizimi vardı. Hemen yanında geyik derisinden bir pantolon giymiş Kızılderili bir savaşçı duruyordu. Üzeri çıplaktı. Bir savaş baltasını göğsüne dayamıştı. Arka planda beyaz dumanları mavi gökyüzüne yükselen eski tip bir buharlı lokomotif yeşil çayırlarda ilerliyordu.</p>

  <p class="calibre1">Kitabın ismiDogan’âı. Yazarı ise Benjamin Slightman Jr.</p>

  <p class="calibre1">Tower uzaklardan bir yerden bayılıp bayılmayacağım soruyordu. Eddie biraz daha yakından gelen bir sesle bayılmayacağım söyledi. Benjamin Slightman Jr. Yani genç Ben Slightman. Ve…</p>

  <p class="calibre1">Kitabı geri almaya çalışan Tower’in tombul elini itti. Sonra parmağıyla teker teker üzerlerinde durarak yazarın ismindeki harfleri saydı. Elbette on dokuz taneydiler.</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Tower’in kahvesinden bir fincan daha içtikten sonra kitabı tekrar eline aldı.</p>

  <p class="calibre1">“Onu bu kadar özel yapan nedir?” diye sordu. “Ben kısa bir süre ön02yazarla aynı ismi taşıyan biriyle tanıştım. Ama senin için…”</p>

  <p class="calibre1">Aklına bir fikir gelen Eddie yazarın bir resmini görme umuduyla kitabı çevirip arkasına baktı. Ama bulduğu, iki satırlık kısa bir biyografiyi. “BENJAMIN SLİGHTMAN JR. Montana’da bir hayvan çiftliği sahibidir. Bu ikinci romanıdır.” Bunun altında ise bir kartal resmi ve bir slogan vardı</p>

  <p class="calibre1"><i class="calibre3">SAVA</i><i class="calibre3">Ş</i> <i class="calibre3">BONOSU SATIN ALIN!</i></p>

  <p class="calibre1">“Senin için nesi özel? Yedi bin beş yüz papel etmesinin sebebi ne?”</p>

  <p class="calibre1">Tower’in yüzü aydınlandı. On beş dakika önce ölesiye korkuyordu oysa şimdi bunu tahmin etmek mümkün değildi. Tower tutkusunun pençelerindeydi. Roland için Kara Kule neyse bu adam için de kitapları oydu.</p>

  <p class="calibre1">Kitabı Eddie’nin görebileceği şekilde kaldırdı. “Gördüğün Doğan, değil mi?”</p>

  <p class="calibre1">“Evet.”</p>

  <p class="calibre1">Tower kitabı açtı ve hikâyenin özetlendiği kapak içini gösterdi. “Ya burada?”</p>

  <p class="calibre1">“Doğan,” dedi Eddie. ‘“Eski batıdan heyecan dolu bir hikâye ve bir kızılderili savaşçının kahramanca hayatta kalma çabası.’ Eee?”</p>

  <p class="calibre1">“Şimdi şuraya bak!” dedi Tower zafer dolu bir ifadeyle ve kitabın başlık sayfasını açtı. Eddie sayfaya baktı.</p>

  <p class="calibre1">Hogan” Benjamin Slightman Jr.</p>

  <p class="calibre1">“Anlamadım,” dedi Eddie. “Ne var bunda?”</p>

  <p class="calibre1">Tower gözlerini devirdi. “Tekrar bak.”</p>

  <p class="calibre1">“Neden bana ne olduğunu söylemi…”</p>

  <p class="calibre1">“Hayır, tekrar bak. Israr ediyorum. İşin zevki, keşfetmekte, Bay Dean. Her koleksiyoncu aynı şeyi söyler. Pul olsun, para olsun, kitap olsun, zevki keşfetmektedir.”</p>

  <p class="calibre1">Kapağı tekrar çevirdi ve Eddie bu kez gördü. “Kapakta isim yanlış yazılmış, değil mi? Hogan<span class="t5"></span> yerine Doğan.”</p>

  <p class="calibre1">Tower mutlu bir ifadeyle başını salladı. “Hogan, kapaktaki çizimde eördüğün gibi bir kızılderili kulübesidir. Doğan ise… şey, bir anlamı yok. Yanlış basılmış kapak kitabın değerini bir şekilde arttırıyor ama şimdi… şuna bak…</p>

  <p class="calibre1">Telif sayfasını açıp kitabı Eddie’ye uzattı. Tarih, 1943’tü; bu da arka kapaktaki kartalı ve slogam açıklıyordu. Kitabın ismi Hogan’dı, bir gariplik yok gibi görünüyordu. Tam soracaktı ki Tower’in gösterdiği şeyi fark etti.</p>

  <p class="calibre1">“Yazarın ismindeki Jr. kısmını kaldırmışlar, değil mi?”</p>

  <p class="calibre1">“Evet! Evet!” dedi Tower kendi kendini kucaklamak istiyormuş gibi. “Kitap yazarın babası tarafından yazılmış gibi! Philadelphia’daki bibliyografi kongresinde telif hakları üzerine konferans veren bir avukata bu kitaptan bahsetmiştim. Adam bana basit bir hata yüzünden Slightman Jr.‘m babasının kitap üzerinde hak iddia edebileceğini söyledi! İnanılmaz, değil mi?”</p>

  <p class="calibre1">“Gerçekten de öyle,” dedi Eddie Baba Slightman’ı düşünerek. Ve Oğul Slightman’ı. Jake’in oğul Slightman ile çabucak arkadaş olmasını ve bunun Calla New York’ta oturup kahve içerken içinde uyandırdığı kötü hissi düşünüyordu.</p>

  <p class="calibre1">Hiç olmazsa Ruger’ı götürdü, diye geçirdi içinden.</p>

  <p class="calibre1">“Bana bir kitabın değerli olması için bunun yettiğini mi söylüyorsun?” diye sordu Tower’a. “Kapakta yanlış basılmış bir harf, birkaç tane de içerde ve hop… kitap yedi bin beş yüz papel ediyor.”</p>

  <p class="calibre1">“Pek sayılmaz,” dedi şok içinde görünen Tower. “Ama Bay Slightman üç muhteşem Kovboy romanı yazdı ve üçü de kızılderililerin bakış açısındandı. Hogan, ikincisi. Savaştan sonra Montana’da su ve mineral haklarıyla ilgili bir işe başladı ve sonra (işin ironisi burada) bir grup kızılderili tarafından öldürüldü. Kafa derisi yüzüldü. Bir dükkânın önünde içiyorlarmış…”</p>

  <p class="calibre1">Took’un Dükkânı, diye düşündü Eddie. Her şeyimle iddiaya girebilirim.</p>

  <p class="calibre1">“—ve Bay Slightman hoşlarına gitmeyecek bir şey söylemiş. Sonra da eh, olan olmuş.”</p>

  <p class="calibre1">“Sahip olduğun tüm değerli kitapların benzer hikâyeleri mi var?” diye sordu Eddie. “Yani onları değerli kılan içerikleri değil, böyle tesadüfler mi?”</p>

  <p class="calibre1">Tower güldü. “Nadir kitap koleksiyonu yapan çoğu kişi kitapların kapağını bile açmaz, genç adam. Açıp kapamak kitap sırtına zarar verir. Ve dolayısıyla satış fiyatını düşürür.”</p>

  <p class="calibre1">“Bu sana biraz hastalıklı bir davranış gibi gelmiyor mu?”</p>

  <p class="calibre1">“Pek sayılmaz,” dedi Tower ama yanakları hafifçe kızarmıştı. Bir parçasının Eddie’yi haklı bulduğu belliydi. “Bir müşteri Hardy’nin Tess of the D’Urbervilles, romanının imzalı bir ilk baskısı için sekiz bin dolar ödüyorsa kitabı sadece bakılıp dokunulamayacağı güvenli bir yere koyması çok mantıklı. Okumak isteyen, ikinci el bir karton kapaklı kitap alabilir.”</p>

  <p class="calibre1">“Buna inanıyorsun,” dedi Eddie şaşkınca. “Gerçekten inanıyorsun.”</p>

  <p class="calibre1">“Şey… evet. Kitaplar çok değerli nesneler olabiliyor. Değerleri farklı sebeplerden yükselebiliyor. Bazen sadece yazarın imzası buna yeter. Bazen de (bunun gibi) bir basım hatası. Ya da fazlasıyla az sayıda basılmış bir ilk basım kitap olabilir. Bunların buraya geliş sebebinle bir ilgisi var mı, genç adam? Görüşmek istediğin konu bu muydu?”</p>

  <p class="calibre1">“Hayır, sanırım değildi.” Ama tam olarak ne hakkında görüşmek istiyordu? Biliyordu; Andolini ve Biondi’yi depodan çıkarıp gri arabaya doğru birbirlerini destekleyerek, sendeleyerek yürümelerini ve ardından uzaklaşmalarını izlerken kafasında her şey çok netti. Herkesin kendi işine baktığı ve başkalarını umursamadığı New York’ta bile bir hayli dikkat çekmişlerdi. İkisinin de kanaması vardı ve gözlerindeki ifade, <i class="calibre3">BANA NE OLDU BÖYLE?</i> diyordu. Evet, o sırada her şey netti. Kitap (ve yazarın ismi) kafasını karıştırmıştı. Kitabı Tower’dan alıp tekrar görmemek için yüzüstü tezgâha bıraktı. Sonra düşüncelerini toparlamaya çalıştı.</p>

  <p class="calibre1">“İlk ve en önemli konu, on beş temmuzdan önce New York’tan ayrılmanız, Bay Tower. Çünkü geri gelecekler. Muhtemelen bu ikisi değil, Balazar’ın kullandığı başka adamlar olacak. Ve bize bir ders vermek için fazlasıyla hevesli olacaklar. Balazar despotun teki.” Eddie bu kelimey1 Susannah’dan öğrenmişti. Genç kadın, TikTak Adam için bu sözcüğü kullanmıştı. “İş yapma tarzını bilirim. Bir tokat yerse iki tokat atar. Burnuna yumruk yerse çenenizi kırar. Bir el bombası atılsa torpille geri döner”</p>

  <p class="calibre1">Tower inledi. Abartılı bir sesti ve başka koşullar altında olsalardı Eddie kendini tutamayıp gülebilirdi. Ama bu koşullar altında değil. Tower’a söylemek istediği her şey hafızasına geri dönüyordu. Bu işi halledebilirdi. Tanrı adına, başarabilirdi.</p>

  <p class="calibre1">“Muhtemelen beni ellerine geçiremeyecekler. Başka yerlerde işlerim var. Tepelerin ardında, çok uzaklarda olacağım söylenebilir. Sana düşen, seni de ele geçirememelerini sağlamak.”</p>

  <p class="calibre1">“Ama mutlaka… az önce yaptıklarından sonra… kadınlar ve çocuklar hakkında söylediklerine inanmasalar bile…” Tower’in camı çatlak gözlüğünün gerisinden bakan gözleri, Grand Army Plaza’yı cesetlerle doldurmak hakkında söylediklerinde ciddi olmadığını itiraf etmesi için Eddie’ye adeta yalvarıyordu. Ama Eddie bu konuda ona istediğini veremeyecekti.</p>

  <p class="calibre1">“Dinle, Cal. Balazar gibi adamlar için inanmak veya inanmamak önemli değildir. Onların işi, sınırları zorlamaktır. Koca Burun’u korkuttum mu? Hayır, sadece bayılttım. Jack’i korkuttum mu? Evet. Ve etkisi hemen geçmeyecek, çünkü Jack’in kuvvetli bir hayal gücü var. Çirkin Jack’i korkutmuş olmam Balazar’ı etkileyecek mi? Evet… ama vazgeçmesine yetecek kadar değil. Artık daha temkinli olacaktır, hepsi bu.”</p>

  <p class="calibre1">Eddie tezgâhın üzerine doğru eğilerek Tower’a dürüstçe baktı.</p>

  <p class="calibre1">“Çocukları öldürmek istemiyorum, tamam mı? Bunu açıklığa kavuşturalım. Şeyde… bir başka yerde diyelim… çocukları kurtarmak için hayatlarımızı tehlikeye atıyoruz. Ama onlar insan çocuklar. Jack, Tricks Postino ve Balazar gibi adamların hayvanlardan farkı yok. İki ayaklı kurtlar. Kurtların insan yavruları olur mu? Hayır, dünyaya daha çok kurt getirirler. Erkek kurtlar dişi insanlarla mı çiftleşir? Hayır, dişi kurtlarla çiftleşir’w. Yani oraya gitmek zorunda kalırsam (mecbur kalırsam giderim) kendi kendime bir kurt sürüsünü ortadan kaldıracağımı söyleyeceğim. Bundan fazlasını değil. Azını da değil.”</p>

  <p class="calibre1">“Tanrım, söylediklerinde çok ciddisin,” dedi Tower. Soluğunu verirken, alçak sesle konuşmuştu.</p>

  <p class="calibre1">“Kesinlikle,” dedi Eddie. “Ama asıl önemli olan, senin peşinden gele. cek olmaları. Öldürmek için değil, kendi taraflarına çevirmek için. Burada kalırsan sonu sakatlanmaya varan zararlar görebilirsin, Cal. Önümüzdeki ayın on beşine kadar gidebileceğin bir yer yok mu? Yeterince paran var mı? Benim yok ama sanırım biraz bulabilirim.”</p>

  <p class="calibre1">Eddie kafasının içinde Brooklyn’e gitmişti bile. Balazar, Bernie’nin Berber Dükkânı‘nın arka odasında poker partileri düzenlerdi, bunu herkes bilirdi. Hafta içi oynanmıyor olabilirdi ama dükkânda daima nakit bulunurdu. Yeterince…</p>

  <p class="calibre1">“Aaron’ın biraz parası var,” diyordu Tower gönülsüzce. “Pek çok kez yardım etmeyi teklif etti. Hep reddetmiştim. Bana bir tatile ihtiyacım olduğunu da söyleyip durur. Sanırım az önce benzettiğin adamlardan kaçmam gerektiğini düşünüyor. Ne istediklerini merak ediyor ama sormuyor. Asabidir, çabuk sinirlenir ama centilmendir.” Tower kısaca gülümsedi. “Belki Aaron ile birlikte tatile çıkabiliriz, genç adam. Ne de olsa bunun için bir başka fırsat bulamayabiliriz.”</p>

  <p class="calibre1">Eddie kemoterapi ve radyasyon tedavisinin Aaron Deepneau’yu en az dört yıl daha ayakta tutacağından emindi ama o an, bunu söylemenin zamanı değildi. Manhattan Zihin Lokantası‘nın kapısına doğru baktı ve diğer kapıyı gördü. Hemen ardında mağaranın ağzı vardı. Bağdaş kurmuş halde oturan Silahşor’un siluetini seçebiliyordu. Eddie ne kadar süre önce gittiğini, Roland’ın o boğuk, ama hâlâ çıldırtıcı geçiş çınlamalarını ne zamandır dinlemekte olduğunu merak etti.</p>

  <p class="calibre1">“Atlantic City yeterince uzak olur mu?” diye sordu Tower çekinerek.</p>

  <p class="calibre1">Eddie bu düşünce üzerine neredeyse titreyecekti. Gözünün önünde, şehir dolusu kurdun arasında dolaşan iki tombul (yaşlı ama hâlâ leziz) koyun canlanmıştı.</p>

  <p class="calibre1">“Orası olmaz,” dedi Eddie. “Orası hariç her yere gidebilirsiniz.”</p>

  <p class="calibre1">“Maine veya New Hampshire nasıl? Belki on beş temmuza kadar göl kenarında bir kulübe kiralayabiliriz.”</p>

  <p class="calibre1">Eddie başını salladı. O bir şehir çocuğuydu. Kötü adamları New gngland’ın kuzeyinde, ekose bereleri ve yelekleri içinde sandviçlerini yiyip Ruffino’larını içerken hayal edemiyordu. “Daha iyi,” dedi. “Oradayken kendine bir avukat bulsan fena olmaz.”</p>

  <p class="calibre1">Tower kahkahalara boğuldu. Eddie başını hafifçe eğmiş, gülümseyerek ona bakıyordu. İnsanları güldürmek güzel bir şeydi ama neye güldüklerini bilince daha da güzel oluyordu.</p>

  <p class="calibre1">“Üzgünüm,” dedi Tower bir iki dakika sonra. “Aaron bir avukattı da. Ondan küçük olan bir kız, iki erkek kardeşi hâlâ avukatlık yapıyor. New York’un, hatta Birleşik Devletler’in en nadide antedine sahip olmakla övünüyorlar, ‘DEEPNEAU.’”</p>

  <p class="calibre1">“Bu işleri hızlandırır,” dedi Eddie. “New Ingland’da tatil yaparken Bay Deepneau’nun bir kontrat hazırlamasını istiyo…”</p>

  <p class="calibre1">“New England’da saklanırken,” dedi Tower. Suratı birden asılmıştı. “New England’da bir deliğe sinmişken.”</p>

  <p class="calibre1">“Nasıl tanımlayacağın sana kalmış,” dedi Eddie. “Kontratı mutlaka hazırlattırman gerekiyor. Arsayı bana ve dostlarıma satacaksın. Tet Şirketi’ne. Başlangıç olarak sadece bir dolar alacaksın ama sonunda dolgun bir ücret alacağın neredeyse garanti.”</p>

  <p class="calibre1">Daha da fazlasını söyleyecekti ama sustu. Kitabı, Doğan ya da Hogan her neyse, onu almak üzere elini uzattığında Tower’m yüzünde beliren isteksizlik ifadesi geri dönmüştü. İfadeyi nahoş kılan, hemen altındaki aptallıktı… derinde değil, yüzeyin altındaydı. Ah, Tanrım, benimle mücadele edecek. Olup biten onca şeye rağmen benimle savaşacak. Neden? Çünkü sahip olduklarından ayrılmaya tahammülü yok.</p>

  <p class="calibre1">“Bana güvenebilirsin, Cal,” dedi asıl sorunun güven olmadığını bildiği halde. “Sana garanti veririm. Dinle beni, yalvarırım.”</p>

  <p class="calibre1">“Seni hiç tanımıyorum. Öylece içeri girdin ve…”</p>

  <p class="calibre1">“…ve hayatını kurtardım, unutma.”</p>

  <p class="calibre1">Tower’m yüzünde inatçı bir ifade belirdi. “Beni öldürmeyeceklerdi. Kendin söyledin.”</p>

  <p class="calibre1">“Ama en sevdiğin kitapları yakacaklardı. En değerlileri.”</p>

  <p class="calibre1">“Onlar en değerli kitaplarım değil. Ayrıca blöf yapıyor olabilirlerdi.”</p>

  <p class="calibre1">Eddie tezgâhın üzerinden atlayıp parmaklarını Tower’in şişko boğazina gömme isteğinin yok olmasını, hiç olmazsa hafiflemesini ‘“‘mit ederek derin bir nefes aldı. Kendi kendine Tower’in inadının iyi oir özellik olduğunu, aksi takdirde arsayı Sombra Şirketi’ne çoktan satmış olacağım hatırlattı. Gül ezilip yok olacaktı. Ya Kara Kule? Eddie gül yok olduğu an Kule’nin de Tanrı‘nın bir parmak hareketiyle yerle bir olan Babil’deki kule gibi yıkılacağını düşünüyordu. Işınların kaynağı olan makineler iflas edene dek, yüz veya bin yıl daha durmayacaktı. Bir anda küllere dönüşecek ve yok olacaktı. Ya sonra? Kızıl Kral’a, geçiş karanlığının hükümdarına selam olsun.</p>

  <p class="calibre1">“Cal, arsayı bana ve dostlarıma satarsan başın beladan kurtulacak. Sadece bu da değil, sonunda dükkânını ömrünün sonuna dek rahatça ayakta tutabilmene yetecek kadar paran da olacak.” Aklına aniden bir şey geldi. “Hey, Holmes Dişçilik diye bir şirket biliyor musun?”</p>

  <p class="calibre1">Tower gülümsedi. “Kim bilmiyor ki? Onların diş iplerini kullanıyorum. Ve diş macunlarını. Gargaralarını da denedim ama çok keskin geldi. Neden sordun?”</p>

  <p class="calibre1">“Çünkü Odetta Holmes benim karım. Kurbağa Gremlin gibi görünebilirim ama aslında Kahrolası Prens’im.”</p>

  <p class="calibre1">Tower uzunca bir süre sessiz kaldı. Eddie sabırsızlanmasına rağmen kendine hâkim olarak müdahale etmeden bekledi. Tower sonunda, “Aptallık ettiğimi düşünüyorsun,” dedi. “Silas Marner, hatta daha kötüsü, Ebenezer Scrooge gibi davrandığımı düşünüyorsun.”</p>

  <p class="calibre1">Eddie, Silas Marner’ın kim olduğunu bilmiyordu ama Tower’in kastettiğini anlamıştı. “Şöyle söyleyelim,” dedi. “Yaşadıklarından sonra senin için neyin doğru neyin yanlış olduğuna karar veremeyecek kadar aptal değilsin.”</p>

  <p class="calibre1">“Bunun benim için akılsızca cimrilik etmek olmadığını belirtmek zorundayım; temkin de söz konusu. New York’ta, Manhattan’da arsaların ne denli değerli olduğunu biliyorum ama konu sadece bu değil. Arkada bir şey var. Belki Ulysses’imdsn daha değerli bir şey.”</p>

  <p class="calibre1">“Öyleyse neden kasanda değil?”</p>

  <p class="calibre1">&nbsp;”Çünkü olduğu yerde kalması gerekiyor,” dedi Tower. “Her zaman orada oldu. Belki seni veya senin gibi birini bekliyordu. Ailem bir zamanlar Kaplumbağa Koyu’nun tamamına sahipti ve… şey, bekle. Bekleyebilir mısın/</p>

  <p class="calibre1">“Evet,” dedi Eddie.</p>

  <p class="calibre1">Başka seçeneği mi vardı?</p>

  <p class="calibre1">&nbsp;</p>

  <p class="calibre1"><b class="calibre5">11</b></p>

  <p class="calibre1">&nbsp;</p>

  <p class="calibre1">Eddie, Tower gidince tabureden inerek sadece kendisinin görebileceği kapıya gitti. İçine baktı. Çınlamaları hafifçe duyabiliyordu. Annesinin sesi daha netti. “Neden oradan ayrılmıyorsun?” diye sordu annesi acıklı bir sesle. “Her şeyi daha da beter edeceksin, Eddie. Hep öyle yaparsın.”</p>

  <p class="calibre1">Bu annem, diye düşündü ve Silahşor’a seslendi.</p>

  <p class="calibre1">Roland kurşunlardan birini kulağından çıkardı. Eddie kurşunu çıkaran elinin tutuk hareketlerini fark etmişti ama o an bunu düşünecek zamanı yoktu.</p>

  <p class="calibre1">“İyi misin?” diye seslendi.</p>

  <p class="calibre1">“Evet. Sen?”</p>

  <p class="calibre1">“Evet, ama… buraya gelebilir misin, Roland? Biraz yardıma ihtiyacım var.”</p>

  <p class="calibre1">Roland bir süre düşündükten sonra başını iki yana salladı. “Gelirsem kutu kapanabilir. Muhtemelen kapanır. O zaman kapı da kapanır ve orada kalırız.”</p>

  <p class="calibre1">“Lanet şeyi bir taş parçası veya bir kemikle açık tutamaz mısın?”</p>

  <p class="calibre1">“Hayır. İşe yaramaz,” dedi Roland. “Küre çok güçlü.”</p>

  <p class="calibre1">Ve seni etkiliyor, diye düşündü Eddie. Roland’ın yüzünde, ıstanavarlann zehri damarlarında dolaşırken olan bitkin ifade vardı.</p>

  <p class="calibre1">“Pekâlâ,” dedi.</p>

  <p class="calibre1">“Olabildiğince acele et.”</p>

  <p class="calibre1">“Ederim.”</p>

  <p class="calibre1">&nbsp;</p>

  <p class="calibre1"><b class="calibre5">12</b></p>

  <p class="calibre1">&nbsp;</p>

  <p class="calibre1">Arkasına döndüğünde Tower’in şaşkınca baktığını gördü. “Kiminle konuşuyordun?”</p>

  <p class="calibre1">Eddie kenara çekilerek kapıyı gösterdi. “Orada herhangi bir şey gö. rüyor musun, sai?”</p>

  <p class="calibre1">Calvin Tower gösterilen yere baktı, başını iki yana sallayacak oldu, sonra daha dikkatli baktı. “Bir dalgalanma,” dedi sonunda. “Bir fırının üzerindeki sıcak hava gibi. Kim var orada? Ya da ne var?”</p>

  <p class="calibre1">“Şu an için hiç kimse diyelim. Elindeki nedir?”</p>

  <p class="calibre1">Tower elindekini kaldırdı. Çok eski görünümlü bir zarftı. Üzerine bakır harflerle Stefcı* *7&lt;neK ve Otum THdÜui» yazılmıştı. Altına, kapının ve kutunun üzerindeki şekiller özenle çizilmişti:</p>

  <p class="calibre1">Şimdi bir yere varıyor olabiliriz işte, diye düşündü Eddie.</p>

  <p class="calibre1">“Bu zarfın içinde bir zamanlar büyükbüyükbüyükbabamm vasiyeti vardı,” dedi Calvin Tower. “On dokuz Mart 1846 tarihli bir vasiyetname. Şimdiyse zarfta üzerine tek bir isim yazılmış tek bir sayfa var. O ismin ne olduğunu söyleyebilirsen istediğini yapacağım, genç adam.”</p>

  <p class="calibre1">Ve böylece karşıma yeni bir bilmece çıkıyor, diye düşündü Eddie dalgınca. Ama bu kez söz konusu olan dört kişinin hayatı değil, tüm varoluştu.</p>

  <p class="calibre1">Neyse ki kolay bir bilmece, diye düşündü.</p>

  <p class="calibre1">“Deschain,” dedi Eddie. “İlk isim ise ya dinh’imin adı olan Roland, ya da babasının adı Steven olmalı.”</p>

  <p class="calibre1">Calvin Tower’in yüzünde tek bir damla bile kan kalmamış gibiydi. Eddie, adamın hâlâ nasıl ayakta durabildiğine şaşıyordu. “Yüce Tanrım,” dedi Tower.</p>

  <p class="calibre1">Titreyen ellerle zarftan çok eski, kenarları tırtık tırtık olmuş bir kâğıt parçası çıkardı. Yüz otuz bir yıldan fazla süren yolculuğu sonunda bu zaman ve mekâna ulaşan bir yolcuydu. Katlanmıştı. Tower kâğıdı açıp Stefan Toren’ın yazdığı kelimeleri ikisinin de görebileceği şekilde tezgâhın üzerine koydu:</p>

  <p class="calibre1">&nbsp;</p>

  <p class="calibre1"><b class="calibre5">13</b></p>

  <p class="calibre1">&nbsp;</p>

  <p class="calibre1">On beş dakika daha konuştular. Konuşmanın bir kısmı önemli sayılırdı ama işin can alıcı kısmı, Tower’a b üyükbüyükbüyükbabasının İç Savaş’ın başlamasından on dört yıl önce yazdığı ismi söyleyince hallolmuştu.</p>

  <p class="calibre1">Eddie konuşmaları sırasında Tower’a dair korkutucu bir gerçeğin farkına varmıştı. Adama saygı duyuyordu (Balazar’ın adamlarına yirmi saniyeden fazla direnebilen herkese saygı duyardı) ama ondan hoşlandığı söylenemezdi. Tower’da bir tür kasıtlı aptallık vardı. Eddie bunun psikologunun başının altından çıktığını ve kendi kendine oluştuğunu düşünüyordu; Tower’a kendi başının çaresine bakabilmesini, kendi gemisinin kaptanı, kaderinin yazarı, geleceğinin mimarı olduğunu falan söylüyor olmalıydı. Bencil bir pislik olmayı haklı çıkaran, hatta asilce olduğunu iddia eden tüm doğru kelimeler ve telkinler. Eddie, Tower tek dostunun Aaron Deepneau olduğunu söylediğinde hiç şaşırmadı. Onu şaşırtan, Tower’in bir arkadaşının olmasıydı. Böyle bir adam asla katet olamazdı. Kaderlerinin böylesine birbirine bağlı olduğunu bilmek Eddie’yi huzursuz ediyordu.</p>

  <p class="calibre1">Ka ‘ya güvenmek zorundasın. Ka ‘nın varoluş sebebi bu, değil mi?</p>

  <p class="calibre1">Elbette öyleydi. Ama Eddie bundan hoşnut olmak zorunda değildi.</p>

  <p class="calibre1">&nbsp;</p>

  <p class="calibre1"><b class="calibre5">14</b></p>

  <p class="calibre1">&nbsp;</p>

  <p class="calibre1">Eddie, Tower’a üzerinde Ex Liveris yazan bir yüzüğü olup olmadığını sordu. Tower bir an aklı karışmışçasına baktıktan sonra güldü ve, “Ex Libris demek istedin sanırım,” dedi. Raflardan birini incelemeye başladı bir kitap buldu ve Eddie’ye kapaktaki plakayı gösterdi. Eddie başını salladı.</p>

  <p class="calibre1">“Hayır, yok,” dedi Tower. “Ama benim gibi bir adamın öyle bir yüzüğe sahip olması kimseyi şaşırtmazdı, değil mi?” Dikkatle Eddie’ye baktı. “Neden sordun?”</p>

  <p class="calibre1">Tower’in şu an pek çok ayrı Amerika’nın gizli otoyollarını keşfe çıkmış bir adamı gelecekte kurtarma sorumluluğu, Eddie’nin açmayı tercih edeceği bir konu değildi. İstediğini o an için almış görünüyordu ve Siyah On Üç Roland’ı bitap düşürmeden önce bulunmamış kapıya dönmeliydi.</p>

  <p class="calibre1">“Boş ver. Öyle bir yüzük gördüğün takdirde alsan iyi olur. Bir şey daha var, ondan sonra gideceğim.”</p>

  <p class="calibre1">“Nedir?”</p>

  <p class="calibre1">“Ben gider gitmez buradan ayrılacağına söz vermeni istiyorum.”</p>

  <p class="calibre1">Tower yine huzursuz göründü. Eddie, onunla biraz daha vakit geçirse adamın bu yönünden nefret edeceğini biliyordu. “Şey… doğruyu söylemek gerekirse bunu yapabilir miyim bilmiyorum. Akşamüstleri işler genellikle yoğun olur… insanlar mesaiden sonra kitaplara göz gezdirmek için uğrar… Bay Briçe da Irwin Shaw’un radyo ve McCarthy döneminin ilk zamanlarıyla ilgili bir romanı olan The Troubled Air’e bakmak için gelecekti… ayrıca randevularımı kontrol etmem gerekiyor ve…”</p>

  <p class="calibre1">&nbsp;</p>

  <p class="calibre1">Önemsiz ayrıntılar üzerine mızıldanmayı sürdürdü.</p>

  <p class="calibre1">Eddie son derece sakin bir ifadeyle sordu. “Toplarınızı sever misiniz, Bay Tower? Onlara onların size olduğu kadar bağlı mısmızdır?”</p>

  <p class="calibre1">Öylece çekip gittiği takdirde Sergio’yu kimin besleyeceğini düşünen Tower, aniden durdu ve bu sözcüğü ilk kez duymuş gibi şaşkınca ona baktı.</p>

  <p class="calibre1">Eddie yardımsever bir edayla başını salladı. “Hayalarınız. Teslisleriniz. Sperm torbalarınız.”</p>

  <p class="calibre1">“Bunun ne ilgisi var anlamı…”</p>

  <p class="calibre1">Eddie’nin kahvesi bitmişti. Fincanına biraz krema döküp içti. Orta-Dünya’da bu lezzetten mahrum kalmıştı. “Burada kaldığın takdirde sakatlanabileceğim söylerken son derece ciddiydim. Muhtemelen işe hayalarınla başlarlar. Sana bir ders verme amacıyla. Ne zaman olacağına gelince, bu sadece trafiğin durumuna bağlı.”</p>

  <p class="calibre1">“Trafik,” dedi Tower ifadesiz bir sesle.</p>

  <p class="calibre1">“Evet,” dedi Eddie kahve kremasını brendiymiş gibi yudumlayarak, »geliş zamanları Jack Andolini’nin Brooklyn’e dönüş süresine ve Balazar’m bir minibüs dolusu adamı toplama hızına bağlı. Jack’in telefon etmeyi akıl edemeyecek kadar sersemlemiş olduğunu umuyorum. Balazar’ın yarına kadar bekleyeceğini mi sanıyordun? Kevin Blake ve ‘Cimi Dretto gibi adamlarla bir durum değerlendirme toplantısı mı yapacaktı?” Eddie iki parmağını kaldırdı. Bir başka dünyanın toprağı tırnaklarının arasında birikmişti. “Birincisi, bu adamların krfası çalışmaz; ikincisiyse, Balazar onlara güvenmez.</p>

  <p class="calibre1">“Balazar her başarılı despotun yapacağını yapacaktır, Cal: anında tepki gösterecek, hızla müdahale edecektir. İş çıkışı trafiği onları biraz yavaşlatacaktır, ama saat altıda, en geç altı buçukta hâlâ burada olursan hayalarına veda edebilirsin. Bir bıçakla kesip yarayı o küçük lambalarla dağlayacaklar… ne deniyordu onlara… BernzOMatics…”</p>

  <p class="calibre1">“Yeter,” dedi Tower. Şimdi yüzü beyaz değil, yeşile dönmüştü. Özellikle de yanakları. “Village’da bir otele gideceğim. Şansı yaver gitmemiş yazarlara ve sanatçılara ucuz oda sunan oteller var. Çirkin ama idare eder. Aaron’ı ararım ve yarın sabah kuzeye doğru yola çıkarız.”</p>

  <p class="calibre1">“Güzel. Ama önce gideceğiniz şehre karar vermelisin,” dedi Eddie. “Benim veya dostlarımdan birinin seninle temas kurması gerekebilir.”</p>

  <p class="calibre1">“Bu dediğini nasıl yapacağım? New England’da hiçbir şehri bilmiyorum!”</p>

  <p class="calibre1">“Village’daki otele gidince birkaç telefon görüşmesi yap,” dedi. “Bir Şehir seç ve arkadaşın Aaron’ı yarın sabah New York’tan ayrılmadan ön^ boş arsaya gönder. Şehrin posta kodunu çitin üzerine yazsın.” Eddie’nin aklına pek de hoş olmayan bir fikir geldi. “Posta kodları var, değil mi? Yani icat edildiler, değil mi?”</p>

  <p class="calibre1">Tower, ona çıldırmış gibi baktı. “Elbette posta kodları var.”</p>

  <p class="calibre1">“Tamam. Kodu Kırk Altıncı Sokak tarafına, çitin sona erdiği yere yazsın. Anladın mı?”</p>

  <p class="calibre1">“Evet ama…”</p>

  <p class="calibre1">“Muhtemelen yarın sabah dükkânın önüne nöbetçi bırakmayacaklardır (akıllıca davranıp sıvıştığını düşüneceklerdir) ama birilerini bırakırlarsa İkinci Cadde tarafına bırakırlar. Kırk Altıncı Sokak tarafına bırakırlarsa da adamların gözleri onu değil, seni arıyor olacak.”</p>

  <p class="calibre1">Tower hafifçe gülümsemişti. Eddie rahatladı ve gülümsemeye karşılık verdi. “Ama…? Ya Aaron’ı da arıyor olurlarsa?”</p>

  <p class="calibre1">“Ona her zamanki tarzının dışında kıyafetler giymesini söyle. Kot pantolon î?iyen biriyse, takım elbise giysin. Takım elbise giyen türde biriyse…”</p>

  <p class="calibre1">‘Kot pantolon giysin.”</p>

  <p class="calibre1">“Evet. Havanın bugünkü gibi güneşli olacağını varsayarsak güneş gözlükleri fena bir fikir olmayabilir. Siyah camlı, sıradan gözlükler taksın. Dikkat çekici olmasın. Asılı ilanlardan birini okuyacakmış gibi çite yaklaşsın, rakamları yazsın ve oyalanmadan uzaklaşsın. Söyle ona, Tanrı aşkına işi eline yüzüne bulaştırmasın.”</p>

  <p class="calibre1">“Posta kodunu öğrendikten sonra bizi nasıl bulacaksınız?”</p>

  <p class="calibre1">Eddie, Took’un Dükkâm’m ve verandasındaki salıncaklı sandalyelere oturup kasabalılarla yaptıkları konuşmayı hatırladı. Herkesin onları görüp sorular sormasına izin vermişlerdi.</p>

  <p class="calibre1">&nbsp;</p>

  <p class="calibre1">“O bölgedeki hırdavatçı dükkânına gidin. Sohbet edin ve ilgilenen herkese oraya bir kitap yazmak veya resim yapmak için gittiğinizi söyleyin. Ben sizi bulurum.”</p>

  <p class="calibre1">“Tamam,” dedi Tower. “Güzel plan. Bu işte iyisin, genç adam.”</p>

  <p class="calibre1">Eddie, bunun için yaratılmışım, diye düşündü ama söylemedi. “Gitmem gerek,” dedi onun yerine. “Çok uzun kaldım.”</p>

  <p class="calibre1">“Gitmeden önce bana bir konuda yardım etmen gerek,” dedi Tower ve konuyu açıkladı.</p>

  <p class="calibre1">Eddie’nin gözleri onu dinlerken irileşmişti. Tower sözlerini bitirince patladı. “Dalga mı geçiyorsun?”</p>

  <p class="calibre1">&nbsp;Tower başını önünde havanın hafifçe titreştiği dükkân kapısına doğsalladı. İkinci Cadde’nin kaldırımlarında yürüyen yayaların bir anlığına serap gibi görünmesine sebep oluyordu. “Orada bir kapı var. Öyle söylenin ve sana inanıyorum. Kapıyı göremiyorum ama bir şey görüyorum.”</p>

  <p class="calibre1">“Aklını kaçırmışsın,” dedi Eddie. “Kafayı yemişsin.” Böyle bir istekte bulunabilen adamla kaderlerinin iç içe geçmiş olması fikrinden kesinlikle hoşlanmıyordu. Nasıl böyle bir şey talep ederdi?</p>

  <p class="calibre1">“Belki öyle, belki değil,” dedi Tower. Kollarını göğsünde birleştirmişti. Sesi yumuşak, ama bakışları tavizsizdi. “Söylediklerini ancak bu şekilde yaparım. Bir başka deyişle anlattığın çılgınlığa sadece bu şartla uyarım.”</p>

  <p class="calibre1">“Off, Cal, Tanrı aşkına! Tanrı ve İsa Adam aşkına! Senden sadece Stefan Toren’ın vasiyetinde talep ettiği şeyi yapmanı istiyorum.”</p>

  <p class="calibre1">Tower’in tavrında hiçbir değişiklik olmadı, hatta kararlılığı daha da arttı. “Stefan Tören öldü, bense yaşıyorum. Sana şartımı söyledim. Şimdi tek soru bunu…”</p>

  <p class="calibre1">“Tamam, tamam, PEKÂLA!” dedi Eddie ve fincanındaki beyaz sıvının kalanını içti. Sonra kartonu başına dikerek tamamını bitirdi. Biraz ek kuvvete ihtiyaç duyacak gibiydi. “Haydi,” dedi. “Yapalım şunu.”</p>

  <p class="calibre1">&nbsp;</p>

  <p class="calibre1"><b class="calibre5">15</b></p>

  <p class="calibre1">&nbsp;</p>

  <p class="calibre1">Roland, kitapçının içini görebiliyordu ama hızla akan bir nehrin dibine bakmak gibiydi. Eddie’nin acele etmesini diledi. Kurşunları kulaklanna iyice sokmuştu ama geçiş çınlamalarını yine de duyabiliyordu ve korkunç kokulan engelleyecek hiçbir şeyi yoktu: bir an sıcak metal ve çürük et, sonra bozuk peynir, ardından yanık soğan. Gözleri yaşarmıştı. Kapının ötesinin bulanık görünmesinin bir sebebi de bu olmalıydı.</p>

  <p class="calibre1">Çınlamalardan ve kokulardan çok daha beteri, kürenin hastalığın sarmaya başladığı eklemlerine sinsice sızması ve içlerinin kırık cam parçalarıyla dolu olduğu hissini vermesiydi. O ana kadar sağlam elinde keneni gösteren birkaç sancıdan fazlası olmamıştı, ama Roland bunun için Sevınmemesi gerektiğini biliyordu. Kutu açık durduğu ve Siyah On Üç önünde hiçbir engel olmaksızın kapkara parladığı sürece hissettiği sancı, lar artacaktı. Küre kutunun içine tekrar kapatıldığında eklem ecelinin y0ı açtığı sancıların birazı yok olabilirdi ama Roland tamamen kaybolacaklarını sanmıyordu. Ve bu sadece başlangıç olabilirdi.</p>

  <p class="calibre1">Korkunç bir zonklama, önsezisinden dolayı onu tebrik etmek istercesine sağ kalçasına yerleşti. Roland’a, içinde ılık, eriyik kurşun olan bir çantaymış gibi geliyordu. Sağ eliyle masaj yapmaya başladı… sanki bir faydası olacakmış gibi.</p>

  <p class="calibre1">“Roland!” Ses boğuk ve uzaktı (kapının ötesinde gördüğü diğer şey. ler gibi suyun altından geliyormuş hissi vardı) ama Eddie’nin sesi olduğuna şüphe yoktu. Roland başını kalçasından kaldırınca Eddie ve Tower’m bir tür sandığı bulunmamış kapıya doğru taşıdığını gördü. Kitaplarla doluymuş gibi görünüyordu. “Roland, bize yardım edebilir misin?”</p>

  <p class="calibre1">Sancı kalçalarına ve dizlerine öylesine çöreklenmişti ki Roland ayağa kalkıp kalkamayacağından bile emin değildi… ama kalktı. Hem de çevik bir hareketle. Eddie’nin keskin gözlerinin durumunun ne kadarını yakaladığını bilmiyordu ama daha fazlasını görmelerini istemiyordu. En azından Calla Bryn Sturgis’deki maceraları sona erene dek.</p>

  <p class="calibre1">“Biz iterken çek!”</p>

  <p class="calibre1">Roland anladığını belirtmek için başını salladı ve kitap sandığı kapıdan içeri itildi. Tuhaf ve baş döndürücü bir an boyunca mağaranın yansı sağlam ve net iken Manhattan Zihin Lokantası‘nda kalan kısmı titreşip dalgalandı. Sonra Roland sandığı tutup mağaraya çekti. Ağır sandık, çakıl ve kemik yığınlarını dağıtarak mağaranın zemini üzerinde kaydı.</p>

  <p class="calibre1">Hayaletağacından kutunun kapağı, sandık kapıdan geçer geçmez kapanmaya başladı. Kapı da öyle.</p>

  <p class="calibre1">“Hayır, olmaz,” diye mırıldandı Roland. “Hayır, olmaz, seni piç.” Sağ elinin kalan iki parmağını kapağın altına soktu. Parmaklarını soktuğu an kapı durdu ve aralık kaldı. Ve bu kadarı yeterdi. Artık dişleri bile zangırdiyordu. Eddie, Tower ile son bir konuşma yapıyordu ama evrenin sırlarıyla ilgili olsa bile Roland’ın umurunda değildi.</p>

  <p class="calibre1">“Eddie!” diye kükredi. “Eddie, buraya gel!”</p>

  <p class="calibre1">&nbsp;Neyse ki Eddie daha fazla oyalanmadan çantayı alıp geldi. Roland, o kapıdan geçtiği an kutuyu kapadı. Bulunmamış kapı, hafif bir ses çıkararak kapandı. Çınlamalar kesildi. Roland’ın eklemlerinin alev alev yanmasına sebep olan zehir yok oldu. Hissettiği rahatlama öylesine büyüktü ki kendini tutamayarak haykırdı. Sonraki on saniye boyunca tek yapabildiği, çenesi göğsüne düşmüş, gözleri kapalı halde ağlamamaya çalışarak durmak oldu.</p>

  <p class="calibre1">“Teşekkürler derim,” diyebildi sonunda. “Teşekkürler derim, Eddie.”</p>

  <p class="calibre1">“Lafı bile olmaz. Haydi mağaradan çıkalım, ne dersin?”</p>

  <p class="calibre1">“Evet,” dedi Roland. “Tanrılar, evet.”</p>

  <p class="calibre1">&nbsp;</p>

  <p class="calibre1"><b class="calibre5">16</b></p>

  <p class="calibre1">&nbsp;</p>

  <p class="calibre1">“Ondan pek hoşlanmadın, değil mi?” diye sordu Roland.</p>

  <p class="calibre1">Eddie’nin bulunmamış kapıdan geçerek geri dönmesinin üzerinden on dakika geçmişti. Mağaranın ağzından biraz uzaklaşıp patikanın üzerinde, kayalar arasında kuytu bir girintide durdular. Saçlarını savurup gömleklerini üzerlerine yapıştıran şiddetli rüzgârın etkisi burada çok fazla hissedilmiyor, ama ara sıra kendini gösteriyordu. Roland bunun için minnettardı. Ateş yakmadaki yavaşlığı ve beceriksizliği için bir mazeretti. Yine de Eddie’nin gözlerini üzerinde hissediyordu. Bir zamanlar Andolini ve Biondi gibi dünyadan habersiz olan Brooklyn’li genç adam artık çok şey görüyordu.</p>

  <p class="calibre1">“Tovver’ı kastediyorsun sanırım.”</p>

  <p class="calibre1">Roland, ona alaycı bir ifadeyle baktı. “Başka kimi kastediyor olabilirim? Kediyi mi?”</p>

  <p class="calibre1">Eddie homurdanmayla gülme arası bir ses çıkardı. Temiz havayı denn derin içine çekmeyi sürdürüyordu. Geri dönmek güzeldi. New York’a bedenen gitmek, geçiş yapmaktan bir açıdan iyiydi, her şeyin gerisinde var olan karanlık ve incelik hissi yoktu, ama şehrin kokusu tek kelimeyle berbattı. Çoğunlukla arabalar ve egzozdu (yağlı mazot bulutları en beterdi) ama daha binlerce kötü koku vardı. Çok fazla sayıda olan insanlan karışık kokusu da oldukça baskındı ve kullandıkları parfümlerin pej, işe yaradığı söylenemezdi. Bir sürü gibi bir araya geldiklerinde ne kadar kötü koktuklarını fark etmiyorlar mıydı? Eddie fark etmediklerini düşündü. Eskiden kendisi de onlardan biriydi. Bir zamanlar New York’a dönmek için her şeyi yapar, öldürmeyi bile göze alırdı.</p>

  <p class="calibre1">“Eddie? Nis’ten geri dön!” Roland parmaklarını Eddie Dean’in yü. zünün önünde şıklattı.</p>

  <p class="calibre1">“Üzgünüm,” dedi Eddie. “Tower’a gelince… hayır, ondan hoşlandığım söylenemez. Tanrım, kitaplarını öyle göndermek! Kahrolası evreni kurtarmaya yardım etmek için sıçtığım ilk basımlarını şartının bir parçası yapmak!”</p>

  <p class="calibre1">“O bv şekilde düşünmüyor. Ve gelip onu bulamayınca dükkânını yakacaklarını biliyorsun. Kapının altına benzin döküp kitapçıyı ateşe verecekler. Camı kırıp içeri bir molotof kokteyli veya el bombası atacaklar. Bu hiç aklına gelmedi mi?”</p>

  <p class="calibre1">Elbette gelmişti. “Şey, belki.”</p>

  <p class="calibre1">Homurtuyla gülme arası bir ses çıkarma sırası Roland’daydı. “Yapacaklarını biliyorsun. Adam en iyi kitaplarını kurtarmak istemiş. Ve şimdi Geçit Mağarası‘nda pederin hazinesini saklayacak bir şeyimiz var. Gerçi şimdi bizim hazinemiz olduğu söylenebilir.”</p>

  <p class="calibre1">“Cesareti bana biraz sahte göründü,” dedi Eddie. “Daha çok açgözlülük gibiydi.”</p>

  <p class="calibre1">“Herkes kılıcın, tabancanın veya geminin hizmetine alınmaz,” dedi Roland. “Ama herkes ka’ya hizmet eder.”</p>

  <p class="calibre1">&nbsp;</p>

  <p class="calibre1">“Öyle mi? Kızıl Kral bile mi? Ya da Callahan’ın bahsettiği sığ adamlarla kadınlar?”</p>

  <p class="calibre1">Roland cevap vermedi.</p>

  <p class="calibre1">“Kurtulabilir,” dedi Eddie. “Kedi değil, Tower.”</p>

  <p class="calibre1">“Çok komik,” dedi Roland kayıtsızca. Bir kibrit çakıp sigarasını yaktı.</p>

  <p class="calibre1">“Teşekkürler, Roland. O açıdan olgunlaşıyorsun. Bana Tower ve Deepneau’nun New York’tan sorunsuzca ayrılıp ayrılamayacağını sorsana.”</p>

  <p class="calibre1">“Ayrılacaklar mı?”</p>

  <p class="calibre1">“Bence arkalarında bir iz bırakacaklar. Biz takip edebiliriz ama umarım Balazar’in adamları bu izi bulmaz. Beni en çok endişelendiren Jack ^ndolini. Adam fazla zeki. Balazar’a gelince, şu Sombra Şirketi’yle bir anlaşma yapmış.”</p>

  <p class="calibre1">“Vazgeçemeyecek kadar bulaşmış.”</p>

  <p class="calibre1">“Evet, sanırım öyle,” dedi Eddie. “Bir anlaşma yapıldığında üzerine düşen kısmı kesinlikle yapması veya çok iyi bir mazereti olması gerektiğini biliyor. İşi yüzüne gözüne bulaştırırsa söylentiler başlar. Herkes Balazar’in eski etkinliğini kaybettiğinden, artık bir tehdit olmadığından bahseder. Tower’i bulup arsayı Sombra’ya satmasını sağlamak için üç haftaları daha var. Bu süreyi değerlendireceklerdir. Balazar FBI değil, ama güçlü bağlantıları var ve… Roland, Tower konusunda beni en çok kaygılandıran, tüm bunların onun gözünde gerçek olmaması. Sanki hayatı kendisinin değil de kitaplarındaki kahramanlardan birinin. Her şeyin yoluna girmesi gerektiğini düşünüyor.”</p>

  <p class="calibre1">“Dikkatsizce davranacağından korkuyorsun.”</p>

  <p class="calibre1">Eddie vahşi bir kahkaha attı. “Dikkatsizlik edeceğini biliyorum. Asıl soru, Balazar’in bunu fark edip etmeyeceği.”</p>

  <p class="calibre1">“Bir gözümüzün Bay Tower’in üzerinde olması gerekiyor. Güvenlik için ona göz kulak olmalıyız. Aklından geçen bu, değil mi?”</p>

  <p class="calibre1">“Aynen öyle!” dedi Eddie. Bir süre sessizce düşündükten sonra ikisi birden gülmeye başladı. Gülme krizi geçince Eddie, “Kabul ederse Callahan’ı gönderebiliriz diye düşünüyorum,” dedi. “Muhtemelen aklımı kaçırdığımı düşünüyorsun ama…”</p>

  <p class="calibre1">“Hiç de değil,” dedi Roland. “O da bizden biri… ya da olabilir. Bunu ı!k görüşmemizde hissettim. Üstelik yabancı yerlere yolculuk etmeye alışık. Bugün konuyu ona açarım. Yarın da buraya gelir onu kapıdan…”</p>

  <p class="calibre1">“Bırak ben yapayım,” dedi Eddie. “Bir seferi sana yeter. En azından b’r süreliğine.”</p>

  <p class="calibre1">Roland, onu dikkatle süzdükten sonra izmaritini kayaların ardına Miattı. “Neden öyle dedin, Eddie?”</p>

  <p class="calibre1">&nbsp;”Şuralarda saçların aklaşmış,” dedi Eddie alnının üst kısmını göstere rek. “Ayrıca biraz tutuk yürüyorsun. Şimdi daha iyi ama o romatizma be. lası seni yine rahatsız etti galiba.”</p>

  <p class="calibre1">“Pekâlâ, dediğin gibi olsun,” dedi Roland. Eddie sorunun sadece Bay Romatizma olduğunu düşündüğü sürece endişelenmesine gerek yoktu.</p>

  <p class="calibre1">“Aslında onu mağaraya bu gece götürebilirim. Posta kodunu almaya yetecek kadar uzun bir süre geçecek,” dedi Eddie. “Bahse girerim orada hava çoktan aydınlanmış olur.”</p>

  <p class="calibre1">“Hiçbirimiz bu patikaya karanlıkta tırmanmayacak,” dedi Roland. “Mecbur kalmadıkça gece vakti buraya gelmeyeceğiz.”</p>

  <p class="calibre1">Eddie dik yokuşa ve düşen kaya yüzünden ip üstünde yürür gibi tehlikeli bir geçiş yapmaları gereken iki metrelik bölüme baktı. “Anlaşıldı.”</p>

  <p class="calibre1">Roland ayağa kalkmaya niyetlendi. Eddie uzanıp kolunu tuttu. “Birkaç dakika daha dinlen, Roland.”</p>

  <p class="calibre1">Roland, ona bakarak tekrar oturdu.</p>

  <p class="calibre1">Eddie derin bir soluk alıp verdi. “Ben Slightman temiz değil,” dedi. “Fitneci o. Bundan neredeyse eminim.”</p>

  <p class="calibre1">“Evet, biliyorum.”</p>

  <p class="calibre1">Eddie irileşmiş gözlerle ona baktı. “Biliyor musun? Nasıl olup,da…”</p>

  <p class="calibre1">“Şüphelendim diyelim.”</p>

  <p class="calibre1">“Nasıl?”</p>

  <p class="calibre1">“Gözlükleri,” dedi Roland. “Calla Bryn Sturgis’de gözlükleri olan tek kişi, Baba Slightman. Haydi Eddie, gün bizi bekliyor. Konuşmaya yürürken devam edebiliriz.”</p>

  <p class="calibre1">&nbsp;</p>

  <p class="calibre1"><b class="calibre5">17</b></p>

  <p class="calibre1">&nbsp;</p>

  <p class="calibre1">Ama ilk başlarda devam edemediler zira patika çok dik ve dardı. Aşağı indikçe genişledi ve ilerlemek daha kolay hale geldi. Rahatça konuşabileceklerini gören Eddie, Roland’a kitaptan (Doğan veya Hogan) ve yazarın tartışmalı isminden bahsetti. Telif sayfasındaki garipliği anlatt’</p>

  <p class="calibre1">Roland’ın bu kısmı tam olarak anladığından emin değildi) ve küçük Benny’njn de bu işe karışmış olabileceğini düşündüğünü söyledi. Bu biraz algınca bir fikirdi ama…</p>

  <p class="calibre1">“Bence Benny Slightman babasına hakkımızda bilgi veriyor olsaydı jake bilirdi,” dedi Roland.</p>

  <p class="calibre1">“Emin misin?”</p>

  <p class="calibre1">Roland bir süre duraksadı. Sonra başını iki yana salladı. “Jake babadan kuşkulanıyor.”</p>

  <p class="calibre1">“Sana öyle, mi söyledi?”</p>

  <p class="calibre1">“Söylemesine gerek yoktu.”</p>

  <p class="calibre1">Başlarını kaldıran ve onları gördüklerine sevinmiş görünen atların yanına neredeyse varmışlardı.</p>

  <p class="calibre1">“Şu an Rocking B’de,” dedi Eddie. “Belki oraya gitsek iyi olur. Onu pederin evine getirmek için bir mazeret bula…” Sesi kesildi ve Roland’a dikkatle baktı. “Olmaz mı?”</p>

  <p class="calibre1">“Olmaz.”</p>

  <p class="calibre1">“Neden?”</p>

  <p class="calibre1">“Bu kısım Jake’e ait.”</p>

  <p class="calibre1">“Bu çok zor, Roland. Benny Slightman ile birbirlerinden çok hoşlanıyorlar. Babasının ihanetini Calla’nın öğrenmesini sağlayan kişi olursa…”</p>

  <p class="calibre1">“Jake yapması gerekeni yapacak,” dedi Roland. “Biz de öyle.”</p>

  <p class="calibre1">“Ama o hâlâ bir çocuk, Roland. Görmüyor musun?”</p>

  <p class="calibre1">“Fazla uzun sürmeyecek,” dedi Roland ve atma bindi. Eddie’nin, sağ bacağını eyerin üzerinden aşırırken yüzünde beliren anlık acıyı görmediğini umdu, ama Eddie elbette gördü.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
