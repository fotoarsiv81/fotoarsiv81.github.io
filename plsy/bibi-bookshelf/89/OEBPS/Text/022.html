<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BEŞİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">BE</b></span><span class="t"><b class="calibre2">Ş</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="calibre1">&nbsp;</p>

  <p class="p4"><span class="t7"><i class="calibre4">GR</i></span><span class="t7"><i class="calibre4">İ</i></span> <span class="t7"><i class="calibre4">DICK’</i></span><span class="t7"><i class="calibre4">İ</i></span><span class="t7"><i class="calibre4">N H</i></span><span class="t7"><i class="calibre4">İ</i></span><span class="t7"><i class="calibre4">KÂYES</i></span><span class="t7"><i class="calibre4">İ</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Yirmi üç kaldı, diye düşündü Roland o akşam Eisenhart’ın Rocking B çiftliğinde verandada oturmuş, çocukların seslerini ve Oy’un havlamasını dinlerken. Gilead’da büyük evin arkasında olan ve ambarlarla tarlalara bakan bu tip verandalara iş verandası denirdi. Kurtlar’ın gelmesine yirmi üç gün var. Peki Susannah’nın doğurmasına ne kadar kaldı?</p>

  <p class="calibre1">Buna dair dehşet verici bir fikir zihninde oluşmaya başladı. Ya Susannah’nın içindeki yeni kadın, yani Mia karnındaki canavarı tam Kurtlar’ın geldiği gün doğurursa? Bu olasılığın çok düşük olduğu söylenebilirdi ama Eddie’ye bakılırsa artık tesadüf diye bir şey yoktu. Roland, Eddie’nin bu konuda muhtemelen haklı olduğunu düşündü. Yaratığın ne zaman doğacağını bilmelerinin bir yolu yoktu. Bebek insan olsa bile dokuz ay, artık dokuz ay olmayabilirdi. Zaman yumuşamıştı.</p>

  <p class="calibre1">“Çocuklar!” diye bağırdı Eisenhart. “İsa Adam aşkına, o ambardan atlarken kendinizi öldürürseniz karıma ne diyeceğim ben?”</p>

  <p class="calibre1">“Biz iyiyiz!” diye seslendi Benny Slightman. “Andy yaralanmamıza izin vermez!” Üzerine tulum giymiş yalınayak çocuk, ambarın üst katındaki çıkıntıda, ROCKING B kabartmasının hemen altında duruyordu. “Ama… durmamızı istiyosanız, sai?…”</p>

  <p class="calibre1">Eisenhart, Benny’nin hemen arkasında, kemiklerini riske atmak için sabırsızlıkla bekleyen Jake’e bakan Roland’a döndü. Jake de tulum giymişti (arkadaşının tulumlarından birini ödünç almış olmalıydı). Çocuğun görünümü Roland’ın gülümsemesine sebep oldu. Jake nedense bu tip kıyafetler içinde hayal edilmesi güç bir çocuktu.</p>

  <p class="calibre1">“Benim için hiç fark etmez,” dedi Eisenhart’a.</p>

  <p class="calibre1">“Devam edin öyleyse!” dedi çiftçi. Sonra dikkatini önüne yaydığı parçalara çevirdi. “Ne düşünüyosun? İçlerinde işe yarar bir şey var mı?”</p>

  <p class="calibre1">Eisenhart sahip olduğu üç silahı Roland’ın incelemesi için getirmişti. İçlerinde en iyisi, çiftçinin Tian Jaffords’un herkesi toplantıya çağırdığı gece kasabaya gelirken yanında getirdiği tüfekti. Diğer ikisi, her atıştan sonra diğer elle döndürülmesi gereken kocaman silindiri yüzünden Roland ve arkadaşlarının çocukken fıçıtabanca dediği türden altıpatlarlardı. Roland, Eisenhart’ın silahlarını hiçbir yorum yapmadan parçalara ayırıp incelemeye koyulmuştu. Tabanca yağını bir kez daha çıkarmış, bu kez bir kâseye koymuştu.</p>

  <p class="calibre1">“Dedim ki…”</p>

  <p class="calibre1">“Seni duydum, sai,” dedi Roland. “Tüfeğinin durumu fena görünmüyor. Ama fıçıtabancalar…” Başını iki yana salladı. “Şu nikel kaplama olan ateş edebilir. Ama ötekini toprağa gömsen daha iyi. Belki daha iyi bir şey sürgün verir.”</p>

  <p class="calibre1">“Bu söylediklerini duymak hiç hoşuma gitmiyo,” dedi Eisenhart. “Bunlar benim babamdan ve onun babasından, en az şu kadar nesilden kalma silahlar…” Sekiz parmağını gösterdi. “Yani Kurtlar’dan da öncesinden kalmalar. Her zaman bir arada kaldılar ve babadan oğla geçtiler. Babam onları ağabeyime diil de bana bırakınca çok mutlu olmuştum.”</p>

  <p class="calibre1">“İkizin var mıydı?” diye sordu Roland.</p>

  <p class="calibre1">“Evet, Verna,” dedi Eisenhart. Sık sık, kolayca gülümseyen bir adamdı ama gür, gri bıyıklarının altından görünen gülümsemesi acı doluydu… giysilerinin altında bir yerlerde kanamasının olduğunu belli etmek istemeyen bir adamın gülümsemesi gibi. “Şafak kadar güzeldi. Öleli on yıldan fazla oluyo. Deforme olanların çoğu gibi erken gitti.”</p>

  <p class="calibre1">“Üzüldüm.”</p>

  <p class="calibre1">“Teşekkürler derim.”</p>

  <p class="calibre1">Güneş kızarmış, güneybatıya doğru alçalıyor, avluyu kan rengine boyuyordu. Verandada sallanan sandalyeler sıralanmıştı. Eisenhart birinde oturuyordu. Roland yerde bağdaş kurmuş, Eisenhart’ın silahlarını temizliyordu. Tabancaların asla ateş edemeyeceği gerçeği, Silahşor’un bu işi yapmak için çok uzun yıllar önce eğitilmiş hünerli elleri için bir anlam ifade etmiyordu. Sakinleştirici bir uğraştı.</p>

  <p class="calibre1">Roland ayrı duran parçaları, Eisenhart’ın gözlerini kırpıştırmasına yol açacak bir hızla birleştirdi. Sonra silahları bir parça koyun postu üzerine koydu, ellerini bir bez parçasıyla sildi ve Eisenhart’ın yanındaki sallanan sandalyeye oturdu. Eisenhart ve karısının pek çok günbatımını burada birlikte izlediğini tahmin edebiliyordu.</p>

  <p class="calibre1">Roland heybesinin içinde tütün kesesini aradı, buldu ve Callahan’ın güzel tütünüyle kendine bir sigara sardı. Rosalita da kendi çapında bir katkıda bulunmuş, “çekti” adını verdiği bir deste sarma kâğıdı vermişti. Roland kâğıtların iyi iş gördüğünü düşündü ve Eisenhart’ın kaim tırnağıyla yakıp uzattığı kibritle yakmadan önce eserini bir anlığına takdirle seyretti. Silahşor sigarasından derin bir nefes alıp dumanını durgun ve yaz sonu için şaşırtıcı derecede sıcak olan havaya üfledi. “Güzel,” dedi ve başını salladı.</p>

  <p class="calibre1">“Öyle mi? Yarasın. Ben tadını hiç sevemedim.”</p>

  <p class="calibre1">En az elli metre uzunluğunda ve on beş metre yüksekliğinde olan ambar, çiftlik evinden çok daha büyüktü. Ön tarafı, mevsim şerefine hasat sembolleriyle süslenmişti; kocaman balkabağı kafalarıyla korkuluklar bekçilik ediyordu. Ana kapıların üzerindeki geniş boşluktan, bir kütüğün ucu çıkıyordu. Uca bir ip bağlanmıştı. Çocuklar aşağıya koca bir yığın saman koymuştu. Yığının bir tarafında Oy diğer tarafında Andy duruyordu. İkisi de başını kaldırmış, ipin ucunu tutup çektikten sonra geriye çekilerek gözden kaybolan Benny Slightman’a bakıyordu. Çocuk elinde ipin ucuyla içeri çekilince Oy beklentiyle havlamaya başladı. Benny bir an sonra ipe sıkıca tutunmuş halde, saçları uçuşarak hızla öne atıldı.</p>

  <p class="calibre1">“Gilead ve Eld!” diye bağırdı ve kendini boşluğa bıraktı. Peşinden gelen gölgesiyle birlikte batan güneşin kızıla boyadığı havada süzüldü.</p>

  <p class="calibre1">“BenBenf” diye havladı Oy. “BenBenBenF</p>

  <p class="calibre1">Çocuk ipi bıraktı, saman yığınının üzerine düştü, bir anlığına gözden kayboldu ve kahkahalar atarak tekrar ortaya çıktı. Andy metal elini ona doğru uzattı ama çocuk görmezden geldi ve sert toprağa indi. Oy, havlayarak etrafında koşuşturuyordu.</p>

  <p class="calibre1">“Oynarken hep böyle mi bağırıyorlar?” diye sordu Roland.</p>

  <p class="calibre1">Eisenhart güldü. “Pek sayılmaz! Çoğunlukla Oriza çığlığı atarlar veya İsa Adam’a bağırırlar. Bazen de ‘Calla’ya selam olsun’ derler. Buralı çocuklar böyle söyler. Sanırım senin çocuk Slightman’ın oğlunun kafasını başka hikâyelerle dolduruyo.”</p>

  <p class="calibre1">Roland adamın sözlerindeki onaylamaz tona pek kulak asmadı ve ipin ucunu tutup gerileyen Jake’i izlemeye koyuldu. Benny yere uzanmış, ölü taklidi yapıyordu. Oy yüzünü yalamaya başlayınca dayanamayıp güldü ve hayvana sarıldı. Çocuk saman yığınına düşmeseydi Andy, onu yakalayacaktı; Roland bundan emindi.</p>

  <p class="calibre1">Ambarın bir tarafında, yirmi kadar at vardı. Yıpranmış çizmeler giyen üç yamak, yarım düzine atı, diğerlerinin yanına doğru güdüyordu. Ambarın diğer tarafındaki ahır, iğdiş edilmiş boğalarla doluydu. Sonraki haftalarda hepsi kesilip ticaret tekneleriyle nehir boyunca diğer Calla’lara gönderilecekti.</p>

  <p class="calibre1">Jake geriledikten sonra kendini boşluğa bıraktı. “New York?’ diye bağırdı. “Times Meydanı! Empire State Binası! İkiz Kuleler! Özgürlük Anıtı!” Çocuğun kahkahalarla saman yığınına gömülmesini seyrettiler.</p>

  <p class="calibre1">“Grubunuzun diğer iki üyesinin Jaffordslarda kalmasının özel bir sebebi var mı?” diye sordu Eisenhart. Havadan sudan konuşuyormuş gibiydi ama Roland, adamın sorunun cevabıyla fazlasıyla ilgilendiğini hissedebiliyordu.</p>

  <p class="calibre1">“Etrafa biraz dağılmamızın daha iyi olduğunu düşündüm. Mümkün olduğunca çok kişi bizi görsün. Zamanımız az. Kararlar bir an önce verilmeli.” Bunların hepsi doğruydu ama daha fazlası da vardı ve Eisenhart muhtemelen bunun farkındaydı. Overholser’dan daha kurnazdı. Dahası, Kurtlar’la savaşmaya sonuna kadar karşıydı; en azından şimdilik. Ancak bu, Roland’m adamdan hoşlanmasına engel değildi. Eisenhart iriyarı, dürüst ve ayakları yere basan bir adamdı. Roland kazanma şanslarının olduğunu gösterebilirlerse adamın fikrini değiştirebileceklerini düşünüyordu.</p>

  <p class="calibre1">Rocking B’ye gelirken nehir boyunca ana gelir kaynağı pirinç olan yarım düzine kadar küçük çiftliğe uğramışlardı. Eisenhart, onları çiftçilerle iyi niyetli bir yaklaşımla tanıştırmıştı. Roland her çiftlikte önceki akşam sorduğu iki soruyu tekrarlamıştı: Size açılırsak siz de bize açılır mısınız? Bizi olduğumuz gibi görüp yaptığımız şeyi kabul ediyor musunuz? Hepsi de olumlu cevap vermişti. Eisenhart da öyle. Ama Roland üçüncü soruyu yöneltmeyecek kadar akıllıydı. Henüz gerek yoktu. Önlerinde hâlâ üç haftadan fazla bir zaman vardı.</p>

  <p class="calibre1">“Biz varlığımızı sürdürürüz, Silahşor,” dedi Eisenhart. “Kurtlar’la karşı karşıya olsak bile sürdürürüz. Bir zamanlar Gilead vardı, artık yok (bunu senden iyi kimse bilemez) ama yine de sürdürürüz. Kurtlar’la savaşırsak bu tamamen değişebilir. Sana ve seninkilere Hilal’de neler olacağının rüzgâra karışan osuruk kadar bile anlamı olmayabilir. Kazanıp hayatta kalırsanız yolunuza devam edersiniz. Ama kaybedip ölürseniz gidecek hiçbir yerimiz kalmaz.”</p>

  <p class="calibre1">“Ama…”</p>

  <p class="calibre1">Eisenhart elini kaldırdı. “Dinle beni, yalvarırım. Dinleyecek misin?”</p>

  <p class="calibre1">Roland başını sallayıp sessiz kaldı. Konuşmaları iyiydi. Çocuklar, bir başka atlayış için ambara koşuyordu. Yakında karanlık çökecek ve oyunlarına bir son verecekti. Silahşor, Eddie ve Susannah’nın neler yaptığını merak etti. Tian’ın büyükbabasıyla konuşmuşlar mıydı? Konuştularsa adamdan önemli bir bilgi alabilmişler miydi?</p>

  <p class="calibre1">“Diyelim ki daha önce yaptıkları gibi elli altmış kişi gönderdiler. Ve varsayalım onları hakladık. Ya siz gittikten bir hafta veya bir ay sonra beş yüz kişi gönderirlerse?”</p>

  <p class="calibre1">Roland bu soruyu bir süre düşündü. O sırada Margaret Eisenhart yanlarına geldi. Kırk yaşlarında, küçük göğüslü, ince bir kadındı. Üzerinde kot pantolon ve gri ipek gömlek vardı. Ensesinde topuz yaptığı saçlarında tek tük beyaz teller göze çarpıyordu. Bir eli, önlüğünün altına gizlenmişti</p>

  <p class="calibre1">“Bu güzel bir soru,” dedi kadın. “Ama sormak için iyi bir zaman diil. Ona ve arkadaşlarına etrafa bakıp durumu değerlendirmeleri için bir hafta ver, olmaz mı?”</p>

  <p class="calibre1">Eisenhart karısına yarı neşeli, yarı rahatsız bir bakış fırlattı. “Ben sana mutfakta işleri nasıl yürüteceğini soruyo muyum, kadın? Ne zaman yemek pişirip ne zaman bulaşık yıkayacağına karışıyo muyum?”</p>

  <p class="calibre1">“Sadece haftada dört kez,” dedi kadın. Roland’ın kocasının yanındaki sandalyeden kalkmaya davrandığını görünce ekledi. “Hayır, yalvarırım otur. San bir saattir oturuyom zaten. Teyzesiyle mutfakta patates soyuyoduk,” diyerek Benny’yi işaret etti. “Ayakta durmak iyi geldi.” Çocukların kahkahalar atarak saman yığınına atlamasını gülümseyerek seyretti. Oy havlayarak etraflarında fır dönüyordu. “Vaughn ile bu durumun korkunçluğunu daha önce hiç tam anlamıyla yaşamadık, Roland. Altı çocuğumuz oldu. Hepsi de ikiz. Ama Kurtlar’ın geldiği dönemlerde hiçbiri tehlikeli yaşta değildi. Yani sorduğun soruya cevap verebilecek bilince sahip olmayabiliriz.”</p>

  <p class="calibre1">“Şanslı olmak insanı aptal yapmaz,” dedi Eisenhart. “Hatta bence tam tersi. Sakin gözler daha iyi görür.”</p>

  <p class="calibre1">“Belki,” dedi kadın çocukların ambara doğru koşmasını izleyerek. Koşarken birbirlerine gülerek omuz atıyorlar, ipe ilk ulaşan olmak istiyorlardı. “Belki öyle. Ama kalbin sesini de dinlemek gerekir. Bence kalbinin sesini dinlemeyen aptallık eder. Bazen en iyisi, aşağıda saman olup olmadığını göremeyecek kadar karanlık olsa da ipin ucundan kendini bırakmaktır.”</p>

  <p class="calibre1">Roland uzanıp kadının eline dokundu. “Daha iyi anlatamazdım.”</p>

  <p class="calibre1">Kadın, ona hafifçe gülümsedi. Bakışları hemen çocuklara geri döndü ama Roland, o kısacık anda kadının korkusunu anlamıştı. Korku az gelirdi, dehşet daha doğru bir kelimeydi.</p>

  <p class="calibre1">“Ben, Jake!” diye seslendi kadın. “Yeter bu kadar! Elinizi yüzünüzü yıkayıp içeri girin artık! Yiyebilene turta var! Hem de kremalı!”</p>

  <p class="calibre1">&nbsp;Benny ambarın tepesindeki pencerede belirdi. “Babam sizce de bir sakıncası yoksa bu gece çadırımda uyuyabileceğimizi söyledi, sai.”</p>

  <p class="calibre1">Margaret Eisenhart, kocasına baktı. Eisenhart başını sallayınca çocuğa döndü. “Pekâlâ,” dedi. “Çadırda kalabilirsiniz, iyi eğlenceler. Ama turta istiyosanız şimdi içeri gelin. Bu son uyarı! Ama önce temizlenin. Hem eller, hem yüzler yıkanacak!”</p>

  <p class="calibre1">“Tamam, teşekkürler deriz. Oy da turta yiyebilir mi?”</p>

  <p class="calibre1">Margaret Eisenhart sol elinin alt kısmını, başı ağrıyormuşçasına kaşına bastırdı. Roland sağ elinin hâlâ önlüğün altında olduğunu fark etti ve ilgisi arttı. “Tamam, Hantal Billy de turta yiyebilir. Eminim Arthur Eld’in ruhu içinde gizlidir ve bunun için beni altınlar, mücevherler ve şifa gücüyle ödüllendirecektir.”</p>

  <p class="calibre1">“Teşekkürler deriz, sai,” diye seslendi Jake. “Son kez atlayabilir miyiz? Aşağı inmenin en kestirme yolu bu.”</p>

  <p class="calibre1">“Ters tarafa düşerlerse onları yakalarım, Margaretrai,” dedi Andy. Gözleri bir an masmavi parladı, sonra yine eski haline döndü. Gülümsüyor gibiydi. Roland, robotun iki ayrı kişiliğe sahip olduğunu düşündü; biri yaşlı bir dadı gibi, diğeri zararsız bir dolandırıcı. Silahşor ikisinden de hoşlanmıyordu ve sebebini çok iyi biliyordu. Makinelere kesinlikle güvenmiyordu. Özellikle de yürüyüp konuşanlara.</p>

  <p class="calibre1">“Eh,” dedi Eisenhart. “Bacaklar kırılmak için hep son seferi bekler ama atlayın bakalım.”</p>

  <p class="calibre1">Atladılar ve kimsenin bacağı kırılmadı. İki çocuk da saman yığınının tam ortasına düştü. Sonra kahkahalarla birbirlerine bakıp mutfağa doğru bir yarış tutturdular. Oy da havlayarak peşlerinden koşuyordu.</p>

  <p class="calibre1">“Çocukların bu kadar çabuk arkadaşlık kurması inanılmaz,” dedi Margaret Eisenhart ama yüz ifadesi harika bir şey düşünüyormuş gibi değildi. Üzgün görünüyordu.</p>

  <p class="calibre1">“Evet,” dedi Roland. “Muhteşem.” Heybesini kucağına koydu. Düğümünü çözecekmiş gibi göründü ama son anda durdu. “Adamlarınız hangi silahta usta?” diye sordu Eisenhart’a. “Yay mı arbalet mi? Tüfek veya tabanca olmadığından eminim.”</p>

  <p class="calibre1">&nbsp;</p>

  <p class="calibre1">“Arbaleti daha çok kullanıyoz,” dedi Eisenhart. “Oku yerleştir, yayı ger, nişan al, fırlat. Bu kadar.”</p>

  <p class="calibre1">Roland başını salladı. Tam düşündüğü gibiydi. İyi sayılmazdı, zira arbaletle yirmi beş metrenin üzerindeki hedeflere isabet oranı düşüktü. Ve bu, rüzgârsız günler için geçerliydi. Güçlü bir rüzgârda… tanrılar yardımcıları olsun bir de fırtına çıkarsa…</p>

  <p class="calibre1">Ama Eisenhart, karısına bakıyordu. Yüzünde gönülsüz bir takdir ifadesi vardı. Margaret kaşlarını kaldırmış, sorarcasına kocasına bakıyordu. Konu ne olabilirdi? Büyük olasılıkla önlüğün altındaki eliyle ilgiliydi.</p>

  <p class="calibre1">“Aman, söyle ona,” dedi Eisenhart. Sonra parmağını, bir tabancanın namlusuymuş gibi öfkeyle Roland’a doğrulttu. “Ama bu bir şeyi değiştirmez. Hiçbir şeyi! Teşekkürler derim!” Son sözleri, yüzünde vahşi bir gülümsemeyle söylemişti. Roland’ın kafası karışmıştı ama içinde bir umut kıvılcımı belirdi. Umudu boşuna olabilirdi, muhtemelen öyleydi ama her şey son günlerde üzerine çöreklenen endişelerden ve karışıklıklardan (ve ağrılardan) iyiydi.</p>

  <p class="calibre1">“Olmaz,” dedi Margaret çıldırtıcı bir tevazu ile. “Söylemek bana düşmez. Göstermek belki ama söylemek değil.”</p>

  <p class="calibre1">Eisenhart içini çekti, bir süre düşündü ve Roland’a döndü. “Pirinç dansını yaptın,” dedi. “Leydi Oriza’yı biliyo olmalısın.”</p>

  <p class="calibre1">Roland başını salladı. Pirinç Hanım’ı bazı yerlerde bir tanrıça, bazlarında bir kahraman kabul edilirdi. Bazı yerlerdeyse ikisi birden.</p>

  <p class="calibre1">“Babasını öldüren Gri Dick’i nasıl hakladığını da biliyosundur.”</p>

  <p class="calibre1">Roland yine başını salladı.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Hikâyeye göre (vakti olursa bunu Eddie, Susannah ve Jake’e de anlatmalıydı, oldukça iyi bir hikâyeydi) Leydi Oriza, meşhur bir sürgün prens olan Gri Dick’i Send Nehri kıyısındaki şatosu Waydon’da muhteşem bir akşam yemeğine davet etmişti. Söylediğine göre İsa Adam’m inancını kabul ederek onun yolunda ilerlediği için babasını öldüren adamı affedecekti.</p>

  <p class="calibre1">Oraya geldiğimde beni öldüreceksin, gelecek kadar aptal değilim, demişti Gri Dick.</p>

  <p class="calibre1">Yoo, hayır, demişti Leydi Oriza. Öyle düşünme. Tüm silahlar şatonun dışına bırakılacak. Sonra yemeğimizi yiyeceğiz. Masanın bir ucunda ben olacağım, diğer ucunda sen. Sadece ikimiz.</p>

  <p class="calibre1">Yenine bir hançer veya elbisenin altına bir bola saklayacaksın, demişti Gri Dick. Sen yapmazsan ben yapacağım.</p>

  <p class="calibre1">Hayır, hayır, demişti Leydi Oriza. Öyle bir şey olmayacak çünkü ikimiz de çıplak olacağız.</p>

  <p class="calibre1">Bunun üzerine Gri Dick şehvetine yenilmişti, zira Leydi Oriza çok güzeldi. Çıplak göğüslerini ve bacaklarının arasını görmek erkekliğinin sertleşmesine sebep olacaktı. Üzerinde bu görüntüyü saklayacak bir giysi olmayacağı düşüncesi onu heyecanlandırmıştı. Kadının neden böyle bir teklif yaptığını anladığını düşünüyordu. Kibirli kalbi onu yenik düşürecek, demişti Leydi Oriza hizmetçisine (hizmetçinin ismi Marian’dı ve daha sonra kendi zevk maceralarını yaşamıştı).</p>

  <p class="calibre1">Leydi haklıydı. Tüm nehir baronluklarının en güçlü lordu olan Lord Grenfall’u öldürdüm, demişti Gri Dick kendi kendine. İntikamını almak için güçsüz kızından başka kim var? (Ah ama çok da güzeldi.) Banş istiyor olmalı. Hatta güzel olduğu kadar küstah ve hayalciyse evlilik düşünüyor bile olabilir.</p>

  <p class="calibre1">Böylece teklifi kabul etmişti. Adamları, o içeri girmeden önce yemek salonunu köşe bucak aramış, ne masada, ne masanın altında ne de halının altında bir silah bulamamışlardı. Leydi Oriza’nm yemek gecesinden önce haftalarca özel bir şekilde ağırlaştırılmış bir yemek tabağıyla çalıştığını bilemezlerdi. Leydi Oriza her gün saatlerce çalışmıştı. Vücut yapısı uygun, gözleri keskindi. Ayrıca Gri Dick’ten ölesiye nefret ediyordu. Babasının intikamını almak için yapmayacağı hiçbir şey yoktu.</p>

  <p class="calibre1">Tabak ağırlaştırılmaca kalmamış, kenarları da keskinleştirilmişti. Dick’in adamları, Oriza ve Marian’ın beklediği gibi tabağı gözden kaçırmıştı. Ve böylece akşam yemeği başlamıştı. Masanın bir ucunda, halinden memnun bir şekilde gülen yakışıklı, çıplak sürgün prens, on metre ötedeki diğer ucunda çırılçıplak oturarak yüzünde gizemli bir gülümsemeyle ona bakan güzel bakire. Lord Grenfall’un en kaliteli şaraplarıyla dolu kadehlerini birbirlerine doğru kaldırarak içtiler. Adamın o muhteşem şarabı şuymuş gibi çenesine ve kıllı göğsüne damlatarak içmesi Oriza’yı bir an deliliğin sınırına varacak kadar öfkelendirmişti ama hiç renk vermedi; cilveli bir ifadeyle gülümseyerek kendi şarabını yudumlamakla yetindi. Adamın bakışlarını çıplak göğüslerinde hissedebiliyordu. Teninin üzerinde iğrenç böcekler yürüyormuş gibi bir histi.</p>

  <p class="calibre1">Bu maskaralık ne kadar sürmüştü? Bazıları Leydi Oriza’nın ikinci kadeh kaldırıştan sonra Gri Dick’in işini bitirdiğini söylerdi. (Gri Dick: Güzelliğiniz daha da artsın. Leydi Oriza: Cehennemdeki ilk günün bin yıl sürsün ve en kısası o olsun.) Diğerleri (sonu geciktirip gerilimi arttırmayı sevenler) Leydi Oriza’nm özel tabağı kavrayıp Gri Dick’in gözlerine bakıp gülümseyerek el yordamıyla tabağın keskin olmayan, tutulması güvenli bölümünü aramasından önce bir düzine yemeğin sunulduğunu anlatırdı.</p>

  <p class="calibre1">Ne kadar uzun sürerse sürsün hikâyenin sonu değişmezdi. Leydi Oriza, tabağı fırlatırdı. Alt kısmına açılmış oyuklar tabağın kenarlarını iyice keskinleştirmiş ve havada düzgünce ilerlemesini sağlamıştı. Havada tuhaf bir ıslık sesiyle, gölgesi sofradaki yemeklerin, meyvelerin ve kristal kadehlerin üzerinden geçerek ilerlemişti.</p>

  <p class="calibre1">Oriza, hafifçe yükselen tabağı fırlatmıştı (kolu hâlâ ileri uzanmış, işaret parmağı babasının katilini gösteriyordu). Gri Dick’in kafası, arkasındaki açık kapıdan hole yuvarlanmıştı. Başsız bedeni, penisi suçlayan bir parmak gibi Oriza’yı göstererek bir süre sandalyenin üzerinde kıpırtısızca kalmıştı. Sonra penisi inmiş ve vücudu, masanın üzerindeki dana etiyle baharatlı pilavın üzerine yığılmıştı.</p>

  <p class="calibre1">Roland’ın bazı yerlerde Tabağın Hanımı dendiğini duyduğu Leydi Oriza kadehini cesede doğru kaldırmış ve demişti ki…</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">“Cehennemdeki ilk günün bin yıl sürsün,” diye mırıldandı Roland. Margaret başını salladı. “Evet. Ve en kısası o olsun. Korkunç bir temenni ama aynısını Kurtlar’a seve seve söylerdim. Hem de her birine!”</p>

  <p class="calibre1">Görünürdeki eli yumruk halini aldı. Giderek solan kızıllıkta ateşli bir hasta gibi görünüyordu. “Altı çocuğumuz oldu, anlarsın ya. Yarım düzine. Neden hiçbirinin burada olmadığını sana söyledi mi? söyledi mi, Silahşor?”</p>

  <p class="calibre1">“Margaret buna gerek yok,” dedi Eisenhart sallanan sandalyesinde huzursuzca kıpırdanarak.</p>

  <p class="calibre1">“Ah, ama belki vardır. Daha önce konuştuğumuzla ilgili. Her şeyin bir bedeli var. Çocuklarımız Kurtlar’ın korkusu olmadan rahatça büyüdü. İlk iki çocuğumuz, Tom ve Tessa, son gelişlerinden bir ay kadar önce doğmuştu. Diğerleri de onları izledi.”</p>

  <p class="calibre1">“Margaret…”</p>

  <p class="calibre1">Kadın, onu duymazdan gelerek konuşmaya devam etti. “Ama çocuklarının kendileri kadar şanslı olmayacağını biliyolardı. Bu yüzden gittiler. Bazıları Kavis’in kuzeyine, bazıları güneyine. Kurtlar’ın gelmeyeceği bir yer aramaya gittiler.”</p>

  <p class="calibre1">Kocasına baktı. Roland ile konuşuyordu ama son sözleri kocasınaydı.</p>

  <p class="calibre1">“Her çiftten biri; Kurtlar’ın ganimeti bu. Her yirmi küsur yılda pek çok aileden alıp götürdükleri bu. Biz hariç. Bizim bütün çocuklarımızı aldılar. Her… birini…” Uzanıp elini Roland’ın dizine koydu. “Görmüyo musun?”</p>

  <p class="calibre1">Arka verandaya sessizlik çöktü. Kesilmeye mahkûm sığırlar aptalca böğürüyordu. Mutfaktan çocuk kahkahaları ve Andy’nin sesi geliyordu.</p>

  <p class="calibre1">Eisenhart’ın başı öne eğilmişti. Roland sadece adamın çalı gibi bıyıklarını görüyordu, ama ağladığını veya ağlamamak için çaba gösterdiğini anlamak için yüzünü görmesine gerek yoktu.</p>

  <p class="calibre1">“Tüm Kavis’in pirinçlerini verseler, yine de seni üzmek istemezdim,” dedi ve kocasının omzunu sonsuz bir şefkatle okşadı kadın. “Hâlâ annelerini özleyecek veya babalarına akıl danışacak kadar gençler. Ama yine de gittiler işte. Bu da güvenliğin bedeli.” Bir eli kocasının omzunda, diğeri hâlâ önlüğünün altında, Eisenhart’a bir süre daha baktı. “Şimdi bana ne kadar kızgın olduğunu söyleyebilirsin.”</p>

  <p class="calibre1">Eisenhart başını iki yana salladı. “Kızgın değilim,” dedi boğuk sesle.</p>

  <p class="calibre1">“Peki fikrini değiştirdin mi?”</p>

  <p class="calibre1">Eisenhart yine başını iki yana salladı.</p>

  <p class="calibre1">&nbsp;</p>

  <p class="calibre1">“Seni inatçı ihtiyar,” dedi kadın ama sesi şefkatliydi. “Keçi gibi inatçısı teşekkürler derim.”</p>

  <p class="calibre1">“Düşünüyom,” dedi adam başını kaldırmadan. “Hâlâ düşünüyom ve bu da benden beklenmeyecek bir davranış. Genellikle bir karar verdiğimde asla geri dönmem ve konu orada kapanır.</p>

  <p class="calibre1">“Roland anladığım kadarıyla genç Jake, Overholser ve diğerlerine ormanda silahla bir gösteri yapmış. Biz de sana seni şaşırtacak bir gösteri sunabiliriz. Maggie içeri git de Oriza’nı al.”</p>

  <p class="calibre1">“Gerek yok,” dedi kadın elini sonunda önlüğünün altından çıkararak. “Yanımda getirmiştim zaten.”</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Hem Detta’nın, hem de Mia’nın tanıyacağı, iç içe geçmiş narin deseniyle mavi bir tabaktı. Bir ana yemek tabağı. Roland deseni tanıdı; pirinç filiziydi. Sai Eisenhart parmak eklemlerini tabağa vurunca ilginç bir çınlama duyuldu. Porselene benziyordu ama değildi. O halde cam mıydı? Bir çeşit cam olabilir miydi?</p>

  <p class="calibre1">Elini, yüzünde silahlara saygı duyan bir adamın ifadesiyle uzattı. Kadın tereddüt ederek dudağını ısırdı. Roland kilisenin dışındaki öğle yemeğinden önce geri taktığı kemerinden altıpatlarını çekip aldı. Kabzasını ona doğru tutarak uzattı.</p>

  <p class="calibre1">“Hayır,” dedi Margaret derin bir iç çekişin ardından. “Ateşli demirini bana rehin vermene gerek yok, Roland. Vaughn, sana evimize getirecek kadar güveniyosa ben de Oriza’mı verecek kadar güvenebilirim. Ama tutarken dikkat et yoksa parmağından olabilirsin ve gördüğüm kadarıyla daha fazlasını kaybetmeye tahammülün yok.”</p>

  <p class="calibre1">Tabağa (sai’nin Oriza’sına) tek bir bakış bile uyarının ne kadar yerinde olduğunu anlamaya yeterdi. Roland aynı anda büyük bir heyecan ve beklenti hissetti. Esaslı bir yeni silah görmeyeli uzun zaman olmuştu. Hele bunun gibisine hiç rastlamamıştı.</p>

  <p class="calibre1">Tabak cam değil, metaldi; hafif, güçlü bir alaşım. Sıradan bir yemek tabağı büyüklüğündeydi. Çapı otuz santimden biraz fazla olabilirdi. Kenarının dörtte üçü, ustura keskinliğindeydi.</p>

  <p class="calibre1">“Acele ediyo olsan bile tutulması gereken yeri karıştırmak mümkün değil,” dedi Margaret. “Çünkü görüyosun ya…”</p>

  <p class="calibre1">“Evet,” dedi Roland takdir dolu bir sesle. İki pirinç filizi üst üste gelerek Yüksek Harfler’den Zn’yi oluşturuyordu. Bu harfler hem zi (sonsuzluk), hem de şimdi anlamına geliyordu. Bu filiz saplarının kesiştiği noktada (bunu desenin genelinden sadece çok dikkatli gözler ayırt edebilirdi) tabağın kenarı hem kör, hem de nispeten daha kalındı. Tutmak için idealdi.</p>

  <p class="calibre1">Roland tabağı çevirdi. Altında, ortada metal bir çıkıntı vardı. Jake görse, onu birinci sınıftayken cebinde okula götürdüğü plastik kalemtıraşa benzetebilirdi. Hayatında hiç kalemtıraş görmemiş olan Roland bu çıkıntıyı bir böceğin geride bıraktığı yumurta kabuğuna benzetti.</p>

  <p class="calibre1">“Tabak uçarken çıkan ıslık sesi buradan geliyo, anlarsın ya,” dedi kadın. Roland’m dürüst takdirini görmüş, yanakları renklenmiş, gözleri parlıyordu. Roland bu hevesli ses tonunu daha önce pek çok kez duymuştu. Ama son duyuşundan beri çok zaman geçmişti.</p>

  <p class="calibre1">“Başka bir amacı yok mu?”</p>

  <p class="calibre1">“Hayır,” dedi Margaret. “Ama ıslık sesi çıkarmalı. Bu hikâyenin bir parçası ne de olsa, diil mi?”</p>

  <p class="calibre1">Roland başını salladı. Elbette öyleydi.</p>

  <p class="calibre1">Margaret Eisenhart’ın dediğine göre Oriza’nın Kardeşleri, başkalarına yardım etmeyi seven kadınların kurduğu bir grup…</p>

  <p class="calibre1">“Ve dedikodu yapmayı seven kadınlar,” diye homurdandı Eisenhart ama sesi müşfikti.</p>

  <p class="calibre1">“O da var, evet,” dedi karısı.</p>

  <p class="calibre1">Cenaze törenlerinde, festivallerde yemek yapıyorlardı (önceki gece büyük çadırdaki yemek Oriza’nın Kardeşleri’nin eseriydi). Bazen eşyalarını yangında veya altı yedi yılda bir DevarTete Whye’m tasmasıyla meydana gelen sel felaketlerinde kaybetmiş zor durumdaki aileler için yeni giysiler dikiyor, battaniyeler örüyorlardı. Büyük çadırın bakımını ToplanSalonu’nun iç ve dış temizliğini onlar yapıyordu. Gençler için danslar düzenliyorlar ve onlara eşlik ediyorlardı. Bazen zenginler (“Took gibiler,” dedi Margaret) onları düğünlerde yemek yapmaları ve bu tip özel günlerin organizasyonu için tutuyordu. Evet, kendi aralarında dedikodu yapıyorlardı, bunu inkâr etmiyordu. Aynı zamanda iskambil, Nokta oyunu ve Şato oyunu da oynuyorlardı.</p>

  <p class="calibre1">“Ve tabak fırlatıyorsunuz,” dedi Roland.</p>

  <p class="calibre1">“Evet,” dedi kadın. “Ama şunu bilmelisin ki biz bunu sadece eğlenmek için yapıyoz. Avcılık erkeklerin işi ve oklarıyla bu işi çok iyi yapıyolar.” Kocasının omzunu tekrar okşadı, ama Roland bu kez kadının biraz huzursuz olduğunu gözlemledi. Ayrıca adamlar arbaletleri kullanmakta o kadar usta olsaydı kadın muhtemelen yanlarına önlüğünün altında bu ölümcül silahla gelmezdi. Eisenhart da onu o yönde cesaretlendirmezdi zaten.</p>

  <p class="calibre1">Roland tütün kesesini açtı, Rosalita’nın verdiği ince kâğıtlardan birini aldı ve tabağın keskin kenarına sürttü. Anında ikiye bölünen kâğıdın diğer yarısı yere doğru süzüldü. Sadece eğlenmek için, diye düşündü Roland. Neredeyse gülümseyecekti.</p>

  <p class="calibre1">“Hangi metal bu?” diye sordu. “Biliyor musunuz?”</p>

  <p class="calibre1">“Andy titanyum olduğunu söylüyo,” dedi Margaret. “Kuzeyden, Calla Sen Chre’deki eski fabrika binasından geliyo. Orada pek çok kalıntı varmış. Hiç gitmedim ama hikâyeleri duydum. Tüyler ürpertici.”</p>

  <p class="calibre1">Roland başını salladı. “Ya tabaklar? Onlar nasıl yapılıyor? Andy biliyor mu?”</p>

  <p class="calibre1">Kadın başını iki yana salladı. “Ya bilmiyo ya da söylemiyo. Hangisi olduğunu bilmiyom. Calla Sen Chre’nin kadınları yapıp diğer Calla’lara yolluyomuş.”</p>

  <p class="calibre1">“Kadınlar yapıyor,” dedi Roland düşünceli bir ifadeyle. “Hanımlar.”</p>

  <p class="calibre1">“Bir yerlerde hâlâ çalışıp bunları yapan bir makine var, hepsi bu,” dedi Eisenhart. Roland, adamın sesindeki katı savunma tonu karşısında eğlenmeyle karışık bir şaşkınlık duydu. “Eminim tek yaptıkları bir düğmeye basmaktır.”</p>

  <p class="calibre1">Margaret, ona kadınlara has bir gülümsemeyle baktı ama hiçbir şey söylemedi. Muhtemelen tabakların nasıl yapıldığını bilmiyordu. Ama bir evliliğin nasıl yürüdüğünü bildiği muhakkaktı.</p>

  <p class="calibre1">“Demek buranın kuzeyinde ve güneyinde, Kavis boyunca başka Kardeşler de var,” dedi Roland. “Ve hepsi de tabak fırlatıyor.”</p>

  <p class="calibre1">“Evet, Calla Sen Chre’den güneydeki Calla Divine’a kadar. Daha kuzeyi ve güneyi bilmiyom. Yardım etmeyi ve konuşmayı severiz. Ayda bir kez, Leydi Oriza’nın Gri Dick’e yaptığının anısına tabaklarımızı fırlatırız ama pek azımız bu konuda iyidir.”</p>

  <p class="calibre1">“Sen iyi misin, sai?”</p>

  <p class="calibre1">Kadın dudağını ısırarak bir süre sessiz kaldı.</p>

  <p class="calibre1">“Göster ona,” diye söylendi Eisenhart. “Göster de şu iş bitsin.”</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Çiftçinin karısı önde, Eisenhart arkada, Roland en geride basamakları indiler. Mutfak kapısı arkalarında açıldı ve çarpılarak kapandı.</p>

  <p class="calibre1">“Ulu tanrılar, Eisenhart hanım tabak fırlatacak!” diye neşeyle haykırdı Benny Slightman. “Jake! Gözlerine inanamayacaksın!”</p>

  <p class="calibre1">“Onları içeri gönder, Vaughn,” dedi kadın. “Bunu görmelerine gerek yok.”</p>

  <p class="calibre1">“Yoo, baksınlar,” dedi Eisenhart. “Bir kadının iyi iş çıkardığını görmek onlara zarar vermez.”</p>

  <p class="calibre1">“Çocukları gönder, Roland, olmaz mı?” Yüzü kızarmış halde Silahşor’a baktı. Çok güzel görünüyordu. Verandaya çıktığı andan on yaş genç gibiydi. Roland, kadının bu durumda tabağı nasıl fırlatacağını nierak etti. Bunu görmeyi çok istiyordu zira pusuya düşürmek çabukluk gerektiren, duyguları harekete geçiren zorlu bir işti.</p>

  <p class="calibre1">“Kocana katılıyorum, bırakalım izlesinler.”</p>

  <p class="calibre1">“İstediğiniz gibi olsun,” dedi Margaret. Roland, kadının hoşnut olduğunu, seyirci istediğini gördü ve umudu kuvvetlendi. Bu saçları kırlaşmaya yüz tutmuş, küçük göğüslü, orta yaşlı güzel kadının bir avcının kalbine sahio olduğuna dair duyduğu inanç, an be an artıyordu. Bir silahşor kalbi ,gğildi, ama Roland o noktada birkaç avcıya {katillere) hiç hayır demezdi.</p>

  <p class="calibre1">Kadın ambara doğru sert adımlarla yürüdü. Ambar kapısının önündeki korkuluklara elli metre uzaklıktaydılar ki Roland omzuna dokunarak onu durdurdu.</p>

  <p class="calibre1">“Hayır, bu mesafe fazla,” dedi Margaret.</p>

  <p class="calibre1">“Bundan daha uzağa fırlattığını gördüm,” dedi kocası, Margaret’in öfkeli yüz ifadesine hiç aldırmadan. “Gördüm.”</p>

  <p class="calibre1">“Ama o zaman yanımda Eld’in soyundan bir Silahşor yoktu,” dedi kadın ama daha fazla ilerlemeye yeltenmedi.</p>

  <p class="calibre1">Roland ambar kapısına gitti ve sol taraftaki korkuluğun balkabağından oyulmuş sırıtan kafasını aldı. Ambara girdi. İçeride yeni toplanmış patateslerin koyulduğu bir bölme vardı. Bir patates aldı ve az önce kafasını çıkardığı korkuluğun omuzları üzerine koydu. Oldukça iri bir patatesti ama aradaki fark yine de çarpıcıydı. Korkuluk şimdi bir karnavaldaki Bay Küçükkafa gibi görünüyordu.</p>

  <p class="calibre1">“Oh, Roland, hayır!” dedi kadın şok içinde. “Bunu asla yapamam!”</p>

  <p class="calibre1">“İnanmıyorum,” dedi Roland ve kenara çekildi. “Fırlat.”</p>

  <p class="calibre1">Bir an için yapmayacağını düşündü. Margaret, kocasına bakındı. Eğer Eisenhart hâlâ yanında olsaydı muhtemelen tabağı kocasına verecek ve elinin kesilip kesilmediğini hiç düşünmeden eve koşacaktı. Ama Vaughn Eisenhart basamakların önüne dönmüştü. Çocuklar basamaklara çıkmışlar, oradan izliyorlardı. Benny Slightman ilgiyle, Jake ise dikkatli bir ifadeyle kadına bakıyordu. Kaşları çatılmış, gülümsemesi yüzünden silinmişti.</p>

  <p class="calibre1">“Roland, ben…”</p>

  <p class="calibre1">“Hiçbir şey duymak istemiyorum, hanım, yalvarırım. Yaptığını görmek istiyorum. Fırlat.”</p>

  <p class="calibre1">Kadının gözleri irileşti ve tokat yemiş gibi hafifçe geriledi. Sonra yüzünü ambara döndü ve sağ elini, sol omzunun üzerine kaldırdı. Tabak, kırmızıdan mora dönen akşam aydınlığında parladı. Margaret’in dudakları ince, beyaz bir çizgi halini aldı. Her şey bir an için kıpırtısız kaldı.</p>

  <p class="calibre1">&nbsp;“Riza!” diye bağırdı öfke dolu, tiz bir sesle ve kolunu hızla indirerek tabağı fırlattı. Eli açıldı, işaret parmağı tam olarak tabağın gittiği yönü gösteriyordu. Avludakiler içinde (atları güden yamaklar da durmuş izliyordu) sadece Roland’m gözleri tabağın havadaki yolculuğunu takip edebilecek kadar keskindi.</p>

  <p class="calibre1">Müthiş! dedi içinden sevinçle.</p>

  <p class="calibre1">Toprak avlunun üzerinden uçan tabak, inlemeyle uluma arası bir ses çıkararak ilerliyordu. Kadının elini terk ettikten en fazla iki saniye sonra hedefini bulmuştu. Korkuluğun kafasının yerinde duran patates artık iki parçaydı. Tabak, ambarın kapısına saplanmış, sallanıyordu.</p>

  <p class="calibre1">Çocuklar neşe ve heyecanla bağırdı. Benny elini yeni arkadaşının öğrettiği gibi kaldırdı ve Jake arkadaşının eline vurdu.</p>

  <p class="calibre1">“Çok iyiydiniz, sai Eisenhart!” dedi Jake.</p>

  <p class="calibre1">“Tam isabet! Teşekkürler derim!” dedi Benny.</p>

  <p class="calibre1">Roland, kadının dudaklarının bu iyi niyetli ama talihsiz övgü üzerine yılan görmüş bir atınkiler gibi gerildiğini gördü. “Çocuklar,” dedi. “Yerinizde olsam içeri giderdim.”</p>

  <p class="calibre1">Benny şaşkındı. Bununla birlikte Margaret Eisenhart’a bakan Jake, durumu anladı. Yapman gerekeni yapardın… sonra etkisi kendini gösterirdi. “Gel, Ben,” dedi.</p>

  <p class="calibre1">“Ama…”</p>

  <p class="calibre1">“Haydi.” Jake, yeni arkadaşını gömleğinden yakaladı ve mutfağa doğru çekti.</p>

  <p class="calibre1">Roland, kadının başı öne eğik, tepkiyle titrer halde durmasına bir süreliğine izin verdi. Yanakları hâlâ kıpkırmızıydı, ama teni diğer her yerde kireç gibiydi. Roland, kadının kusmamak için mücadele ettiğini tahmin etti.</p>

  <p class="calibre1">Ambar kapısına gitti, kapıya saplanmış tabağı çekip aldı. Saplandığı yerden çekip çıkarmak için göstermesi gereken çaba onu şaşırtmıştı. Tabağı getirip kadına uzattı. “Aletin.”</p>

  <p class="calibre1">Kadın bir an için tabağı almadı. Roland’a katıksız bir nefretle bakıyordu. “Neden benimle alay ediyosun, Roland? Vaughn’un beni Manni Klanı‘ndan aldığını nereden bildin? Söyle bize, yalvarırım.”</p>

  <p class="calibre1">&nbsp;Sebep güldü elbette (gülün dokunuşunun geride bıraktığı bir önsezi) aına yüzünden de anlaşılıyordu; yaşlı Henchick’inkine tıpa tıp benzeyen yüzünden. Ama bildiklerini nasıl bildiği bu kadını ilgilendirmezdi. Başını iki yana salladı. “Hayır. Ama seninle alay etmiyorum.”</p>

  <p class="calibre1">Margaret Eisenhart ani bir hareketle Roland’ın boynunu kavradı. Elleri, ateşi varmışçasına sıcaktı. Onu kendine çekerek kulağını seğiren dudaklarına yaklaştırdı. Roland, kadının Calla Bryn Sturgis’in büyük çiftçisi için insanlarını terk edişinden bu yana gördüğü tüm karabasanların kokusunu alabildiğini düşündü.</p>

  <p class="calibre1">“Dün gece Henchick ile konuştuğunu gördüm,” dedi Margaret. “Onunla yine konuşacak mısın? Konuşacaksın, diil mi?”</p>

  <p class="calibre1">Kadının tutuşuyla mıhlanmış gibi duran Roland başını salladı. Margaret’in gücü, kulağında hissettiği nefesi onu afallatmıştı. Herkesin, hatta böyle bir kadının bile içinde bir deli saklanıyor olabilir miydi? Bilmiyordu.</p>

  <p class="calibre1">“Güzel. Teşekkürler derim. Ona Redpath Klanı‘ndan Margaret’in kâfir kocasıyla çok mutlu olduğunu söyle. Hâlâ mutlu.” Kavrayışı sıkılaştı. “Ona hiçbir şeyden pişman olmadığımı söyle! Benim için bunu yapar mısın?”</p>

  <p class="calibre1">“Evet, hanımefendi.”</p>

  <p class="calibre1">Kadın keskin kenarından hiç korkmadan tabağı ondan çekip aldı. Tabağı elinde hissetmek onu biraz olsun sakinleştirmiş gibiydi. Gözyaşları içinde ona baktı. “Babamla mağara hakkında mı konuştunuz? Geçit Mağarası?”</p>

  <p class="calibre1">Roland başını salladı.</p>

  <p class="calibre1">“Üzerimize ne getireceksin, Silahşor?”</p>

  <p class="calibre1">Eisenhart yanlarına geldi. Kararsız gözlerle onu seçtiği için halkından ayrılıp sürgün hayatı yaşayan karısına döndü. Margaret, ona bir an için onu hiç tanımıyormuşçasına baktı.</p>

  <p class="calibre1">“Ka’nm istediğini yapacağım,” dedi Roland.</p>

  <p class="calibre1">“Ka!” dedi kadın dudağını bükerek. Yüzündeki aşağılayıcı ifade onu Şaşırtıcı derecede çirkinleştirmişti. Çocuklar o an onu görseler muhtemeten korkarlardı. “Her bela çıkaranın bahanesi budur! Al da mazeretini diğer pisliklerle birlikte başına çal!”</p>

  <p class="calibre1">“Ka ne isterse onu yapacağım. Sen de öyle,” dedi Roland.</p>

  <p class="calibre1">Kadın, ona anlamıyormuşçasına baktı. Roland boynunu kavrayan eli elleri arasına alıp acıtmayacak şekilde sıktı.</p>

  <p class="calibre1">“Sen de öyle.”</p>

  <p class="calibre1">Margaret, ona bir an baktıktan sonra gözlerini indirdi. “Evet,” diye mırıldandı. “Öyle, hepimiz onun istediğini yapacağız.” Başını kaldırıp tekrar Roland’a baktı. “Henchick’e mesajımı iletecek misin?”</p>

  <p class="calibre1">“Evet, daha önce de dediğim gibi ileteceğim.”</p>

  <p class="calibre1">Kararan avluda uzaklarda bir kuşun ötüşünden başka ses duyulmuyordu. Yamaklar hâlâ çitlere dayanmış duruyorlardı. Roland, onlara doğru yürüdü.</p>

  <p class="calibre1">“İyi akşamlar, beyler.”</p>

  <p class="calibre1">“Dileriz iyisindir, Silahşor,” dedi biri ve alnına dokundu.</p>

  <p class="calibre1">“Siz daha iyi olasınız,” dedi Roland. “Hanım tabağı fırlattı, çok da ustaydı, değil mi?”</p>

  <p class="calibre1">“Teşekkürler derim,” diye onayladı bir başka adam, “Hanımın paslı olduğunu kimse söyleyemez.”</p>

  <p class="calibre1">“Kesinlikle değil,” dedi Roland. “Şimdi size bir şey söyleyeceğim, beyler. Kulağınıza küpe olsun.”</p>

  <p class="calibre1">Söyleyeceği şeyi merak ederek ona baktılar.</p>

  <p class="calibre1">Roland başını kaldırıp gökyüzüne doğru gülümsedi. Sonra tekrar adamlara döndü. “Bahse girerim bundan başkalarına bahsetmek isteyeceksiniz. Gördüklerinizi anlatacaksınız.”</p>

  <p class="calibre1">Adamların bunları kabullenmekten pek hoşlanmadığı belliydi. İhtiyatla Roland’a bakıyorlardı.</p>

  <p class="calibre1">“Bu konuya dair herhangi birine tek kelime bile ederseniz sizi öldürürüm,” dedi Roland. “Anladınız mı?”</p>

  <p class="calibre1">Eisenhart omzuna dokundu. “Roland bence…”</p>

  <p class="calibre1">Silahşor, ona hiç bakmadan omuz silkti ve elinden kurtuldu. “Anladınız mı?”</p>

  <p class="calibre1">Adamlar başlarını salladı.</p>

  <p class="calibre1">“Bana inanıyor musunuz?”</p>

  <p class="calibre1">&nbsp;Tekrar başlarını salladılar. Ürkmüş görünüyorlardı. Roland buna memnun oldu. Korkmakta haklıydılar. “Teşekkürler derim.”</p>

  <p class="calibre1">“Teşekkürler derim,” diye tekrarladı adamlardan biri. Yüzü ince bir ter tabakasıyla kaplanmıştı.</p>

  <p class="calibre1">“Evet,” dedi ikincisi.</p>

  <p class="calibre1">“Çok çok teşekkürler derim,” dedi diğeri.</p>

  <p class="calibre1">Eisenhart tekrar denedi. “Roland, dinle beni, yalvarırım…”</p>

  <p class="calibre1">Ama Roland dinlemedi. Kafasına yepyeni fikirler üşüşmüştü. İzleyecekleri yol bir anda tüm ayrıntılarıyla gözlerinin önünde belirmişti. Yolları hiç olmazsa bu taraftaydı. “Robot nerede?” diye sordu çiftçiye.</p>

  <p class="calibre1">“Andy mi? Galiba çocuklarla birlikte mutfağa gitti.”</p>

  <p class="calibre1">“Güzel. İçerde bir oda var mı?” Baş nı ambara doğru salladı.</p>

  <p class="calibre1">&nbsp;</p>

  <p class="calibre1">“Evet.”</p>

  <p class="calibre1">“O halde oraya gidelim. Sen, hanımın ve ben.”</p>

  <p class="calibre1">“Onu bir süreliğine eve götürmek isterdim,” dedi Eisenhart. Onu senden uzakta herhangi bir yere götürmek istiyorum, diyordu bakışları.</p>

  <p class="calibre1">“Görüşmemiz uzun sürmeyecek,” dedi Roland dürüstçe. Gereken her şeyi görmüştü zaten.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Ambardaki odada bir çalışma masası ve tek bir sandalye vardı. Margaret sandalyeye, Eisenhart ise alçak bir tabureye oturdu. Roland, yere çömelerek sırtını duvara yasladı. Heybesi önünde duruyordu. Karıkocaya, ikizlerin çizdiği haritayı göstermişti. Eisenhart söylediğini ilk anda kavrayamamıştı (belki hâlâ tam olarak anlayamamıştı) ama kadın hemen kavradı. Roland, onun Mannilerin yanından ayrılmış olmasına hiç şaşmıyordu. Manniler barış içinde yaşayan insanlardı. Margaret Eisenhart o tür biri değildi, içinde gizli bir savaşçı vardı. Yüzeyin altına bakabilen herkes bunu görürdü.</p>

  <p class="calibre1">“Bundan kimseye bahsetmeyeceksiniz,” dedi Roland.</p>

  <p class="calibre1">“Yoksa bizi de çobanlar gibi öldürür müsün?” diye sordu kadın.</p>

  <p class="calibre1">Roland, ona sabırlı bir bakış fırlatınca da kızardı.</p>

  <p class="calibre1">“Bağışla, Roland. Biraz sinirliyim. Tabağı fırlatmak böyle etkiler yaratabiliyo.”</p>

  <p class="calibre1">Eisenhart, karısına sarıldı. Margaret bu kez hareketi memnuniyetle kabul ederek başını kocasının omzuna yasladı.</p>

  <p class="calibre1">“Grubunuzda başka kimler bu kadar iyi fırlatıyor?” diye sordu Roland. “Başka kimse var mı?”</p>

  <p class="calibre1">“Zalia Jaffords,” dedi kadın hemen.</p>

  <p class="calibre1">“Sahi mi?”</p>

  <p class="calibre1">Kadın başını hızla salladı. “Zalia, benim durduğum yerin yirmi adım gerisinden o patatesi tam ortasından bölebilirdi.”</p>

  <p class="calibre1">“Başka?”</p>

  <p class="calibre1">“Diego’nun karısı Sarey Adams. Ve Rosalita Munoz.”</p>

  <p class="calibre1">Bunu duyan Roland’ın kaşları yükseldi.</p>

  <p class="calibre1">“Evet,” dedi kadın. “Zalia’dan sonra en iyimiz Rosie’dir.” Kısa bir an duraksadı. “Ve ben sanırım.”</p>

  <p class="calibre1">Roland üzerinden dev bir yük kalkmış gibi hissediyordu. New York’tan bir şekilde silah getirmeleri gerekeceğini veya nehrin doğu yakasından bulmak zorunda kalacaklarını düşünmeye başlamıştı. Ama görünüşe bakılırsa bunlara gerek kalmayacaktı. Güzel. New York’ta başka işleri vardı; Calvin Tower’la ilgili işleri. Bu ikisini mecbur kalmadıkça birbirine karıştırmaya hiç niyeti yoktu.</p>

  <p class="calibre1">“Dördünüzle İhtiyar’ın evinde görüşmek istiyorum. Sadece dördünüzle.” Bakışları kısa bir an için Eisenhart’a döndü, sonra tekrar kadına yöneldi. “Kocalar gelmeyecek.”</p>

  <p class="calibre1">“Hop, dur bakalım,” dedi Eisenhart.</p>

  <p class="calibre1">Roland elini kaldırıp onu susturdu. “Daha hiçbir şeye karar verilmedi.”</p>

  <p class="calibre1">“Umurumda değil,” dedi Eisenhart.</p>

  <p class="calibre1">“Sus bir dakika,” dedi Margaret, ona. “Bizimle ne zaman görüşmek istiyosun?”</p>

  <p class="calibre1">Roland bir hesap yaptı. Yirmi dört, hatta belki sadece yirmi üç gün kalmıştı ve daha görmeleri gereken pek çok şey vardı. İhtiyar’ın kilisesinde saklı duran şeyle de ilgilenmek zorundaydılar. Ve yaşlı Manni, Henchick…</p>

  <p class="calibre1">Ama sonra o gün gelecek ve her şey şok edici bir çabuklukta olup bitecekti, biliyordu. Hep öyle olurdu. Beş, en fazla on dakika sonra her şey iyiye veya kötüye doğru sonuçlanırdı.</p>

  <p class="calibre1">Önemli olan, o beş dakika gelip çattığında her açıdan hazır olmaktı.</p>

  <p class="calibre1">“On gün sonra,” dedi. “Akşam. Dördünüzü de işbaşında görmek istiyorum.”</p>

  <p class="calibre1">“Pekâlâ,” dedi kadın. “O kadarını yapabiliriz. Ama Roland… kocam onay vermezse Kurtlar’a tabak fırlatmak bir yana, parmağımı bile kıpırdatmam.”</p>

  <p class="calibre1">“Anlıyorum,” dedi Roland, kadının hoşuna gitse de gitmese de söylediğini yapacağını bilerek. Zamanı geldiğinde hepsi Silahşor’un dediğini yapacaktı.</p>

  <p class="calibre1">Odanın tek penceresinin camı kirli ve örümcek ağlarıyla kaplıydı, ama avluda yürüyen Andy’nin parlayan mavi gözlerinin alacakaranlıkta ışıldadığını görebiliyorlardı. Robot kendi kendine mırıldanıyordu.</p>

  <p class="calibre1">“Eddie, robotların belli başlı görevleri yerine getirmek için programlandığını söylüyor,” dedi. “Andy, ona verdiğiniz işleri yapıyor mu?”</p>

  <p class="calibre1">“Çoğunlukla evet,” dedi Eisenhart. “Her zaman diil. Ve sürekli etrafta da olmuyo, anlarsın ya.”</p>

  <p class="calibre1">“Sadece aptalca şarkılar söylemek ve fal bakmak için yapılmış olmasına inanmak zor,” dedi Roland düşünceli bir ifadeyle.</p>

  <p class="calibre1">“Belki Eski İnsanlar, ona hobiler eklemişti,” dedi Margaret Eisenhart. “Asıl görevleri zamanla yok olmuş ve geride sadece hobiler kalmış olabilir. O da onlar üzerine yoğunlaşıyodur.”</p>

  <p class="calibre1">“Sence onu, Eski İnsanlar mı yapmış?”</p>

  <p class="calibre1">“Başka kim olabilir?” diye sordu Vaughn Eisenhart. Andy gitmişti. Karanlık avlu artık boştu.</p>

  <p class="calibre1">“Doğru, başka kim olabilir,” dedi Roland. Yüzünde hâlâ düşünceli bir ifade vardı. “Gereken zekâ ve donanım başka kimde olacaktı? Ama Eski İnsanlar, Kurtlar’ın Calla’ya saldırmaya başlamasından iki bin yıl önce gitmişti. Daha fazlası da olabilir. Benim bilmek istediğim, Andy’yi Kurtlar’dan bahsetmemesi için kimin veya neyin programladığı. Kurtlar hakkında tek söylediği, size geleceklerini haber vermesi. Onun kadar ilgin+ değil, ama bir başka merak uyandıran soru daha var: size başka bir şey söyleyemiyorsa (ya da söylemiyorsa) bu kadarını niçin söylüyor?”</p>

  <p class="calibre1">Eisenhart ve karısı yıldırım çarpmışa dönmüş, birbirlerine bakıyordu. Roland’ın söylediğini daha önce hiç düşünmedikleri belliydi. Silahşor buna şaşırmamış ama biraz hayal kırıklığına uğramıştı. Söylediği gün gibi ortadaydı. Ama aklını çalıştırana. Galiba çocukları tehlikedeyken Calla’nın insanları fazla ayrıntılı düşünemiyordu.</p>

  <p class="calibre1">Kapı çalındı. “Gel!” dedi Eisenhart.</p>

  <p class="calibre1">Gelen Ben Slightman’dı. “Tüm hayvanlar yerlerine yerleştirildi, patron. ” Gözlüklerini çıkarıp gömleğine sildi. “Çocuklar da Benny’nin çadırını alıp gitti. Andy de onları yakından izliyor olacak, yani merak etmeyin.” Roland’a baktı. “Dağ kedilerinin gelmesi için henüz erken ama gelirlerse Andy, oğluma arbaletiyle en az bir atış şansı verecektir. Benny ıskalayacak olursa Andy hayvanla çocukların arasına girip siper olacak. Tamamen savunma yapmak için programlanmış, bunu değiştirebilmemiz mümkün olmadı ama kediler gelmeye devam ederse…”</p>

  <p class="calibre1">“Andy onları parça parça edecektir,” dedi Eisenhart. Sesinde bir memnuniyet tınısı vardı.</p>

  <p class="calibre1">“Hızlı, değil mi?” diye sordu Roland.</p>

  <p class="calibre1">“Aynen öyle,” dedi Slightman. “Öyle uzun ve hantal göründüğüne bakmayın. İstediğinde şimşek gibi hareket edebilir. Herhangi bir dağ kedisinden çok daha hızlı. Gücünü antnomiklerden aldığına inanıyoz.”</p>

  <p class="calibre1">“Muhtemelen öyledir,” dedi Roland dalgınca.</p>

  <p class="calibre1">“Boş verin onu,” dedi Eisenhart. “Ama söylesene Ben, sence Andy neden Kurtlar hakkında hiç konuşmuyo?”</p>

  <p class="calibre1">“Programı…”</p>

  <p class="calibre1">“Evet ama Roland’ın sen gelmeden hemen önce belirttiği gibi (ki biz bunu daha önceden düşünebilmeliydik) onu programlayan Eski İnsanlar’sa, onlar Kurtlar’ın gelmesinden çok uzun zaman önce yok olmuştu… sence burada bir çelişki yok mu?”</p>

  <p class="calibre1">Baba Slightman başını salladı ve gözlüklerini taktı. “Eski günlerde Kurtlar’a benzer bir şeyler olmalı, sizce de öyle diil mi? Belki Kurtlar’a</p>

  <p class="calibre1">colc benzedikleri için Andy, onları ayırt edemiyodur. Aklıma gelen tek açıklama bu.”</p>

  <p class="calibre1">Gerçekten mi? diye düşündü Roland.</p>

  <p class="calibre1">Tavery ikizlerinin çizdiği haritayı çıkardı, açtı ve kasabanın kuzeydoğusundaki tepeler arasında bir kuru vadiyi işaret etti. Derin vadi, tepeler arasında Calla’nın lâl madenlerine dek uzanıyordu. Kuyu, tepenin içine doğru dokuz metre ilerleyip duruyordu. Yerin Mejis’teki Eyebolt Kanyonu’na benzediği söylenemezdi (her şeyden önce vadide bir incecik yoktu) ama çok önemli bir ortak noktaları vardı: ikisinden de başka çıkış yoktu. Ve Roland, insanın daha önce işine yarayan yönteme tekrar başvurmaya meyilli olduğunu biliyordu. Kurtlar’ı pusuya düşürmek için sonu çıkmaz olan bu vadiyi ve mudeni kullanmak çok mantıklıydı. Eddie, Susannah, Eisenhartlar ve Eisenhart’m kâhyası için çok makul bir çözüm gibi görüneceği açıktı. Sarey Adams ve Rosalita Munoz için de öyle. İhtiyar da bunun iyi bir fikir olduğunu düşünecekti. Planın bu kadarını diğerleriyle paylaşacak ve hepsi de mantıklı olduğuna karar verecekti.</p>

  <p class="calibre1">Ya bazı şeyleri gizlerse? Ya söylediklerinin bir kısmı yalan olursa?</p>

  <p class="calibre1">Ve Kurtlar bu yalanları bir şekilde duyup inanırsa?</p>

  <p class="calibre1">Bu iyi olurdu, değil mi? Doğru yöne ancak yanlış hedefe çekilirlerse iyi olurdu.</p>

  <p class="calibre1">Evet ama birine tüm gerçekleri anlatacak kadar güvenebilmeliyim. Peki kime güveneceğim ?</p>

  <p class="calibre1">Susannah olmazdı, çünkü artık iki kişiydi ve içindeki diğer kişiye güvenmiyordu.</p>

  <p class="calibre1">Eddie olmazdı, çünkü Eddie, Susannah’ya ağzından bir şey kaçırabilirdi ve böylece Mia da öğrenirdi.</p>

  <p class="calibre1">Jake olmazdı, çünkü, Benny Slightman ile yakın arkadaş olmuşlardı.</p>

  <p class="calibre1">Yine tek başınaydı ve bu durum ona kendisini hiç bu kadar yalnız hissettirmemişti.</p>

  <p class="calibre1">“Bakın,” dedi vadiyi göstererek. “Şurası uygun görünüyor. Girilmesi kolay ama çıkılması zor. Tehlikedeki çocukları buraya götürüp madende gizlememize ne diyorsunuz?”</p>

  <p class="calibre1">Slightman’m gözlerinde bir anlayış ifadesi belirdiğini gördü. Bir şey daha vardı. Umut belki.</p>

  <p class="calibre1">“Çocukları nereye sakladığımızı bileceklerdir,” dedi Eisenhart. “Sanki kokularını alıyolar. Hepsini elleriyle koymuş gibi buluyolar.”</p>

  <p class="calibre1">“Duydum,” dedi Roland. “İşte bunu kullanabileceğimizi söylüyorum.”</p>

  <p class="calibre1">“Çocukları yem olarak kullanmaktan bahsediyosun, Silahşor. Bu çok zor.”</p>

  <p class="calibre1">Çocukları terk edilmiş madene (veya yakınında herhangi bir yere) koymayı kesinlikle düşünmeyen Roland başını salladı. “Bazen işleri zor yoldan halletmek gerekir, Eisenhart.”</p>

  <p class="calibre1">“Teşekkürler derim,” dedi Eisenhart ama yüz ifadesi çok sertti. Haritaya dokundu. “İşe yarayabilir… evet işe yarayabilir. Ama tüm Kurtlar’ı oraya çekebilirseniz.”</p>

  <p class="calibre1">Çocuklar sonunda nereye saklanırsa saklansın Kurtlar’ı oraya çekmek için yardıma ihtiyacım olacak, diye düşündü Roland. Nereye gideceğini ve ne yapacağını bilen insanlar lazım. Bir plan. Ama henüz değil. Şimdilik oynadığım bu oyunu sürdüreceğim. Şato oyunu gibi. Çünkü birileri saklanıyor.</p>

  <p class="calibre1">Bunu biliyor muydu? Hayır.</p>

  <p class="calibre1">Kokusunu alıyor muydu? Evet.</p>

  <p class="calibre1">Yirmi dört gün var, diye düşündü. Kurtlar’m gelişine yirmi dört gün.</p>

  <p class="calibre1">Bu süre yetmek zorundaydı.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
