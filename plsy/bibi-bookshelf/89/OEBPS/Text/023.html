<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>ALTINCI BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">ALTINCI BÖLÜM</b></span></p>

  <p class="p4"><span class="t7">&nbsp;</span></p>

  <p class="p4"><span class="t7"><i class="calibre4">BÜYÜKBABANIN H</i></span><span class="t7"><i class="calibre4">İ</i></span><span class="t7"><i class="calibre4">KÂYES</i></span><span class="t7"><i class="calibre4">İ</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">İliklerine kadar bir şehir çocuğu olan Eddie için Jaffordsların River Road’daki çiftliğine görür görmez bayılması sürpriz oldu. Böyle bir yerde yaşayabilirim, diye düşündü. Güzel olur. Bana yarar.</p>

  <p class="calibre1">Mahir ellerce inşa edildiği belli, kütüklerden yapılmış, uzunca bir binaydı. Yarıklar, kış rüzgârlarına karşı önlem olarak doldurulmuştu. Geniş pencereler, çeltik tarlalarına doğru yumuşak bir eğimle inen tepeye açılıyor, huzur verici bir manzara sunuyordu. Evin diğer tarafında ambar ve çiçek kümeleriyle canlanmış ön avlu vardı. Arka verandanın solunda ise egzotik, küçük bir sebze bahçesi vardı. Yarısına, Tian’ın gelecek sene daha büyük miktarlarda üretmeyi umduğu sarı bir şifalı ot olan madrigal ekilmişti.</p>

  <p class="calibre1">Susannah, Zalia’ya tavukları oradan nasıl uzak tuttuklarını sorunca kadın alnına düşen saçlara üfleyerek hüzünle güldü. “Çok büyük bir çabayla,” dedi. “Ama gördüğün gibi, madrigal büyüyo ve büyüdüğü sürece umut var demektir.”</p>

  <p class="calibre1">Eddie’nin hoşuna giden, her şeyin bir uyum içinde yürüyor gibi görünmesi ve insanın içinde bir yuva hissi yaratmasıydı. Bu hissin tam olarak nereden kaynaklandığını söylemek güçtü zira tek bir şey değil gibi…</p>

  <p class="calibre1">Evet, bir tek şey. Ve kütük evle, sebze bahçesiyle, çiçek tarhlanyla veya tavuklarla bir ilgisi yok.</p>

  <p class="calibre1">Çocuklardı. Eddie önce sayılarının çokluğu karşısında şaşkına dönmüştü. O ve Susannah birer general, onlar da teftişe hazırlanmış askerler gibi karşılarına dizilmişlerdi. Ve Tanrı da biliyor ya, sayıları bir manga edecek kadar vardı.</p>

  <p class="calibre1">“Sondakiler Heddon ve Hedda,” dedi Zalia koyu sarı saçlı çifti işaret ederek. “On yaşındalar. Saygıda kusur etmeyin çocuklar.”</p>

  <p class="calibre1">Heddon hafifçe eğildi ve leş gibi elini yumruk yaparak yine leş gibi kirli olan alnına dayadı. Küçük kız da reverans yaptı.</p>

  <p class="calibre1">“Uzun geceler ve hoş günler,” dedi Heddon.</p>

  <p class="calibre1">“Hoş günler ve uzun bir yaşam dilerim diyeceksin salak,” diye fısıldadı Hedda. Sonra reverans yaparak doğru olduğunu düşündüğü sözleri söyledi. Heddon dış dünyadan gelen yabancılardan kardeşinin ukalalığını fark etmeyecek, hatta onu duymayacak kadar etkilenmiş görünüyordu.</p>

  <p class="calibre1">“Küçükler Lyman ve Lia,” dedi Zalia.</p>

  <p class="calibre1">Gözleri irileşmiş, ağzı bir karış açık onlara bakan Lyman öyle bir eğildi ki neredeyse yere kapaklanıyordu. Lia reverans yaparken dengesini kaybedip yere oturuverdi. Eddie, Hedda kardeşini yerden kaldırıp tıslarcasına azarlarken gülmemek için epey çaba sarf etmek zorunda kaldı.</p>

  <p class="calibre1">“Ve bu da,” dedi Zalia kucağındaki tombul bebeği öperek. “Aaron. Küçük aşkım.”</p>

  <p class="calibre1">“Tek olan çocuğunuz,” dedi Susannah.</p>

  <p class="calibre1">“Evet, hanımefendi.”</p>

  <p class="calibre1">Aaron, annesinin kucağında kıvranmaya başlayınca Zalia bebeği yere bıraktı. Aaron, babasına seslenerek eve doğru minik adımlarla ilerledi.</p>

  <p class="calibre1">“Heddon, kardeşinin peşinden git ve ona göz kulak ol,” dedi Zalia.</p>

  <p class="calibre1">“Anaaa, hayırr!” Orada kalıp yabancıları dinlemek istediğini belli eden iri iri açılmış gözlerini yalvarırcasına annesine dikmişti.</p>

  <p class="calibre1">“Evet,” dedi Zalia tavizsiz bir ses tonuyla. “Git ve kardeşine göz kulak ol, Heddon.”</p>

  <p class="calibre1">Çocuk kalmak için mücadele edecek gibi görünüyordu ama tam o sırada Tian Jaffords evin köşesini döndü ve en küçük oğlunu kucağına aldı</p>

  <p class="calibre1">&nbsp;Aaron uzanıp babasının hasır şapkasını başından düşürdü ve saçlarını çekiştirdi</p>

  <p class="calibre1">Eddie ve Susannah buna pek dikkat etmedi. Gözleri, Tian’ın peşinden gelen iki deve takılmıştı. Nehir Yolu boyundaki çiftliklere uğradıklarında deforme olanlara rastlamışlardı ama hepsini de uzaktan görmüşlerdi. (“Çoğu yabancılardan çekinir, anlarsınız ya,” demişti Eisenhart.) Bu ikisi ise üç metre ötelerindeydi.</p>

  <p class="calibre1">Erkek ve kadın? Kız ve oğlan? Her ikisi de, diye düşündü Eddie. Çünkü yaşlarının bir önemi yok.</p>

  <p class="calibre1">Göğüsleri Eddie’nin kafasının iki katıymış gibi görünen, terli, gülen dişinin boyu iki metre vardı. Boynundaki ipin ucundan tahta bir haç sallanıyordu. Erkek olan, diğerinden en az on beş santim daha uzandu. Yabancılara utangaçça bakıyordu. Sonra başparmağını emmeye başladı. Diğer eliyle de bacaklarının arasını tutuyordu. Eddie’ye en inanılmaz gelen iki devin boyutları değil, Tian ve Zalia’ya olan tüyler ürpertici benzerlikleriydi. Son derece başarılı bir sanat eserinin çala kalem yapılmış ilk eskizine bakmak gibiydi. Zekâlarında bir gerilik olduğu ayan beyan ortadaydı ve akılları başında, zeki insanlara öylesine benziyorlardı ki durumun tuhaflığı karşısında afallamamak elde değildi. Tüyler ürpertici tanımı bu duruma çok uygundu.</p>

  <p class="calibre1">Hayır, diye düşündü Eddie. Asıl tanım deforme.</p>

  <p class="calibre1">“Bu benim kardeşim Zalman,” dedi Zalia. Sesinde alışılmadık bir resmiyet vardı.</p>

  <p class="calibre1">“Ve bu da kardeşim Tia,” dedi Tian. “Selam verin sizi salaklar.”</p>

  <p class="calibre1">Zalman parmağını emmeye ve bacaklarının arasını tutmaya devam etti. Ama Tia beceriksiz hareketlerle (bir ördeğe benziyordu) reverans yaptı. “Uzun günler uzun geceler uzun dünya!” diye bağırdı. “TATLI VE ETTİRECEĞİZ!”</p>

  <p class="calibre1">“Güzel,” dedi Susannah. “Tatlı ve et güzeldir.”</p>

  <p class="calibre1">“TATLI VE ET GÜZELDİR.*” Tia burnunu kırıştırdı ve üst dudağını gererek dişlerini ortaya çıkardı. Sırıtışı domuza benzemesine yol açmıştı. “TATLI VE ET! TATLI VE ET! ÇOK GÜZEL TATLI VE £77”</p>

  <p class="calibre1">Hedda, Susannah’nın eline kararsızca dokundu. “Ona susmasını söy. lemezseniz bütün gün böyle devam edebilir, hanımsai.”</p>

  <p class="calibre1">“Sus, Tia,” dedi Susannah.</p>

  <p class="calibre1">Tia başını gökyüzüne kaldırarak anırırcasına güldü, kollarını devasa göğsünde kavuşturdu ve sustu.</p>

  <p class="calibre1">“Zal,” dedi Tian. “Gidip çişini yapman gerekiyo, diil mi?”</p>

  <p class="calibre1">Zalia’nın kardeşi hiçbir şey söylemeden bacaklarının arasını tutmaya devam etti.</p>

  <p class="calibre1">“Git de yap,” dedi Tian. “Ambarın arkasına git ve oradaki kabaklan sula, teşekkürler derim.”</p>

  <p class="calibre1">Bir süre boyunca hiçbir şey olmadı. Sonra Zalman badi badi yürüyerek ambarın arkasına gitti.</p>

  <p class="calibre1">“Küçükken…” diye söze başladı Susannah.</p>

  <p class="calibre1">“Her ikisi de zehir gibi zekiydi,” dedi Zalia. “Şimdi çok kötü. Kardeşim ondan da beter.”</p>

  <p class="calibre1">Aniden elleriyle yüzünü örttü. Aaron bunu görünce neşeyle güldü ve annesini taklit ederek ellerini yüzüne götürdü (Ceeee! dedi parmaklarının arasından bakarak) ama ikizlerin yüzünde ciddi ifadeler vardı. Biraz da endişeli görünüyorlardı.</p>

  <p class="calibre1">“Anamın nesi var?” diye sordu Lyman babasının paçasını çekiştirerek. Arkasında olan bitenlerden bihaber olan Zalman hâlâ bir eli bacaklarının arasında, parmağını emerek ambara doğru ilerliyordu.</p>

  <p class="calibre1">“Hiçbir şeyi yok, evlat. Anan iyi.” Tian bebeği yere bıraktı ve koluyla yüzünü sildi. “Her şey yolunda. Diil mi, Zee?”</p>

  <p class="calibre1">“Evet,” dedi kadın ellerini indirerek. Gözlerinin kenarları kızarmıştı ama ağlamıyordu. “Ve Tanrı yardım ederse yolunda olmayanlar da yoluna girecek.”</p>

  <p class="calibre1">“Senin dudaklarından Tanrı‘nm kulağına,” dedi Eddie devin ambara doğru sarsakça ilerlemesine bakarak. “Senin dudaklarından Tanrı‘nın kulağına.”</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">“Büyükbaban iyi bir gününde mi?” diye sordu Eddie, Tian’a birkaç dakika sonra. Tian, onu Piç Kurusu adını verdiği tarlayı göstermek için arka tarafa götürmüş, Susannah ve Zalia’yı çocuklarla beraber bırakmışlardı.</p>

  <p class="calibre1">“Fark edilecek kadar diil,” dedi Tian yüzü asılarak. “Son yıllarda benimle konuşmuyo zaten. Zalia ile aynı şey söz konusu diil elbet. O onu elleriyle besler, sonra akan salyalarını siler ve teşekkürler der. Beslemem gereken iki dev ahmak yetmiyomuş gibi o huysuz ihtiyara da bakmak zorundayım. Kafasının içi eski bir menteşe gibi paslanmış. Zamanın yarısında nerede olduğunu bile bilmiyo.”</p>

  <p class="calibre1">Yürürlerken uzun otlar paçalarına sürtünüyordu. Eddie iki kez kayalara takılıp düşecek gibi oldu. Bir keresinde de Tian, onu kolundan yakalayıp bacak kırmaya bire bir görünen bir çukura girmesine mani oldu. Buraya Piç Kurusu adını koymasına şaşmamalı, diye düşündü Eddie. Ama yine de ekili bölgelerden izler vardı. Bu rezil toprak parçasında sabanın ilerlemiş olduğuna inanmak güçtü, ama görünüşe bakılırsa Tian Jaffords bunu başarmıştı.</p>

  <p class="calibre1">“Karın söylediklerinde haklıysa onunla konuşmam gerekiyor,” dedi Eddie. “Hikâyesini dinlemem lazım.”</p>

  <p class="calibre1">“Büyükbabamda hikâyeden bol bir şey yok! Binlercesini anlatabilir. Sorun şu ki; çoğu baştan sona yalanlardan ibaret ve artık hangisi gerçek hangisi diil karıştırıyo. Aksanı zaten ağırdı, son yıllarda birkaç dişini daha kaybetti ve söyledikleri iyice anlaşılmaz oldu. Muhtemelen anlattıklarından hiçbir şey anlamayacaksın. Sana onunla iyi eğlenceler dilerim, New York’lu Eddie.”</p>

  <p class="calibre1">“Sana ne yaptı, Tian?”</p>

  <p class="calibre1">“Sebep bana değil, babama yaptıkları. Uzun hikâye, bunlarla bir ilgisi de yok. Boş ver.”</p>

  <p class="calibre1">“Hayır sen boş ver,” dedi Eddie durarak.</p>

  <p class="calibre1">Tian, ona şaşkınca baktı. Eddie hiç gülümsemeden başını salladı: beni duydun. Yirmi besindeydi, Jericho Tepesi’nde ölümle buluşan Cuthbert Allgood’dan bir yaş büyüktü ama günün solan ışıklarında elli yaşında gibi görünüyordu. Taviz vermez bir kararlılığa sahip bir adam.</p>

  <p class="calibre1">“Bir Kurt görmüşse onunla konuşmamız gerek.”</p>

  <p class="calibre1">“Anlamıyom, Eddie.”</p>

  <p class="calibre1">“Bence çok iyi anlıyorsun. Onunla derdin neyse bir kenara bırak. Kurtlar’ı halledersek onu şömineye itebilir veya kahrolası çatıdan atabilirsin, sana izin veriyorum. Ama şu an için ona duyduğun öfkeyi unutacaksın. Anlaşıldı mı?”</p>

  <p class="calibre1">Tian başını salladı. Elleri cebinde, Piç Kurusu adını verdiği kuzey tarlasına baktı. Yüzünde endişeyle karışık bir açgözlülük ifadesi vardı.</p>

  <p class="calibre1">“Sence bir Kurt’u öldürme hikâyesi uydurma mı? Öyle olduğunu düşünüyorsan vaktimi boşa harcama.”</p>

  <p class="calibre1">“Bu hikâyeye diğerlerinden fazla inanıyom,” dedi Tian huysuzca. “Neden?”</p>

  <p class="calibre1">“Şey, bu hikâyeyi kendimi bildim bileli anlatır ve anlattıkları fazla değişmez. Ayrıca…” Tian bundan sonraki sözlerini dişlerini sıkarak söylemiş gibiydi. “Büyükbabamın korkak olduğu söylenemez. Doğu Yolu’na gidip Kurtlar’a kafa tutacak biri varsa o da Jamie Jaffords’dur. Diğerlerini kendisiyle gelmeye ikna ettiğine de şüphem yok.”</p>

  <p class="calibre1">“İkna mı?”</p>

  <p class="calibre1">“Kafanı bir dağ kedisinin ağzına sokmak için cesaret gerekir, diil mi?”</p>

  <p class="calibre1">Eddie bunun için cesaretten ziyade aptallık gerektiğini düşünmekle birlikte başını sallamakla yetindi.</p>

  <p class="calibre1">“Sizin dinh’imz de ikna edebilen biri, diil mi?”</p>

  <p class="calibre1">Roland’ın ona yaptırdığı bazı şeyleri hatırlayan Eddie başını salladı. Roland’ın insanı ikna etmekte usta olduğu muhakkaktı. Hem de ne usta. Eddie, Silahşor’un eski yoldaşlarının da aynı kanıda olacağından emindi.</p>

  <p class="calibre1">Tian bakışlarını tekrar kuzey tarlasına çevirdi. “Büyükbabamın ağzından akla uygun bir hikâye dinlemek istiyosanız akşam yemeğinden sonrasını beklemenizi salık veririm. Yemek yiyip bir graf içince aklı biraz olsun başına geliyo. Karımın da yanınızda, büyükbabamın onu görebileceği bir yerde olması iyi olur. Biraz daha genç olsa sadece bakmakla yetinmeyip başka şeyler yapmaya kalkacağından hiç şüphem yok.” Yüz ifadesi yine sertleşti.</p>

  <p class="calibre1">Eddie elini adamın omzuna koydu. “Eh, genç değil. Ama sen öylesin, ^eşelen bakalım, olur mu?”</p>

  <p class="calibre1">“Tamam.” Tian söyleneni yapmak için gözle görülür bir çaba harcadı. “Tarlam hakkında ne düşünüyosun, Silahşor? Önümüzdeki sene buraya madrigal ekeceğim. Evin önünde gördüğünüz sarı bitki.”</p>

  <p class="calibre1">Eddie, Tian’ın büyük bir hayal kırıklığına uğrayacağını düşünüyordu. Tian’ın da aslında aynı fikirde olduğunu hissedebiliyordu. İnsan ürün almayı umduğu bir tarlaya Piç Kurusu adını vermezdi. Ama Tian’ın gözlerindeki bakışı tanıyordu. Aynı bakış, mal bulmaya gittiklerinde Henry’nin gözlerinde de olurdu. Bu sefer en iyisi olacak, derdi bakışları. Baş ağrıtan ve bağırsakları boşaltan Meksika Kahverengisi değil, Çin Beyazı. Kafaları bir hafta boyunca iyi olacaktı. O zamana kadar olmadığı kadar iyi ve sonra tamamen bırakacaklardı. Yanında duran Tian değil, Henry olabilirdi. Hasat zamanı geldiğinde, burada hiçbir şeyin yetişmeyeceğini söyleyenlere kıçıyla güleceğini söyleyecekti muhakkak. Sonra da Hugh Anselm’in tarlasını satın alma planlarından bahsedecekti. Birkaç adam da tutacaktı. Ne de olsa bu tarla bir sene sonra bir altın madenine dönüşecekti. Hatta pirinci tamamen bırakıp kendine bir madrigal krallığı kurabilirdi.</p>

  <p class="calibre1">Eddie doğru düzgün sürülmemiş tarlaya doğru başını salladı. “Sabanla sürme işi yavaş ilerliyor gibi. Katırları çok dikkatli idare etmelisin.”</p>

  <p class="calibre1">Tian kısa bir kahkaha attı. “Bir katırı oraya sokup tehlikeye atamam, Eddie.”</p>

  <p class="calibre1">“O halde nasıl…”</p>

  <p class="calibre1">“Kız kardeşimi kullanıyom.”</p>

  <p class="calibre1">Eddie’nin ağzı bir karış açıldı. “Dalga geçiyorsun!”</p>

  <p class="calibre1">“Ciddiyim. Zal’ı da kullanabilirdim (gördüğün gibi o daha iri ve daha güçlü) ana zekâsı Tia’dan da geri. O kadar uğraşmaya değmez. Daha önce denedim.”</p>

  <p class="calibre1">Eddie başını şaşkınca iki yana salladı. Gölgeleri, dikenlerle kaplı taşhk arazi üzerinde daha da uzamıştı. “Ama… o senin kardeşin, ahbap!”</p>

  <p class="calibre1">&nbsp;”Öyle. Ama bütün gün başka ne yapacak? Ambarın önünde oturup tavukları mı seyredecek? Saatlerce uyuyup yataktan sadece tatlı ve et yemek için mi kalkacak? İnan bana, böylesi daha iyi. Onun umurunda değil zaten. Sekiz on adımda bir çukurlar ve kayalar olmasa bile düz bir çizgide ilerlemesini sağlamak güç ama deli gibi çekebiliyo. Ve bir kaçık gibi gülüyo.”</p>

  <p class="calibre1">Eddie’yi ikna eden, adamın dürüstlüğü oldu. Görebildiği kadarıyla kendini savunmaya çalışır gibi bir hali de yoktu.</p>

  <p class="calibre1">“Ayrıca muhtemelen on yıl sonra da ölecek. Yapabiliyoken yardım etsin diyom. Zalia da benimle aynı fikirde.”</p>

  <p class="calibre1">“Tamam ama neden tarlanın bir kısmını olsun sürmesi için Andy’yi kullanmıyorsun? Bahse girerim çok daha çabuk halledecektir. Sizin gibi küçük çiftlik sahipleri onu ortaklaşa kullanabilir, bunu hiç düşündünüz mü? Tarlalarınızı sürebilir, kuyularınızı kazabilir, tek başına bir ambarın kirişini kaldırabilir. Siz de tatlı ve etten tasarruf etmiş olursunuz.” Tekrar Tian’ın omzunu tuttu. “Bu size yaramalı.”</p>

  <p class="calibre1">Tian’ın dudakları kıvrıldı. “Bu gerçekten de güzel bir hayal.” “İşe yaramıyor, öyle mi? Daha doğrusu Andy çalışmıyor.” “Bazı şeyleri yapıyo ama tarla sürmek veya kuyu kazmak yaptıklarının arasında yok. Bunları yapmasını istediğinizde o da sizden şifreyi istiyo. Şifreyi söyleyemeyince tekrar denemek isteyip istemediğinizi soruyo. Sonra…”</p>

  <p class="calibre1">“Sonra da size On Dokuz Yönetmeliği’nce başka hakkinizin kalmadığını söylüyor.”</p>

  <p class="calibre1">“Madem biliyodun neden sordun?”</p>

  <p class="calibre1">“Kurtlar konusunda böyle yaptığını biliyordum, çünkü sormuştum. Diğer işler söz konusuyken de aynısını yaptığını bilmiyordum.”</p>

  <p class="calibre1">Tian başını salladı. “Pek işe yaradığı söylenemez. Bazen insanı bezdiriyo (bunu şimdiye kadar görmediysen çok yakında anlayacaksın) ama Kurtlar’ın geldiğini haber veriyo ve bunun için ona teşekkürler diyoz.”</p>

  <p class="calibre1">Eddie dudaklarının ucuna kadar gelen soruyu sormamak için iradesini epey zorladı. Verdiği haber onları mutsuz ettiği halde niçin teşekkür ediyorlardı? Bu kez haber vermesi bir işe yarayabilirdi, elbette. Andy’nin haberleri bir değişime yol açabilirdi. Yoksa Bay BugünİlginçBirYabancıylaTanışacaksmız’ın amacı en baştan beri bu muydu? Kasaba halkının Kurtlar’la savaşması mı? Andy’nin sırnaşık gülümsemesini hatırladı ve başkalarını bu kadar fazla düşünmenin biraz tuhaf olduğuna karar verdi. İnsanları (hatta robotları) gülümseyişlerine veya konuşma tarzlarına göre yargılamak haksızlıktı ama herkes böyle yapıyordu.</p>

  <p class="calibre1">Şimdi düşündüm de, sesine ne demeli? Ya o sizbilmiyorsunuzamabenbiliyorum ukalalığı? Yoksa bu da mı hayal gücümün ürünü?</p>

  <p class="calibre1">Bilmiyordu.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Susannah’nın şarkı söyleyen sesini ve çocukların (hem küçüklerin hem büyüklerin) kıkırdamalarını duyan Tian ve Eddie, evin diğer tarafına yöneldi.</p>

  <p class="calibre1">Zalman kalınca bir ipin bir ucunu, Tia ise diğer ucunu tutuyordu. İpi yüzlerinde geniş gülümsemelerle sallıyorlar, bu arada Susannah da Eddie’nin hayal meyal hatırladığı bir çocuk şarkısı söylüyordu. Zalia ve dört çocuğu aynı anda zıplayarak ip atlıyor, saçları uyum içinde havalanıp iniyordu. Alt bezi neredeyse diz hizasına inmiş olan Aaron bebek bir kenarda durmuş, sırıtarak onları izliyor, tombul yumruğuyla ipi havada çeviriyormuş gibi hareketler yapıyordu.</p>

  <p class="calibre1">‘“Pinky Pauper çağırınca gelir! Çok yaramazlıklar etmiştir! Onu yakaladım bir iki üç, elimden kurtulması güç!’ Daha hızlı, Zalman! Daha hızlı, Tia! Haydi, zıplatın onları!”</p>

  <p class="calibre1">Tia ipi daha hızlı sallamaya başladı. Bir an sonra Zalman da ona ayak uydurdu. Bunun yapabilecekleri arasında olduğu açıkça görülüyordu. Susannah gülerek daha hızlı söylemeye başladı.</p>

  <p class="calibre1">“‘Pinky Pauper dersini aldı! Kötü çocuk alınca hazinesiz kaldı! Dörtbeşaltı geldik yediye, kötü çocuk gidemeyecek cennete!’ Hey Zalia, dizlerini gördüm, kız! Daha hızlı çocuklar, daha hızlı!”</p>

  <p class="calibre1">Dört ikiz kardeş tavşanlar gibi zıplıyordu. Heddon yumruklarını koltukaltlarma sokmuş, kanat çırpma hareketi yapıyordu. Hareketlerini sakarlaştıran ilk şaşkınlıklarını atlatan ikizler uyum içinde zıplıyordu. Saçları bile aynı şekilde dalgalanıyor gibiydi. Eddie çilleri bile aynıymış gibi görünen Tavery ikizlerini hatırladı.</p>

  <p class="calibre1">“Tinky… Pinky Pauper…’” Sonra durdu. “Hay aksi! Eddie, daha fazla hatırlayamıyorum!”</p>

  <p class="calibre1">“Daha hızlı çocuklar,” dedi Eddie ipi çeviren devlere dönerek. Söylediğini yaptılar. Tia başını gökyüzüne kaldırıp bir nara atı. Eddie ipin hareketlerini dikkatle izliyor, dizleri üzerinde yaylanıyor, zaman ayarı yapıyordu. Düşmeyeceğinden emin olmak için elini Roland’ın tabancasının kabzasına koydu.</p>

  <p class="calibre1">“Eddie Dean! Yapamazsın!” diye bağırdı Susannah gülerek.</p>

  <p class="calibre1">Eddie ipin bir sonraki yükselişinde yerinden fırlayarak Hedda ve Zalia’nın arasına girdi. Zalia ile karşı karşıyaydı. Kadının yüzü terle kaplanmış, kıpkırmızı olmuştu. Diğerleriyle tam bir uyum içinde zıplayan Eddie şarkının aklında kalan kıtasını söyledi. Ritme uydurmak için bir müzayede görevlisi kadar hızlı söylemesi gerekmişti. Şarkıda geçen ismi değiştirdiğini daha sonra fark etti.</p>

  <p class="calibre1">“‘Piggy Pecker paramı çaldı, annemin gümüş kutusunu aldı, on dokuzda uykusunda yakalandı, kutu yine bana kaldı!’ Daha hızlı çocuklar! Çevirin!”</p>

  <p class="calibre1">O kadar hızlı sallıyorlardı ki ip bulanık bir şekil halini almıştı. Dünya, hızla bir aşağı bir yukarı hareket ediyordu. Eddie seyrelmiş ak saçlarıyla yaşlı bir adamın, deliğinden çıkan bir kirpi gibi demirağacından yapılmış bastonuna dayanarak verandaya çıktığını gördü. Merhaba büyükbaba, diye düşündü ve yaşlı adamı o an için düşüncelerinden uzaklaştırdı. O an tek istediği uyumla zıplamak ve oyunu bozan olmamaktı. Küçükken ip atlamayı çok severdi. Roosevelt İlkokulu’na başlayınca ip atlamaya devam edemediği için daima çok üzülmüştü. Ya vazgeçecek ve ip atlamayı kızlara bırakacak ya da hayatının geri kalanı boyunca hanım evladı damgası yiyecekti. Lisedeyken beden eğitimi dersinde bu zevki kısa bir süreliğine tekrar keşfetmişti. Ama böyle bir deneyimi hiç yaşamamıştı. Sanki Susannah ve onun New York’taki hayatıyla bu dünyadaki yaşamı sihirli kapılar, geçiş yapmak veya küreler gerektirmeksizin birbirine bağlayan muhteşem bir büyü keşfetmişti. Çılgınca gülmeye ve ayaklarını havada çaprazlamaya başladı. Zalia Jaffords da onu taklit ederek aynı hareketleri yapmaya başladı. Pirinç dansı kadar güzeldi. Hatta belki daha da güzeldi zira hepsi uyum içinde hareket ediyordu.</p>

  <p class="calibre1">Yaşadıkları bu an, Susannah için de büyülü bir andı. Yaşadıkları ve yaşayacakları anlar içinde Jaffordsların avlusunda geçirdikleri bu sihirli dakikaların daima özel bir yeri olacaktı. İki değil, dört değil, tam altı kişi muhteşem bir uyum içinde zıplıyor, iki sırıtan dev ipi, geniş kollarının gücüyle, olabildiğince hızlı bir şekilde çeviriyordu.</p>

  <p class="calibre1">Tian gülerek çizmesinin topuğunu yere vurdu. “Vay canına! Bu dansı geçer! Aynen öyle!” Verandadan izleyen büyükbaba güldü. Öylesine paslı bir sesti ki Susannah yaşlı adamın en son ne zaman güldüğünü merak etmekten kendini alamadı.</p>

  <p class="calibre1">Sihir, beş saniye kadar daha devam etti. Uğultu çıkaran ip öylesine hızlı dönüyordu ki gözle takip edilemiyordu. İpi altındaki altı kişi (Zalman’ın hemen önünde olan, en uzun boylu Eddie’den Tia’nm tarafında olan en kısa boylu Lyman’a, boy hizasına göre sıralanmışlardı) bir makinenin pistonları gibi zıplıyordu.</p>

  <p class="calibre1">Sonra ip birinin topuğuna takıldı (Susannah’ya Heddon’unki gibi gelmişti ama daha sonra kimsenin kendini kötü hissetmemesi için suçu hepsi birden üzerine alacaktı) ve kahkahalar içinde nefes nefese yere yuvarlandılar. Göğsünü tutan Eddie, Susannah’ya baktı. “Galiba kalp krizi geçiriyorum canım, 911’i araşan iyi olur.”</p>

  <p class="calibre1">Susannah, ona doğru ilerledi ve öpmek üzere eğildi. “Hayır geçirmiyorsun,” dedi. “Ama benim kalbimi çarptırdığın kesin, Eddie Dean. Seni seviyorum.”</p>

  <p class="calibre1">Eddie yattığı yerden ciddi gözlerle ona baktı. Susannah, onu ne kadar severse sevsin, ona duyduğu sevginin daima daha fazla olacağını biliyordu. Ve içinde, böyle şeyleri düşündüğü her seferde beliren his, yani ka’mn dostları olmadığı, bir gün aralarında her şeyin kötü bir biçimde sonuçlanacağı düşüncesi kendini gösterdi.</p>

  <p class="calibre1">Öyle olacaksa elinde fırsat varken değerini bilmeye ve ona en iyisini sunmaya bak. Bunu yapacak mısın, Eddie?</p>

  <p class="calibre1">“Büyük bir zevkle,” dedi.</p>

  <p class="calibre1">Susannah’nın kaşları yükseldi. “Anlamadım?”</p>

  <p class="calibre1">“Ben anladım,” dedi Eddie sırıtarak. “Bundan emin olabilirsin.” Kolunu ona dolayıp kendine çekti; kaşını, burnunu ve son olarak dudaklarını öptü. İkizler gülüp alkışlamaya başladı. Bebek kıkırdadı. Verandadaki yaşlı büyükbaba Jamie Jaffords da aynısını yaptı.</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Bu yorucu dakikalar hepsini acıktırmıştı. Zalia Jaffords, Susannah’nın da yardımıyla evinin arkasındaki uzun sehpa üzerine kurulmuş masaya yaptığı leziz yemekleri dizdi. Eddie manzaranın muhteşem olduğunu düşünmekten kendini alamamıştı. Tepenin tam altında çeltikler omuz hizasına dek yükselmişti. Ötesinde nehir, batan güneşin ışıklanyla altına bulanmış, gibi parlıyordu. Gökyüzünü tatlı bir kızıllık sarmıştı.</p>

  <p class="calibre1">“Sofra duasını yapar mısın, Zalia?” dedi Tian.</p>

  <p class="calibre1">Zalia buna memnun olmuş görünüyordu. Susannah daha sonra Eddie’ye Tian’ın eskiden karısının dinini pek umursamadığını, ancak bu durumun Peder Callahan’ın Toplantı Salonu’ndaki beklenmedik desteğinden sonra değiştiğini söyledi.</p>

  <p class="calibre1">“Başlarınızı eğin, çocuklar.”</p>

  <p class="calibre1">Dört baş öne eğildi (büyük çocuklar da sayılırsa altı). Lyman ve Lia gözlerini öyle sıkı yummuşlardı ki korkunç bir baş ağrısı çekiyor gibi görünüyorlardı. Kuyunun serin suyuyla yıkadıkları temiz ve soğuktan kızarmış ellerini önlerinde birleştirmişlerdi.</p>

  <p class="calibre1">“Tanrım, verdiğin nimetler için sana şükürler olsun. Bize katılan dostlarımız için de şükrediyoz, birbirimize yararlı olacağımızı umuyoz. Teşekkürler deriz.”</p>

  <p class="calibre1">“Teşekkürler!” diye bağırdı çocuklar. Tia öyle bir bağırmıştı ki neredeyse camlar zangırdayacaktı.</p>

  <p class="calibre1">“Tanrı Baba ve Oğlu İsa Adam adına.”</p>

  <p class="calibre1">“İsa Adam!” diye bağırdı çocuklar. Boynunda neredeyse Zalman ve Tia’nınkiler kadar büyük bir haç olan büyükbabanın dualar sırasında sakince burnunu karıştırdığını görmek Eddie’yi hem şaşırtmış, hem de eğlendirmişti.</p>

  <p class="calibre1">“Amin.”</p>

  <p class="calibre1">“Amin!”</p>

  <p class="calibre1">“Amin!” diye haykırdı Tia.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Uzun masanın bir ucunda Tian, diğer ucunda Zalia oturuyordu. Çocuklar ayrı bir “çocuk masası“na gönderilmemişti (Susannah ve kuzenleri aileleri bir araya geldiğinde hep ayrı bir masaya oturtulur ve Susannah bundan nefret ederdi). Büyük ikizler, küçük ikizleri aralarına almış, masanın bir tarafına oturmuştu. Heddon, Lia’ya, Hedda ise Lyman’a yardım ediyordu. Masanın diğer tarafında Susannah ve Eddie yan yana oturuyordu. Devlerden biri Susannah’nın, diğeriyse Eddie’nin yanındaydı. Bebek, önce annesinin kucağında durmuş, oradan sıkılınca babasının kucağına geçmişti. Yaşlı adam, etini küçük parçalara ayırıp gerektiği zamanlarda çenesini silen Zalia’nın hemen yanında oturuyordu. Tian ara sıra bu durumu asık yüzle süzüyordu, ama Eddie hakkını vermeliydi, ağzını açıp tek acı söz etmedi. Büyükbabasıyla yaptığı tek konuşma, ekmek isteyip istemediğini sormak olmuştu.</p>

  <p class="calibre1">“İstersem kendim alırım, kolum hâlâ iş görüyo,” dedi yaşlı adam ve ekmek sepetini sözlerini kanıtlamak istercesine kaptı. Sepeti çevik bir hareketle almıştı ama o sırada reçel kâsesini devirerek önceki hareketinin başarısına gölge düşürdü. “Bok canına!”</p>

  <p class="calibre1">Dört çocuk irileşmiş gözlerle birbirine baktı, sonra elleriyle ağızlarını örtüp kıkırdadılar. Tia başını geriye atıp anırırcasına güldü. O sırada dirseği Eddie’nin kaburgalarına çarptı ve genç adamı sandalyesinden aşağı yuvarlamasına ramak kaldı.</p>

  <p class="calibre1">“Çocukların önünde öyle konuşmasan keşke,” dedi Zalia devrilen kâseyi düzeltirken.</p>

  <p class="calibre1">“Bağışla,” dedi büyükbaba. Eddie söyleyen kendi torunu olsa yaşlı adamın yine böyle uysalca karşılık verip vermeyeceğini merak etti.</p>

  <p class="calibre1">“Dur sana yardım edeyim, büyükbaba,” dedi Susannah reçeli Za. lia’dan alarak. Yaşlı adam, onu nemli, neredeyse taparak bakan gözlerle izledi.</p>

  <p class="calibre1">“Galiba kırk yıldır gerçek bir kahverengi derili kadın görmüyom,” dedi büyükbaba, ona. “Eskiden pazar tekneleriyle gelirlerdi ama artık gelmiyolar.”</p>

  <p class="calibre1">“Umarım hâlâ var olduğumuzu görmek sizin için kötü bir sürpriz olmamıştır,” dedi Susannah, yaşlı adama gülümseyerek. Büyükbaba da dişsiz ağzını göstererek sırıttı.</p>

  <p class="calibre1">Et sert ama lezzetliydi, mısırlarsa neredeyse Andy’nin orman kıyısında hazırladığı yemekte olduğu kadar güzeldi. Çorba kâseleri neredeyse bulaşık leğeni kadar büyük olmalarına rağmen ikişer kez dolduruldu. Sos kabıysa üç kez dolduruldu. Ama Eddie’ye göre yemeklerin en lezizi pilavdı. Zalia üç çeşit pilav pişirmişti ve her biri, bir öncekinden güzeldi. Ama Jaffordslar pilavı insanların restoranlarda su içmesi gibi hiç etkilenmeden yemişti. Yemek, elmalı tartla sona erdi ve çocuklar oynamak üzere dışarı yollandı. Büyükbaba odada çınlayan bir geğirmeyle son noktayı koydu. “Teşekkürler derim,” dedi Zalia’ya. “Her zamanki gibi çok lezzetliydi, Zee.”</p>

  <p class="calibre1">“Böyle iyi yediğini görünce seviniyom, büyükbaba,” dedi Zalia.</p>

  <p class="calibre1">Tian homurdandı ve, “Bu insanlar seninle Kurtlar hakkında konuşmak istiyo, büyükbaba,” dedi.</p>

  <p class="calibre1">“Sakıncası yoksa sadece Eddie konuşacak,” dedi Susannah kararlı bir ifadeyle. “Ben sofrayı kaldırıp bulaşıkları yıkamaya yardım edeceğim.”</p>

  <p class="calibre1">“Gerek yok,” dedi Zalia. Eddie, kadının Susannah’ya gözleriyle bir mesaj göndermeye çalıştığını düşündü {kal, senden hoşlandı) ama Susannah bunu ya fark etmedi ya da görmezden gelmeyi tercih etti.</p>

  <p class="calibre1">“Hiç sorun değil,” dedi uzun yılların deneyimiyle tekerlekli sandalyesine kolayca geçerek. “Kocamla konuşacaksın, değil mi, sai Jaffords?”</p>

  <p class="calibre1">“Kurtlar çok uzun zaman öncesinde kaldı,” dedi yaşlı adam ama pek isteksiz görünmüyordu. “Ayrıca yapabilir miyim bilmiyom. Aklım artık eskisi gibi yerinde diil.”</p>

  <p class="calibre1">“Hatırladığın kadarını dinlemek isterim,” dedi Eddie. “Her kelimesini”</p>

  <p class="calibre1">Tia bu hayatında duyduğu en komik sözmüşçesine anırır gibi güldü.</p>

  <p class="calibre1">Zal da aynısını yaptı ve sonra neredeyse ekmek tahtası büyüklüğündeki eliyle tabağında kalan patates püresini sıyırdı. Tian hızla aptal devin eline vurdu. “Yapma seni geri zekâlı. Kaç kere söyleyeceğiz?”</p>

  <p class="calibre1">“Pekâlâ,” dedi büyükbaba. “Dinleyeceksen anlatacağım, evlat. Zaten bugünlerde başka bir işe yaradığım da yok. Verandaya çıkmama yardım et. Lanet olasıca basamakları çıkmak inmekten daha zor. Kızım sen de pipomu görecek olursan getiriver. Pipo insanın düşünmesine yardım eder.”</p>

  <p class="calibre1">“Elbette getiririm,” dedi Zalia, kocasının ekşi suratını görmezden gelerek. “Hemen.”</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">“Bilmelisin ki bunlar çok uzun zaman önce oldu,” dedi büyükbaba Zalia Jaffords, onu sallanan sandalyesine oturtup sırtını bir yastıkla destekledikten sonra. Bir yandan da keyifle piposunu tüttürüyordu. “O günden bu yana Kurtlar’ın kaç kez daha geldiğini bilmiyom ama o seferinde tam on dokuz hasat görmüştüm: Aradan geçen yılların sayısını şaşınyom artık.”</p>

  <p class="calibre1">Güneşin kaybolmak üzere olduğu kuzeybatıda gökyüzü, nefis bir renge bürünmüştü. Heddon ve Hedda’nın yardım ettiği Tian, ahırda hayvanlarla ilgileniyordu. Küçük ikizler mutfaktaydı. Tia ve Zalman ise avlunun uzak ucunda hiç kıpırdamadan, sessizce doğuya bakıyordu. National Geographic dergisinde görülebilecek taştan abidelere benziyorlardı. Eddie, onlara bakarken tüylerinin hafifçe ürperdiğini hissetti. Büyükbabanın aklı onlara nazaran daha başında gibiydi ve bu Eddie’yi memnun ediyordu. Belki yaşlı adamın ağzından işe yarar bir bilgi alabilirdi.</p>

  <p class="calibre1">“Aradan geçen zamanın pek önemli olduğunu sanmıyorum, efendim,” dedi.</p>

  <p class="calibre1">Büyükbabanın kaşları yükseldi. Paslı kahkahalarından birini daha atn “Efendim ha! Bu sözü duymayalı uzun zaman oluyo. Kuzeyden misin?”</p>

  <p class="calibre1">“Sanırım öyle,” dedi Eddie.</p>

  <p class="calibre1">Büyükbaba günbatımını izleyerek bir süre sessiz kaldı. Sonra Eddie’ye şaşkınca baktı. “Yemek yedik mi?”</p>

  <p class="calibre1">Eddie’nin yüreğine bir ağırlık çöktü. “Evet, efendim. Evin diğer tarafındaki uzun masada yedik.”</p>

  <p class="calibre1">“Sordum çünkü büyük tuvalete genellikle akşam yemeğinden sonra çıkarım. Öyle bir ihtiyaç hissetmediğimden sorayım dedim.”</p>

  <p class="calibre1">“Hayır. Yedik.”</p>

  <p class="calibre1">“Ah. Adın ne?”</p>

  <p class="calibre1">“Eddie Dean.”</p>

  <p class="calibre1">“Ah.” Yaşlı adam piposundan bir nefes çekti. “Kakaolu senin mi?” Eddie tam ne demek istediğini soracaktı ki büyükbaba ekledi. “Kadın.”</p>

  <p class="calibre1">“Susannah. Evet, benim karım.”</p>

  <p class="calibre1">“Ah.”</p>

  <p class="calibre1">“Efendim… büyükbaba… Kurtlar?” Ama Eddie, artık yaşlı adamdan bir şeyler öğrenebileceğini sanmıyordu. Belki Suze…</p>

  <p class="calibre1">“Hatırladığım kadarıyla dört kişiydik,” dedi büyükbaba.</p>

  <p class="calibre1">“Beş değil mi?”</p>

  <p class="calibre1">“Yoo, hayır, dörttük.” Sesi kayıtsızdı. “Çok genç ve pervasızdık. Ölmüşüz, yaşamışız umurumuzda değildi. Diğerlerinin ne dediğine bakmayacak kadar da ateşliydik. Ben vardım… en yakın dostum Pokey Slidell vardı… bir de Eamon Doolin ve karısı kızıl saçlı Molly. İş tabak fırlatmaya gelince onun üstüne yoktu.”</p>

  <p class="calibre1">“Tabak mı?”</p>

  <p class="calibre1">“Evet Oriza’nın Kardeşleri fırlatır. Zee de onlardan biridir. Söyleyeyim de size göstersin. Tuttukları yer dışında tüm kenarları keskinleştirilmiş tabakları var, anlarsın ya. Çok tehlikeli olabiliyolar! Okları ve yayı olan bir adam onların yanında çok aptal görünüyo. Görmen lazım.”</p>

  <p class="calibre1">Eddie bundan Roland’a bahsetmeyi aklının bir köşesine not etti. Tabak fırlatmanın işe yarayıp yaramadığını bilmiyordu ama bildiği bir şey vardı; silahları çok azdı.</p>

  <p class="calibre1">“Kurt’u öldüren Molly’ydi…”</p>

  <p class="calibre1">&nbsp;“Sen değil mi?” Eddie bunu duymayı hiç beklemiyordu. Gerçeklerle efsanelerin birbirlerine nasıl çözülmemecesine dolandığını düşündü.</p>

  <p class="calibre1">“Yok, yok, ben diildim ama…” dedi büyükbaba. Gözleri parladı. “Birkaç kez ben öldürdüm demiş olabilirim. Yani bir hanımın bacaklarını ayırabilmek için. Yoksa sımsıkı kapalı oluyolar, bilirsin.”</p>

  <p class="calibre1">“Galiba.”</p>

  <p class="calibre1">“Onu öldüren Kızıl Molly ve fırlattığı tabağıydı, işin gerçeği bu. Yaklaşırken kaldırdıkları toz bulutunu görmüştük. Sonra kasabaya altı tekerlek kadar kala ayrıldılar.”</p>

  <p class="calibre1">“Nasıl yani?”</p>

  <p class="calibre1">Büyükbaba, Kurtlar’ın üçe ayrıldığını göstermek için üç çarpık parmağını kaldırıp gösterdi.</p>

  <p class="calibre1">“En büyük grup (toz bulutuna bakıp anlıyoduk) kasabanın merkezine, Took’un dükkânına yöneldi, ki bu akla uygundu zira bazıları çocuklarını dükkânın arkasındaki depoya saklamayı düşünüyodu. Took’un nakit parasını, değerli taşlarını ve eski birkaç silahını sakladığı gizli bir odası vardı. Ne kirli çıkıdır onlar!” Yine o gıcırtılı kahkahalarından birini patlattı. “İyi bir saklanma yeriydi, yaşlı tilki için çalışanlar bile orayı bilmiyodu ama Kurtlar geldiğinde çocukları elleriyle koymuş gibi buldular ve yollarına çıkan herkesi öldürdüler. Hatta çocukları götürmemeleri için yalvaranları bile. Işıklı çubuklarıyla dükkânı ve geçtikleri her yeri ateşe verdiler. Kasaba o gün ucuz kurtuldu. Tamamen yanıp kül olabilirdi çünkü ışıklı çubukların ateşi bildiğimiz ateşe benzemiyo, suyla öyle kolayca sönmüyo. Hatta silahlarına su atarsan bu suyla besleniyolar! Daha yükseğe ulaşıyolar! Aynen öyle!”</p>

  <p class="calibre1">Sözlerini vurgulamak için korkuluğun üzerinden tükürdü ve kurnaz bakışlarını Eddie’ye çevirdi.</p>

  <p class="calibre1">“Söylemeye çalıştığım şu: torunum, sen veya senin kakao kız kaç kişiyi savaşmaya ikna ederseniz edin, Eben Took aralarında olmayacaktır. O dükkân tarihin başlangıcından beri onlara ait ve tekrar yandığını görmektense ölmeyi yeğlerler. Bir seferi o korkaklar için yetti de arttı bile. Anlıyo musun?”</p>

  <p class="calibre1">“Evet.”</p>

  <p class="calibre1">“Diğer iki toz bulutundan büyük olanı güneye, çiftliklere doğru yö. neldi. En küçük grup ise Doğu Yolu üzerinden küçük çiftliklere doğru ilerledi. Biz de oradaydık ve karşılarına çıktık.”</p>

  <p class="calibre1">&nbsp;</p>

  <p class="calibre1">Yaşlı adamın yüzü hatıraların etkisiyle aydınlandı. Eddie, adamın yüzünde bir zamanlar olduğu genç adamı göremedi, o yılların üzerinden çok fazla zaman geçmiş, o gençten bir eser kalmamıştı ama gözlerinde o gün hissetmiş olduğu heyecan, kararlılık ve korkuyu görebilmek mümkündü. Hepsi aynı duyguları hissetmiş olmalıydı. Eddie ne hissettiklerini çok iyi biliyordu, onun için tanıdık duygulardı. Yaşlı adam bunu yüzünden anlamış olacak ki enerjisi tazelenmiş göründü. Elbette torunundan hiç böyle bir tepki almamıştı; Tian’ın korkak olduğu söylenemezdi, teşekkürler derim, ama sonuçta çapı belli, basit bir çiftçiydi. Ama bu adam… New York’lu Eddie… ömrü kısa olabilir ve hasta yatağında son bulmayabilirdi ama ‘Riza adına, basit bir çiftçi olmadığı da muhakkaktı.</p>

  <p class="calibre1">“Devam et,” dedi Eddie.</p>

  <p class="calibre1">“Evet, edeceğim. Bize doğru gelenler Nehir Yolu’nda ayrıldı ve bir kısmı pirinç tarlalarına doğru ilerlerken bir kısmı Peaberry Yolu’na çıktı. Pokey Slidell’in yüzünde tuhaf bir gülümsemeyle bana baktığını hatırhyom. Sonra yayı tutmayan elini kaldırdı ve dedi ki…”</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Pokey Slidell mevsimin son cırcırböceklerinin iki taraflarındaki yüksek otlardan yükselen sesleri eşliğinde, yanan sonbahar göğünün altında ona, “Seni tanıdığıma çok memnunum, Jamie Jaffords,” dedi. “Bunu gönülden söylüyom.” Yüzünde Jamie’nin o güne dek hiç görmediği bir gülümseme vardı ama hayatı boyunca bazılarının Kenar da dediği Hilalde yaşamış on dokuz yaşında bir genç olarak daha önce görmediği pek çok şey vardı. Görünüşe bakılırsa görme fırsatı da bulamayacaktı. Gülümseyişi tuhaftı ama korkudan eser yoktu. Jamie kendi yüzünde de benzer bir ifade olduğunu tahmin edebiliyordu. Babalarının güneşi altında duruyorlar, karanlığın yakında onları yutacağını biliyorlardı. Ölüm yanı başlarındaydı.</p>

  <p class="calibre1">&nbsp;Yine de Pokey ‘nin elini tutan eli güçlü ve kararlıydı. “Henüz beni tam nlamıyla tanımış diilsin, Pokey,” dedi.</p>

  <p class="calibre1">“Umarım buna fırsatım olur.”</p>

  <p class="calibre1">Toz bulutu bulundukları yere doğru hızla yaklaşıyordu. Bir dakika sonra belki daha da önce yaklaşan binicileri görebileceklerdi. Daha da önemlisi selenler onları görebilecekti.</p>

  <p class="calibre1">“Bence hendeğe girsek iyi olur,” dedi Eamon Doolin. Yolun sağ tarafını işaret etti. “Pusuda bekleriz. Kurtlar geçer geçmez de arkalarından saldırıp haklanz.”</p>

  <p class="calibre1">Molly Doolin dar, siyah, ipek pantolon ve yakası açık beyaz bir ipek gömlek giymişti. Boynunda yumruğunu kaldırmış Oriza’nın minik bir gümüşten figürü vardı. Molly sağ elinde kenarları keskini eştirilmiş mavi titanyum çelik tabağını tutuyordu. Tabağın üzeri, pirinç filizi motifleriyle oya gibi işlenmişti. Omzuna ipek işlemeli bir heybe asmıştı. İçinde beş tabak daha vardı. İkisi onun, üçü annesinindi. Saçları göz alıcı ışıkta öylesine parlıyordu ki kafası alev almış gibiydi. Yakında gerçekten alev alacaktı.</p>

  <p class="calibre1">“İstediğini yapabilirsin, Eamon Doolin,” dedi. “Bana gelince, olduğum yerde kalacağım ve geldiklerinde ikiz kardeşimin adını haykıracağım. Belki üzerimden geçip giderler ama ondan önce birini geberteceğim veya o kahrolası atlarının bacaklarını kesip atacağım.”</p>

  <p class="calibre1">Daha fazlası için zamanları kalmamıştı. Kurtlar, Arra’nın küçük çiftliğinin girişini belirten yokuşu geçip karşılarında belirdi ve dört Calla ‘linin daha fazla konuşmaya fırsatı olmadı. Jamie sakin bir yapısı olan ve henüz yirmi üçünde olmasına rağmen saçları seyrelen Eamon Doolin’in arbaletini fırlatıp ellerini teslim olduğunu belirtircesine kaldırarak hendeğe atladığını görse hiç şaşmayacaktı. Ama genç adam karısının yanında yerini aldı ve arbaletine kısa okunu yerleştirdi. Yayı çekerken gerilimden dolayı alçak bir ses duyuldu.</p>

  <p class="calibre1">Çizmelerinin topuklarını toprak yola gömerek yan yana durdular. Yoldan geçişi engelliyorlardı. Jamie, içini bir lütuf gibi saran bir tatmin hissetti. Doğru olanı yapıyorlardı. Yolun ortasında öleceklerdi ama önemli değildi, kurtlar çocukları alırken çaresizce izleyip hiçbir şey yapmadan ölmekten yıydi. Hepsi, daha önce ikizini kaybetmişti. İçlerinde en yaşlı olan Pokey hhem ikizini, hem de küçük oğlunu kaybetmişti. Bu doğruydu. Kurtlar bu $e. kilde karşı geldikleri için kasabanın geri kalanını cezalandırabilirdi ama önemi yoktu. Doğru olanı yapıyorlardı.</p>

  <p class="calibre1">“Haydi!” diye bağırdı Jamie ve okunu saldı. “Gelin sizi alçaklar! Gelin de okumun tadına bakın! Calla! Calla Bryn Sturgis!”</p>

  <p class="calibre1">Biran, Kurtlar yaklaşmıyormuş, sadece oldukları yerde titreşiyormuş gj. bi bir his oldu içlerinde. Sonra atların daha önce boğuk ve belli belirsiz olan nal sesleri şiddetlenip keskinleşti. Kurtlar titreşen havanın içinden aniden fır. ladı. Pantolonları, atlan gibi griydi. Koyu yeşil pelerinleri arkalarında uçuşuyordu. Pelerinlerin başlıkları, maskelerini çevreliyordu (maske olmalıydılar). Maskeler, üzerlerine gelen dört atlının yüzünü öfkeli, korkunç kurt suratlanna çevirmişti.</p>

  <p class="calibre1">“Dörde karşı dört!” diye haykırdı Jamie. “Dörde karşı dört kişi! Olduğunuz yerde kalın, dostlar! Bir adım bile atmayınF’</p>

  <p class="calibre1">&nbsp;</p>

  <p class="calibre1">Dört Kurt, gri atlar üzerinde hızla onlara yaklaşıyordu. Erkekler, arbaletlerini doğrulttu. Molly (saçlarından ziyade bir anda alev alan öfkesi yüzünden Kızıl Molly diye çağrılırdı) tabağını sol omzuna doğru kaldırdı. O an kızgın değil, sakin ve serinkanlı görünüyordu.</p>

  <p class="calibre1">İki uçtaki iki Kurt’un ışıklı çubukları vardı. Silahlarını doğrulttular. Ortadaki ikisi, bir şey fırlatmak üzere yeşil eldivenler içindeki yumruklarını kaldırdı. Sneetch’ler diye düşündü Jamie soğuk bir ifadeyle. Ellerinde onlar var.</p>

  <p class="calibre1">“Bekleyin çocuklar…” dediPokey. “Bekleyin… bekleyin… şimdi!”</p>

  <p class="calibre1">Okunu saldı ve Jamie, okun sağdan ikinci Kurt’un başının hemen yanından geçtiğini gördü. Eamon’ın okuysa en soldaki atın boynuna isabet etmişti. At kişnedi ve Kurtlar son kırk metreye girdiği sırada yalpaladı. İkinci atın binicisi elindekini fırlattığı sırada yalpalayan at komşusuna çarptı. Fırlattığı, gerçekten de bir sneetch idi ama darbe yüzünden hedefe kilitlenenleyecek kadar uzağa düşmüştü.</p>

  <p class="calibre1">Jamie’nin oku, üçüncü atlının göğsüne isabet etti. Tam bir zafer çığlığı atacaktı ki sesi duyduğu dehşetle daha boğazından çıkamadan kesildi. Ok yaratığın göğsünden Andy’nin göğsünden veya Piç Kurusu’nda bir kayadan seker gibi sekmiş, hiçbir zarar vermemişti.</p>

  <p class="calibre1">Zırh giyiyor, kahrolası pelerininin altında bir zırh var cehenneme gidesice…</p>

  <p class="calibre1">Diğer sneetch havada düzgün bir kavis çizerek Eamon Doolin’in suratına isabet etti. Kafası, etrafa kemik, kan ve gri parçacıklar saçarak patladı. Sneetch birkaç metre daha ilerledikten sonra geri dönüp tekrar küçük gruba doğru uçtu. Jamie tam zamanında eğilerek başına çarpmak üzere olan, vızıldayan topu savuşturdu.</p>

  <p class="calibre1">Molly yerinden hiç kıpırdamamıştı. Üzerine kocasının kanı ve beyin parçacıkları yağdığı sırada bile istifini bozmamıştı. “BU MINNIE İÇİN SİZİ OROSPU EVLATLARI!” diye haykırdı ve tabağını fırlattı. Aralarındaki mesafe artık yok denecek kadar azdı. Hızla fırlattığı tabak, elinden ayrılır ayrılmaz havaya yükseldi.</p>

  <p class="calibre1">Fazla hızlı, hayatım, diye düşündü Jamie havada savrulan bir ışıklı çubuktan kaçmak için eğilirken (ışıklı çubuk da şiddetli bir şekilde vızıldıyordu). Fazla hızlı, aynen öyle.</p>

  <p class="calibre1">Ama Molly’nin tabağı fırlattığı Kurt, atını doğruca yükselen tabağın üzerine doğru sürdü. Tabak, yaratığın kurt maskesiyle pelerininin başlığının birleştiği noktaya isabet etti. Tuhaf, boğuk bir ses duyuldu (çınnlj ve yaratık yeşil eldivenli ellerini kaldırarak gri atının üzerinden yere düştü.</p>

  <p class="calibre1">Pokey ve Jamie vahşi birer çığlık attı ama Molly, bir başka tabak almak için sakince kesesine uzandı. Keskin olmayan bölümleri üste gelecek şekilde dizilmişlerdi. Tam tabağı çekip çıkarıyordu ki ışıklı çubuklardan biri kolunu kesip kopardı. Dudakları gerilip dişleri ortaya çıktı, sendeledi ve gömleği alev alırken tek dizi üzerine çöktü. Jamie, kadının yerde yatan kopuk elindeki tabağa uzanmaya çalıştığını görünce şaşırmaktan kendini alamadı.</p>

  <p class="calibre1">Kalan üç Kurt, yanlarından geçip gitmişti. Molly’nin tabağının isabet ettiği yaratıksa toprak yolun üzerinde yatıyor, çılgınca sarsılıyordu. Yeşil eldivenler içindeki elleri sert hareketlerle havaya kalkıp iniyordu. “Ne yaparsın? Bu baş belalarından kurtulmak için ne yapabilirsin?” der gibiydi.</p>

  <p class="calibre1">Kalan üç Kurt, atlarını bir gösteri ekibiymiş gibi müthiş bir uyumla çevinP üzerlerine doğru gelmeye başladı. Molly tabağı cansız parmaklarının arasından çekip aldı ve alevler içinde yere yıkıldı.</p>

  <p class="calibre1">“Sağlam dur, Pokey!” diye bağırdı Jamie ölümleri puslu gökyüzü altında hızla onlara doğru yaklaşırken. “Tanrılar seni lanetlesin, olduğun yerde kal!” Doolinlerin yanan etlerinin kokusunun genzini doldurduğu o anda bile için. deki doğru olanı yaptıklarına dair his kaybolmamıştı. En başından beri bunu yapmaları gerekiyordu çünkü Kurtlar alt edilebiliyordu. Ama muhtemelen hayatta kalamayacak, dolayısıyla bir Kurt’u indirdiklerini kimseye anlatamayacaklardı. Kurtlar, yere düşen yoldaşlarını yanlarında götürecekler, kasabalılar onu görmedikleri için yenilmez olduklarına dair inançları iyice pekişecekti.</p>

  <p class="calibre1">Pokey okunu fırlatınca titreşen yayın sesi duyuldu ve bundan bir iki saniye sonra bir başka sneetch havada uçarak genç adamın gövdesine çarptı. Pokey’nin bedeni, giysilerinin içinde patladı ve gömleğinin kol ağızlarından, düğme aralarından ve pantolonunun önünden dışan kan ve et parçacıktan fırladı. Jamie bu kez de en yakın dostundan arta kalanlara bulanmıştı. Kendi okunu da fırlattı ve gri atın gövdesinin yan tarafını hafifçe çizdiğini gördü. Eğilmenin işe yaramayacağını biliyordu ama yine de eğildi ve başının üzerinden bir şeyin geçtiğini duydu. Atlardan biri yanından geçerken ona sertçe çarptı ve Eamon’un daha önce saklanmayı önerdiği hendeğe yuvarladı. Arbaleti elinden uçup gitti. Yattığı yerde kıpırtısızca, nefes almaya bile çekinerek yattı. Tek umudu, öldüğünü düşünerek yanından geçip gitmeleriydi. Elbette numarasına kanmayacaklardı, ama yapabileceği başka hiçbir şey yoktu. Ölmüş gibi donukça bakmaya çalıştı. Birkaç saniye sonra rol yapmasına gerek kalmayacağını biliyordu. Toprağın kokusunu alıyor, otların arasındaki cırcırböceklerinin sesini duyuyor, ölümünden önce sahip olacağı bu son anılara dört elle sarılıyordu. Göreceği son şeyin ise Kurtlar’ın sırıtan vahşi suratları olacağını biliyordu.</p>

  <p class="calibre1">Nal sesleri yaklaştı.</p>

  <p class="calibre1">Biri, geçerken ovucunu açtı ve bir sneetch fırlattı. Ama tam fırlattığı sırada atı, hâlâ yerde sarsılarak yatmakta olan Kurt’un (artık elleri pek fazla yükselmiyordu) üzerinden atladı. Sneetch, Jamie’nin bir hayli üzerinden uçup gitti. Genç adam avını arayıp tereddüt ettiğini neredeyse hissetmiştiAma o kısa tereddüt anından sonra tarlaya doğru ilerledi.</p>

  <p class="calibre1">Kurtlar, artlarında bir toz bulutu bırakarak doğuya doğru ilerledi. Sneetch, geri dönüp tekrar Jamie’nin üzerinden geçti. Bu kez daha yüksekten ve daha yavaş ilerliyordu. Gri atlar, elli metre sonra bir dönemeci aşarak gözden kayboldu. Jamie’nin son gördüğü, havada uçuşan yeşil pelerinleri oldu.</p>

  <p class="calibre1">Her an bükülecekmiş gibi hissettiği titreyen bacakları üzerinde ayağa kalktı. Sneetch tekrar döndü ve bu kez dosdoğru üzerine geldi ama enerjisi tükeniyormuşçasına iyice yavaşlamıştı artık. Jamie sarsak adımlarla yola yürüdü, kendini Pokey’nin parçalanmış bedeninin yanına attı ve arbaletine uzandı. Bir tokmağı tutar gibi ucundan kavramıştı. Sneetch yavaşça ona doğru süzülüyordu. Jamie arbaleti omzuna doğru kaldırdı ve sneetch’e dev bir böcekmiş gibi vurdu. Pokey’nin yıpranmış çizmelerinin üzerine düşen sneetch, olduğu yerde vızıldayarak kaldı. Tekrar yükselmeye çalışıyor ama beceremiyormuş gibiydi.</p>

  <p class="calibre1">“Al sana lanet olasıca!” diye bağırdı Jamie ve sneetch’in üzerine toprak atmaya başladı. Bir yandan da ağlıyordu. “Al işte! AW Sonunda tamamen gömdü. Topraktaki titreşim kısa bir süre daha devam ettikten sonra yok oldu.</p>

  <p class="calibre1">Jamie Jaffords emekleyerek Molly’nin öldürdüğü canavarın yanına gitti. Ayağa kalkmaya mecali yoktu. Hâlâ hayatta olduğuna bile inanamıyordu. Yaratık ölüydü… en azından hiç kıpırdamadan yatıyordu. Jamie maskeyi çıkarıp altındakini görmek istiyordu. Önce yerde yatan yaratığı tekmeledi. Kurt’un bedeni sağa sola savruldu ama hâlâ kıpırtısızdı. Etrafa keskin, kötü bir koku yayıyordu. Eriyormuş gibi görünen maskeden leş kokulu bir duman yükseliyordu.</p>

  <p class="calibre1">Ölmüş, diye düşündü daha uzun yıllar yaşayıp Calla’daki en yaşlı insan olacak olan genç adam. Evet, öldüğüne şüphe yok. Hadi öyleyse seni korkak! Eğil de maskesini çıkar!</p>

  <p class="calibre1">Çıkardı. Yakıcı güz güneşinin altında çürüyen maskeye uzandı, çıkardı ve gördü…</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Eddie, yaşlı adamın konuşmayı kestiğini bir süre fark etmedi. Hâlâ büyülenmişçesine duyduklarının etkisindeydi. Her şeyi gözlerinin önünde öyle iyi canlandırabiliyordu ki o gün Doğu Yolu’nda arbaletini bir beysbol sopası gibi omzuna dayamış, yaklaşan sneetch’e vurmaya hazırlanan o olabilirdi.</p>

  <p class="calibre1">Sonra Susannah, kucağında bir kâse tavuk yemiyle verandanın önünden geçti. Geçerken Eddie’ye merakla baktı ve genç adam birden geçmiş, ten sıyrılıp şimdiki zamana döndü. Oraya eğlenip hoş vakit geçirmeye gelmemişti. Böyle bir hikâyenin onu eğlendirebilmesi, hakkında bir ipucu veriyordu aslında.</p>

  <p class="calibre1">“Ve?” diye sordu Eddie yaşlı adama Susannah kümese doğru uzaklaştığında. “Ne gördün?”</p>

  <p class="calibre1">“Hı?” Büyükbaba, ona bomboş gözlerle bakıyordu. Bunu gören Eddie umutsuzluğa kapıldı.</p>

  <p class="calibre1">“Ne gördün’! Maskeyi çıkarınca?”</p>

  <p class="calibre1">Boş bakışlar bir süre daha orada kaldı (ışıklar yanıyor ama evde kimse yok). Ama sonra yaşlı adam geri döndü. Arkasına, eve baktı. Ambara ve civarına baktı. Sonra avluya ve etrafına bakındı.</p>

  <p class="calibre1">Korkuyor, diye düşündü Eddie. Ölesiye korkuyor.</p>

  <p class="calibre1">Eddie kendi kendine bunun sadece yaşlı adamın paranoyası olduğunu söylese de içi bir anda buz kesmişti.</p>

  <p class="calibre1">“Yaklaş,” diye mırıldandı büyükbaba ve Eddie yaklaştı. “Bunu söylediğim tek kişi, Tian’ın babası Luke. Ve o da uzun yıllar sonraydı. Bana bundan başka kimseye bahsetmememi söyledi. Ben de dedim ki, ‘Ama Lukey, ya bir faydası olursa? Ya bir dahaki gelişlerinde bu bilgi işimize yararsa?’”</p>

  <p class="calibre1">Büyükbabanın dudakları neredeyse hiç kıpırdamıyordu ama Eddie onu rahatça anlayabiliyordu.</p>

  <p class="calibre1">“O da bana dedi ki, ‘Baba, madem faydalı olabileceğini düşünüyodun, neden şimdiye kadar kimseye anlatmadın?’ Ona bir cevap veremedim, genç adam. Çünkü o güne dek tamamen önsezilerime dayanarak susmuştum. Ayrıca ne işe yarayabilirdi? “He faydası olurdu?”</p>

  <p class="calibre1">“Bilmiyorum,” dedi Eddie. Yüzleri birbirine yakındı. Eddie, yaşlı Jamie’nin nefesindeki et kokusunu alabiliyordu. “Ne gördüğünü bana söylemezsen nereden bilebilirim?”</p>

  <p class="calibre1">&nbsp;“‘Kızıl Kral hizmetkârlarını daima bulur,’ dedi oğlum. ‘Orada olduğunu kimsenin bilmemesi daha iyi. Gördüğün şeyi de kimse bilmesin.’ O an çok üzücü bir şeyi anladım, evlat.”</p>

  <p class="calibre1">Eddie sabırsızlanmasına rağmen yaşlı adamın her şeyi kendiliğinden anlatmasının daha iyi olacağını düşünerek sordu. “Neyi anladın, büyükbaba?”</p>

  <p class="calibre1">“Luke’un bana tam olarak inanmadığını. Babasının bir hikâye uydurduğunu, Kurtkatili olmakla övünebileceği bir masal anlattığını sandığını. Halbuki biraz aklı olan herkes öyle bir niyetim olsaydı Kurt’u Eamon Doolin’in karısının öldürdüğünü söylemeyeceğimi bilirdi. Onu kendim öldürdüm derdim.”</p>

  <p class="calibre1">Eddie bunun mantıklı olduğunu düşündü, ama sonra büyükbabanın daha önce pek çok kez kendisine gereğinden fazla pay biçmiş olduğunu ima edişini hatırladı.</p>

  <p class="calibre1">“Lukey hikâyemi bir başkasının duyacağından ve inanacağından korkuyodu. Hikâyenin Kurtlar’m kulağına gideceğini, bir hiç yüzünden öldürüleceğimi sanıyodu. Ama uydurmuyodum.” İhtiyar gözleri yalvarırcasına Eddie’ye döndü. “Sen bana inamyosun, değil mi?”</p>

  <p class="calibre1">Eddie başını salladı. “Doğru söylediğini biliyorum, büyükbaba. Ama seni…” Duraksadı. Seni kim sırtından vururdu? diye soracaktı ama yaşlı adamın anlayabileceğini düşündü. “Kurtlar’a kim söylerdi? Şüphelendiğiniz biri mi vardı?”</p>

  <p class="calibre1">Büyükbaba gittikçe kararan avluya baktı, konuşacak oldu, ardından vazgeçti.</p>

  <p class="calibre1">“Söyle,” dedi Eddie. “Aklından geçen…”</p>

  <p class="calibre1">Adamın ilerleyen yaşına rağmen hâlâ çok kuvvetli olan damarlı eli ensesini kavradı ve Eddie’yi kendine doğru çekti. Sert bıyıkları kulağına sürtününce Eddie’nin tüyleri bir anda diken diken oldu.</p>

  <p class="calibre1">Büyükbaba günün son ışıkları kaybolup Calla’ya karanlık çökerken Eddie’nin kulağına on dokuz kelime fısıldadı.</p>

  <p class="calibre1">Eddie Dean’in gözleri irileşti. İlk düşüncesi, gri atlar meselesini artık anladığıydı. İkinci düşüncesiyse, tabi ya, oldu. Çok mantıklı. Bunu niye düşünemedik?</p>

  <p class="calibre1">Büyükbaba on dokuzuncu kelimeyi de fısıldadıktan sonra ortalığı bir sessizlik kapladı. Eddie’nin ensesini kavrayan el, yaşlı adamın kucağına geri döndü. Eddie, ona baktı. “Doğru söylüyorsun, değil mi?”</p>

  <p class="calibre1">“Evet, silahşor,” dedi büyükbaba. “Her kelimesi doğru. Ama her biri için aynısı geçerli mi bilemem. Maskelerin ardmdakiler farklı olabilir. Ama…”</p>

  <p class="calibre1">“Hayır,” dedi Eddie gri atlan düşünerek. Hepsinin giydiği gri pantolonlar da cabasıydı. Yeşil pelerinler. Çok mantıklıydı. Annesinin söylediği o eski şarkı nasıldı? Artık sabanın arkasında değil, ordudasın. Asla zengin olamayacaksın, aşağılık herif, artık ordudasın.</p>

  <p class="calibre1">“Bu hikâyeyi dinh’ime anlatmak zorundayım,” dedi Eddie.</p>

  <p class="calibre1">Büyükbaba yavaşça başını salladı. “Tamam,” dedi. “Anlat. Oğlanla iyi geçinemiyoz, anlarsın ya. Lukey, kuyuyu Tian’m su çıbığıyla gösterdiği yere açmaya çalıştı.”</p>

  <p class="calibre1">Eddie, adamın söylediklerini anhyormuşcasına başını salladı. Daha sonra, Susannah, yaşlı adamın söylediklerini ona tercüme etti: Anladığın gibi, oğlanla iyi geçinemiyordum. Lukey, Tian’m su çubuğuyla işaret ettiği yerde kuyu açmak istiyordu.</p>

  <p class="calibre1">“Su çubuğu mu?” diye sordu Susannah karanlığın içinden. Sessizce yanlarına gelmişti. Elleriyle lades kemiği tutuyormuş gibi bir hareket yapıyordu.</p>

  <p class="calibre1">Yaşlı adam, ona şaşkınca baktı ve başını salladı. “Evet, su çıbığı. Ben karşı çıktım ama Kurtlar gelip kardeşi Tia’yı alınca Luke çocuğun istediğini yaptı. Elinde su çıbığı olsun olmasın on yedi yaşında bir çocuğun kuyunun yerini belirlediğini düşünebiliyo musunuz? Ama Lukey, çocuğun gösterdiği yeri kazdı ve su çıktı. Kenarları çöküp oğlumu diri diri gömmeden önce hepimiz suyun sesini duyup kokusunu aldık. Hemen toprağı kazdık ama ciğerlerine çamur dolmuştu.”</p>

  <p class="calibre1">Yaşlı adam çok yavaş hareketlerle cebinden bir mendil çıkardı ve nemli gözlerini sildi.</p>

  <p class="calibre1">“Çocukla o günden beri doğru düzgün iki çift laf etmedik. O kuyu sanki ikimiz arasına kazıldı. Ama Kurtlar’la mücadele etme konusunda haklı. Ona benim için bir şey söyleyebilirseniz onunla iftihar ettiğimi söyleyin Onu saygıyla selamlıyom, aynen öyle! Damarlarında Jaffords kanının aktığına şüphe yok! Yıllar önce biz yapmıştık, şimdi de o yapıyo.” Basını yavaşça salladı. “Gidin ve dinh’imze anlatın. Her kelimesini! Ve hikâye duyulacak olursa… Kurtlar benim gibi yaşlı bir herif için kasabaya daha erken gelecekse…”</p>

  <p class="calibre1">Dudakları gerildi ve yüzünde Eddie’nin son derece iğrenç bulduğu bir gülümseme belirdi.</p>

  <p class="calibre1">“Hâlâ arbalet kullanabilirim,” dedi. “Ve içimden bir ses, senin kakaolu hatunun bacakları olmasa da tabak fırlatabileceğini söylüyo.”</p>

  <p class="calibre1">Yaşlı adam gözlerini karanlığa dikti.</p>

  <p class="calibre1">“Gelsinler bakalım,” dedi yavaşça. “Son gülen iyi güler.”</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
