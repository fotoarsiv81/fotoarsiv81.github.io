<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>YEDİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">YED</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="calibre1">&nbsp;</p>

  <p class="p4"><span class="t7"><i class="calibre4">KURTLAR</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Bunu görün, çok iyi görün:</p>

  <p class="calibre1">Amerika’daki herhangi bir tali yol kadar geniş ve bakımlı olan yol, Calla ahalisinin oggan adını verdiği düzgün topraktan oluşuyordu. Her iki tarafında yağmur sularının akması için hendekler vardı. Ahşap ve bakımlı su boruları, bazı yerlerde oggan’m altından geçiyordu. Tek sıra halinde ilerleyen bir düzine at arabası (Mannilerin kullandığı tipte, üzerine çadır bezi gerilmiş arabalardı) şafaktan önceki cılız aydınlıkta şöyle böyle seçiliyordu. Sıcak yaz günlerinde güneş ışıklarını yansıtan ve içeriyi serin tutan bembeyaz çadır bezleri, alçak bulutları andırıyordu. Kümülüs bulutları. Her bir arabayı altı katır veya dört at çekiyordu. Arabaları ya bir çift savaşçı veya daha önce belirlenmiş çocuk refakatçilerinden ikisi sürüyordu. En öndeki arabada Overholser vardı. Yanında Margaret Eisenhart oturuyordu. Onları Gilead’h Roland ve Ben Slightman’ın sürdüğü araba izliyordu. Beşincide Tian ve Zalia Jaffords vardı. Yedincide ise Eddie ve Susannah Dean. Susannah’nın tekerlekli sandalyesi katlanıp arabanın arkasma yerleştirilmişti. Onuncu arabayı Bucky ve Annabelle Javier sürüyordu. Son arabada ise Rahip Donald Callahan ve Rosalita Munoz vardı. Arabalarda doksan dokuz çocuk vardı. Tek rakam olmasının sebebi, penny Slightman’dı elbette. Son arabadaydı. (Babasıyla gitmek istememişti.) Çocuklar hiç konuşmuyordu. Yaşı küçük olanlar tekrar uykuya dalmıştı; arabalar hedefe vardığında uyanmak zorunda kalacaklardı. Vadilere doğru ilerleyen yolun sol taraftaki girişine bir kilometre kadar kalmıştı. Sağ taraflarında arazi, nehre doğru yumuşak bir eğimle iniyordu. Bütün sürücüler doğuya, Gök Gürültüsü adındaki sürekli karanlığa bakıyordu. Yaklaşan bir toz bulutu görmeyi bekliyorlardı. Ancak henüz bir iz yoktu. Seminion rüzgârları bile susmuştu. Callahan’m duaları hiç olmazsa bu konuda karşılık bulmuş gibiydi.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Roland ile arabanın ön tarafında oturmakta olan Ben Slightman öylesine alçak bir sesle konuştu ki Silahşor, onu güçlükle duyabildi. “Bana ne yapacaksınız?”</p>

  <p class="calibre1">Roland’a arabalar Calla Bryn Sturgis’den ayrıldığı sırada Ben Slightman’ın o gün hayatta kalma şansı sorulsaydı en fazla yüzde beş olduğunu söylerdi. Daha fazlası mümkün olamazdı. Sorulması ve doğru cevaplanması gereken iki çok önemli soru vardı. İlki, Slightman tarafından sorulmalıydı. Roland, adamın soruyu dile getirmesini beklememişti, ama işte şimdi sormuştu. Başını çevirip ona baktı.</p>

  <p class="calibre1">Vaughn Eisenhart’ın kâhyasının yüzü çok solgundu ama gözlüklerini Çıkarmış, gözlerini kaçırmaksızın Silahşor’a bakıyordu. Roland bunun cesurca olduğunu düşünmüyordu. Baba Slightman, Roland’ı, ufak da olsa bir umut besleyebilmek için Silahşor’un gözlerine bakması gerektiğini bitecek kadar iyi tanımış olmalıydı.</p>

  <p class="calibre1">“Evet, biliyom,” dedi Slightman. Sesi en azından o ana dek sakindi. “Neyi mi? Bildiğinizi.”</p>

  <p class="calibre1">“Dostunu etkisiz hale getirdiğimizde anladın, sanırım,” dedi Roland Dost sözcüğünü özellikle üzerine basarak söylemişti (iğneleme, Silahşor’un kavrayabildiği tek espri biçimiydi). Slightman yüzünü buruşturdu ama gözlerini Roland’dan ayırmadan başını salladı.</p>

  <p class="calibre1">“Andy’yi biliyosanız, beni de biliyo olmalıydınız. Andy beni ele vermezdi, programının buna izin vereceğini sanmıyom. Ama ona ulaşabildiyseniz beni de öğrenmiş olmanız gerekirdi.” Göz temasına daha fazla dayanamayarak başını indirdi. Dudaklarını ısırıyordu. “Aslında Jake sayesinde tahmin ettim.”</p>

  <p class="calibre1">Roland şaşkınlığını gizlemeyi başaramadı.</p>

  <p class="calibre1">“Değişti. İstemedi elbette (çok zeki ve cesur) ama değişti. Bana karşı davranışları değil, oğluma karşı. Son bir, bir buçuk haftada bu değişimi görmek mümkündü. Benny ise… şey, sanırım aklı karışmıştı denebilir. Bir şey hissediyo ama adlandıramıyodu. Ama ben biliyodum. Çocuk, oğlumun yanında olmaktan kaçınıyo gibiydi. Kendime bunun sebebinin ne olabileceğini sordum. Cevap oldukça açıktı. Su gibi berrak, anlarsın ya.”</p>

  <p class="calibre1">Roland, Overholser’ın sürdüğü arabanın aralarındaki farkı açmış olduğunu gördü ve katırları biraz hızlandırdı. Arkalarından çoğu uyumakta olan çocukların horultuları, uyanık olanların mırıltıları ve toparlanmış eşyaların bastırılmış şıkırtıları duyuluyordu. Roland, Jake’den, bir kutuyu çocukların türlü eşyasıyla doldurmasını istemiş, o da hemen yapmıştı. Verilen görevi hiç oyalanmadan yerine getiren, iyi bir çocuktu. O sabah gözlerini güneşten korumak için bir şapka takmış, babasının tabancasını kuşanmıştı. Estradalardan bir adamla birlikte, on birinci arabanın ön tarafmdaydı. Slightman’ın oğlunun da iyi bir çocuk olduğunu tahmin edebiliyordu.</p>

  <p class="calibre1">“Andy ile komşularınıza son haberleri verdiğiniz sırada Jake de Dogan’daydı,” dedi Roland. Yanında oturan Slightman, karnına yumruk yemiş bir adam gibi yüzünü buruşturdu.</p>

  <p class="calibre1">“Oradaymış,” dedi. “Evet, neredeyse hissedebiliyodum… ya da öyle sanıyodum…” Daha uzun bir sessizlik oldu. “Kahretsin.”</p>

  <p class="calibre1">Roland doğuya baktı. Hava biraz daha aydınlanmıştı ama toz bulutu hâlâ yoktu. Güzel. Kurtlar, toz bulutunun görünmesinden kısa bir süre sonra gelecekti. Gri atları muhtemelen çok hızlıydı. Roland konuşmaya sakince devam ederek diğer soruyu sordu. Slightman bu soruya olumsuz cevap vermesi halinde ne kadar hızlı ilerliyor olurlarsa olsunlar, Kurtlar’ın gelişini görecek kadar yaşamayacaktı.</p>

  <p class="calibre1">“Onu bulsaydın, öldürür müydün, Slightman?”</p>

  <p class="calibre1">Soruyu düşünerek bocalayan Slightman, gözlüklerini tekrar taktı. Roland, adamın sorunun önemini kavrayıp kavramadığını anlamamıştı. Jake’in arkadaşının babasının, yaşayıp yaşamayacağını belirleyecek cevabı vermesini bekliyordu. Çabuk karar vermesi gerekiyordu; çocukların arabalardan ineceği noktaya yaklaşmışlardı.</p>

  <p class="calibre1">Adam sonunda başını kaldırıp tekrar Roland’ın gözlerine baktı. Konuşmak için ağzını açtı ama beceremedi. Silahşor’un sorusunu cevaplayabilir, gözlerine bakabilirdi ama ikisini aynı anda yapabilmesi pek mümkün görünmüyordu.</p>

  <p class="calibre1">Bakışlarım yine ayaklarının arasındaki kıymıklı tahtaya çevirerek, “Evet,” dedi. “Sanırım onu öldürürdük.” Bir duraksama. Baş sallama. Başını oynattığında bir damla gözyaşı, ayağının dibine düşmüştü. “Evet, başka ne seçenek var?” Artık başını kaldırabiliyor, Silahşor’un gözlerine bakabiliyordu. Baktığında, kaderinin belirlenmiş olduğunu gördü. “Çabuk hallet,” dedi. “Ve oğlum görmesin. Yalvarırım.”</p>

  <p class="calibre1">Roland dizginleri sallayarak katırları tekrar hızlandırdı. “O zavallı soluğun benim elimle kesilmeyecek.”</p>

  <p class="calibre1">Slightman’ın nefesi bir anlığına gerçekten kesildi. Silahşor’a sırrını korumak için on iki yaşında bir çocuğu öldürebileceğini itiraf ederken yüzünde bir tür gergin asalet vardı. Şimdiyse yüzünden onu çirkinleştiren bir umut okunuyordu. Hatlarını garipleştirmişti. Sonra nefesini bırakarak iç geçirdi ve, “Benimle alay ediyosun,” dedi. “Oynuyosun. Beni öldürecekSın, biliyom. Neden öldürmeyeceksin ki?”</p>

  <p class="calibre1">“Bir korkak, her şeyi korku perdesinin arkasından görür,” dedi Roland. “Seni mecbur kalmadıkça öldürmem, Slightman. Çünkü Jake’i seviyorum. O kadarını anlaman gerek, anlıyorsun değil mi? Bir çocuğu sevmeyi?”</p>

  <p class="calibre1">“Evet.” Slightman başını öne eğdi ve güneşten yanmış ensesini ovuşturmaya başladı.</p>

  <p class="calibre1">“Ama bir şeyi daha anlaman gerek. Hem kendi iyiliğin, hem de Benny’nin iyiliği için. Kurtlar kazanırsa öleceksin. O kadarından emin olabilirsin.”</p>

  <p class="calibre1">Slightman gözlüklerinin gerisinden gözlerini kısarak ona baktı.</p>

  <p class="calibre1">“Beni iyi dinle, Slightman ve söylediklerimi iyi anla. Kurtlar’ın olacağımızı sandığı yerde olmayacağız. Çocuklar da öyle. Kazansalar da kaybetseler de bu kez arkalarında cesetler bırakacaklar. Ve kazansalar da kaybetseler de yanlış yönlendirildiklerini b;lecekler. Calla Bryn Sturgis’de onları yanlış yönlendirebilecek kim vardı? Sadece iki kişi. Andy ve Ben Slightman. Andy’nin sistemi kapandı, intikamlarına hedef olacak durumda değil.” Slightman’a buz gibi bir gülümsemeyle baktı. “Ama bu, senin için geçerli değil. Umursadığın kişi için de.”</p>

  <p class="calibre1">Slightman bir süre bunu düşündü. Daha önce böyle bir senaryo düşünmediği belliydi, içindeki mantığı kavrayınca inkâr etmesi güçleşti.</p>

  <p class="calibre1">“Muhtemelen taraf değiştirdiğini düşünecekler,” dedi Roland. “Onları bir kaza olduğuna ikna etsen bile seni öldürecekler. İntikam için.”</p>

  <p class="calibre1">Silahşor konuşurken adamın yanaklarında kırmızı lekeler belirmişti (Roland, adamın utancından kızardığını düşündü) ama aklına oğlunun Kurtlar’ca öldürülebileceği ihtimali gelince yine bembeyaz kesildi. Ya da belki aklına gelen, Benny’nin doğuya götürülmesi ve deforme olarak geri dönmesiydi. “Üzgünüm,” dedi. “Yaptıklarım için çok üzgünüm.”</p>

  <p class="calibre1">“Üzgün olman hiçbir şeyi değiştirmiyor,” dedi Roland. “Ka çalışır ve dünya ilerler.”</p>

  <p class="calibre1">Slightman cevap vermedi.</p>

  <p class="calibre1">“Seni, daha önce de söylediğim gibi çocuklarla birlikte göndermek niyetindeyim,” dedi Roland. “İşler umduğum gibi giderse çarpışmalardan uzak olacaksınız. Ama işler umduğum gibi gitmezse o grubun başının Sarey Adams olduğunu unutmasan ve daha sonra sorduğumda her dediğiime itiraz etmeden yaptığını söyleyeceğini umsan iyi olur.” Slightman’ın sessizliğini bozmadığını görünce sertçe devam etti. “Bana anladığını söyle, tanrılar seni kahretsin. ‘Evet, Roland,’ dediğini duymak istiyorum.”</p>

  <p class="calibre1">“Evet, Roland. Dediklerini çok iyi anladım.” Bir duraksama oldu. “Kazanacak olursak ahali öğrenir mi sence? Hakkımdaki gerçekleri…”</p>

  <p class="calibre1">“Andy’den öğrenmeyecekler,” dedi Roland. “Gevezelikleri sona erdi. Söz verdiğin gibi davranırsan benden de duymayacaklar. Katet’imden de. Sana saygı duyduğumuzdan değil, Jake Chambers’ın hatırına. Kurtlar onlar için hazırladığım tuzağa düşerse ahali bir başka hainden kuşkulanmaz.” Soğukça bakan gözlerini Slightman’a çevirdi. “Kolayca güvenen, masum, iyi niyetli insanlar. Bunu biliyor olman gerek. Ne de olsa bu yönlerini suiistimal ettin.”</p>

  <p class="calibre1">Adamın yüzü yine kızardı ve Slightman başını tekrar utançla önüne eğdi. Roland gözlerini karşıya çevirince gidecekleri yerin sadece dört yüz metre kadar ileride olduğunu gördü. Güzel. Doğu ufkunda hâlâ bir toz bulutu yoktu ama Roland yaklaştıklarını hissedebiliyordu. Evet, Kurtlar geliyordu. Nehrin diğer yakasında bir yerde trenden inip, atlarına binmişler ve dörtnala ilerliyorlardı.</p>

  <p class="calibre1">“Ne yaptıysam oğlum için yaptım,” dedi Slightman. “Andy bana gelip Kurtlar’ın Benny’yi mutlaka götüreceğini söyledi. Orada, Roland…” Doğuyu, Gök Gürültüsü‘nü gösterdi. “… orada bir yerlerde Kırıcılar adında zavallı yaratıklar var. Mahkûmlar. Andy onların telepati ve psikokinezi yeteneğine sahip olduğunu söylüyo. Ben iki kelimenin de anlamını bilmiyom ama beyinle ilgili olduklarını tahmin ediyom. Kırıcılar insan, acıktıklarında bedenlerini beslemek için biz ne yiyorsak onları yiyolar ama başka bir yiyeceğe, özel bir yiyeceğe de gereksinimleri var. Onları özel yapan taraflarını besleyebilmeleri için.”</p>

  <p class="calibre1">“Beyinyemeği,” dedi Roland. Annesi balık için beyinyemeği derdi. Sonra kendini, anlayamadığı bir sebeple Susannah’nm gece ziyafetlerini düşünür buldu. Ama gece yarısı ziyafet sofralarını gezen Susannah değil, Şia’ydı. Hiçliğin kızı.</p>

  <p class="calibre1">“Evet, galiba,” dedi Slightman. “Her neyse, bu sadece ikizlerin sahip olduğu bir şey. Beyinleri arasında bağlantı kuruyo. Ve bu adamlar (Kurtlar değil, Kurtlar’ı gönderenler) o özel besini çıkarıp alıyo. Alınca da çocuklar geri zekâlılara dönüşüyo. Deforme oluyolar. Besin, Roland, anlıyosun diil mi? Çocukları bu yüzden götürüyolar. Kahrolası Kırıcılar için! Mideleri veya bedenleri için diil, beyinleri için! Neyi kırmaya çalıştıklarını bile bilmiyom!”</p>

  <p class="calibre1">“Kule’yi hâlâ ayakta tutan iki Işın’ı,” dedi Roland.</p>

  <p class="calibre1">Slightman tokat yemişe döndü. Dehşet içindeydi. “Kara Kule’yi mi?” diye fısıldadı. “Öyle mi diyosun?”</p>

  <p class="calibre1">“Evet,” dedi Roland. “Finli kim? Finli o’Tego?”</p>

  <p class="calibre1">“Bilmiyom. Raporlarımı dinleyen bir ses, tüm bildiğim bu.”</p>

  <p class="calibre1">“Belki bir gün onunla karşılaşır ve ne iş yaptığım sorarım,” dedi Roland.</p>

  <p class="calibre1">Slightman cevap vermedi ama Roland, adamın şüphelerini sezmişti. Önemi yoktu. Artık iyice yaklaşmışlardı. Silahşor belini sımsıkı saran görünmez bir kemerin gevşemeye başladığını hissetti. Kâhyaya ilk kez yüz yüze gelecek şekilde döndü. “Andy için senin gibi ayartabileceği birileri hep oldu, Slightman. Burada bırakılmasının en büyük sebebinin bu olduğundan hiç şüphem yok. Kızının, yani Benny’nin ikiz kardeşinin bir kazaya kurban gitmediğinden de eminim. Bu taktik, Kurtlar’ın her akınında işe yaramış olmalı. Teki ölen ikiz kardeşler ve zayıf bir baba veya anne.”</p>

  <p class="calibre1">“Ama ben…”</p>

  <p class="calibre1">“Kes sesini. Söyleyebileceğin her şeyi söyledin.”</p>

  <p class="calibre1">Slightman sessizliğe büründü.</p>

  <p class="calibre1">“İhaneti anlarım. Bir zamanlar Jake’e ihanet etmiştim. Ama bu, bir leş yiyici olduğunu değiştirmez; önce bunu açıklığa kavuşturalım. Bir ekinkargası iken bir akbaba olmuşsun.”</p>

  <p class="calibre1">Slightman’ın yüzü yine kıpkırmızı oldu. “Her şeyi oğlum için yaptım,” dedi inatla.</p>

  <p class="calibre1">Roland avucuna tükürdü, sonra tükürdüğü eliyle Slightman’ın yanağını okşadı. Adamın kızarık yanağı ısınmıştı. Silahşor daha sonra Sligh’man’ın gözlüğünü tutup burnunun üzerine doğru indirdi. “Temizlenemeyeceksin,” dedi usulca. “Bunlar yüzünden. Seni böyle işaretliyorlar, Slightman. Bu senin damgan. Kendi kendine bunu oğlun için yaptığını söylüyorsun, çünkü başka türlü geceleri uyuyamazsın. Ben de kendime, Jake’e ihanet edişimin sebebinin Kule’ye ulaşma şansımı elimden kaçırmamak olduğunu söylüyorum… ve bu, geceleri uyumama yardım ediyor. Aramızdaki fark, aramızdaki yegâne fark, benim asla bir çift gözlük almamış olmam!” Elini pantolonuna sildi. “Ruhunu sattın, Slightman. Ve babanın yüzünü unuttun.”</p>

  <p class="calibre1">“Bırak elimden geleni yapayım,” diye fısıldadı Slightman. Yanağındaki tükürüğü sildi. Tükürüğün yerini gözyaşları almıştı. “Oğlumun hatırı için.”</p>

  <p class="calibre1">Roland başını salladı. “Zaten tüm bunlar oğlunun hatırı için. Onu ölü bir tavuk gibi peşinden sürüklüyorsun. Eh, boş ver. Her şey umduğum gibi giderse oğlunla Calla’da yaşayabilir, komşularından saygı görerek yaşlanabilirsin. Işının Yolu’ndan gelen silahşorlarla birlikte Kurtlarla savaşanlardan biri olacaksın. Yürüyemediğin zamanlar geldiğinde oğlun koluna girip sana yardım edecek. Tüm bunların gerçekleşeceğini görebiliyorum ama gördüklerim hiç hoşuma gitmiyor. Çünkü bir gözlük için ruhunu satan bir adam, hoşuna giden bir başka gösterişli eşya için tekrar satabilir ve oğlun, gerçekte nasıl biri olduğunu er ya da geç anlayacaktır. Bugün oğlun için yapabileceğin en iyi şey, bir kahraman olarak ölmen olur.” Slightman ağzını açıp karşılık verecekti ki Roland sesini yükselterek bağırdı. “Hey, Overholser! Ho, öndekiler! Overholser! Kenara çekin! Geldik! Teşekkürler derim!”</p>

  <p class="calibre1">“Roland…” diye başladı Slightman.</p>

  <p class="calibre1">“Hayır,” dedi Roland dizginleri bağlarken. “Görüşme sona erdi. Söylediğimi unutma, sai. Bugün karşına bir kahraman olarak ölme fırsatı çıkarsa, oğlunun iyiliği için değerlendir.”</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Önce her şey planlandığı gibi gitti ve bunu ka’ya bağladılar. Sonra işler ters gitmeye başladı ve ölümler oldu. Bunu da ka’ya bağladılar. Silahşör’a sorsalar onlara, ka’nm sorgulanamayacağını söylerdi.</p>

  <p class="calibre1">Roland, çocuklara, onlardan tam olarak ne istediğini büyük çadırın orada, meşalelerin ışığı altında açıkça anlatmıştı. Çocuklar, ufuk aydınlanırken (güneş kendini hâlâ göstermemişti) yerlerini kusursuz bir düzen ve disiplinle aldı. İkizler, yolun üzerinde, en yaşlısından en gencine doğru çiftler halinde sıralanmıştı. Kardeşler el ele tutuşuyordu. Arabalar, yolun sol tarafında art arda dizilmişti. Tekerlekleri hendeğin hemen kıyısındaydı. Aralarındaki tek boşluk, madenlere ve vadilere doğru giden yolun, Doğu Yolu’ndan ayrıldığı yerdeydi. Çocukların hemen yanında, aralarında eşit mesafeler bırakarak sıralanmış refakatçiler vardı. Sayıları, Tian, Peder Callahan, Slightman ve Wayne Overholser’ın da katılımıyla bir düzinenin üzerine çıkmıştı. Eddie, Susannah, Rosa, Margaret Eisenhart ve Tian’ın karısı Zalia, karşılarında, yolun sağındaki hendeğin kıyısında sıralanmıştı. Her kadın, içinde tabakların bulunduğu, sazlardan örülmüş keseler taşıyordu. Arkalarında ve hendekte, dip dibe dizilmiş, Oriza’larla dolu kutular vardı. Toplam iki yüz tane tabak vardı.</p>

  <p class="calibre1">Eddie nehrin karşısına bir göz attı. Toz bulutu hâlâ yoktu. Susannah ona gergince gülümsedi. Eddie, ona aynı şekilde karşılık verdi. En zor, en ürkütücü kısım buydu. Kızıl sisin daha sonra onu sarıp her şeyin doğal görünmesini sağlayacağını biliyordu. Şimdi her şeyi fazlasıyla net görüyordu ve o an aklından geçen tek düşünce, kabuksuz bir kaplumbağa kadar savunmasız olduklarıydı.</p>

  <p class="calibre1">Çocuklardan toplanmış eşyalarla dolu kutuyu taşıyan Jake sıranın gerisinden hızla geldi. Kutuda saçlara bağlanan kurdeleler, diş çıkaran bir bebeğin oyuncağı, porsukağacı dalından oyulmuş bir düdük, topuğu fazlasıyla aşınmış eski bir ayakkabı teki, tek bir çorap gibi eşyalar vardı. Toplamları iki düzine kadardı.</p>

  <p class="calibre1">“Benny Slightman!” diye bağırdı Roland. “Frank Tavery! Francine Tavery! Yanıma gelin!”</p>

  <p class="calibre1">“Hey!” dedi Benny Slightman’ın babası hemen alarma geçerek. “Oğlumu niye sıradan çıkarı…”</p>

  <p class="calibre1">“Görevini yapması için. Tıpkı senin yapacağın gibi,” dedi Roland. “Artık çeneni kapa.”</p>

  <p class="calibre1">Çağrılan dört çocuk, karşısına yan yana dizildi. El ele tutuşmuş olan Taveryler nefes nefese kalmış, yanakları kızarmıştı. Parlak gözlerle ona bakıyorlardı.</p>

  <p class="calibre1">“Şimdi beni, tek kelimesini bile tekrarlatmayacak şekilde dikkatle dinleyin,” dedi Roland. Benny ve Taveryler, endişeli ifadelerle yaklaştı. Onlar kadar endişeli olmayan Jake, Silahşor’un anlatacaklarını ve ardın dan gelecekleri (Roland’ın gelmesini umduklarını) biliyor, bir an önce gitmek için sabırsızlanıyordu.</p>

  <p class="calibre1">Roland, çocuklarla konuşuyordu ama sesi, refakatçilerin de duyabileceği kadar yüksekti. “Madenlere giden yolda ilerleyeceksiniz,” dedi. “Ve birkaç metrede bir yere, hızlı bir yürüyüş sırasında düşürülmüş gibi bir parça eşya bırakacaksınız. Sizin de hızlı bir yürüyüş yapacağınızı umuyc rum. Koşmayın ama koşmaya yakın bir süratle ilerleyin. Bastığınız yere çok dikkat edin. Yolun çatallandığı yere kadar gidin (sekiz yüz metre kadar ötede). Daha ötesine geçmeyin. Anlaşıldı n:ı? Daha öteye bir adım bile atmadan geri dönün.”</p>

  <p class="calibre1">Başlarını salladılar. Roland bakışlarını çocukların arkasında gergince bekleyen yetişkinlere çevirdi.</p>

  <p class="calibre1">“Bu dördü, iki dakika önden yola çıkacak. Sonra geri kalan ikizler, en büyükleri önde, en küçükleri arkada olmak üzere yürümeye başlayacak. Fazla uzağa gitmeyecekler; son çiftler yoldan anca ayrılmış olacak.” Roland’ın sesi yüksek, buyurgan bir tona büründü. “Çocuklar! Bunu duyunca geri dönün! Hızla yanıma gelin!” Roland sol elinin ilk iki parmağını ağzına sokarak ıslık çaldı. Çıkan ses öylesine tizdi ki birkaç çocuk elleriyle kulaklarını kapadı.</p>

  <p class="calibre1">“Çocukları mağarada saklayacaksan neden geri çağıracaksın, sai?” diye sordu Annabelle Javier.</p>

  <p class="calibre1">“Çünkü mağaralara gitmiyorlar,” dedi Roland. “Oraya gidiyorlar.” Doğuyu işaret etti. “Leydi Oriza çocuklara göz kulak olacak. Nehrin hemen kıyısında, pirinçlerin arasına saklanacaklar.” Bütün başlar, Silahşor’un gösterdiği yöne döndü ve toz bulutunu hepsi aynı anda gördü.</p>

  <p class="calibre1">Kurtlar geliyordu.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">“Konuklarımız yolda, hayatım,” dedi Susannah.</p>

  <p class="calibre1">Roland başını salladıktan sonra Jake’e döndü. “Haydi, Jake. Söylediğim gibi.”</p>

  <p class="calibre1">Jake kutudan iki avuç dolusu eşya alıp Tavery ikizlerine verdi. Sonra bir geyik gibi zarif hareketlerle sol taraftaki hendeğe atladı ve yanında Benny ile vadilere giden yolda hızla yürümeye başladı. Frank ve Francine hemen arkalarmdaydı. Roland, Francine’in küçük bir şapkayı yere bıraktığını gördü.</p>

  <p class="calibre1">“Pekâlâ,” dedi Overholser. “Bir kısmını anladım sanırım. Kurtlar yere düşen eşyaları görecek ve çocukların madende olacağına dair inançları pekişecek. Ama neden çocukların geri kalanını da kuzeye gönderiyosun, Silahşor? Neden hemen pirinçlere göndermiyosun?”</p>

  <p class="calibre1">“Çünkü Kurtlar avlarının kokusunu alarak gerçek kurtlar gibi iz sürüyor olabilir. Bu olasılığı göz ardı edemeyiz,” dedi Roland. Sesini tekrar yükseltti. “Çocuklar! Yürümeye başlayın! En büyükler en önden! Kardeşinizin elini sakın bırakmayın! Islığımı duyunca hemen geri dönün!”</p>

  <p class="calibre1">Callahan, Sarey Adams, Javierler ve Ben Slightman’ın yardımıyla hendeğe indirilen çocuklar, diğerlerinin ardından ilerlemeye başladı. Tüm ye</p>

  <p class="calibre1">Eşkinlerin yüzünde kaygılı ifadeler vardı. Ben Slightman’ın gözlerinden, endişenin yanı sıra güvensizlik de okunuyordu.</p>

  <p class="calibre1">“Kurtlar bu yoldan ilerleyecek, çünkü çocukların mağarada olduğunu düşünecek,” dedi Roland. “Ama aptal değiller, Wayne. Bir iz arayacaklar, biz de onlara bunu veriyoruz. Kokuyu alırlarsa (ki alacaklarına kasabanın tüm pirinçleri üzerine bahse girerim) yere düşen kurdeleler ve ayakkabıları da görecekler. Önceden gönderdiğim dördünün kokusu, ana grubun kokusunun kesildiği yerden itibaren bir süre daha devam edecek. Kurtlar’ı daha derine çekebilir veya çekmeyebilir. O noktada bunun bir önemi kalmamış olacak.”</p>

  <p class="calibre1">“Ama…”</p>

  <p class="calibre1">Roland, ona aldırmadı. Küçük bir grup oluşturan savaşçılarına cöndü. Toplam yedi kişi olacaklardı. Güzel bir rakam, dedi kendi kendine. Güçlü bir sayı. Toz bulutuna baktı. Seminion’un yarattığı toz hortumlarından çok daha yükseğe uzanıyor ve korkunç bir hızla ilerliyordu. Yine de Roland o an için zaman konusunda bir sorunları olmadığını düşündü.</p>

  <p class="calibre1">“Dinleyin ve duyun.” Zalia, Rosa ve Margaret’a hitap ediyordu. Katet’mm üyeleri bu kısmı Jamie Jaffords o sırrı Eddie’nin kulağına fısıldadığından beri biliyordu. “Kurtlar insan da değil, canavar da. Onlar robot.”</p>

  <p class="calibre1">“Robot.*” diye bağırdı Overholser inanmazlıktan ziyade hayretle.</p>

  <p class="calibre1">“Evet. Katet’im daha önce benzerleriyle karşılaşmıştı,” dedi Roland. Açıklığı ve dev ayının kalan son uşaklarının hiç durmamacasına, endişeyle birbirlerini takip edişini hatırladı. “Başlarının üzerindeki küçük, dönen şeyleri gizlemek için başlıklar takıyorlar. Yaklaşık şu boyda ve şu genişlikteler.” Roland parmaklarıyla onlara önce on iki, sonra iki santimlik mesafeler gösterdi. “Bir zamanlar Molly Doolin tabağını tam oraya isabet ettirmiş, ama o kazara olmuştu. Biz ise bilerek yapacağız.”</p>

  <p class="calibre1">“Düşünce şapkaları,” dedi Eddie. “Dış dünyayla bağlantılarını onlar sağlıyor. Onlar olmadan köpek boku kadar ölüler.”</p>

  <p class="calibre1">“Şuraya nişan alın,” dedi Roland elini başının üç santim kadar üzerine götürerek.</p>

  <p class="calibre1">“Ama göğüsleri… solungaçlar…” dedi Margaret şaşkınca.</p>

  <p class="calibre1">“Yalandı,” dedi Roland. “Başlıklarının üzerine nişan alın.”</p>

  <p class="calibre1">“Bir gün,” dedi Tian. “Neden bu kadar çok yalan söylenmesi gerektiğini öğreneceğim.”</p>

  <p class="calibre1">“Umarım o bir gün gelir,” dedi Roland. Sıranın sonundaki çocuklar (en küçükler) itaatkârca el ele tutuşmuş, madenlere giden yolda bir iki adım ilerlemişti. En öndeki çiftler yaklaşık iki yüz metre ötede olmalıydı. Jake’in grubu ise onlardan en az iki yüz metre daha ilerideydi muhtemelen. Bu kadarı yetmek zorundaydı. Roland dikkatini refakatçilere yöneltti.</p>

  <p class="calibre1">“Şimdi geri dönecekler,” dedi. “Onları hendekten ve mısır tarlasından yan yana iki sıra halinde geçirin.” Başını çevirmeden başparmağıyla omzunun gerisini işaret etti. “Özellikle yola yakın olan, Kurtlar’ın görebileceği mısırlara dokunulmaması gerektiğini söylememe gerek var mı?”</p>

  <p class="calibre1">Başlarını iki yana salladılar.</p>

  <p class="calibre1">“Pirinç tarlalarına varınca çocukları nehrin yakınına kadar götürün,” diye devam etti Roland. “Ve yeşil, uzun filizler arasına yatırın.” Mavi gözleri parlıyordu. Ellerini iki yana açtı. “Sıkış tepiş durmasınlar, onları mümkün olduğunca dağıtın ve sonra nehir tarafına geçin. Bir sorun olursa, (daha çok Kurt gelir veya ummadığımız bir gelişme kendini gösterirse) o taraftan yaklaşacaktır.”</p>

  <p class="calibre1">Roland, onlara soru sorma fırsatı vermeden parmaklarını ağzına soktu ve ıslık çaldı. Vaughn Eisenhart, Krella Anselm ve Wayne Overholser hendeğe girerek diğerlerine katıldı ve çocuklara seslenerek geri dönmelerini söyledi. Eddie bu arada omzu üzerinden ardına baktı ve toz bulutunun kat ettiği mesafeyi görerek şaşırdı. Sırlarını bilince bu kadar çabuk ilerlemeleri tuhaf gelmiyordu; o gri atlar bildik atlardan değildi. At görünümünde, mekanik taşıma araçlarıydı. Hükümetin Chewy filosu gibi, diye düşündü Eddie.</p>

  <p class="calibre1">“Roland çok hızlılar! Cehennem gibi yaklaşıyorlar!”</p>

  <p class="calibre1">Roland dönüp toz bulutuna baktı. “Yeterince vaktimiz var.”</p>

  <p class="calibre1">“Emin misin?” diye sordu Rosa.</p>

  <p class="calibre1">“Evet.”</p>

  <p class="calibre1">En küçük çocuklar şimdi aceleyle Doğu Yolu’nun diğer tarafına doğru ilerliyordu. Hâlâ el ele tutuşuyorlardı. Gözleri korku ve heyecanla irileşmişti. Mannilerden Cantab ve karısı Ara hemen önlerinden yürüyordu. Çocuklara mısır fidanlarının tam arasından geçmelerini, geçerken dokunmaktan bile kaçınmaları gerektiğini söylüyorlardı.</p>

  <p class="calibre1">“Neden, sai?” diye sordu dört yaşından büyük görünmeyen bir çocuk. Pantolonunun önünde koyu bir leke vardı. “Bütün mısırlar toplanmış.”</p>

  <p class="calibre1">“Bu bir oyun,” dedi Cantab. “Mısırlara dokunma oyunu.” Şarkı söylemeye başladı. Bazı çocuklar, ona katıldı ama çoğu fazlasıyla şaşkındı ve korku içindeydi.</p>

  <p class="calibre1">Roland boyları giderek uzayan ve yaşları büyüyen çiftler yolun karşısına geçerken doğuya tekrar baktı. Kurtlar’ın yaklaşık on dakikalık bir mesafede olduğunu tahmin ediyordu ve on dakika, onlara yeterdi ama tanrılar! Çok hızlı yaklaşıyorlardı! Oğul Slightman ve Tavery ikizlerini diğerlerinin yanına gönderecek vakitleri olmayabilirdi. Planlarında bu yoktu ama planlar, işler bu raddeye varınca daima değişirdi. Değişmek zorunda kalırdı.</p>

  <p class="calibre1">Son çiftler de yolun karşısına geçmiş, geride sadece Overholser, Callahan, Baba Slightman ve Sarey Adams kalmıştı.</p>

  <p class="calibre1">“Gidin,” dedi Roland, onlara.</p>

  <p class="calibre1">“Oğlumu bekleyeceğim!” diyerek karşı çıktı Slightman.</p>

  <p class="calibre1">“Gidin!”</p>

  <p class="calibre1">Slightman konuyu tartışmaya kararlı görünüyordu, ama Sarey Adams dirseğine dokundu ve Overholser diğer kolunu kavradı.</p>

  <p class="calibre1">“Gel,” dedi Overholser. “Benny’ye kendi oğluna olduğu gibi iyi bakacaktır.”</p>

  <p class="calibre1">Slightman, Roland’a şüpheyle son kez baktıktan sonra Sarey ve Overholser ile birlikte ikizlerin peşi sıra mısır tarlasına girdi.</p>

  <p class="calibre1">“Susannah, onlara saklanacağımız yeri göster,” dedi Roland.</p>

  <p class="calibre1">Çocukların yolun karşısına hendeğin önceki gün kazdıkları kısmının uzağından geçmesine dikkat etmişlerdi. Susannah deri kapak geçirilmiş kesik bacaklarından biriyle hendekteki yaprak ve kuru dal yığınlarını (her zaman yol kenarında olabilecek, dikkat çekmeyen yığınlar) bir kenara itti ve karanlık bir çukuru ortaya çıkardı.</p>

  <p class="calibre1">“Basit bir siper,” dedi Susannah neredeyse özür diler gibi. “Üst kısmında tahtalar var. Geri itilmeleri kolay, hafif tahtalar. Orada duracağız. Roland bir… şey, burada ne deniyor bilmiyorum ama benim dünyamda periskop deriz, içinde aynalar olan bir mekanizma yaptı. Aynalar sayesinde normalde göremeyeceğimiz açılarda olan biteni görebilecek, zamanı geldiğinde de kendimizi göstereceğiz. Biz ayağa kalktığımızda tahtalar da geriye düşecek.”</p>

  <p class="calibre1">“Jake ve diğer üçü nerede?” diye sordu Eddie. “Şimdiye kadar dönmüş olmaları gerekirdi.”</p>

  <p class="calibre1">“Daha erken,” dedi Roland. “Sakin ol, Eddie.”</p>

  <p class="calibre1">“Erken değil ve sakin olmayacağım. En azından onları görebiliyor olmamız gerekirdi. Oraya gidece…”</p>

  <p class="calibre1">“Hayır, gitmiyorsun,” dedi Roland. “Kurtlar neler olup bittiğini anlamadan önce burada sayımızı mümkün olduğunca yüksek tutmalıyız. Bu da, silahlarımızı sırtlarına doğrultmuş olarak bekleyeceğiz anlamına gelir.”</p>

  <p class="calibre1">“Roland, yanlış bir şeyler var.”</p>

  <p class="calibre1">Silahşor, ona aldırmadı. “Hanımlar, şuraya girin lütfen. İçinde diğer tabakların bulunduğu kutular, sizin tarafınızda olacak; üzerlerine yapraklar koyup gizleyeceğiz.”</p>

  <p class="calibre1">Zalia, Rosa ve Margaret’ın, Susannah’nın ortaya çıkardığı çukurun içine süzülmesini izledi. Madenlere giden yol artık tamamen boştu. Jake, Benny ve Tavery ikizlerinden hâlâ bir iz yoktu. Eddie’nin haklı olabileceğini düşünmeye başlamıştı. Bir sorun çıkmış olmalıydı.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Jake ve diğer çocuklar, yolun beklenmedik bir şekilde ikiye ayrıldığı yere varmıştı. Jake’in elinde iki eşya kalmıştı. Ayrıma vardıklarında Jake kırık çıngırağı Gloria’ya, küçük kızların taktığı iplerle örülmüş bileziği de Redbird’e giden yola doğru fırlattı. Seçin, diye düşündü. Ve sonunuzu görün.</p>

  <p class="calibre1">Arkasına döndüğünde Tavery ikizlerinin dönüş yoluna koyulmuş olduğunu gördü. Benny, onu bekliyordu. Yüzü solgun, gözleri parlaktı. Jake başını salladı ve kendini zorlayarak çocuğun gülümsemesine karşılık verdi. “Haydi gidelim,” dedi sonra.</p>

  <p class="calibre1">Tam o sırada Roland’ın ıslığını duydular ve ikizler, taş yığınlarına ve yola düşmüş kaya parçalarına rağmen koşmaya başladı. Hâlâ el ele tutuşuyorlar, üzerinden atlayamayacakları kadar iri kayaların etrafından dolaşıyorlardı.</p>

  <p class="calibre1">“Hey, koşmayın!” dedi Jake. “Koşmamamızı söylemişti. Ve bastığımız yere…”</p>

  <p class="calibre1">Tam o sırada Frank Tavery’nin ayağı bir çukura girdi. Jake, çocuğun bileğinin kırılırken çıkardığı sesi duydu. Benny’nin yüzündeki dehşet dolu ifadeye bakılırsa o da duymuştu. Frank boğuk bir çığlık atarak yalpaladı. Francine, onu tutmaya çalıştı ama çocuk taşıyamayacağı kadar ağırdı. Francine’in çabalarına rağmen yere yıkıldı. Başını bir kaya çıkıntısına çarptığında çıkan ses, bileği kırıldığında duydukları çıtırtıdan daha beterdi. Başından akmaya başlayan kan, sabah güneşinin aydınlığında kıpkırmızı parlıyordu.</p>

  <p class="calibre1">Bela, diye düşündü Jake. Ve yolumuzun üzerinde.</p>

  <p class="calibre1">Benny yutkunmaya çalışıyordu. Yüzünün rengi kirli beyaza dönmüştü. Francine vücudu, hâlâ deliğin içinde olan ayağıyla çirkin bir açıda duran kardeşinin yanı başında diz çökmüştü. Nefesi kesilircesine ağlıyordu. Sonra ağlaması aniden kesildi, gözlerinin akları ortaya çıktı ve bayılarak kardeşinin üzerine yığıldı.</p>

  <p class="calibre1">“Gel,” dedi Jake, Benny’ye ama çocuk hâlâ olduğu yerde duruyor, ırileşmiş gözlerle bakıyordu. Jake, arkadaşının omzuna bir yumruk attı. “Babanın hatırına!”</p>

  <p class="calibre1">Benny bunun üzerine harekete geçti.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Jake her şeyi bir Silahşor’un soğukkanlılığıyla net bir biçimde görüyordu. Yol üzerinde minik bir kan gölcüğü oluşmuştu. Frank Tavery’nin ayağı hâlâ çukurun içindeydi. Dudakları tükürüğüyle ıslanmıştı. Üzerinde baygın yatan kız kardeşinin yeni yeni irileşen göğüsleri, kardeşinin gövdesine dayanıyordu. Kurtlar geliyordu. Bunu Roland’ın ıslığı sayesinde değil, dokunuşuyla biliyordu. Eddie, diye düşündü. Eddie buraya gelmek istiyor.</p>

  <p class="calibre1">Jake daha önce dokunuşu, düşüncelerini göndermek için kullanmayı denememişti ama şimdi deneyecekti. Olduğun yerde kal! Oraya vaktinde gelemezsek onlar geçip gidene kadar saklanırız! SAKIN GELME! HER ŞEYİ MAHVEDEBİLİRSİN!</p>

  <p class="calibre1">Mesajın yerine ulaşıp ulaşmadığını bilmiyordu, ama vakti sadece bu kadarına izin veriyordu. Bu arada Benny… ne yapıyordu? Bunu hangi kelime tam olarak ifade edebilirdi? Piper’daki Bayan Avery, bu konuda çok titizdi. Benny hiç soluk almadan, hızla konuşuyordu. Sayıklıyor gibiydi.</p>

  <p class="calibre1">“Şimdi ne yapacağız Jake? İsa Adam, ikisi birden! Az önce turp gibiydiler! Koşuyorlardı, sonra… ya Kurtlar gelirse? Ya gelip bizi burada bulurlarsa? Onları bıraksak mı, ne dersin?”</p>

  <p class="calibre1">“Kimseyi bırakmıyoruz,” dedi Jake. Eğilip Francine Tavery’nin omuzlarını kavradı. Frank’in nefes alabilmesi için kızı çekerek oturur pozisyona getirdi. Francine’in başı, kontrolsüzce önüne düştü. Saçları siyah ipek gibi ışıldıyordu. Gözkapakları titreşti ve gözlerinin akları göründü. Jake hiç düşünmeden kızı tokatladı. Oldukça sert vurmuştu.</p>

  <p class="calibre1">“Ay! Ay!” Şok içindeki masmavi, muhteşem gözleri aniden açıldı.</p>

  <p class="calibre1">“Ayağa kalk!” dedi Jake. “Kardeşinin üzerinden kalk!”</p>

  <p class="calibre1">Ne kadar zaman geçmişti? Çocukların yolun diğer tarafına geçmesiyle ortalık sessizleşmişti. Sanki zaman donmuştu. Kuşlar susmuştu. Ekinkargaları bile sessizdi. Roland’ın tekrar ıslık çalmasını bekledi ama beklediği gerçekleşmedi. Zaten niye çalacaktı ki? Artık tek başlamaydılar.</p>

  <p class="calibre1">Francine, kardeşinin üzerinden çekilip sendeleyerek ayağa kalktı. “Ona yardım edin… lütfen sal Yalvarırım…”</p>

  <p class="calibre1">“Benny. Ayağını delikten çıkarmalıyız,” dedi Jake. Benny ayağıyla tuhaf bir açı oluşturarak yatan çocuğun diğer tarafında diz çöktü. Yüzü hâlâ solgundu ama dudakları, Jake’i umutlandıran bir kararlılıkla sımsıkı kapanmıştı. “Omzunu tut.”</p>

  <p class="calibre1">Benny, Frank Tavery’nin sağ omzunu kavradı. Jake de sol omzunu. Baygın çocuğun vücudu üzerinden göz göze geldiler. Jake başını salladı.</p>

  <p class="calibre1">“Şimdi.”</p>

  <p class="calibre1">Birlikte çektiler. Frank Tavery nin gözleri aniden açıldı (kardeşininkiler gibi masmaviydi) ve öyle şiddetli bir çığlık attı ki sesi çıkmadı. Ama ayağı hâlâ deliğin içindeydi.</p>

  <p class="calibre1">Derine saplanmıştı.</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Griyeşil bir şekil, şimdi toz bulutunun içinde belirginleşiyor, sert toprak üzerinde ilerleyen atların nal sesleri duyuluyordu. Calla’lı üç kadın çukura gizlenmişti. Roland, Eddie ve Susannah hendekte duruyordu. Erkekler ayakta, kesik bacaklarını aralayan Susannah da dizlerinin üzerindeydi. Gözlerini madenlere giden yola dikmişlerdi. Yol hâlâ boştu.</p>

  <p class="calibre1">“Bir şey duydum,” dedi Susannah. “Galiba biri yaralı.”</p>

  <p class="calibre1">“Kahretsin, Roland, oraya gidiyorum,” dedi Eddie.</p>

  <p class="calibre1">“Bu Jake’in isteği mi, yoksa senin mi?” diye sordu Roland.</p>

  <p class="calibre1">Eddie’nin yüzü kıpkırmızı oldu. Jake’in sesini kafasının içinde duymuştu (kelimesi kelimesine duymamış ama ana fikri kavramıştı). Roland da duymuşa benziyordu.</p>

  <p class="calibre1">“Aşağıda yüz, vadi yolunda ise sadece dört çocuk var,” dedi Roland. “Sipere gir, Eddie. Sen de Susannah.”</p>

  <p class="calibre1">“Ya sen?” diye sordu Eddie.</p>

  <p class="calibre1">Roland derin bir soluk alıp verdi. “Yapabilirsem yardım edeceğim.”</p>

  <p class="calibre1">“Peşinden gitmeyeceksin, değil mi?” Eddie, Roland’a giderek artan bir inanmazlıkla bakıyordu. “Gitmeyeceksin.”</p>

  <p class="calibre1">Roland doğudan yaklaşan toz bulutuna ve altında belirginleşmeye başlayan griyeşil yığına baktı. Gri atlar ve binicilerini seçmek, bir dakikadan az bir süre sonra mümkün olacaktı. Yüzlerinde hırlayan kurtların suratlarına benzer maskelerle, yeşil pelerinli biniciler. Hızla nehre yaklaşıyorlardı.</p>

  <p class="calibre1">“Hayır,” dedi Roland. “Yapamam. Sipere girin.”</p>

  <p class="calibre1">Eddie eli tabancasının kabzasında, olduğu yerde bir süre daha kaldı. Solgun yüzünde düşünceli bir ifade vardı. Sonra tek kelime etmeden dönüp Susannah’nın kolunu tuttu, yanında diz çöktü ve kazdıkları çukura girdi. Geride sadece boş vadi yoluna bakan Roland kalmıştı. Büyük altıpatları, sol kalçası üzerindeydi.</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">Benny Slightman yapılı bir çocuktu, ama Frank Tavery’nin ayağını çıkarmalarını engelleyen iri kayayı yerinden oynatamıyordu. Jake bunu ilk denemelerinde görmüştü. Serinkanlılıkla yaralı çocuğun ve onu kurtarmalarını engelleyen kayanın ağırlıklarını kestirmeye çalıştı. Kayanın ağırlığı muhtemelen daha fazlaydı.</p>

  <p class="calibre1">“Francine.”</p>

  <p class="calibre1">Kız, ona yaşlı ve şok yüzünden hafifçe körleşmiş gözlerle baktı.</p>

  <p class="calibre1">“Onu seviyor musun?” diye sordu Jake.</p>

  <p class="calibre1">“Evet, tüm kalbimle!”</p>

  <p class="calibre1">Kalbin o, diye düşündü Jake. Güzel. “O halde bize yardım et. Ben söylediğimde onu var gücünle çek. Çığlıklarına kulak asma.”</p>

  <p class="calibre1">&nbsp;</p>

  <p class="calibre1">Francine anlamış gibi başını salladı. Jake anladığını umuyordu.</p>

  <p class="calibre1">“Onu bu sefer de kurtaramazsak burada bırakmak zorunda kalacağız.”</p>

  <p class="calibre1">“Asla bırakmam!” diye haykırdı kız.</p>

  <p class="calibre1">Tartışacak zaman yoktu. Jake düz, beyaz kayanın yanında duran Benny’ye doğru yürüdü. Frank’in kanlı ayağı, kayanın tırtıklı çıkıntısının altındaki kara delikte kayboluyordu. Çocuk kendine gelmiş, acı ve dehşetle yutkunuyordu. Sol gözü korkuyla bir o tarafa bir bu tarafa dönüyordu. Sağ gözü bir kan perdesinin gerisine gizlenmişti. Başının derisinden kalkan bir parça, kulağına doğru düşmüştü.</p>

  <p class="calibre1">“Kayayı kaldırdığımızda kardeşinin ayağını delikten dışarı çekeceksin,” dedi Jake, Francine’e. “Üçe kadar sayacağız. Hazır mısın?”</p>

  <p class="calibre1">Kız başını salladı ve saçları ipek bir perde gibi yüzüne düştü. Saçını çekmeye çalışmadan eğildi ve kardeşini koltukaltlarından tuttu.</p>

  <p class="calibre1">“Canımı yakma, Francie,” diye inledi çocuk.</p>

  <p class="calibre1">“Kapa çeneni,” dedi kız.</p>

  <p class="calibre1">“Bir,” dedi Jake. “Benny, gözlerin yerinden fırlasa da bu lanet kayayı kaldıracaksın. Duydun mu beni?”</p>

  <p class="calibre1">“Duydum, sen say.”</p>

  <p class="calibre1">“İki. Üç.”</p>

  <p class="calibre1">Zorlanma yüzünden boğukça haykırarak kaldırdılar. Kaya kıpırdadı. Francine, kardeşini var gücüyle çekti. O da haykırmıştı.</p>

  <p class="calibre1">Ama ayağı serbest kalan Frank Tavery’nin çığlığı, hepsininkini bastırmıştı.</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Roland zorlamadan kaynaklanan haykırışlar ve şiddetli bir acıyla atılmış bir çığlık duydu. Orada bir şeyler olmuş ve Jake müdahale etmişti. Esas soru, Jake’in çabalarının sorunu halletmeye yetip yetmediğiydi.</p>

  <p class="calibre1">Kurtlar, Whye’i geçerken su damlacıkları havada uçuştu. Gri atları üzerinde dörtnala ilerliyorlardı. Roland artık onları açık seçik görebiliyordu. Beşerli altışarlı sıralar halinde ilerliyorlardı. Sayılarının altmış civarı olduğunu tahmin etti. Nehrin bu tarafında, otlarla kaplı bir yamacın gerisinde gözden kaybolacaklar, bir kilometre kadar ileride tekrar görüneceklerdi. Son tepenin ardında bir kez daha görüş alanından çıkacaklar (gruplara ayrılmayıp bütün halinde kalırlarsa elbette) ve bu, Jake’in geri dönmek için son şansı olacaktı.</p>

  <p class="calibre1">Çocukların (Jake’in) görünmesini umarak yola baktı ama hâlâ boştu.</p>

  <p class="calibre1">Kurtlar şimdi nehrin batı kıyısından yukarı tırmanıyor, atları sabah güneşinin aydınlığında altın gibi parlayan su damlacıkları saçıyordu. Toprak parçaları ve kum taneleri havada uçuşuyordu. Nal sesleri artık gök gürültüsüne benziyordu.</p>

  <p class="calibre1">&nbsp;</p>

  <p class="calibre1"><b class="calibre5">11</b></p>

  <p class="calibre1">&nbsp;</p>

  <p class="calibre1">Jake, çocuğun bir omzunun, Benny de diğer omzunun altına girdi. Frank Tavery’yi Doğu Yolu’na doğru hızla taşımaya başladılar. Francine de hemen arkalarından koşuyordu.</p>

  <p class="calibre1">Jake son dönemeci geçtiklerinde yolun karşısında, bir eli tabancasının kabzasında, kovboy şapkası hafifçe geri itilmiş halde beklemekte olan Roland’ı gördü ve içi sevinçle doldu.</p>

  <p class="calibre1">“Kardeşim!” diye bağırdı Francine, Silahşor’a. “Düştü! Ayağı bir çukura girdi!”</p>

  <p class="calibre1">Roland aniden gözden kayboldu.</p>

  <p class="calibre1">Francine korkudan ziyade şaşkınlık dolu bir ifadeyle etrafına baktı. “Ne?…”</p>

  <p class="calibre1">“Bekle,” dedi Jake çünkü aklına söyleyecek başka bir şey gelmiyordu. Neler olduğuna dair hiçbir fikri yoktu. Bu, Silahşor için de geçerliyse muhtemelen orada öleceklerdi.</p>

  <p class="calibre1">“Bileğim… yanıyor,” dedi Frank Tavery.</p>

  <p class="calibre1">“Sus,” dedi Jake.</p>

  <p class="calibre1">Benny güldü. Hem şok, hem neşe dolu bir kahkahaydı. Jake ağlayan Frank’in gerisinden ona baktı ve göz kırptı. Benny de ona göz kırptı. Ve böylece tekrar arkadaş oluverdiler.</p>

  <p class="calibre1">&nbsp;</p>

  <p class="calibre1"><b class="calibre5">12</b></p>

  <p class="calibre1">&nbsp;</p>

  <p class="calibre1">Susannah çukurun karanlığında, yaprak kokuları içinde, Eddie’nin sağında yatarken karnına ani bir sancı saplandı. Sancının hemen ardından beyninin sol tarafında dev bir çivi sokulmuşçasına korkunç bir acı hissetti. Yüzünün ve boynunun sol tarafı uyuşmuş gibiydi. Aynı anda zihninde kocaman bir ziyafet salonu belirdi: fırından yeni çıkmış etler, doldurulmuş balıklar, nar gibi kızarmış tavuklar, şişelerce şampanya, sos kapları, kırmızı şarapla dolu kadehler vardı. Bir piyano sesi ve şarkı söyleyen birini duydu. Ses son derece kederliydi. “Biri bu gece, biri bu gece, biri bu gece hayatımı kurtardı,” diyordu.</p>

  <p class="calibre1">Yoo, diye haykırdı Susannah benliğini ele geçirmeye çalışan güce. Bu gücün bir adı var mıydı? Elbette vardı. İsmi Anne’ydi. Beşiği sallayan el onundu. Ve o el…</p>

  <p class="calibre1">Hayır! Bu işi bitirmeme izin vermelisin! Ondan sonra istersen sana yardım ederim! Ederim! Ama şimdi beni zorla ele geçirmeye çalışırsan seninle dişimle tırnağımla savaşırım! Mecbur kalırsam kendimi ve değerli bebeni öldürmekten çekinmem! Beni duyuyor musun, kaltak?</p>

  <p class="calibre1">Bir an için sadece karanlığı, Eddie’nin bacağının baskısını, yüzünün sol tarafındaki uyuşukluğu, yaklaşan atların gök gürültüsüne benzer sesini, yaprakların buruk kokusunu ve savaşa hazırlanan Kardeşler’in nefeslerini hissetti. Sonra Mia, onunla ilk kez konuştu. Söylediği kelimeler, Susannah’nm sol gözünün gerisinde bir yerde açıkça şekilleniyordu.</p>

  <p class="calibre1">Savaşını bitir, kadın. Elimden gelirse yardım bile edeceğim. Ama sen de sözünü tutacaksın.</p>

  <p class="calibre1">“Susannah?” diye mırıldandı Eddie. “İyi misin?”</p>

  <p class="calibre1">“Evet,” dedi Susannah. İyiydi gerçekten. Beynine saplanan çivi yok olmuştu. Ses de öyle. O korkunç uyuşukluk gitmişti. Ama Mia çok yakınında bekliyordu.</p>

  <p class="calibre1">&nbsp;</p>

  <p class="calibre1"><b class="calibre5">13</b></p>

  <p class="calibre1">&nbsp;</p>

  <p class="calibre1">Roland çukurda yüzüstü yatıyor, yaklaşan Kurtlar’ı hayal gücünün ve önsezilerinin gözleriyle izliyordu. Kurtlar yamaç ve tepenin arasındaydı. Pelerinleri arkalarında uçuşuyor, gri atları dörtnala ilerliyordu. Tepenin ardında yaklaşık yedi saniye kadar gözden kaybolacaklardı. Eğer tümü bir arada kalmış, liderleri daha önden ilerlemeye başlamamışsa. Eğer hızlarını doğru hesapladıysa. Eğer haklıysa Jake ve diğerlerine harekete geçmelerini işaret etmesi için beş saniyesi vardı. Ya da yedi. Eğer haklıysa, çocuklar o beş saniye içinde yolun karşısına geçmek zorundaydı. Yanılıyorsa (ya da diğerleri yavaşsa) Kurtlf.r ya hendekteki adamı ya yoldaki çocukları ya da hepsini birden görecekti. Aralarındaki mesafe muhtemelen silahlarını kullanamayacakları kadar fazla olacaktı, ama pek fark etmeyecekti zira dikkatle planladıkları pusuları artık bir işe yaramayacaktı. En akıllıca hareket, olduğu yerde yatmaya devam edip çocukları kaderleriyle baş başa bırakmaktı. Vadilere giden yolda dört çocuk gören Kurtlar, diğerlerinin madenlerde gizlendiğine iyice ikna olacaktı.</p>

  <p class="calibre1">Bu kadar düşünmek yeter, dedi Cort kafasının içinden. Harekete geçeceksen bu son şansın, solucan.</p>

  <p class="calibre1">Roland ayağa fırladı. Jake ve Benny Slightman tam karşısındaydı, yaralı çocuğu aralarına almışlardı. Vadilere giden yolun Doğu Yolu ile birleştiği yeri işaret eden kaya yığınının koruması altında kıpırdamadan duruyorlardı. Frank Tavery’nin hem başı, hem bacağı kanlar içindeydi; başına ne geldiğini tanrılar bilirdi. Kız kardeşi çocuğun omzunun gerisinden bakıyordu. O an, bedenleri birleşik Siyam ikizleri gibi görünüyorlardı.</p>

  <p class="calibre1">Roland iki elini de kaldırarak başının üzerindeki havayı geriye itmeye çalışıyormuş gibi bir hareket yaptı: Gelin! Buraya gelin! Bir yandan da doğuya bakıyordu. Kurtlar’dan bir iz yoktu. Güzel. Tepe, görüşlerini gerçekten de kısa bir süre için engellemişti.</p>

  <p class="calibre1">Jake ve Benny, yaralı çocuğu taşıyarak hızla yolun karşısına geçti. Frank Tavery’nin yerde sürüklenen çizmeleri, toprak üzerinde iki sığ oluk bırakıyordu. Roland, Kurtlar’ın bu izleri önemsemeyeceğini umdu.</p>

  <p class="calibre1">Kız bir geyik gibi zarif ve çevik adımlarla peşlerinden koştu. “Yatın!” dedi Roland dişlerinin arasından. Kızı omuzlarından yakaladı ve yere itti. “Yatın, yatın, hemen!” Kendisi de kızın yanına uzandı. Jake kendini üzerlerine attı. Roland, çocuğun çılgınca atan kalbini kürek kemiklerinin arasında hissedebiliyordu. Bir an için bu hissin tadını çıkardı.</p>

  <p class="calibre1">Gri atların nal sesleri artık iyice yükselmişti. Her geçen an daha da şiddetleniyordu. Öndeki atlılar çocukları görmüş müydü? O an için bunu bilmeleri imkânsızdı. Ama çok yakında öğrenecekler muhakkaktı. O zamana dek tek yapabilecekleri, planlarına uygun hareket etmekti. Fazladan üç kişinin olması, çukurda hareket edecek yer bırakmamıştı ve Kurtlar, Jake ve diğer üçünü yolun karşısına geçerken gördüyse hiç şüphesiz tek el ateş edemeyip tek tabak fırlatamadan hep birlikte kızaracaklardı, ama şimdi bunlar için endişelenmeye vakitleri yoktu. Roland en fazla bir dakikaları olduğunu tahmin etti ya da belki kırk saniye. Ve bu süre hızla azalıyordu.</p>

  <p class="calibre1">“Üstümden in ve sipere gir,” dedi Jake’e. “Hemen.”</p>

  <p class="calibre1">Üzerindeki ağırlık yok oldu. Jake sipere girdi.</p>

  <p class="calibre1">“Sıra sende, Frank Tavery,” dedi Roland. “Sakın ses çıkarma. İki dakika sonra istediğin kadar bağırabilirsin ama şimdi sessiz olmak zorundasın. Bu hepiniz için geçerli.”</p>

  <p class="calibre1">“Sessiz olacağım,” dedi çocuk boğuk sesle. Benny ve Frank’in kardeşi başlarını salladı.</p>

  <p class="calibre1">“Bir noktada ayağa kalkıp ateş etmeye başlayacağız,” dedi Roland. ‘Siz üçünüz (Frank, Francine ve Benny) yere yatın ve başınızı bile kaldırayım demeyin.” Duraksadı. “Canınızdan olmak istemiyorsanız, siperde kalın.”</p>

  <p class="calibre1">&nbsp;</p>

  <p class="calibre1"><b class="calibre5">14</b></p>

  <p class="calibre1">&nbsp;</p>

  <p class="calibre1">Roland yaprak ve toprak kokan karanlıkta, sol tarafındaki çocukların sık nefeslerini dinleyerek yatıyordu. Yaklaşan nal sesleri, kısa süre sonra diğer tüm sesleri bastırdı. Hayal gücünün ve önsezilerinin gözü tekrar açıldı. Otuz saniyeden kısa bir süre sonra (belki sadece on beş saniye) savaşın harareti, zihnindeki gözleri kapatacak, yüzündeki gözler görevi devralacaktı ama o an her şeyi görebildi. Gördükleri tam istediği gibiydi. Neden olmayacaktı? Zihninde planlarının ters gittiğini görmek kimin işine yarardı ki?</p>

  <p class="calibre1">Calla’nın ikizlerinin pirinçlerin en sık, en ıslak olduğu yerlerde birer ceset gibi kıpırtısızca yattığını gördü. Çamurlu sular, gömleklerini ve pantolonlarını sırılsıklam etmişti. Onların gerisinde, nehir yatağının yakınında yetişkinler vardı. Ellerinde tabaklarıyla Sarey Adams’ı ve Mannilerden Cantab’ın karısı Ara’yı gördü (Ara da tabak fırlatıyordu ama bir Manni olduğu için asla Kardeşler’in bir parçası olamazdı). Arbaletlerini göğüslerine bastırmış erkekleri (Overholser, Anselm, Estrada) gördü. Vaughn Eisenhart’ın elinde, Roland’ın temizlediği tüfeklerden biri vardı. Saflar halinde ilerleyen gri atlar ve yeşil pelerinli binicileri, Doğu Yolu üzerinden yaklaşıyordu. Şimdi biraz yavaşlamışlardı. Güneş sonunda yükselmiş, metal kurt maskeleri üzerinde parlıyordu. İşin komiği, maskelerin arkasında da metal vardı. Roland hayal gücünün gözünün görüş açısını genişletti ve savunmasız kasabaya güneyden giren atlılar olup olmadığına baktı. Yoktu. Bütün Kurtlar (en azından onun zihninde) buradaydı. Roland ve Doksan ve Dokuz katet’imn özenle hazırladığı tuzağa düştülerse, hepsi orada olmalıydı zaten. Yolun kasabaya yakın tarafında sıralanmış olan at arabalarını gördü ve hayvanları serbest bırakmak için yeterli vakitlerinin olmayışına üzüldü. Ama arabalara koşulu kalmaları da bir avantajdı elbette. Bu şekilde paniğe kapılmış, acele ediyormuş izlenimi veriyorlardı. Vadilere, madenlere ve mağaralara giden yolu gördü. En öndeki Kurtlar yol ayrımında gri atlarını dizginlerini çekerek durdurdular. Atların dudakları gerildi. Roland, Kurtlar’ın gözlerinden bakınca insanların sıcak bakışından kaynaklanan görüntüler değil, derkilerdeki gibi soğuk resimler gördü. Francine Tavery’nin yere bıraktığı çocuk şapkası oradaydı. Zihninin gözü olduğu gibi burnu da vardı ve çocukların kokusunu alabiliyordu. Yoğun ve yağlı bir kokuydu… Kurtlar’ın kaçırdıkları çocuklardan çıkarıp aldığı maddenin kokusu. Zihninin kulakları da vardı ve Andy’nin çıkardıklarına benzer tıkırtıları ve çıtırtıları (hafifçe de olsa) duyabiliyordu. Devrelerin, servomotorların, hidrolik pompaların ve tanrılar bilir daha nelerin sesleri. Zihin gözü, Kurtlar’ın yol üzerindeki karmaşık izleri (karmaşık olduklarını umuyordu) incelediğini, sonra madenlere giden yola baktığını gördü. Çünkü diğer tarafa baktıklarını ve siperde saklanan on kişiyi tavadaki tavuklar gibi kızartacaklarını düşünmenin ona bir faydası olmazdı. Hay&lt;r, madenlere giden yola bakıyorlardı. Öyle olmalıydı. Çocukların kokularını alıyorlar (belki korkularının kokusu beyinlerindeki maddenin kokusu kadar güçlüydü) ve yolda düşürdükleri ufak tefek eşyaları görüyorlardı. Mekanik atlarının üzerinde duruyorlar, bakıyorlardı.</p>

  <p class="calibre1">Yola girin, dedi Roland içinden. Aklından geçeni duyan Jake’in, yanında hafifçe kıpırdandığını hissetti. Neredeyse yakarıyordu. Yola girin. Peşlerinden gidin. İstediğinizi alın.</p>

  <p class="calibre1">Kurtlar’dan birinden yüksek bir çat! sesi çıktı. Ardından kısacık bir siren sesi duyuldu. Hemen sonra, Jake’in Dogan’da duyduğu o kulak tırmalayan ıslık sesi duyuldu ve atlar tekrar harekete geçti. Önce nallarının Doğu Yolu’nun yumuşak toprağı üzerinde çıkardığı boğuk sesleri duydular. Sonra sesler değişip keskinleşti ve madenlere giden yolun çakıllı zemini üzerinde ilerlediklerini anladılar. Başka hiçbir ses yoktu. Bu atlar, arabalara koşulanların yaptığı gibi huzursuzca kişnemiyordu. Roland için bu kadarı yeterliydi. Yemi yutmuşlardı. Tabancasını kılıfından çıkardı. Jake yanında kıpırdanınca onun da silahını çektiğini anladı.</p>

  <p class="calibre1">Roland yerlerinden fırlayarak siperden çıktıklarında karşılarında bulabilecekleri görüntüyü onlara daha önce anlatmıştı: Kurtlar’ın dörtte bin yolun bir tarafında, nehre doğru bakıyor, dörtte birlik bir başka bölücü de Calla Bryn Sturgis’e doğru dönmüş olacaktı. Belki kasabaya dönük duranların sayısı tahmininden biraz daha fazla olabilirdi. Kurtlar (veya Kurtlar’ı programlayanlar) olası bir sorunla sadece kasabada karşılaşabileceklerini düşünüyor olmalıydı. Ya geri kalanı? Otuz kadar Kurt? Madenlere giden yola girmiş olacaklardı.</p>

  <p class="calibre1">Roland yirmiye kadar saymaya başladı, ama on dokuza gelince yeterince süre geçtiğini düşünerek bacaklarını altında topladı (eklem ecelinden en ufak bir iz yoktu) ve babasının tabancasını kaldırarak ayağa fırladı.</p>

  <p class="calibre1">“Gilead ve Calla için!” diye kükredi. “Şimdi, silahşorlar! Şimdi, Oriza ‘run Kardeşleri! Şimdi, şimdi! Öldürün! Merhamet yok! Hepsini öldürün!”</p>

  <p class="calibre1">&nbsp;</p>

  <p class="calibre1"><b class="calibre5">15</b></p>

  <p class="calibre1">&nbsp;</p>

  <p class="calibre1">Hepsi birden ayağa fırladı ve bir ejderin dişleri gibi toprağın üzerinde belirdiler. Üzerlerini örten hafif tahtalar, kuru yapraklar ve dal parçalarıyla beraber sağa sola uçuştu. Roland ve Eddie’nin elinde, sandal ağacından kabzaları olan büyük tabancalar vardı. Jake, babasının Ruger’ını tutuyordu. Margaret, Rosa ve Zalia’nın elinde birer Riza vardı. Kollarını üşüyormuşçasına göğsünde kavuşturmuş olan Susannah, iki Riza tutuyordu.</p>

  <p class="calibre1">Kurtlar, tam Roland’ın hayal gücünün soğukkanlı bir katile ait gözleriyle gördüğü gibi dağılmıştı. Tüm önemsiz fikirler ve duygular kızıl perdenin ardına çekilmeden önce bir anlık zafer hissetti. Ölümle dalaşmaya hazırlanırken olduğu her seferde hissettiği gibi hayatta olduğu için son derece mutluydu. Beş dakikalık kan ve aptallık, demişti onlara ve o beş dakika gelip çatmıştı işte. Onlara, sonrasında kendini hep hasta gibi hissettiğini de söylemişti ve bu da doğruydu ama başlangıç anında kendini hiçbir zaman olmadığı kadar iyi hisseder, kim olduğunu tüm hücrelerinde duyumsardı. Düşmanlarının robot olmasının bir önemi yoktu; tanrılar, hayır! Önemli olan, nesillerdir masum çaresizlere musallat olmalarıydı ve bu kez tam anlamıyla gafil avlanmışlardı.</p>

  <p class="calibre1">“Başlıkların üstü!” diye haykırdı Eddie sağ elindeki büyük tabanca gürleyip ateş saçmaya başladığı sırada. Arabalara koşulmuş olan atlar ve katırlar korkuyla şaha kalktı; birkaçı şaşkınca kişnedi. “Başlıkların üstü! Düşünce şapkalarına nişan alın!”</p>

  <p class="calibre1">Yolun sağındaki üç binicinin yeşil başlığı, söylediğini göstermek istercesine, görünmez ellerce çekilmiş gibi aniden geriye kaydı. Vurulan üç Kurt da oyuncak bebekler gibi atlarının üzerinden düştü. Büyükbabanın anlattığı hikâyede, Molly Doolin’in düşürdüğü Kurt, yere düşmesinin ardından epeyce bir kıpırdanmış, kolları seğirmişti ama bunlar, yerde taş gibi kıpırtısızca yatıyordu. Molly gizli düşünce şapkasına tam olarak isabet ettirememiş olabilirdi ama Eddie tam olarak nereye ateş edeceğini çok iyi biliyordu.</p>

  <p class="calibre1">Roland da ateş etmeye başlamıştı. Kalçasında tuttuğu tabancayla öylesine ateş ediyormuş gibi görünüyor, ama her kurşunu hedefini buluyordu. Maden yolundakileri hedef almıştı, mümkün olursa yere düşen robotlardan bir barikat oluşturmak niyetindeydi.</p>

  <p class="calibre1">“Riza hedefini bulur!” diye haykırdı Rosalita Munoz. Fırlattığı tabak, Doğu Yolu’nun karşısına doğru ıslık çalarak uçtu ve atını çaresizce döndürmeye uğraşan, maden yolu üzerindeki bir binicinin başlığının tepesini uçurdu. Robot anında atından tepetaklak düştü.</p>

  <p class="calibre1">“Riza!’ Bu, Margaret Eisenhart’tı.</p>

  <p class="calibre1">“Kardeşim için?’ diye haykırdı Zalia.</p>

  <p class="calibre1">“Leydi Oriza kıçınızı tekmeleyecek, piç kuruları!” diye bağırdı Susannah ve çaprazladığı kollarını açarak iki tabağı birden fırlattı. Tabaklar ıslık sesleri çıkararak havada inanılmaz bir hızla uçtu ve hedeflerini hiç şaşmadan buldu. Yeşil başlıklardan kopan parçalar, tabakların isabet ettiği Kurtlar’la beraber yere düştü.</p>

  <p class="calibre1">Yolun iki tarafındaki itişip kakışan, şaşkın biniciler enerji silahlarını çekti ve sabahın cılız aydınlığı, alevlerin parlak ışığıyla canlandı. Jake silahını çeken ilk Kurt’u vurdu ve robot, vızıldayan kılıcının üzerine düştü. Yeşil pelerini bir anda alev aldı. Atı, yan tarafa doğru kaçtı ve diğer binicinin hızla indirdiği ışıklı çubuğa hedef oldu. Kafası kopunca kıvılcımlar saçan kopuk teller ve kablolar ortaya çıktı. Sirenler artık birbiri ardına ötüyordu.</p>

  <p class="calibre1">Roland kasaba tarafındaki Kurtlar’ın diğerlerini bırakıp Calla’ya doğru kaçabileceğini düşünmüştü. Ama kalan dokuzu, (Eddie ilk altı atışıyla altısını vurmuştu) at arabalarının yanından geçerek doğruca üzerlerine gelmeye başladı. İki ya da üç tanesi, onlara doğru vızıldayan gümüş rengi toplar fırlattı.</p>

  <p class="calibre1">“Eddie! Jake! Sneetch’lerl Sağınızda!”</p>

  <p class="calibre1">Keselerinden çıkardıkları tabakları mümkün olduğunca çabuk bir şekilde fırlatan kadınları bırakarak derhal o tarafa döndüler. Jake, Ruger’ı sağ elinde tutmuş, bacaklarını aralayarak duruyor, sol eliyle de sağ bileğini destekliyordu. Saçları, kaşından geriye doğru uçuş iyordu. Gözleri irileşmişti, çok yakışıklı görünüyor ve gülümsüyordu. Sabahın artık durgun olmayan havasında kırbaç gibi saklayan üç hızlı atış yaptı. Ormanda, havaya fırlatılmış tabaklara ateş ettiği günü hatırlar gibi oldu. Şimdi çok daha tehlikeli hedefleri vuruyordu ve buna çok memnundu. Mutluydu. Uçan gümüş rengi toplardan üçü parlak ışıklar saçarak havada parçalandı. Dördüncüsü yana kaçtıktan sonra doğruca üzerine uçtu. Jake eğildi ve topun üzerinden öfkeli bir fırın gibi tıslayarak geçtiğini duydu. Dönüp geri geleceğini biliyordu.</p>

  <p class="calibre1">Ama dönemeden Susannah topa doğru bir tabak fırlattı. Tabak, uluyarak doğruca hedefe uçtu. Çarptığı an hem o, hem de sneetch kıvılcımlar saçarak parçalandı. Parçaları mısırların arasına doğru uçtu ve bazılarının alev almasına sebep oldu.</p>

  <p class="calibre1">Roland tabancasını tekrar doldurdu. Dumanlar tüten namlusu bir anlığına ayaklarının arasına çevrildi. Jake’in gerisinde duran Eddie de aynı işlemi yapıyordu.</p>

  <p class="calibre1">Bir Kurt atını maden yolunun girişindeki hareketsiz robot yığınının üzerinden atlattı. Pelerini arkasında dalgalanıyordu. Rosa’nın fırlattığı tabaklardan biri başlığını yırtarak altındaki radar cihazını bir anlığına gözler önüne serdi. Ayının uşaklarının düşünce şapkaları yavaşça ve arada takılarak dönüyordu; oysa bu robotunki öylesine hızlı dönüyordu ki şekli seçilemiyordu. Metalik bir bulanıklıktan ibaretti. Tabağın çarpmasıyla bir anda yok oldu ve Kurt, Overholser’ın sürdüğü en öndeki arabayı çeken hayvanların üzerine doğru düştü. Atlar korkuyla gerileyince arabayı ittiler ve arkadaki arabayı çeken, kişneyip şaha kalkan hayvanlar arada kalarak ezilme tehlikesi yaşadı. Kaçmaya çalıştılar, ama arabalar arasında sıkışıp kalmışlardı. Overholser’ın arabası sarsıldı, sonra devrildi. Etkisiz hale gelen Kurt’un atı yola çıktı, yerde yatan bir başka Kurt’a takıldı ve bacakları ayrılarak yere yuvarlandı.</p>

  <p class="calibre1">Roland’m aklı başından gitmişti; gözleriyse her şeyi görüyordu. Tabancası gibi tekrar doldurulmuştu. Maden yolunda ilerlemiş olan Kurtlar, umduğu gibi diğerlerinin hareketsizce yatan bedenlerinin oluşturduğu yığının gerisinde kalmıştı. Kasaba tarafındaki on beş Kurt’un sayısı ikiye inmişti. Sağdakiler ise hendeğin üç Oriza Kardeş‘in ve Susannah’nın bulunduğu tarafını kapatmaya çalışıyordu. Roland kendi tarafında kalan iki Kurt’u Eddie ve Jake’e bırakarak Susannah’ya destek olmak için hızla yanına gitti ve üzerlerine gelen on Kurt’a ateş etmeye koyuldu. Kurtlar’dan biri, bir sneetch fırlatmak üzere elini kaldırdı, ama Roland’ın kurşunu, o fırlatamadan düşünce şapkasını parçaladı. Rosa bir başka Kurt’u hakladı, Margaret Eisenhart ise bir diğerini.</p>

  <p class="calibre1">Margaret bir tabak daha almak için eğildi. Tekrar doğrulduğu sırada bir ışıklı çubuk, başını bedeninden ayırdı. Saçları anında alev aldı. Alevler içindeki kopuk baş, sipere doğru yuvarlandı. Benny’nin tepkisi anlaşılabilirdi, kadın yıllar boyu onun için neredeyse ikinci bir anne olmuştu. Yanan kafa hemen yanına düşünce çocuk onu dehşetle bir kenara itip panik ve korkuyla körleşmiş halde, çığlık çığlığa siperden çıktı.</p>

  <p class="calibre1">“Benny, hayır, geri dön!” diye bağırdı Jake.</p>

  <p class="calibre1">Kalan iki Kurt, vızıldayan gümüş topları yerde panik içinde emekleyen çocuğa fırlattı. Jake, sneetch’lerden birini havadayken vurdu ama diğerine ateş etme fırsatı olmadı. Gümüş top, Benny Slightman’ın göğsüne çarptı ve çocuğun bedeni bir anda infilak etti. Bir kolu koparak avucu yukarı bakacak şekilde yolun üzerine düştü.</p>

  <p class="calibre1">Susannah, Margaret Eisenhart’ı öldüren Kurt’un düşünce şapkasını bir tabakla parçaladıktan sonra Jake’in arkadaşını öldüreni de aynı şekilde etkisiz hale getirdi. Tam biri hendeğin içine girip atı göğsüyle Roland’ı yere yıktığı sırada keselerinden iki yeni Riza çıkarıp yaklaşan Kurtlar’a döndü. Silahşor’u yere yıkan Kurt, kılıcını ona doğru savurdu. Kılıç, Susannah’ya kırmızıyla turuncu karışımı, son derece parlak bir neon tüpünü hatırlatmıştı.</p>

  <p class="calibre1">“Hayır, seni aşağılık teneke yığını!” diye haykırarak sağ elindeki tabağı fırlattı. Tabak, parlayan kılıcı parçaladı ve kılıcın kabzası patlayarak Kurt’un kolunu kopardı. Hemen ardından, Rosa’nın fırlattığı tabak düşünce şapkasını kopardı ve robot, yanlamasına yere düştü. Korkunç maskesi, dehşetle birbirlerine sokulan Tavery ikizlerine doğru dönmüştü. Birkaç saniye sonra erimeye ve üzerinden dumanlar tütmeye başladı.</p>

  <p class="calibre1">Jake bir \ andan Benny’nin adını haykırıyor, bir yandan Ruge &lt; ‘ı dolduruyor, ölü arkadaşının kanları içinde yola doğru bilinçsizce yürüyordu. Sol tarafında Roland, Susannah ve Rosa, akının kuzey kanadını oluşturan Kurtlar’dan kalan beşinin işini bitirmekteydi. Biniciler, atlarının dizginlerini şaşkınca çekiştiriyor, böyle şartlar altında ne yapacaklarını bilemez halde daireler çiziyordu.</p>

  <p class="calibre1">“Yanma birini ister misin, evlat?” diye sordu Eddie. Yolun kasabaya yakın bölümünde olan Kurtlar’ın hepsi etkisiz hale getirilmiş, bedenleri yol üzerine saçılmıştı. İçlerinden sadece biri hendeğe ulaşabilmişti. Kafası çukurun içinde, çizmeli ayakları havada olduğu halde kıpırtısızca yatıyordu. Bedeninin geri kalanı yeşil pelerinle sarılmıştı. Kozasından çıkmaya çalışırken ölen bir böceğe benziyordu.</p>

  <p class="calibre1">“Tabi,” dedi Jake. Konuşuyor muydu yoksa sadece düşünüyor muydu? Bilmiyordu. Sirenler kulakları sağır edercesine ötüyordu. “Nasıl istersen. Benny’yi öldürdüler.”</p>

  <p class="calibre1">“Biliyorum. Çok kötü.”</p>

  <p class="calibre1">“Ölen o kahrolası babası olmalıydı,” dedi Jake. Ağlıyor muydu? Bilmiyordu.</p>

  <p class="calibre1">“Bence de. Al sana bir hediye.” Eddie, Jake’in avucuna çapları yaklaşık beş santimetre olan birkaç top bıraktı. Yüzeyleri çeliğe benziyordu, ama Jake toplardan birini sıkınca hafifçe içeri çöktüğünü hissetti. Bir çocuğun sert plastikten yapılmış oyuncağını sıkmak gibiydi. Üzerlerindeki Icüçük plakada şunlar yazıyordu:</p>

  <p class="calibre1">&nbsp;</p>

  <p class="calibre1"><i class="calibre3">“SNEETCH”</i></p>

  <p class="calibre1"><i class="calibre3">HARRY POTTER MODEL</i><i class="calibre3">İ</i></p>

  <p class="calibre1"><i class="calibre3">Seri # 46511AA HPJKR</i></p>

  <p class="calibre1"><i class="calibre3">D</i><i class="calibre3">İ</i><i class="calibre3">KKAT PATLAYICI</i></p>

  <p class="calibre1">&nbsp;</p>

  <p class="calibre1">Plakanın hemen solunda bir düğme vardı. Jake’in zihninin uzak bir bölümü, Harry Potter’ın kim olduğunu merak etti. Muhtemelen sneetch’in mucidiydi.</p>

  <p class="calibre1">Madenlere giden yolun başındaki ölü Kurt yığınına vardılar. Makineler için ölü tanımını kullanmak belki doğru değildi, ama Jake üst üste yığılmış kıpırtısızca yatan Kurtlar için başka bir sözcük düşünemiyordu. Evet, ölüydüler. Ve Jake bundan vahşice bir memnuniyet duyuyordu. Arkalarında bir patlama oldu. Ardından son derece büyük bir acı veya zevkle atılmış bir çığlık duydular. Hangisi olduğu o an Jake’in umurunda değildi. Tüm dikkati, ölü robotların oluşturduğu yığının gerisinde kapana kısılmış Kurtlar’a yönelmişti. Sayıları on sekiz ila yirmi dört arasındaydı.</p>

  <p class="calibre1">En öndeki Kurt, vızıldayan ışıklı çubuğunu havaya kaldırmış, yüzü hafifçe yoldaşlarına dönük bir şekilde duruyordu. Sonra dönerek ışıklı çubuğunu yola doğru salladı. Ama o bir ışıklı çubuk değil, diye düşündü Eddie. Yıldız Savaşları filmindekiler gibi bir ışın kılıcı. Ama bu ışın kılıçları bir film efektinden ibaret değil; gerçekten öldürüyor. Burada neler oluyor? Eh, en öndeki herif diğerlerini toparlamaya çalışıyordu, o kadarı açıktı. Eddie vaazı kısa kesmeye karar verdi. Başparmağıyla, kendine sakladığı üç sneetch’ten birinin düğmesine bastı. Top, avucunda titreşip vızıldamaya başladı.</p>

  <p class="calibre1">“Hey, Gün ışığı!” diye seslendi.</p>

  <p class="calibre1">En öndeki Kurt dönüp ona bakmadı. Eddie, sneetch’i yavaşça havaya fırlattı. Fırlatıldığı hız göz önüne alınırsa topun Kurt cesetleri yığınının yirmi otuz metre ötesinde yere düşüp yuvarlanması gerekirdi. Ama hızı giderek artan sneetch, havada yükselerek öndeki Kurt’un vahşice sırıtan maskesine çarptı. Yaratığın boyundan yukarısı, düşünce şapkası da dahil olmak üzere bir anda havaya uçtu.</p>

  <p class="calibre1">“Haydi,” dedi Eddie. “Sen de dene. Onları kendi silahlarıyla haklamanın ayrı bir zevki…”</p>

  <p class="calibre1">Jake, ona aldırmadan elindeki sneetch’len yere bıraktı ve ölü Kurt yığınının üzerinden atlayarak madenlere giden yolda yürümeye başladı.</p>

  <p class="calibre1">“Jake? Jake, bence bu hiç iyi bir fikir…”</p>

  <p class="calibre1">Bir el, Ec’die’nin kolunu yakaladı. Tabancasını kaldırıp hemen dönen Eddie, karşısında Roland’ı görünce sakinleşti. “Seni duymuyor,” dedi Silahşor. “Gel. Onunla birlikte çarpışacağız.”</p>

  <p class="calibre1">“Bekle, Roland, bekle.” Rosa’ydı. Üstü başı kana bulanmıştı. Eddie, kadının üstündekinin zavallı sai Eisenhart’ın kanı olduğunu tahmin etti. Görebildiği kadarıyla Rosa’nın herhangi bir yarası yoktu. “Tabaklarımın tadına bakacaklar.”</p>

  <p class="calibre1">&nbsp;</p>

  <p class="calibre1"><b class="calibre5">16</b></p>

  <p class="calibre1">&nbsp;</p>

  <p class="calibre1">Tam geri kalan Kurtlar saldırıya geçtiği sırada Jake’in yanına vardılar. Birkaçı, sneetch fırlattı. Roland ve Eddie topları havadayken kolayca imha etti. Jake sağ bileğini sol eliyle destekleyerek Ruger’ıyla dokuz el ateş etti. Her atışında Kurtlar’dan biri ya geriye savrulup eyerden düştü, ya da yan tarafa kayarak diğer atların ayakları altında ezildi. Rosa tabanca boşalınca Leydi Oriza’nın ismini haykırarak onuncuyu hakladı. Zalia Jaffords da yanlarına gelmişti. On birinciyi de o indirdi.</p>

  <p class="calibre1">Yan yana duran Roland ve Eddie, Jake, Ruger’ı doldururken ateş etmeye devam etti. Kalan sekiz Kurt’u ikisi rahatça haklayabilirdi (sayılarının on dokuz olması Eddie’yi nedense hiç şaşırtmamıştı) ama son ikisini Jake’e bıraktılar. Çocuk ışıklı kılıçlarını çoğu çiftçi için son derece korkutucu olabilecek bir şekilde havada savurarak üzerlerine doğru gelen iki Kurt’un sol tarafta olanının düşünce şapkasını vurdu. Kalan son Kurt kılıcını ona doğru sallayınca kenara çekildi.</p>

  <p class="calibre1">Kurt’un atı, yolun sonundaki ölü robot yığınının üzerinden atladı. Susannah, Doğu Yolu’nun karşısında, eriyen maskeler ve yeşil pelerinli kıpırtısız makineler arasında oturuyordu. Margaret Eisenhart’ın kanı onun üzerine de sıçramıştı.</p>

  <p class="calibre1">Roland, Jake’in sonuncuyu bacaklarının alt kısmı olmadığı için yanlarına gelemeyen Susannah’ya bıraktığını anlayarak başını salladı. Jake o sabah korkunç bir olaya tanık olmuş, büyük bir şok yaşamıştı, ama Roland, çocuğun iyi olacağına inanıyordu. Onları pederin evinde beklemekte olan Oy’uh da şüphf.siz çok katkısı olacak, kederinin üstesinden gel” mesi için çocuğa yardım edecekti.</p>

  <p class="calibre1">“Leydi oRIZA!” diye haykırdı Susannah ve Kurt dizginleri çekip atını doğuya döndürürken son tabağını fırlattı. Tabak kendine has bir çığlık atarak havada uçtu ve yeşil başlığın üst kısmını parçaladı. Son çocuk hırsızı bir anlığına eyerin üzerinde kaldı. Titriyor, alarm sirenleri ötüyor, gelemeyecek yardım için işaret veriyordu. Sonra sertçe geriye savruldu, havada bir parende attı ve yere düştü. Siren sesi kesilmişti.</p>

  <p class="calibre1">Ve böylece, diye düşündü Roland, beş dakikamız sona erdi. Tabancasının duman tüten namlusuna donuk bir ifadeyle baktı ve kılıfına geri koydu. Yere düşen robotların sirenleri birer birer kesiliyordu.</p>

  <p class="calibre1">Zalia, ona kafası karışmış bir halde şaşkınca bakıyordu. “Roland!” dedi.</p>

  <p class="calibre1">“Evet, Zalia.”</p>

  <p class="calibre1">“Bitti mi? Bitmiş olabilir mi? Gerçekten?”</p>

  <p class="calibre1">“Bitti,” dedi Roland. “Altmış bir tane saydım ve hepsi de hendekte veya iki yol üzerinde yatıyor.”</p>

  <p class="calibre1">Tian’ın karısı bir süre öylece durup bu bilgiyi sindirmeye çalıştı. Sonra, pek fazla şaşırmayan bir adamı şaşırtacak bir şey yaptı. Üzerine atladı, sımsıkı sarıldı ve yüzünü ıslak öpücüklere boğdu. Roland buna bir süre daha katlandıktan sonra kadını hafifçe kendinden uzaklaştırdı. Hastalık hissi yaklaşıyordu. İşe yaramazlık hissi. Buna benzer savaşlarda sonsuza dek, birbiri ardına çarpışacakmış, burada ıstanavarlara bir parmak, belki bir başka yerde zeki bir cadıya bir göz kaptıracak ve Kara Kule’nin her savaşın ardından yaklaşmak yerine biraz daha uzaklaştığını görecekmiş gibi hissediyordu. Ve tüm bu süre içinde eklem eceli bedenini tamamen istila ederek kalbine doğru sinsice ilerleyecekti.</p>

  <p class="calibre1">Kes sunu, dedi kendi kendine. Bunlar saçmalık, öyle olduğunu sen de biliyorsun.</p>

  <p class="calibre1">“Başka Kurtlar gönderirler mi, Roland?” diye sordu Rosa.</p>

  <p class="calibre1">“Gönderecek başka Kurt kalmamış olabilir,” dedi Roland. “Varsa da sayıları mutlaka daha az olacaktır. Artık onları öldürmenin sırrını biliyorsunuz, değil mi?”</p>

  <p class="calibre1">“Evet,” diyerek vahşice sırıttı kadın. Bakışları, daha sonra ona öpücüklerden çok daha fazlasını verebileceğini ima ediyordu.</p>

  <p class="calibre1">“Mısır tarlasına girip diğerlerinin yanma gidin,” dedi Roland, ona. “Zalia ile ikiniz. Artık gelebileceklerini, tehlikenin geçtiğini söyleyin. Leydi Oriza bugün Calla’ya yardım etti. Arthur Eld’in soyundan olanlara da.”</p>

  <p class="calibre1">” “Sen de gelmeyecek misin?” diye sordu Zalia. Bir adım gerilemişti. Yanakları alev alev yanıyordu. “Gelip seni kutlamalarına fırsat vermeyecek misin?”</p>

  <p class="calibre1">“Belki daha sonra kutlamaları kabul ederiz,” dedi Roland. “Şimdi antet olarak konuşmamız gerekiyor. Çocuk kötü bir şok yaşadı, biliyorsunuz.”</p>

  <p class="calibre1">“Evet,” dedi Rosa. “Tamam. Hadi gel, Zee.” Uzanıp Zalia’nın elini tuttu. “Gel de müjdeyi verelim.”</p>

  <p class="calibre1">&nbsp;</p>

  <p class="calibre1"><b class="calibre5">17</b></p>

  <p class="calibre1">&nbsp;</p>

  <p class="calibre1">İki kadın yolun karşısına geçip zavallı Benny’nin parçalanmış cesedinin etrafından dolaşarak mısır tarlasına doğru ilerledi. Zalia, çocuğunun vücut parçalarını sadece giysilerin bir arada tuttuğunu gördü ve öğrendiğinde babasının yaşayacağı kâbusu düşünerek ürperdi.</p>

  <p class="calibre1">Genç adamın kısa bacaklı hanımı hendeğin kuzey ucunda, etrafa saçılmış Kurt cesetlerini inceliyordu. Tamamen etkisiz hale gelmemiş, yeniden harekete geçmek isteyen bir Kurt buldu. Robotun yeşil eldivenli elleri kriz geçiriyormuş gibi kontrolsüzce titriyordu. Susannah, Zalia ve Rosa’nın bakışları altında soğukkanlılıkla bir kaya parçası aldı ve gözünü bile kırpmadan düşünce şapkasından geri kalan parça üzerine indirdi. Kurt anında hareketsiz kaldı. Etrafa yaydığı alçak vızıltı kesildi.</p>

  <p class="calibre1">“Biz diğerlerine haber vermeye gidiyoz, Susannah,” dedi Rosa. “Ama önce seni kutlamak istedik. Seni gerçekten çok seviyoz!”</p>

  <p class="calibre1">Zalia başını salladı. “Teşekkürler deriz, New York’lu Susannah. Hem de çok çok, kelimelerle anlatılamayacak kadar çok.” “Evet, öyle,” dedi Rosa.</p>

  <p class="calibre1">H&amp;mmsai başını kaldırıp onlara tatlı tatlı gülümsedi. Rosalita bir an için karşısındaki koyu tenli yüzde olmaması gereken bir şey görmüş gibi şüpheyle baktı. Mesela Susannah Dean’in artık orada olmadığını görmüş gibi. Sonra bakışlarındaki şüphe yok oldu. “Müjdeyi vermeye gidiyoz, Susannah,” dedi.</p>

  <p class="calibre1">“Tadını çıkarın,” dedi hiçliğin kızı Mia. “Çocukları alıp getirin. Tehlikenin sona erdiğini söyleyin ve inanmayanlara ölüleri saydırın.”</p>

  <p class="calibre1">“Pantolonunun paçaları ıslanmış,” dedi Zalia.</p>

  <p class="calibre1">Mia ciddi bir ifadeyle başını salladı. Karnı, bir başka sancıyla taş gibi olmuştu ama hiç renk vermedi. “Korkarım bu kan.” Çiftçinin karısının başsız cesedini işaret etti. “Onun kanı.”</p>

  <p class="calibre1">Kadınlar el ele, mısır tarlasında ilerlemeye başladı. Mia, yolu geçip yanına gelen Roland, Eddie ve Jake’i izledi. Bu karşılaşma tehlikeli olabilirdi. Susannah’nın savaştan çıkmış dostlarının yüzlerindeki hafifçe şaşkın ifadeyi görünce o kadar da tehlikeli olmayabileceğini düşündü. Davranışlarında bir tuhaflık görürlerse muhtemelen onun da hâlâ çarpışmanın etkisinde olduğunu düşüneceklerdi.</p>

  <p class="calibre1">Fırsat kollaması gerektiğini düşündü. Bekleyecek… ve kaçacaktı. Bu arada karın kasları, sancılar yüzünden şiddetle kasılıyordu.</p>

  <p class="p6">&nbsp;Nereye gittiğini bilecekler, diye fısıldadı bir ses. Kafasının içinden değil, karnından geliyordu. Bebesinin sesi. Ve doğru söylüyordu.</p>

  <p class="calibre1">Küreyi yanında götür, dedi ses. Giderken onu yanına al. Onlara içinden geçip seni takip edebilecekleri bir kapı bırakma.</p>

  <p class="calibre1">Evet.</p>

  <p class="calibre1">&nbsp;</p>

  <p class="calibre1"><b class="calibre5">18</b></p>

  <p class="calibre1">&nbsp;</p>

  <p class="calibre1">Ruger’la tek el ateş edildi ve bir at öldü.</p>

  <p class="calibre1">Yolun aşağısından, pirinç tarlalarından neşe dolu haykırışlar yükseldi. Zalia ve Rosa müjdeyi vermiş olmalıydı. Sonra mutlu seslerin arasından kederli bir çığlık yükseldi. Kötü haberleri de vermişlerdi.</p>

  <p class="calibre1">Jake Chambers, devrilmiş arabanın tekerleği üzerine oturmuştu. İyi olan üç atın dizginlerini çözmüştü. İki bacağı kırık olan dördüncü at, ağzından köpükler saçarak yardım dilenircesine Jake’e bakmış, çocuk hayvanın acısına son vermişti. Şimdiyse oturmuş, ölü dostuna bakıyordu. Toprak, Benny’nin kanıyla ıslanmıştı. Benny’nin kolunun ucundaki eli, Tanrı‘yla tokalaşmak istercesine avucu yukarı bakar halde duruyordu. Hangi Tanrı? Son dedikodulara göre Kara Kule’nin tepesindeki oda boştu.</p>

  <p class="calibre1">Leydi Oriza’nın pirinçlerinin arasından bir başka kederli haykırış yükseldi. Slightman mıydı, yoksa Vaughn Eisenhart mı? Jake kâhyayla çiftçinin, işçiyle işverenin sesinin o mesafeden ayırt edilemediğini düşündü. Bundan alınacak bir ders var mıydı yoksa sevgili Piper’daki Bayan Avery’nin dediği GGSK mıydı, yani gerçek görünen sahte kanıt?</p>

  <p class="calibre1">Giderek daha da aydınlanan gökyüzüne dönük duran el, kesinlikle gerçekti.</p>

  <p class="calibre1">Ahali şarkı söylemeye başlamıştı. Jake şarkıyı tanıdı. Roland’ın Calla Bryn Sturgis’deki ilk gecelerinde söylediği şarkıydı.</p>

  <p class="calibre1">&nbsp;</p>

  <p class="calibre1"><i class="calibre3">“Gelgelcommala</i></p>

  <p class="calibre1"><i class="calibre3">Pirinç dü</i><i class="calibre3">ş</i><i class="calibre3">sün topra</i><i class="calibre3">ğ</i><i class="calibre3">a</i></p>

  <p class="calibre1"><i class="calibre3">K</i><i class="calibre3">ı</i><i class="calibre3">z ve erkek karde</i><i class="calibre3">ş</i><i class="calibre3">ler</i></p>

  <p class="calibre1"><i class="calibre3">Çabuk geçer mevsimler</i></p>

  <p class="calibre1"><i class="calibre3">Bir nehir akar uza</i><i class="calibre3">ğ</i><i class="calibre3">a</i></p>

  <p class="calibre1"><i class="calibre3">İ</i><i class="calibre3">zler bizi Oriza…”</i></p>

  <p class="calibre1">&nbsp;</p>

  <p class="calibre1">Şarkı söyleyen ahali aralarından geçerken pirinçler, Roland’ın meşalelerin aydınlığında yaptığı gibi neşeyle dans edercesine dalgalanıyordu. Bazıları çocuklarını kucaklarında taşıyor, buna rağmen bir o yana bir bu yana sallanarak dans ediyorlardı. Bu sabah hepimiz dans ettik, diye düşündü Jake. Bu düşüncenin ne anlama geldiğini bilmiyordu. Tek bildiği, doğru olduğuydu. Dans ettik. Bildiğimiz yegâne dans. Benny Slightman? Dans ederken öldü. Sai Eisenhart da öyle.</p>

  <p class="calibre1">Roland ve Eddie yanına geldi. Susannah o an erkek erkeğe olmaları gerektiğini düşünüyormuş gibi hafifçe geride kalmıştı. Roland sigara içiyordu. Jake başını sigaraya doğru salladı.</p>

  <p class="calibre1">“Şunlardan bana da bir tane sar, olur mu?”</p>

  <p class="calibre1">Roland kaşlarını kaldırarak Susannah’ya döndü. Susannah omuz silkerek başını salladı. Roland bir sigara sarıp Jake’e uzattı. Sonra bir kibriti ateşleyerek sigarayı yaktı. Devrik arabanın tekerleği üzerinde oturan Jake sigaradan nefesler çekiyor, dumanı bir süre ağzının içinde tuttuktan sonra üflüyordu. Ağzı tükürükle doldu. Aldırmadı. Tükürükten kurtulmak, bazı şeylerin aksine çok kolaydı. Dumanı içine çekmeye yeltenmedi.</p>

  <p class="calibre1">Roland tepenin altına bakınca koşan iki adamın ilkinin mısır tarlasına girdiğini gördü. “Bu Slightman,” dedi. “Güzel.”</p>

  <p class="calibre1">“Neden, Roland?” diye sordu Eddie.</p>

  <p class="calibre1">“Çünkü sai Slightman suçlamalar yapacak,” dedi Roland. “Öyle kederli olacak ki onu kimlerin duyduğunu veya sahip olduğu bilgilerin bu sabahki olaylarla bağlantısını ortaya çıkarabileceğini umursamayacak.”</p>

  <p class="calibre1">“Dans,” dedi Jake.</p>

  <p class="calibre1">Dönüp ona baktılar. Elinde sigarası, solgun bir yüz ve düşünceli bir ifadeyle arabanın tekerleği üzerinde oturuyordu. “Bu sabahki dans.”</p>

  <p class="calibre1">Roland bunu bir süre düşündükten sonra başını salladı. “Sabahki dansla bağlantısını,” diye değiştirdi sözünü. “Buraya yeterince çabuk gelirse onu vaktinde susturabiliriz. Gelmezse, oğlunun ölümü, Ben Slightman’ın commala’smm başlangıcı olacak.”</p>

  <p class="calibre1">&nbsp;</p>

  <p class="calibre1"><b class="calibre5">19</b></p>

  <p class="calibre1">&nbsp;</p>

  <p class="calibre1">Slightman çiftçiden neredeyse on beş yaş gençti ve çarpışma alanına diğerinden epey önce vardı. Bir süre boyunca tek yaptığı, siperin uzak ucunda durup oğlunun parçalanmış cesedine bakmak oldu. Artık çok fazla kan yoktu (toprak çoğunu açgözlülükle emmişti) ama kopuk kol hâlâ aynı yerde duruyor ve her şeyi anlatıyordu. Roland’ın kolu yerinden oynatması, pantolonunun önünü açıp çocuğun cesedine işemesi kadar abes bir davranış olurdu. Oğul Slightman, ilerlediği yolun sonundaki açıklığa varmıştı. Ölümün nerede ve nasıl gerçekleştiğini görmek, en yakın akrabası olan babasının hakkıydı.</p>

  <p class="calibre1">Adam yaklaşık beş saniye boyunca sessizce baktıktan sonra derin bir soluk aldı ve korkunç bir çığlık attı. Eddie’nin kanını dondurmuştu. Bakışları Susannah’yı aradı ama genç kadını etrafta göremedi. Gittiği için onu suçlamıyordu. Kötü bir sahneydi. Hatta en kötüsüydü.</p>

  <p class="calibre1">Slightman önce soluna, sonra sağma baktı. Sonra bakışlarını karşıya çevirdi ve devrik arabanın yanında kollarını göğsünde kavuşturmuş halde duran Roland’ı gördü. İlk sigarasını içmekte olan Jake hâlâ tekerleğin üzerinde oturuyordu.</p>

  <p class="calibre1">“SEW diye haykırdı Slightman. Arbaletini eline aldı. “BUNU SEN YAPTIN! SEN!”</p>

  <p class="calibre1">Eddie silahı adamın elinden ustaca bir hareketle alıverdi. “Hayır, ahbap,” diye mırıldandı. “Buna ihtiyacın yok. Bırak da senin için ben taşıyayım.”</p>

  <p class="calibre1">Slightman, onu duymamış gibiydi. İnanılmazdı ama havadaki sağ eli hâlâ arbaletin yayını geriyormuş gibi hareketler yapıyordu.</p>

  <p class="calibre1">“OĞLUMU ÖLDÜRDÜN! BENİ CEZALANDIRMAK İÇİN! SENİ OROSPU ÇOCUĞU!KATİL PİÇ…”</p>

  <p class="calibre1">Roland, Eddie’nin hâlâ tam olarak inanamadığı ürkütücü bir hızla arkasına geçerek kolunu Slightman’ın boynuna doladı ve çekti. Bu hareket, adamın ardı ardına sıraladığı suçlamaların kesilmesini sağlamıştı. Silahşor, onu iyice kendine çekti.</p>

  <p class="calibre1">“Beni dinle,” dedi Roland. “Kulaklarını iyice aç ve dinle. Yaşamın veya onurun zerre kadar umurumda değil. Biri harcanmış, diğeriyse uzun zaman önce yok olmuş. Ama oğlun öldü ve onun onuru fazlasıyla umurumda. Şimdi sesini kesmezsen, ben keseceğim, aşağılık solucan. Evet? Ne yapacaksın? Benim için fark etmez. Diğerlerine buraya gelip oğlunu görünce çılgına döndüğünü, tabancamı çalıp oğlunun yanına gitmek için kafana bir kurşun sıktığını söylerim. Karar ver. Ne yapacaksın?”</p>

  <p class="calibre1">Eisenhart bitap düşmüştü ama hâlâ mısırların arasında ilerliyor, bir yandan da çatlak sesle karısının ismini haykırıyordu. Margaret! Margaret! Cevap ver, bir tanem! Sesini duyayım, yalvarırım /”</p>

  <p class="calibre1">Roland, Slightman’ı bırakarak adama sert bir ifadeyle baktı. Slightman, korkunç gözlerini Jake’e çevirdi. “Dinh’in beni cezalandırmak için oğlumu öldürdü mü? Bana gerçeği söyle, soh.”</p>

  <p class="calibre1">Jake, sigaradan son bir nefes çekti ve yere fırlattı. Ölü atın yanına düşen izmaritten dumanlar tütmeye devam ediyordu. “Ona baktın mı hiç?” diye sordu Benny’nin babasına. “Bunu hiçbir kurşun yapamaz. Sai Eisenhart’m kopan başı yuvarlanarak üzerine düşünce… o an duyduğu dehşetle siperden çıktı.” Dehşet kelimesini daha önce hiç yüksek sesle söylememiş olduğunu fark etti. Gerek duymamıştı. “Üzerine iki sneetch attılar. Birini vurdum ama…” Yutkundu. “Diğeri… onu da vuracaktım… denedim, ama…” Yüzünde acı dolu bir ifade vardı. Sesi titriyordu. Ama gözleri kuruydu… ve bir şekilde Slightman’ınkiler kadar da korkunç. “Diğerini vurma fırsatım olmadı.” Başını eğdi ve ağlamaya başladı. Roland kaşlarını kaldırıp Slightman’a baktı.</p>

  <p class="calibre1">“Pekâlâ,” dedi Slightman. “Nasıl olduğunu anlayabiliyom. Evet. Söyleyin bana, o ana dek cesurca davrandı mı? Söyleyin, yalvarırım.”</p>

  <p class="calibre1">“Jake ile ikizlerden birini buraya kadar getirdiler,” dedi Eddie, Tavery ikizlerini göstererek. “Oğlanı. Ayağı bir çukura girmiş. Jake ve Benny, ayağını çukurdan kurtarıp çocuğu taşımış. Oğlun çok cesurdu.”</p>

  <p class="calibre1">Slightman başını salladı. Gözlüklerini çıkarıp daha önce hiç görmemiş gibi baktı. Birkaç saniye göz hizasında tuttuktan sonra yere atıp çizmesinin topuğuyla ezdi. Roland ve Jake’e neredeyse özür dilercesine baktı. “Sanırım görmem gereken her şeyi gördüm,” dedi ve oğlunun yanına gitti.</p>

  <p class="calibre1">Vaughn Eisenhart, mısırların arasından fırladı. Karısını gördü ve ulurcasına haykırdı. Sonra gömleğinin önünü yırttı ve karısının adın tekrarlayarak sağ eliyle bağrını yumruklamaya başladı.</p>

  <p class="calibre1">“Tanrım,” dedi Eddie. “Roland, onu durdursan iyi olur.”</p>

  <p class="calibre1">“Durduran ben olmayacağım,” dedi Silahşor.</p>

  <p class="calibre1">Slightman, oğlunun kopuk kolunu yerden aldı ve avucunu Eddie’nin neredeyse tahammül edilemez bulduğu bir şefkatle öptü. Sonra kolu, oğlunun göğsünün üzerine koydu ve yanlarına döndü. Yüzü, gözlükler olmayınca çıplak gibi görünüyordu. “Jake bir battaniye bulmama yardım eder misin?”</p>

  <p class="calibre1">Jake, ona yardım etmek için arabanın tekerleğinden kalktı. Eisenhart sipere girmiş, karısının yanık başını bağrına basmış, bir bebeği uyuturcasına sallıyordu. Mısırların arasından, “Pirinç Şarkısı“nı söyleyerek yaklaşan çocukların ve refakatçilerinin sesi geliyordu. Eddie önce kasaba tarafından gelen sesin, çocuklarla refakatçilerin seslerinin yankısı olduğunu sandı ama sonra, Calla’nın geri kalanının da şarkıya katıldığını anladı. Biliyorlardı. Şarkıyı duymuş ve anlamışlardı. Geliyorlardı.</p>

  <p class="calibre1">Lia Jaffords’u kucağında tutan Peder Callahan, mısırların arasından çıktı. Küçük kız, onca gürültüye rağmen uyuyordu. Callahan, Kurtlar’ın yola yığılmış cesetlerine baktı ve bir elini kaldırıp havaya titrekçe bir haç çizdi.</p>

  <p class="calibre1">“Tanrı‘ya şükürler olsun,” dedi.</p>

  <p class="calibre1">Roland, Callahan’ın yanına gitti ve havaya haçı çizen eli tuttu. “Bana da bir tane çiz.”</p>

  <p class="calibre1">Callahan, ona anlamaz gözlerle baktı.</p>

  <p class="calibre1">Roland başını Vaughn Eisenhart’a doğru salladı. “Karısına bir şey olduğu takdirde kasabadan lanetiyle ayrılacağımı söylemişti.”</p>

  <p class="calibre1">Daha da fazlasını söyleyebilirdi ama gerek yoktu. Callahan anladı ve Roland’ın kaşının üzerine bir haç çizdi. Tırnağı, geçtiği yerde Roland’m uzun bir süre boyunca hissedeceği bir sıcaklık bırakmıştı. Eisenhart hiçbir şey söylemedi ama Roland, pederden bu fazladan korumayı istediği için asla pişman olmadı.</p>

  <p class="calibre1">&nbsp;</p>

  <p class="calibre1"><b class="calibre5">20</b></p>

  <p class="calibre1">&nbsp;</p>

  <p class="calibre1">Kaybedilen iki kişi için duyulan keder ve Kurtlar’a karşı kazanılan zaferin coşkusu, Doğu Yolu üzerinde birbirine karıştı, ama kederde bile bir neşe pırıltısı vardı. Kayıpların kazançlarla hiçbir şekilde eşit olamayacağını hissediyorlardı. Eddie bunun doğru olduğunu düşündü. Yani ölen, insanın kendi karısı veya oğlu olmadığı sürece.</p>

  <p class="calibre1">Kasaba tarafından gelen şarkı sesleri yaklaştı. Kaldırdıkları toz artık görülebiliyordu. Kadınlar ve erkekler yol üzerinde sarmaş dolaş olmuştu. Biri, Margaret’ın kopuk kafasını Eisenhart’tan almaya çalıştı ama adam ondan ayrılmaya henüz hazır değildi.</p>

  <p class="calibre1">Eddie, Jake’in yanına gitti.</p>

  <p class="calibre1">“Yıldız Savaşları‘m hiç görmedin, değil mi?” diye sordu.</p>

  <p class="calibre1">“Hayır, sana söylemiştim. Seyredecektim ama…”</p>

  <p class="calibre1">“Film gösterilmeye başlamadan oradan ayrıldın, biliyorum. O ellerinde savurdukları şeyler… Jake, onlar o filmdendi.”</p>

  <p class="calibre1">“Emin misin?”</p>

  <p class="calibre1">“Evet. Ve Kurtlar… Jake, Kurtlar…”</p>

  <p class="calibre1">Jake başını yavaşça sallıyordu. Kasabadan gelen insanları artık görebiliyordu. Gelenler çocukları (bütün çocukları, sağlıklı ve güvende olduklarını) görünce çılgınca bağırmaya, neşeyle tezahürat etmeye başladılar. En öndekiler, çocuklara doğru koşmaya başladı. “Biliyorum.”</p>

  <p class="calibre1">“Biliyor musun?” diye sordu Eddie. Gözleri neredeyse yalvarıyordu. “Gerçekten? Çünkü… Tanrım, o kadar çılgınca ki…”</p>

  <p class="calibre1">Jake yol üzerinde yığınlar halinde yatan Kurtlar’a baktı. Yeşil başlıklarına. Gri tozluklarına. Diş göstererek sırıtan, çürüyen maskelerine. Eddie çürüyen maskelerden birini çekip altında ne olduğuna bakmıştı. Maskelerin altında pürüzsüz metalden bir surat, göz vazifesi gören lensler, hiç şüphesiz burun fonksiyonlarını yerine getiren yuvarlak bir tel ağ ve şakaklarında iki mikrofon vardı.</p>

  <p class="calibre1">“Çılgınca ya da değil, ne olduklarını biliyorum, Eddie. Ya da en azından nereden geldiklerini. Marvel çizgi romanlarından.”</p>

  <p class="calibre1">Eddie’nin yüzünde bir rahatlama ifadesi belirdi. Eğilip Jake’in yanağına bir öpücük kondurdu. Çocuğun yüzünde minik bir gülümseme belirdi. Fazla bir şey değildi ama en azından bir başlangıçtı.</p>

  <p class="calibre1">“Örümcek Adam çizgi romanları,” dedi Eddie. “Küçükken onları okumaya doyamazdım.”</p>

  <p class="calibre1">“Ben satın almıyordum,” dedi Jake. “Ama OrtaŞehir Kulvarları‘ndaki Timmy Mucci, Marvel çizgi romanlarının hastasıydı. Örümcek Adam, Fantastik Dörtlü, Hulk, Yüzbaşı Amerika, hepsi. Bu robotlar…”</p>

  <p class="calibre1">“Dr. Doom’a benziyor,” dedi Eddie.</p>

  <p class="calibre1">“Evet,” dedi Jake. “Tam olarak değil, eminim maskeleri Kurtlar’a benzemeleri için biraz değiştirilmiş ama onun dışında… aynı yeşil başlıklar ve pelerinler. Evet, Dr. Doom.”</p>

  <p class="calibre1">“Ve sneetch’ler,” dedi Eddie. “Harry Potter’ı duymuş muydun?”</p>

  <p class="calibre1">“Sanmıyorum. Ya sen?”</p>

  <p class="calibre1">“Hayır. Ama sana sebebini söyleyeyim; sneetchleı gelecekten. Belki 1990 veya 1995’te çıkan bir Marvel çizgi romanından. Ne söylemeye çalıştığımı anlıyor musun?”</p>

  <p class="calibre1">Jake başını salladı.</p>

  <p class="calibre1">“Her şey, on dokuz, değil mi?”</p>

  <p class="calibre1">“Evet,” dedi Jake. “On dokuz, doksan dokuz ve bin dokuz yüz doksan dokuz.”</p>

  <p class="calibre1">Eddie etrafına bakındı. “Suze nerede?”</p>

  <p class="calibre1">“Muhtemelen sandalyesine gitmiştir,” dedi Jake. Ama onlar Susannah Dean’in nerede olduğuna daha fazla kafa yoramadan (ve zaten artık çok geç kalmışlardı) kasabadan gelenler yanlarına vardı. Eddie ve Jake, sevinçten çılgına dönmüş bir insan selinin ortasında kaldı. Sarılıyorlar, ellerini sıkıyorlar, öpüyorlar, gülüyorlar, ağlıyorlar, durmaksızın teşekkür ediyorlardı.</p>

  <p class="calibre1">&nbsp;</p>

  <p class="calibre1"><b class="calibre5">21</b></p>

  <p class="calibre1">&nbsp;</p>

  <p class="calibre1">Rosalita, kasabadan gelen kalabalığın yanlarına varmasından on dakika sonra gönülsüzce Silahşor’un yanına geldi. Roland, onu gördüğüne çok sevinmişti. Eben Took, onu kolundan yakalamış, Telford ile ne Y dar yanıldıklarını, çok büyük bir hata yaptıklarını, dükkânının Roland ve katet’inm emrinde olduğunu, onları baştan aşağı donatacağını ve bir kuruş bile almayacağını söyleyip duruyordu.</p>

  <p class="calibre1">“Roland!” dedi Rosa.</p>

  <p class="calibre1">Roland izin isteyip Took’un yanından ayrıldı ve Rosa’yı kolundan tutarak yolun biraz yukarısına götürdü. Kurtlar’ın her yana saçılmış cesetleri, neşeyle kahkahalar atan kasaba ahalisince merhametsizce yağmalanıyor, geride kalanlar çarpışma alanına birer birer ulaşıyordu.</p>

  <p class="calibre1">“Ne oldu, Rosa?”</p>

  <p class="calibre1">“Hanımınız,” dedi Rosa. “Susannah.”</p>

  <p class="calibre1">“Ne olmuş ona?” diye sordu Roland. Kaşlarını çatarak etrafına bakındı. Susannah’yı göremiyor, onu en son ne zaman gördüğünü hatırlayamıyordu. Jake’e sigarayı verdiğinde miydi? O kadar uzun zaman önce miydi? Galiba. “Nerede?”</p>

  <p class="calibre1">“Sorun da o,” dedi Rosa. “Bilmiyom. Belki dinlenmeye gitmiştir diye buraya geldiği arabanın içine baktım. Belki kendini iyi hissetmiyodur diye. Ama orada diil. Ve Roland… sandalyesi de yok.”</p>

  <p class="calibre1">“Tanrılar!” dedi Roland yumruğunu bacağına indirerek. “Of, tanrılar!”</p>

  <p class="calibre1">Ürken Rosalita, bir adım geriledi.</p>

  <p class="calibre1">“Eddie nerede?” diye sordu Roland.</p>

  <p class="calibre1">Kadın işaret etti. Eddie tebrik eden kadın ve adamların arasına öylesine gömülmüştü ki, ağzı kulaklarına varan Heddon Jaffords’u omuzlarına almış olmasaydı Roland, onu fark edemeyecekti.</p>

  <p class="calibre1">“Onu rahatsız etmek istediğinden emin misin?” diye sordu Rosa utangaçça. “Belki Susannah kendini toparlamak için biraz uzaklaşmak istemiştir.”</p>

  <p class="calibre1">Biraz uzaklaşmak, diye düşündü Roland. Kalbini z;firi karanlığın sardığını hissedebiliyordu. Buz gibi bir elin sıktığı kalbini. Evet, Susannah gerçekten de biraz uzaklaşmıştı. Ve Roland yerini kimin aldığını biliyordu. Savaşın ardından hissettikleri, Jake’in yoğun kederi, tebrik eden ahali, coşkulu kutlamalar ve şarkılar dikkatlerini dağıtmıştı ama bu bir mazeret olamazdı.</p>

  <p class="calibre1">“Silahşorlar!” diye kükredi ve neşeli kalabalık anında sus pus oldu. Dikkatle baksaydı, mutluluk ve rahatlama dolu ifadelerinin hemen gerisindeki korkuyu görebilirdi. Bu onun için yeni bir şey olmazdı; tabanca taşıyan usta nişancılar bu insanları daima korkuturdu. İşleri görüldükten sonra onlara son bir yemek, belki de son kez sıcak bir yatak sunmak, sonra uğurlayıp huzurlu, basit yaşamlarına dönmek isterlerdi.</p>

  <p class="calibre1">Eh, diye düşündü Roland. Yakında gideceğiz, evet. Hatta içimizden biri gitti bile. Tanrılar!</p>

  <p class="calibre1">“Silahşorlar! Yanıma gelin!”</p>

  <p class="calibre1">İlk gelen, Eddie oldu. Etrafına bakındı. “Susannah nerede?”</p>

  <p class="calibre1">Roland kayalık yamaçları ve vadileri işaret ederek tepelerin birinin üzerindeki kara deliği gösterdi. “Sanırım orada,” dedi.</p>

  <p class="calibre1">Eddie Dean’in yüzü bir anda kireç gibi oldu. “Geçit Mağarası‘nı gösteriyorsun, değil mi?” diye sordu.</p>

  <p class="calibre1">Roland başını salladı.</p>

  <p class="calibre1">“Ama küre… Siyah On Üç… Callahan’ın kilisesindeyken yanına yaklaşmak bile istememişti…”</p>

  <p class="calibre1">“Doğru,” dedi Roland. “Ama o Susannah’ydı. Şimdiyse kontrol bir başkasının elinde.”</p>

  <p class="calibre1">“Mia mı?”, diye sordu Jake.</p>

  <p class="calibre1">“Evet.” Roland soluk mavi gözlerini mağaraya dikmişti. “Mia çocuğunu doğurmaya gitti. Bebesini doğuracak.”</p>

  <p class="calibre1">“Hayır,” dedi Eddie. Uzanıp Roland’m gömleğini yakaladı. Kasabalılar etraflarını sarmış, sessizce izliyordu. “Öyle olmadığını söyle, Roland.”</p>

  <p class="calibre1">“Peşinden gidecek ve geç kalmadığımızı umut edeceğiz,” dedi Roland.</p>

  <p class="calibre1">Ama içinden bir ses, geç kaldıklarım söylüyordu.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
