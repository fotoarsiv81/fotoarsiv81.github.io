<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>ALTINCI BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">ALTINCI BÖLÜM</b></span></p>

  <p class="calibre1">&nbsp;</p>

  <p class="p4"><span class="t7"><i class="calibre4">FIRTINADAN ÖNCE</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Ulu bilge ve yüce keş Henry Dean’in hüzünlü, suçlayan sesi karanlığın derinliklerinden yükseldi. “Cehennemdeyim kardeşim! Cehennemdeyim, mal bulamıyorum ve hepsi senin suçun!”</p>

  <p class="calibre1">“Burada ne kadar kalmak zorundayız sence?” diye sordu Eddie, Callahan’a. Geçit Mağarası‘na henüz gelmişlerdi ve ulu bilgenin küçük kardeşi bir çift kurşunu avucunda zar gibi sallamaya başlamıştı bile; sessizlik ve huzura ihtiyacı vardı. Büyük toplantının ertesi günüydü ve peder ile atları üzerinde kasabanın ana caddesinde ilerlerken ortalığın alışılmadık bir sessizliğe bürünmüş olduğunu fark etmişlerdi. Tüm Calla önceki gece verilen kararın ağırlığı altında ezilmiş, kendinden saklanıyor gibiydi.</p>

  <p class="calibre1">“Korkarım biraz uzun sürecek,” dedi Callahan. Özenle giyinmişti (dikkat çekmeyeceğini umuyordu). Gömleğinin cebinde, bir araya getirebildikleri tüm Amerikan parası duruyordu: on bir buruşuk dolar ve bir çift çeyreklik. Kendini tekliklerin üzerinde Lincoln, elliliklerin üzerindeyse Washington’un olduğu bir Amerika’da bulmamayı umdu. “Ama sanırım evreler halinde yapabiliriz.”</p>

  <p class="calibre1">&nbsp;“Küçük lütufları için Tanrı‘ya şükürler olsun,” dedi Eddie ve pembe çantayı Tower’in kitap sandığının arkasından çıkardı. İki eliyle kaldırıp dönüyordu ki durdu. Kaşları çatılmıştı.</p>

  <p class="calibre1">“Ne oldu?” diye sordu Callahan.</p>

  <p class="calibre1">“Burada bir şey var.”</p>

  <p class="calibre1">“Evet, kutu.”</p>

  <p class="calibre1">“Hayır, çantada. Sanırım astarının içine dikilmiş. Küçük bir taşa benziyor. Belki çantanın gizli bir cebi vardır.”</p>

  <p class="calibre1">“Ve belki,” dedi Callahan. “Açıp bakmak için doğru zaman şu an değildir.”</p>

  <p class="calibre1">Eddie yine de hissettiği kabarıklığı şöyle bir sıktı. Tam olarak taş hissi verdiği söylenemezdi. Ama Callahan muhtemelen haklıydı. Önlerinde yeterince bilinmeyen vardı. Çantanın sırrını bir başka güne bırakmaları daha iyi olacaktı.</p>

  <p class="calibre1">Eddie kutuyu çantadan çıkarınca o mide bulandıran dehşet yine zihnini ve yüreğini istila etti. “Bu şeyden nefret ediyorum. İçimdeki, bir anda üzerime saldırıp beni bir mısır cipsi gibi yiyecekmiş hissi, bir türlü yok olmuyor.”</p>

  <p class="calibre1">“Muhtemelen yiyebilir,” dedi Callahan. “Kötü bir şeyler olduğunu hissedersen kahrolası kapağı kapat, Eddie.”</p>

  <p class="calibre1">“Kapatırsam kıçın diğer tarafta kalır.”</p>

  <p class="calibre1">“Oranın yabancısı sayılmam,” dedi Callahan, bulunmamış kapıya bakarak. Eddie, ağabeyini, Callahan, annesini duyuyordu. Tacizleri hiç kesilmiyordu. Annesi, Callahan’a sürekli Donnie diyordu. Öyle çağrılmaktan hayatı boyunca nefret etmişti. “Tekrar açılmasını beklerim.”</p>

  <p class="calibre1">Eddie kurşunları kulaklarına yerleştirdi.</p>

  <p class="calibre1">“Bunu yapmasına neden izin veriyorsun, Donnie?” diye inledi Callahan’m annesi karanlığın içinden. “Kulaklara kurşun koymak çok tehlikeli!”</p>

  <p class="calibre1">“Haydi,” dedi Eddie. “Şu işi bitirelim.” Kutuyu açtı. Çınlamalar anında Callahan’ın beynini sardı. Ve kalbini. Her yerin kapısı, bir tıkırtıyla açıldı.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">İki şeyi düşünerek kapıdan geçti: 1977 yılı ve New York Halk Kütüp. hanesi’nin zemin katındaki erkekler tuvaleti. Adımını duvarları yazılarla kaplı bir tuvalet bölmesine attı (BANGO SKANK daha önce orada bulunmuş, imzasını duvara bırakmıştı). Sol tarafında biri, sifonu çekti. Callahan, sifonu çekenin gitmesini bekledikten sonra bölmeden çıktı.</p>

  <p class="calibre1">Aradığını bulması on dakika sürdü. Kapıdan geçip mağaraya geri döndüğünde koltukaltında bir kitap vardı. Eddie’den kendisiyle birlikte mağaranın dışına çıkmasını istedi. Eddie bu isteği ikiletmedi. Temiz havaya ve parlak gün ışığına çıktıklarında (sabah çıkan rüzgâr, bu utları dağıtmıştı) kurşunları kulaklarından çıkarıp kitabı incelemeye koyuldu. İsmi, Amerika Otoyolları ‘ydı.</p>

  <p class="calibre1">“Bir kitap hırsızlığın eksikti,” dedi Eddie. “Gecikme cezaları senin gibiler yüzünden artıyor.”</p>

  <p class="calibre1">“Bir gün geri götüreceğim,” dedi Callahan. Çok ciddiydi. “Şansım yaver gitti, aradığımı ikinci denemede buldum. Yüz on dokuzuncu sayfaya bak.”</p>

  <p class="calibre1">Eddie sayfayı açtı. Fotoğrafta, toprak bir yolun gerisindeki tepeye inşa edilmiş bembeyaz bir kilise vardı. Altında, Doğu Stoneham Metodist Toplantı Salonu yazıyordu. 1819’da inşa edildi. Eddie rakamların toplanınca on dokuz ettiğine dikkat etti.</p>

  <p class="calibre1">Bunu, başını sallayıp gülümseyen Callahan’a söyledi. “Başka bir şey dikkatini çekti mi?”</p>

  <p class="calibre1">Elbette çekmişti. “Resimdeki tıpkı Calla’nın Toplantı Salonu’na benziyor.”</p>

  <p class="calibre1">“Evet. Neredeyse bire bir kopyası.” Callahan derin bir nefes aldı. “İkinci raunt için hazır mısın?”</p>

  <p class="calibre1">“Sanırım.”</p>

  <p class="calibre1">“Bu seferki daha uzun sürebilir. Okuyacak bir sürü kitap var, oyalanabilirsin.”</p>

  <p class="calibre1">“Okuyabileceğimi sanmıyorum,” dedi Eddie. “Fazlasıyla gerginim. Belki çantanın astarının içinde ne olduğuna bakarım.”</p>

  <p class="calibre1">Ama Eddie pembe çantanın astarının içindeki nesneyi unuttu ve sonunda onu bulan Susannah oldu. Ama bulduğunda, artık Susannah değildi.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Callahan 1977 yılını düşünüp elindeki kitaptaki resme bakarak bulunmamış kapıdan bir kez daha geçti ve kendini güneşli bir New England sabahında buldu. Kilise hâlâ oradaydı ama Amerika Otoyolları‘ndaki resmin çekilmesinden sonra boyanmış, toprak yola da taş döşenmişti. Hemen yanında, resimde olmayan bir bina vardı: Doğu Stoneham Levazımatçısı. Güzel.</p>

  <p class="calibre1">&nbsp;</p>

  <p class="calibre1">Kendi kendine para kesesinden çıkan çeyrekliği mecbur kalmadıkça kullanmaması gerektiğini hatırlatarak ardı sıra havada süzülen kapıyla beraber dükkâna doğru yürüdü. Jake’in verdiği çeyreklik, 1969 tarihliydi ve kullanmasında sorun yoktu. Ama onun çeyrekliği 1981 yılındandı ve kullanması sakıncalı olabilirdi. Mobil benzin pompalarının yanından geçerken (normal benzinin galonu kırk dokuz sentti) çeyrekliği arka cebine koydu.</p>

  <p class="calibre1">Dükkâna girdiğinde (tıpkı Took’unki gibi kokuyordu) bir çıngırak sesi duyuldu. Sol tarafında bir yığın Portland PressHerald vardı. Gazetenin üzerindeki tarihi görünce kötü bir şok yaşadı. New York Halk Kütüphanesi’nden kitabı alırken; yani vücut saatine göre sadece yarım saat kadar önce tarih, 26 Haziran’dı. Oysa dükkândaki gazetelerin üzerinde 27 Haziran yazıyordu.</p>

  <p class="calibre1">Birini alarak başlıklara şöyle bir göz gezdirdi (New Orleans’ta sel baskını olmuştu, Ortadoğu’daki karışıklıklar sürüyordu) ve fiyata baktı. On sent. Güzel. 1969 çeyrekliğinden geriye bozuk para alacaktı. Belki o “ildik, Amerika yapımı salamlardan bir parça alırdı. Tezgâhın gerisindeki adamın dikkatli bakışları altında oraya doğru yürüdü.</p>

  <p class="calibre1">“O kadar mı?” diye sordu tezgâhtar.</p>

  <p class="calibre1">“Şey, size uyarsa postanenin yerini tarif edebilirseniz sevinirim,” dedi Callahan.</p>

  <p class="calibre1">Tezgâhtar tek kaşını kaldırarak gülümsedi. “Bu civarlardan gibisiniz.”</p>

  <p class="calibre1">“Öyle mi dersiniz?” dedi Callahan da gülümseyerek.</p>

  <p class="calibre1">“Evet. Her neyse, postanenin yeri çok kolay. Yolun bir kilometre kadar aşağısında, solda.” Sözcükleri tıpkı Jamie Jaffords’un yapacağı gibi telaffuz ediyordu.</p>

  <p class="calibre1">“Güzel. Salamı dilimle satıyor musunuz peki?”</p>

  <p class="calibre1">“İstediğin şekilde satarım,” dedi tezgâhtar yumuşak başlı bir tavırla. “Yaz ziyaretçisisin, diil mi?” Callahan, adamın söyle bana, yalvarırım, diye eklediğini duysa hiç şaşırmayacaktı.</p>

  <p class="calibre1">“Öyle de denebilir,” dedi.</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Mağarada bekleyen Eddie, hafif ama yine de etkili olan çınlamalarla mücadele ediyor, bir yandan da aralık kapının ötesine bakıyordu. Callahan bir kasaba yolunda yürüyordu. Belki Bayan Dean’in küçük oğlu bu arada bir şeyler okumayı deneyebilirdi. Soğuk (ve hafifçe titreyen) elini kitap sandığına uzattı ve yüzüstü duran ve okuyacak olsa gününü değiştirebilecek kitabın iki altındakini çekip aldı. Sherlock Holmes’dan Dört Kısa Roman. Ah Holmes bir başka ulu bilge ve yüce keş. Eddie Kızıl Soruşturma’yı açıp okumaya başladı. Ara sıra başını kaldırıp Siyah On Üç’ün tuhaf bir güç yaydığı kutuya bakıyordu. Cam kürenin bir bölümünü görebiliyordu. Bir süre sonra okumayı tamamen bırakıp büyülenmişçesine küreye bakmaya başladı. Çınlamalar hafifliyordu, bu iyiydi, değil mi? Bir süre sonra çınlamaları duymamaya başladı. Ve ardından bir ses, kurşunların gerisine ulaşarak onunla konuşmaya başladı.</p>

  <p class="calibre1">Eddie sesi dinledi.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">“Pardon, hanımefendi.”</p>

  <p class="calibre1">“Buyurun?” Postane memuru, ellili yaşların sonlarında veya altmışların başlarında, güzellik salonundan çıkma kusursuz bir mavibeyaz tonda saçlarıyla halkın önüne çıkmış bakımlı bir kadındı.</p>

  <p class="calibre1">“Arkadaşlarım için bir mektup bırakmak istiyorum,” dedi Callahan. “Kendileri New York’tan geldi ve muhtemelen postrestant müşterileri.” Eddie ile kellesini büyük ihtimalle hâlâ isteyen tehlikeli haydutlardan kaçmakta olan Calvin Tower’in kendine bir adres alacak kadar büyük bir aptallık yapıp yapmayacağını tartışmışlardı. Eddie, ona Tower’in ilk basım kitaplar konusunda nasıl davrandığını hatırlatınca Callahan hiç olmazsa bu kadarını denemeye razı olmuştu.</p>

  <p class="calibre1">“Yazlıkçılar mı?”</p>

  <p class="calibre1">“Öyle,” dedi Callahan. “İsimleri Calvin Tower ve Aaron Deepneau. Sanırım bu bilgileri sokaktan gelen sıradan vatandaşlara vermeniz yasak ama…”</p>

  <p class="calibre1">“Ah, buralarda öyle kurallara pek aldırmayız,” dedi kadın. Callahan yine Calla’dan biriyle konuştuğu hissine kapılmıştı. “Listeyi bir kontrol edeyim… Şehitler Günü‘yle İşçi Bayramı arasında pek çok turist oluyor…”</p>

  <p class="calibre1">Tezgâhın kendi tarafından, içinde yıpranmış dört beş sayfanın bulunduğu bir dosya aldı. El yazısıyla eklenmiş birçok isim vardı. Kadın ilk sayfadan ikinciye, sonra üçüncüye geçti.</p>

  <p class="calibre1">“Deepneau!” dedi. “Evet, onun ismi var. Şimdi bir de diğer isme…”</p>

  <p class="calibre1">“Boş verin,” dedi Callahan. Diğer tarafta bir terslik olmuş gibi ani bir huzursuzluk hissetmişti. Omzu üzerinden geriye bakınca sadece kapıyı ve mağarayı gördü. Eddie yerde bağdaş kurmuş, kucağındaki kitabı okuyordu.</p>

  <p class="calibre1">“Peşinizde biri mi var?” diye sordu kadın gülümseyerek. Callahan güldü. Kahkahası kendi kulaklarına bile zorlama ve aptalca gelmişti ama postane memuru kadın fark etmiş görünmüyordu. “Aaron’a bir not yazıp pul yapıştırılmış bir zarfa koysam buraya geldiğinde eline ulaşmasını sağlar mısınız? Ya da Bay Tower gelirse?”</p>

  <p class="calibre1">“Ah, pul almanıza gerek yok,” dedi kadın. “Notunuzu memnuniyetle iletirim.”</p>

  <p class="calibre1">Evet, burası Calla’ya hakikaten benziyordu. Kadından aniden çok hoşlandı. Hem de çok çok.</p>

  <p class="calibre1">Pencerenin yanındaki masaya yürüyüp (bulunmamış kapı, dönerken onu sadık bir köpek gibi takip etmişti) bir not yazdı. Önce kendini, Tower’i Jack Andolini’den kurtaran kişinin arkadaşı olarak tanıttı. Tower ve Deepneau’ya arabalarını olduğu yerde bırakmalarını, kaldıkları yerin birkaç ışığını yakmalarını ve yakınlarda bir yere (bir ahır veya bir baraka) gitmelerini söyledi. Dediklerini hiç vakit kaybetmeden yapmaları gerekiyordu. Gideceğiniz yere nasıl ulaşdacağını anlatan bilgileri ufak bir kâğıda yazıp arabanın sürücü tarafındaki paspasın veya arka verandanın basamaklarının altına bırakın, diye yazdı. Sizinle temasa geçeceğiz. Doğru olanı yaptığını umuyordu, bu ayrıntıları daha önce etraflıca konuşmamışlardı. Notu, Roland’ın söylediği gibi imzaladı. Eld soyundan Callahan. Artan huzursuzluğuna rağmen bir satır daha ekledi. Kâğıdı neredeyse parçalayacaktı. Ve bu, postaneye SON gelişiniz olsun. Bu ne büyük aptallık?</p>

  <p class="calibre1">Notu zarfa koyup ağzını kapattı ve üzerine <i class="calibre3">AARON DEEPNEAU VEYA CALV</i><i class="calibre3">İ</i><i class="calibre3">N TOWER POSTRESTANT</i> yazıp postane memuruna götürdü. “Pul almak beni memnun eder,” dedi kadına.</p>

  <p class="calibre1">“Gerek yok, zarf için iki sent verseniz yeter.”</p>

  <p class="calibre1">Callahan, ona dükkânda para üstü olarak verilen beş sentliği uzattı ve üç senti geri alarak kapıya yöneldi. Normal kapıya.</p>

  <p class="calibre1">“İyi şanslar,” diye seslendi kadın arkasından.</p>

  <p class="calibre1">Callahan teşekkür etmek üzere kadına döndü ve o arada bir anlığına bulunmamış kapıyı ve mağarayı gördü. Ama Eddie’yi göremiyordu.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Callahan postaneden çıkar çıkmaz garip kapıya döndü. Aslında bunu yapamaz, o döndüğü an kapı da bir dans partneri gibi onunla beraber dönerdi ama kapı, içeri girmeye niyetlendiği zamanı anlıyor gibiydi. Öyle anlarda kapıya doğru dönülebiliyordu.</p>

  <p class="calibre1">Döner dönmez çınlamalar beynini sararak kulaklarını tırmalamaya başladı. Annesi, mağaranın derinliklerinden haykırdı, “Yaptığını beğendin mi, Donnie? O hoş çocuğu yalnız bıraktın, o da intihar etti! Sonsuza dek cehennemde yanacak, hepsi senin suçun!”</p>

  <p class="calibre1">Callahan, onu zar zor duyuyordu. Bir kolu altında Doğu Stoneham Levazımatçısı‘ndan aldığı PressHerald olduğu halde mağaranın ağzına atıldı. Kutunun niye kapanmayıp 1977’nin Doğu Stoneham’inde tutsak kalmasına sebep olmadığını görecek kadar vakti olmuştu. Kapağın altında kalın bir kitap vardı. Callahan kitabın adını bile okuyabiliyordu: Sherlock Holmes’den Dört Kısa Roman. Sonra apar topar gün ışığına çıktı.</p>

  <p class="calibre1">Önce, patika üzerindeki büyük kayadan başka bir şey görmedi ve annesinin sesinin doğruyu söylemekte olduğunu düşünerek dehşete kapıldı. Sonra sol tarafına döndü ve Eddie’nin üç metre kadar ileride, uçurumun kıyısında durmakta olduğunu gördü. Pantolonunun üzerine çıkardığı gömleğinin etekleri, Roland’ın büyük tabancası üzerinde dalgalanıyordu. Genç adamın genelde zekâ dolu olan keskin hatlı yüzünde dalgın, boş bir ifade vardı. Saçları, kulaklarının çevresinde uçuşuyordu. Öne doğru hafifçe sallandı… sonra dudakları kısıldı ve gözlerindeki boş bakış yok olur gibi oldu. Bir kaya çıkıntısına tutunup kendini geri çekti.</p>

  <p class="calibre1">Onunla mücadele ediyor, diye düşündü Callahan. Ve eminim elinden Seleni yapıyor ama mücadeleyi kaybediyor.</p>

  <p class="calibre1">Seslenmek, kötü bir etki yapabilir ve uçurumdan aşağı düşmesine sebep olabilirdi; Callahan bunu bir silahşorun kriz anlarında daima son derece keskin ve güvenilir olan önsezileri sayesinde biliyordu. Onun yerine “ızla Eddie’ye yaklaştı ve tam elini kaya çıkıntısından çekip komik bir ifadeyle gözlerine götürerek (Elveda, zalim dünya) tekrar öne savrulduğu an, gömleğinin eteğini yakaladı.</p>

  <p class="calibre1">Eddie Dean, gömleği yırtılsaydı hiç şüphesiz ka’nm büyük oyunundan affedilecekti ama belki Calla Bryn Sturgis’deki el yapımı gömlekler bile (Eddie’nin üzerindeki onlardan biriydi) ka’ya. hizmet ediyordu. Sonuç olarak gömlek yırtılmadı ve Callahan düşmesine engel olmak için yollarda elde ettiği fiziksel gücün büyük bir bölümünü kullanmak durumunda kaldı. Eddie’yi can havliyle geri çekerken kafasını az önce tutunduğu kaya çıkıntısına çarpmasına engel olamamıştı. Genç adam gözlerini kırpıştırarak ona boş gözlerle baktı ve anlaşılmaz bir şeyler mırıldandı: Uğğabileciği söğğli.</p>

  <p class="calibre1">Callahan omuzlarını kavrayarak onu sarstı. “Ne? Anlamıyorum!” Anlamak istediğini sanmıyordu ama bir şekilde iletişim kurmalı, kutudaki lanet şeyin gönderdiği yerden geri gelmesini sağlamalıydı. “Ne dedin?”</p>

  <p class="calibre1">Bu kez sözcükler daha belirgindi. “Uçabileceğimi söylüyor. Kule’ye. Beni bırakabilirsin, gitmek istiyorum!”</p>

  <p class="calibre1">“Uçamazsın, Eddie.” Söylediklerinin anlaşılıp anlaşılmadığından emin değildi, bu yüzden başını yüzleri neredeyse birbirine değecek kadar eğdi. “Seni öldürmeye çalışıyordu.”</p>

  <p class="calibre1">“Hayır…” diye başladı Eddie ardından bakışları bir anda keskinleşti. Callahan’ınkilerden birkaç santim ötede olan gözleri kavrayışla irileşti. “Evet.”</p>

  <p class="calibre1">Callahan doğruldu ama Eddie’nin omuzlarını sıkıca tutmaya devam ediyordu. “Şimdi iyi misin?”</p>

  <p class="calibre1">“Evet. En azından öyle sanıyorum. Gidiyordum, peder. Yemin ederim gidiyordum. Yani, çınlamalar rahatsız ediyordu elbette, ama bunun dışında iyiydim. Bir kitap alıp okumaya bile başladım.” Etrafına bakındı. “Tanrım, umarım kitabı kaybetmemişimdir. Yoksa Tower derimi yüzer.”</p>

  <p class="calibre1">“Kaybetmedin. Kutunun kapağının altına sıkıştırmışsın, çok da iyi yapmışsın. Aksi halde ben diğer tarafta kısılacaktım, senin de cesedini iki yüz metre aşağıdan kazımak zorunda kalacaktık.”</p>

  <p class="calibre1">&nbsp;Uçurumun kıyısından aşağı bakan Eddie’nin beti benzi attı. Callanan tam fazla açık sözlü davrandığı için pişmanlık duymaya başlamıştı ki gddie dönüp çizmelerinin üzerine kustu.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">“Bana sinsice yaklaştı, peder,” dedi tekrar konuşabildiğinde. “Beni büyüledi ve ele geçirdi.”</p>

  <p class="calibre1">“Evet.”</p>

  <p class="calibre1">“Diğer tarafta planladıklarını yapabildin mi?”</p>

  <p class="calibre1">“Mektubumu alıp dediğimi yaparlarsa ne âlâ. Haklıymışsın. Deepneau postrestant için kaydolmuş. Tower’i bilmiyorum.” Callahan başını öfkeyle iki yana sallıyordu.</p>

  <p class="calibre1">“Sanırım Deepneau’yu Tower’in ikna ettiğini öğreneceğiz,” dedi Eddie. “Cal Tower bulaştığı belanın büyüklüğünü hâlâ kavrayabilmiş değil. Az önce başıma gelenlerden (neredeyse geleceklerden) sonra onu biraz olsun anlayabildiğimi söyleyebilirim.” Callahan’ın kolunun altında taşıdığı şeye baktı. “O nedir?”</p>

  <p class="calibre1">“Gazete,” dedi Callahan ve Eddie’ye uzattı. “Golda Meir hakkında bir şeyler okumak ister misin?”</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Roland, Geçit Mağarası ve ötesinde yaşadıklarını anlatan Eddie ve Callahan’ı o akşam dikkatle dinledi. Calla Bryn Sturgis ve Doğu Stoneham arasındaki benzerlikler Silahşor’un ilgisini Eddie’nin ölümden dönmesinden daha fazla çekmişti. Callahan’dan tezgâhtarın ve postanedeki memurun aksanlarını taklit etmesini bile istedi. Eskiden Maine’de yaşan Callahan için bu isteği yerine getirmek hiç zor olmadı.</p>

  <p class="calibre1">Roland, onu dikkatle dinledikten sonra bir ayağını verandanın tırabzanına dayayarak düşüncelere daldı.</p>

  <p class="calibre1">&nbsp;“Sence bir süre daha güvende olacaklar mı?’ diye sordu Eddie.</p>

  <p class="calibre1">“Umarım,” dedi Roland. “Birinin hayatı için endişeleneceksen Deep. neau’nunki için endişelen. Balazar boş arsadan vazgeçmediyse Tower’ir hayatta kalmasını isteyecektir. Deepneau, onun için hiçbir anlam ifade etmiyor.”</p>

  <p class="calibre1">“Onları Kurtlar’ı halletmemizden sonraya bırakabilir miyiz?”</p>

  <p class="calibre1">“Başka bir seçeneğimiz olduğunu sanmıyorum.”</p>

  <p class="calibre1">“Tüm bu saçmalıkları boş verip onları korumaya gidebiliriz!” dedi Eddie ateşli bir ifadeyle. “Bu seçeneğe ne dersin? Dinle Roland, Tovver’ın arkadaşını postrestanta kaydolmaya ikna etme sebebini biliyorum: birinde istediği bir kitap var, sebep bu. Muhtemele .1 uzun süredir kitap için pazarlık ediyordu ve ben karşısına çıkıp oradan ayrılması gerektiğini söylediğimde görüşmeler son aşamaya varmıştı. Tower… Tanrım herif çok inatçı. Mantıklı düşünemiyor. Balazar bunun farkındaysa (ki muhtemelen öyledir) bu adamı bulmak için posta koduna falan ihtiyaç duymayacak. Tower’in iş yaptığı insanların bir listesi yeter. Öyle bir liste varsa dilerim Tanrı‘dan dükkânla birlikte yanıp kül olmuştur.”</p>

  <p class="calibre1">Roland başını sallıyordu. “Anlıyorum ama buradan ayrılamayız. Söz verdik.”</p>

  <p class="calibre1">Eddie bir süre düşündü, içini çekti ve başını iki yana salladı. “Burada üç buçuk, diğer tarafta ise anlaşmada belirtilen tarihin dolmasından önce on yedi günümüz var. Muhtemelen idare etmeyi başaracağız.” Dudağını ısırarak durdu. “Belki.”</p>

  <p class="calibre1">“Elimizdekinin en iyisi belki mi?” diye sordu Callahan.</p>

  <p class="calibre1">“Evet,” dedi Eddie. “Korkarım şu an için öyle.”</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">Fena halde ürkmüş bir Susannah Dean, ertesi sabah tepenin altındaki tuvalette iki büklüm halde oturuyor, sancı nöbetinin geçmesini bekliyordu. Sancılar, bir haftadan biraz uzun bir süre önce başlamıştı ama en şiddetlisi buydu. Ellerini fazlasıyla sert olan karnına bastırdı.</p>

  <p class="calibre1">Yüce Tanrım ya şimdi doğuruyorsam? Ya vakit geldiyse?</p>

  <p class="calibre1">Kendi kendine doğum yapıyor olamayacağını, suyunun gelmediğini, gerçek doğumun ondan sonra başladığını söylüyordu. Ama doğum hakkında gerçekte ne biliyordu ki? Pek az şey. Çok tecrübeli bir ebe olmasına rağmen Rosalita Munoz bile ona yardım edemezdi, çünkü o sadece, anneleri gerçekten hamile görünen insan bebekleri dünyaya getirmekte ustaydı. Calla’ya geldikleri gün Susannah’nın görünümü hamile bir kadına daha çok benziyordu. Şimdiyse buna kendi bile inanmakta zorlanıyordu. Roland bu bebek konusunda haklıysa…</p>

  <p class="calibre1">Bu bir bebek değil, bir canavar ve bana değil, Mia’ya ait. Hiçliğin kızı Mia’ya.</p>

  <p class="calibre1">Sancılar kesildi. Karnı sertliğini kaybederek gevşedi. Susannah parmağıyla bacaklarının arasını yokladı. Bir fark yoktu. Birkaç gün daha iyi olacaktı elbette. Buna mecburdu. Katet’leri içinde hiçbir sır olmaması gerektiği konusunda Roland ile hemfikirdi ama bu sırrı saklamak zorunda olduğunu hissediyordu. Çarpışma başladığında kırk veya elli kişiye karşı sadece yedi kişi olacaklardı. Kurtlar bölünmeden, bir bütün halinde saldıracak olursa sayıları yetmişi bile bulabilirdi. Konsantrasyonları ve formları en üst düzeyde olmalıydı. Bu da sancısı olmaması gerektiği anlamına geliyordu. Ve elbette ^yoldaşlarının yanında yer almalıydı.</p>

  <p class="calibre1">Kot pantolonunu çekti, düğmelerini ilikledi ve sol şakağını dalgınca ovarak parlak gün ışığına çıktı. Kapının üzerinde Roland’m takılmasını istediği yeni sürgüyü görünce gülümsedi. Sonra gözü gölgesine ilişti ve gülümsemesi dondu. Tuvalete girmeden önce gölgesi, saatin sabahın dokuzu olduğunu işaret edecek uzunluktaydı. Şimdiyse neredeyse öğle vakÜymiş gibi kısacıktı.</p>

  <p class="calibre1">Bu mümkün değil. İçeride sadece birkaç dakika kaldım. Küçük su dökecek kadar.</p>

  <p class="calibre1">Belki bu doğruydu. Belki o birkaç dakika haricinde içeride olan Mia’ydı.</p>

  <p class="calibre1">“Hayır,” dedi.““Olamaz.”</p>

  <p class="calibre1">Ama muhtemelen öyleydi. Mia henüz kontrolü tamamen ele geçirecek kadar güçlü değildi ama güçlendiği muhakkaktı. Zamanı geldiğin^ dizginleri ele geçirecekti.</p>

  <p class="calibre1">Lütfen, diye yalvardı Susannah dengesini sağlamak için bir elini tuvaletin duvarına dayayarak. Üç gün daha ver, Tanrım. Üç gün daha ver ve çocukları kurtarmak için elimden geleni yapayım, sonra her şeye razıyım. Her şeye. Ama lütfen…</p>

  <p class="calibre1">“Üç gün daha,” diye mırıldandı. “Kurtlar’a yenilirsek zaten bir şey fark etmeyecek. Üç gün daha, Tanrım. Dinle beni, yalvarırım.”</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Tian ve Eddie ertesi gün Andy’yi aramaya çıktı ve robotu Doğu ve Nehir yollarının kesiştiği yerde buldu. Andy ciğerlerini patlatacak kadar yüksek sesle şarkı söylü…</p>

  <p class="calibre1">“Olmaz,” dedi Eddie, Tian ile robota yaklaşırlarken. “Öyle denemez çünkü ciğerleri yok.”</p>

  <p class="calibre1">“Anlamadım?” dedi Tian.</p>

  <p class="calibre1">“Yok bir şey,” dedi Eddie. “Önemli değil.” Ama düşüncelerinin izlediği yol (ciğerlerden genel anatomiye) aklına bir soru getirmişti. “Tian, Calla’da doktor var mı?”</p>

  <p class="calibre1">Tian, ona şaşkın, biraz da eğlenen bir ifadeyle baktı. “Bizim yok, Eddie. Zamanı ve ücretlerini ödeyecek parası olan zenginler doktora gider. Biz ise hastalandığımızda Kardeşler’den birine gideriz.”</p>

  <p class="calibre1">“Oriza’nın Kardeşleri.”</p>

  <p class="calibre1">“Evet. İlaç iyiyse (genellikle öyledir) iyileşiriz. Değilse, kötüleşiri1 Toprak sonunda her derde deva olur, anlıyosun diil mi?”</p>

  <p class="calibre1">“Evet,” dedi Eddie bu insanların deforme olan çocukları böyle bir hayat görüşünün bir parçası haline getirmelerinin ne kadar zor olacağını düşünerek. Deforme olup dönenler er geç ölüyordu, ama ondan önce yıllar boyunca… sadece can çekişiyordu.</p>

  <p class="calibre1">“Zaten bir adam için önemli üç kutu vardır,” dedi Tian, şarkı söyleyen robota yaklaşırlarken. Eddie doğuda, Calla Bryn Sturgis ile Gök Gürültüsü arasındaki bölgede gökyüzüne yükselen toz bulutları olduğunu görebiliyordu ama bulundukları yerde en ufak bir esinti bile yoktu.</p>

  <p class="calibre1">“Kutu mu?”</p>

  <p class="calibre1">“Evet, öyle,” dedi Tian. Sonra çabuk hareketlerle kaşına, göğsüne ve poposuna dokundu. “Kafakutusu, memekutusu ve bokkutusu.” Sonra içten bir kahkaha attı.</p>

  <p class="calibre1">“Buralarda öyle mi diyorsunuz?” diye sordu Eddie gülümseyerek.</p>

  <p class="calibre1">“Şey… kendi aramızda evet,” dedi Tian. “Ama hiçbir saygıdeğer hanımefendi masasında kutuların böyle isimlendirildiğini duymamıştır herhalde.” Başına, göğsüne ve poposuna tekrar dokundu. “Akılkutusu, yürekkutusu, anahtarkutusu.”</p>

  <p class="calibre1">“Bu sonuncusu ne anlama geliyor?” diye sordu Eddie. “Kıçınızı ne tür bir anahtar açıyor?”</p>

  <p class="calibre1">Tian durdu. Andy’nin görebileceği bir yerdeydiler ama robot onları görmemiş gibi davranıyor, Eddie’nin anlamadığı bir dilde, operaya benzer bir şey söylemeye devam ediyordu. Ara sıra şarkının bir parçasıymış gibi kollarını kaldırıyor veya göğsünde kavuşturuyordu.</p>

  <p class="calibre1">“Dinle beni,” dedi Tian kibarca. “Bir erkek, pek çok parçadan oluşmuştur. Parçaların en üstünü ise erkeğin düşünceleridir.”</p>

  <p class="calibre1">“Ya da kadının,” dedi Eddie gülümseyerek.</p>

  <p class="calibre1">Tian ciddi bir ifadeyle başını salladı. “Evet ama biz konuşurken daha Çok erkeği kullanırız, çünkü bilirsin, kadınlar erkeklerin nefeslerinden yaratılmıştır.”</p>

  <p class="calibre1">“Öyle mi diyorsunuz?” diye sordu Eddie New York’tan ayrılıp Orta-Dünya’ya gelmeden önce tanıştığı kadın hakları savunucularını hatırlayarak. Havva’nın Adem’in kaburgasından yapıldığına inanmayanların bu “kre ne tepki göstereceğini merak ediyordu.</p>

  <p class="calibre1">“Evet,” dedi Tian. “Ama eskilerin dediğine göre ilk insanı Oriza Hanım doğurmuş. Canah, cantah, annah, Oriza, derler. Yani, ‘Tüm nefesler kadından gelir.’”</p>

  <p class="calibre1">“Bana şu kutulardan bahset.”</p>

  <p class="calibre1">“En iyisi ve önemlisi, içinde fikirleri ve hayalleri barındıran akıldır. Sonra kalp gelir. İçinde barındırdığı sevgi, üzümü, neşe, mutluluk…”</p>

  <p class="calibre1">“Duygular.”</p>

  <p class="calibre1">Tian kafası karışmışçasına ona baktı. “Siz hepsine tek isim mi veriyosunuz?”</p>

  <p class="calibre1">“Geldiğim yerde öyle.”</p>

  <p class="calibre1">“Ah,” dedi Tian. Tam olarak anlamış sayılmazdı ama konuyu uzatmak istemediği belliydi. Bu kez poposuna değil, apış arasına dokundu. “Son kutu, bizim alçakcommala dediğimiz işleri kapsar: sevişmek, tuvalete gitme’:, birine sebepsizce zulmetmek gibi.”</p>

  <p class="calibre1">“Ya bir sebep varsa?”</p>

  <p class="calibre1">“Ah, ama o zaman zulmetmek olmaz, diil mi?” diye sordu Tian. “Sebebi varsa akılkutusundan veya yürekkutusundan geliyodur.”</p>

  <p class="calibre1">“Bu çok ilginç,” dedi Eddie, ama aslında pek sayılmazdı. Zihninde düzgünce sıralanmış üç kasa canlandırabiliyordu. En tepede akıl, sonra yürek, en altta ise hayvani aktiviteler ve insanların bazen hissettiği mantıksız öfke vardı. Tian’ın zulmetmek kelimesini belirli bir davranışlar bütününü kapsıyormuşçasına kullanması dikkatini çekmişti. Bu mantıklı mıydı? Üzerinde düşünmeye değerdi ama o an, bunun için uygun zaman değildi.</p>

  <p class="calibre1">Andy hâlâ güneş altında ışıltılar saçarak şarkı söylüyordu. Eddie, mahallede bazı çocukların, ben Sevil Berberi’yim, yakalarsam fena beceririm, diye bağırdıktan sonra çılgınlar gibi gülerek kaçtıklarını hatırladı.</p>

  <p class="calibre1">“Andy!” diye seslendi ve robot hemen şarkısını kesti.</p>

  <p class="calibre1">“Seni selamlıyorum, Eddie! Uzun günler ve hoş geceler dilerim!” “Ben de sana,” dedi Eddie. “Nasılsın?”</p>

  <p class="calibre1">“İyiyim, Eddie!” dedi Andy hararetle. “İlk seminion’dan önce şarkı söylemeyi çok severim.”</p>

  <p class="calibre1">“Seminion mu?”</p>

  <p class="calibre1">“Kış gerçek yüzünü göstermeden önce esen sert rüzgârlara öyle deriz,” diye açıkladı Tian ve Whye’in diğer yakasındaki toz hortumlarını gösterdi. “İlk rüzgâr fırtınası yaklaşıyo. Kurtlar’ın geldiği gün veya onun ertesi gün buraya ulaşacağını sanıyom.”</p>

  <p class="calibre1">“Kurt günü, sai,” dedi Andy. ‘“Seminion gelir, sıcak günler biter,’ derler.” Eddie’ye doğru eğildi. Parlayan kafasının içinden tıkırtılar geliyor, mavi gözleri yanıp sönüyordu. “Eddie, çok ayrıntılı ve karmaşık bir burç haritası hazırladım ve Kurtlar’a karşı büyük bir zafer kazandığınızı gördüm! Muhteşem bir zafer! Düşmanlarını yok edecek ve güzel bir hanımla tanışacaksın!”</p>

  <p class="calibre1">‘Güzel bir hanıma sahibim zaten,” dedi Eddie nezaketini korumaya çalışarak. Mavi gözlerin bu şekilde hızla yanıp sönmesinin ne anlama geldiğini biliyordu; piç kurusu ona gülüyordu. Eh, diye düşündü. Umarım birkaç gün sonra hâlâ gülüyor olursun, Andy.</p>

  <p class="calibre1">“Evet ama kısa bir süre önce sai Tian’a da söylediğim gibi pek çok evli erkek kaçamak yapar.”</p>

  <p class="calibre1">“Karılarını sevenler yapmaz,” dedi Tian. “Daha önce de böyle demiştim, şimdi de diyom.”</p>

  <p class="calibre1">“Andy, eski dostum,” dedi Eddie. “Buraya Kurtlar’ın geleceği gece bize yardım edip edemeyeceğini sormaya geldik. Bize küçük bir iyilik yapabilecek misin?”</p>

  <p class="calibre1">Andy’nin metal göğsünün derinliklerinden tıkırtılar yükseldi. Mavi gözleri bu kez telaşlanmış gibi süratle yanıp sönüyordu. “Keşke yapabilseydim, sai,” dedi robot. “Dostlarıma yardım etmeyi elbette çok isterim ama istesem de yapamayacağım pek çok şey var.”</p>

  <p class="calibre1">“Programın yüzünden.”</p>

  <p class="calibre1">“Evet.” Andy’nin o ukala, senigördüğümesevindim ses tonu yok olmuştu. Şimdi bir makineye daha çok benziyordu. Geri çekildiğinde hep “öyle oluyor, diye düşündü Eddie. Çok dikkatli davrandığına şüphe yok. Çok tecrübelisin, değil mi Andy? Bazen sana teneke yığını diyorlar, bazen de Sornıezden geliyorlar, ama son gülen iyi gülüyor ve sonunda şarkını söyleyerek sana hakaret edenlerin kemiklerinin üzerinde yürüyorsun. Ama bu kez öyle olmayacak, ahbap. Olmayacak.</p>

  <p class="calibre1">“Ne zaman yapılmıştın, Andy? Merak ediyorum. LaMerk üretim merkezinden ne zaman çıktın?”</p>

  <p class="calibre1">“Uzun zaman önce, sai.” Mavi gözler şimdi son derece yavaş bir şekilde yanıp sönüyordu. Artık gülmüyordu.</p>

  <p class="calibre1">“İki bin yıl olmuş mudur?”</p>

  <p class="calibre1">“Sanırım daha da önce, sai. İçkilerle ilgili çok hoş bir şarkı biliyorum. Eminim çok hoşunuza…”</p>

  <p class="calibre1">“Belki başka zaman. Dinle sevgili dostum, binlerce yıl önce programlandrysan Kurtlar programında nasıl yer alıyor?”</p>

  <p class="calibre1">Andy’nin içinden bir şey kırılmışçasına sert bir çıtırtı duyuldu. Tekrar konuştuğunda sesi, Eddie’nin daha önce ormanın kıyısında duyduğu soğuk, ifadesiz tona bürünmüştü. Öfkelendiğinde Bosco Bob’ın sesinin büründüğü tondu bu.</p>

  <p class="calibre1">“Şifreniz nedir, sai Eddie?”</p>

  <p class="calibre1">“Bu yoldan daha önce geçmiştik, değil mi?”</p>

  <p class="calibre1">“Şifre. On saniyeniz var. On… dokuz… sekiz…”</p>

  <p class="calibre1">“Bu şifre meselesi çok işine geliyor, değil mi?”</p>

  <p class="calibre1">“Şifre yanlış, 5a/ Eddie. İki… bir… sıfır. Bir deneme hakkınız daha var. Deneyecek misiniz, sai Eddie?”</p>

  <p class="calibre1">Eddie, ona parlak bir gülümsemeyle baktı. “Seminion yaz mevsiminde eser mi, sevgili dostum?”</p>

  <p class="calibre1">Daha çok tıkırtı ve çıtırtı oldu. Andy’nin bir tarafa eğilmiş başı, diğer tarafa eğildi. “Anlamadım, New York’lu Eddie?”</p>

  <p class="calibre1">“Üzgünüm. Aptal bir insan gibi davranıyorum, değil mi? Hayır, tekrar denemek istemiyorum. Şimdi değil. Sana hangi konuda yardım isteyeceğimizi söyleyeyim, sen de programının izin verip vermeyeceğini söyle. Bu senin için uygun mu?”</p>

  <p class="calibre1">“Elbette, Eddie.”</p>

  <p class="calibre1">&nbsp;“Pekâlâ.” Eddie uzanıp Andy’nin ince, metal kolunu tuttu. Pürüzsüz metal, her nasılsa nahoş bir his veriyordu. Yağlı gibiydi. Eddie yine de elini çekmedi ve sesini bir sır veriyormuşçasına alçalttı. “Bunu sana sır saklamada çok iyi olduğun için söylüyorum.”</p>

  <p class="calibre1">“Ah, elbette öyleyim, sai Eddie! Kimse Andy’den iyi sır saklayamaz!” Robot yine o ukala, kendini beğenmiş tavrına bürünmüştü.</p>

  <p class="calibre1">“Şey…” Eddie parmak uçlarına yükseldi. “Eğil.”</p>

  <p class="calibre1">Yüksek teknolojiyle üretilmiş bir robot olmadığı halde kalbinin bulunacağı yerden mırıltılar yükselen Andy eğildi. Eddie kendini sırrını paylaşan küçük bir çocuk gibi hissederek olabildiğince uzandı.</p>

  <p class="calibre1">“Pederde Kule’nin bizim katımızdan gelen silahlar var,” diye mırıldandı. “İyi silahlar.”</p>

  <p class="calibre1">Andy başını çevirdi. Gözleri, sadece şaşkınlık anlamına gelecek bir şekilde pırıl pırıl parlıyordu. Eddie hiç renk vermedi, ama içten içe sırıtıyordu.</p>

  <p class="calibre1">“Gerçekten mi, Eddie?”</p>

  <p class="calibre1">“Evet, teşekkürler derim.”</p>

  <p class="calibre1">“Peder çok güçlü silahlar olduğunu söyledi,” dedi Tian. “Çalışırlarsa onlarla Kurtlar’ı mahvedebiliriz. Silahları kasabanın kuzeyine götürmeliyiz ama çok ağırlar. Kurt Arifesi’nde silahları bir at arabasına yüklememize yardım eder misin, Andy?”</p>

  <p class="calibre1">Sessizlik. Tıkırtılar.</p>

  <p class="calibre1">“Bahse girerim programı izin vermeyecektir,” dedi Eddie üzgünce. “Güçlü kuvvetli yeterince adam bulabilirsek belki…”</p>

  <p class="calibre1">“Yardım edebilirim,” diye araya girdi Andy. “Bu silahlar nerede, sair</p>

  <p class="calibre1">“Şimdi söylemesek daha iyi,” dedi Eddie. “Kurt Arifesi’nde bizimle pederin evinde buluş, tamam mı?”</p>

  <p class="calibre1">“Saat kaçta geleyim?”</p>

  <p class="calibre1">“Altı gibi sana uyar mı?”</p>

  <p class="calibre1">“Altı. Kaç silah olacak? Hiç olmazsa bu kadarını söyleyin ki gerekli enerji seviyesini hesaplayayım.”</p>

  <p class="calibre1">Bir yalancı diğerini tanır, dostum, diye neşeyle düşündü Eddie ama yüzü ifadesizdi. “Bir düzine, en fazla on beş tane. Her biri yüz, yüz elli kilo çeker. Bir kilonun ne kadar olduğunu biliyor musun, Andy?”</p>

  <p class="calibre1">“Evet, teşekkürler derim. Bir kilogram, bin gram eder. Ağır silahlarmış gerçekten, sai Eddie! Ateş edebilecekler mi?”</p>

  <p class="calibre1">“Çalışacaklarından büyük ölçüde eminiz,” dedi Eddie. “Değil mi, Tian?”</p>

  <p class="calibre1">Tian başını salladı. “Bize yardım edecek misin?”</p>

  <p class="calibre1">“Memnuniyetle. Saat altıda, pederin evinde.”</p>

  <p class="calibre1">“Teşekkürler, Andy,” dedi Eddie. Uzaklaşmaya başladı, sonra durup geri döndü. “Bundan kimseye bahsetmeyeceksin, anlaşıldı mı?”</p>

  <p class="calibre1">“Aksini söylemediğiniz sürece hayır, sai.”</p>

  <p class="calibre1">“Kurtlar’ın öğrenmesini isteyeceğimiz son şey, elimizde güçlü silahlar olduğu.”</p>

  <p class="calibre1">“Elbette,” dedi Andy. “Ne güzel bir haber bu. İyi günler, sai.”</p>

  <p class="calibre1">“Sana da, Andy,” dedi Eddie. “Sana da.”</p>

  <p class="calibre1">&nbsp;</p>

  <p class="calibre1"><b class="calibre5">11</b></p>

  <p class="calibre1">&nbsp;</p>

  <p class="calibre1">Tian, Andy’yle konuştukları yerden sadece üç kilometre uzakta olan Jaffords çiftliğine dönerlerken, “Sence inandı mı?” diye sordu.</p>

  <p class="calibre1">“Bilmiyorum,” dedi Eddie. “Ama çok şaşırdı, sen de fark ettin mi?” “Evet,” dedi Tian. “Fark ettim.”</p>

  <p class="calibre1">“Emin olmak için gelip bakmak isteyecektir, bu kadarından eminim.” Tian gülümseyerek başını salladı. “Dinh’iniz çok zeki.” “Öyledir,” dedi Eddie. “Kesinlikle.”</p>

  <p class="calibre1">&nbsp;</p>

  <p class="calibre1"><b class="calibre5">12</b></p>

  <p class="calibre1">&nbsp;</p>

  <p class="calibre1">Jake bir kez daha uyanık halde uzanmış, Benny’nin odasının tavanını seyrediyordu. Oy yine kıvrılıp kuyruğunu burnunun üzerine atarak bir virgül şeklini almış, Benny’nin yatağında uyuyordu. Jake ertesi gece, katet’iy\e birlikte yine Peder Callahan’ın evinde olacaktı ve gitmek için sabırsızlanıyordu. Ertesi gece Kurt Arifesi’ydi ve Roland, ondan önceki son gecesini Rocking B’de geçirmesinin daha iyi olacağını söylemişti. “Sona bu kadar yaklaşmışken şüphe uyandırmayı istemeyiz,” demişti. Jake, onu çok iyi anlıyordu ama bu, içinde bulunduğu durumdan hoşlandığı anlamına gelmezdi. Kurtlar’la çarpışma düşüncesi yeterince kötüydü zaten. Ama sonrası daha beterdi. Benny’nin iki gün s»onra ona nasıl bakacağını düşündükçe içi içini yiyordu.</p>

  <p class="calibre1">Belki hepimiz ölürüz, diye düşündü. O zaman bu konuda endişelenmek zorunda kalmam.</p>

  <p class="calibre1">Bu fikir, içinde bulunduğu ruh halinde ona çekici bile görünmüştü.</p>

  <p class="calibre1">“Jake? Uyuyo musun?”</p>

  <p class="calibre1">Jake bir an için uyuyor numarası yapmayı düşündü ama içinden bir ses, böyle korkakça davranmanın ona yakışmadığını söylüyordu. “Hayır,” dedi. “Ama uyumaya çalışsam iyi olacak, Benny. Yarın gece uyuyabileceğimi sanmıyorum.”</p>

  <p class="calibre1">“Herhalde uyuyamazsın,” diye saygıyla fısıldadı Benny. “Korkuyo musun?”</p>

  <p class="calibre1">“Tabi ki,” dedi Jake. “Beni ne sanıyorsun, deli mi?”</p>

  <p class="calibre1">Benny dirseğinin üzerinde doğruldu. “Sence kaç tanesini öldüreceksin?”</p>

  <p class="calibre1">Jake bir süre düşündü. Bunu düşünmek kendini hasta gibi hissetmesine yol açıyordu ama yine de düşündü. “Bilmiyorum. Yetmiş Kurt gelirse sanırım en az on tanesini haklamaya çalışmalıyım.”</p>

  <p class="calibre1">Kendini Bayan Avery’nin İngilizce dersini düşünür buldu. Tavanda ^ılı, içleri ölü sineklerle dolu sarı küreleri hatırladı. Ve koridorda yürürken her fırsatta ona çelme takmaya çalışan Lucas Hanson’ı. Tahtada ya</p>

  <p class="calibre1">zıh, öğelerine ayrılmış cümleleri. Her zaman V yakalı süveterler giyen ve ona âşık olan (en azından Mike Yanko’nun iddiası buydu) Petra Jesserling’i. Bayan Avery’nin tekdüze sesini. Öğle yemekleri sonrasında sırasında oturup uyanık kalmaya çalışmasını. Calla Bryn Sturgis adındaki küçük kasabanın kuzeyine gidip çocuk kaçıran canavarlarla savaşacak olan o küçük okul çocuğu muydu gerçekten? O çocuk, otuz altı saat sonra bağırsakları dışarı çıkmış, o sneetch denen şeylerle vurulup parçalanmış halde toprağın üzerinde yatıyor mu olacaktı? Bu mümkün olamazdı elbette, değil mi? Kâhyaları Bayan Shaw, onun için ekmek dilimlerinin kabuklarını ayıklar, bazen de ona “Bama,” derdi. Babası, ona yüzde on beşlik bahşişin nasıl hesaplanacağını öğretmişti. Böyle çocuklar ellerinde tabancalarla, canavarlarla savaşırken ölmezdi, değil mi?</p>

  <p class="calibre1">“Yirmi tanesini geberteceğine bahse girerim!” dedi Benny. “Keşke ben de yanında olabilseydim! Omuz omza çarpışırdık! Bam! Bam! Bam! Sonra tabancalarımızı tekrar doldururduk!”</p>

  <p class="calibre1">Jake doğrulup oturdu ve ona gözlerinde merakla baktı. “Yapar miydin?” diye sordu. “Yapabilseydin?”</p>

  <p class="calibre1">Benny bir süre düşündü. Yüzünde aniden daha yaşlı, daha akıllıymış gibi bir ifade belirmişti. Sonra başını iki yana salladı. “Iıh. Korkardım. Gerçekten korkuyo musun?”</p>

  <p class="calibre1">“Hem de nasıl,” dedi Jake.</p>

  <p class="calibre1">“Ölmekten mi?”</p>

  <p class="calibre1">“O da var ama en çok başarısız olmaktan korkuyorum.”</p>

  <p class="calibre1">“Olmayacaksın.”</p>

  <p class="calibre1">Söylemesi kolay, diye düşündü Jake.</p>

  <p class="calibre1">“Küçük çocuklarla birlikte gitmek zorunda kalırsam babam da bizimle geleceği için sevinirim,” dedi Benny. “Arbaletini yanına alacak. Onu kullandığını hiç görmüş muydun?”</p>

  <p class="calibre1">“Hayır.”</p>

  <p class="calibre1">“Oldukça iyidir. Kurtlar’dan biri sizi atlatacak olursa babam icabına bakacaktır. Göğüslerindeki o solungaçlı yeri bulur ve ateşF</p>

  <p class="calibre1">&nbsp;Ya Benny solungaç meselesinin bir yalandan ibaret olduğunu bilseydi? diye düşündü Jake. Çocuğun babasının düşmana iletmesi umulan yanlış bir bilgi olduğunu? Ya…</p>

  <p class="calibre1">Eddie kafasının içinde konuştu. O çok bilmiş ifadesi ve Brooklyn aksanıyla konuşmuştu. Balıklar bisiklete binebilse Fransa’daki kahrolası her nehir Fransa Turu’nun bir parçası olurdu.</p>

  <p class="calibre1">“Benny, gerçekten uyumaya çalışmam gerek.”</p>

  <p class="calibre1">Benny tekrar uzandı. Jake de öyle. Tavana bakmaya devam etti. Oy’un çocuğun yatağında yatmasından, çocuğa bu kadar ısınmasından bir anda nefret etti. Her şeyden nefret ediyordu. Eşyalarını toplayıp ödünç midillisine binerek oradan uzaklaşacağı saatler binlerce yıl uzaktaymış gibiydi.</p>

  <p class="calibre1">“Jake?”</p>

  <p class="calibre1">“Ne var, Benny, ne?”</p>

  <p class="calibre1">“Bağışla. Sadece buraya geldiğin için ne kadar mutlu olduğumu söyleyecektim. Birlikte çok eğlendik, diil mi?”</p>

  <p class="calibre1">“Evet,” dedi Jake ve benden daha büyük olduğuna kimse inanmaz, diye düşündü. Beş yaşında falan gibi konuşuyor. Zalimce bir düşünceydi ama Jake bu şekilde düşünmediği takdirde ağlamaya başlayabileceğini hissediyordu. Bu son geceyi Rocking B’de geçirmesini istediği için Roland’dan nefret ediyordu. “Evet, eğlendik. Hem de çok çok.”</p>

  <p class="calibre1">“Seni özleyeceğim. Bahse girerim kasabaya siz silahşorların heykelini dikerler.”</p>

  <p class="calibre1">“Ben de seni özleyeceğim.”</p>

  <p class="calibre1">“Işını takip edip değişik yerlere yolculuk edeceğin için çok şanslısın. Ben muhtemelen ömrümün sonuna kadar bu bok gibi yerde kalacağım.”</p>

  <p class="calibre1">Hayır, kalmayacaksın. Biraz şansınız varsa ve gitmenize izin verirlerse babanla pek çok yer gezeceksiniz. Bence ömrünün geri kalanını bu bok gibi yeri hayal ederek ve özleyerek geçireceksin. Yuvam dediğin yeri. Ve bunun sorumlusu ben olacağım. Gördüm… ve anlattım. Ama başka seçeneğim var Kıydı?</p>

  <p class="calibre1">“Jake?”</p>

  <p class="calibre1">Daha fazla tahammül edemeyecekti, çıldırmak üzereydi. “Uyu artık Benny. Ve bırak ben de biraz uyuyayım.”</p>

  <p class="calibre1">“Tamam.”</p>

  <p class="calibre1">Benny duvara doğru döndü. Solukları bir dakika içinde yavaşladı Bir süre sonraysa horlamaya başladı. Jake neredeyse gece yarısına kadar uyanık yattıktan sonra uyuyabildi. Ve bir rüya gördü. Rüyasında Roland Doğu Yolu’nda diz çökmüş, yüzünü nehrin yatağından üzerine doğru gelen çok sayıdaki Kurt’a çevirmişti. Tabancalarını tekrar doldurmayı deniyordu ama iki eli de tutuk, birinin de parmaklan eksikti. Kurşunlar işe yaramayan ellerinden kayıp yere düştü. Kurtlar, onu ezip üzerinden geçtiği sırada hâlâ tabancasını doldurmaya çalışıyordu.</p>

  <p class="calibre1">&nbsp;</p>

  <p class="calibre1"><b class="calibre5">13</b></p>

  <p class="calibre1">&nbsp;</p>

  <p class="calibre1">Kurt Arifesi’nde şafak vaktiydi. Eddie ve Susannah, pederin konuk odasının penceresinin önünde durmuş, Rosa’nın kulübesine doğru inen eğimli araziye bakıyordu.</p>

  <p class="calibre1">“Roland onda bir şey buldu,” dedi Susannah. “Onun adına seviniyorum.”</p>

  <p class="calibre1">Eddie başını salladı. “Kendini nasıl hissediyorsun?”</p>

  <p class="calibre1">Susannah gülümseyerek ona baktı. “İyiyim,” dedi. Ciddiydi. “Ya sen, canım?”</p>

  <p class="calibre1">“Gerçek bir çatı altında, gerçek bir yatakta uyumayı özleyeceğim, ama bir an önce işe koyulmak için sabırsızlanıyorum. Bunların dışında iyiyim.”</p>

  <p class="calibre1">“İşler ters giderse uyuyacağın yer konusunda endişelenmen gerekmeyecek.”</p>

  <p class="calibre1">“Doğru,” dedi Eddie. “Ama bir terslik olacağını sanmıyorum. Ya sen?”</p>

  <p class="calibre1">Sert bir rüzgâr, Susannah cevap veremeden evi bir anlığına sarstı. Seminion günaydın diyor, diye düşündü Eddie.</p>

  <p class="calibre1">“Bu rüzgâr hoşuma gitmedi,” dedi Susannah. “Hiç hesapta yoktu.”</p>

  <p class="calibre1">&nbsp;Eddie ağzını açtı.</p>

  <p class="calibre1">“Ka hakkında bir şey söylersen burnuna yumruğu yersin.”</p>

  <p class="calibre1">Eddie ağzını kapadı ve fermuvarını çekiyormuş gibi bir hareket yaptı Susannah yine de yumruğunu kaldırdı ve Eddie’nin burnuna bir tüy gibi hafifçe dokundu. “Kazanma şansımız oldukça yüksek,” dedi. “İşler uzun bir süredir istedikleri gibi yürüyormuş. Bu da temkini biraz olsun elden bırakmış olabilecekleri anlamına gelir. Blaine gibi kendilerine fazlasıyla güveniyorlardır.”</p>

  <p class="calibre1">“Evet, Blaine gibi.”</p>

  <p class="calibre1">Susannah, onu kalçasından tutarak kendine çevirdi. “Ama işler yine de ters gidebilir. Bu yüzden hâlâ baş başayken sana bir şey söylemek istiyorum, Eddie. Seni çok seviyorum.” Hiç oramatize etmeden, basitçe konuşmuştu.</p>

  <p class="calibre1">“Biliyorum,” dedi Eddie. “Ama sebebini biliyorsam namerdim.”</p>

  <p class="calibre1">“Seni seviyorum çünkü kendimi bir bütün gibi hissetmemi sağlıyorsun,” dedi Susannah. “Gençken aşkın iki şey olabileceğini düşünür, hangisi olduğuna bir türlü karar veremezdim. Ya muhteşem, olağanüstü bir gizem ya da bir grup Hollywood’lu film yapımcısının ekonomik buhran yıllarında bilet satabilmek için uydurduğu bir balondu.”</p>

  <p class="calibre1">Eddie gülümsedi.</p>

  <p class="calibre1">“Şimdi herkesin kalbinde bir delikle doğduğuna inanıyorum. Hayatımız boyunca o deliği doldurabilecek insanı arıyoruz. Sen… Eddie, sen beni tamamlıyorsun.” Elini tutup onu yatağa çekti. “Ve şimdi de bir başka deliği doldurmanı istiyorum.”</p>

  <p class="calibre1">“Bu güvenli mi, Suze?”</p>

  <p class="calibre1">“Bilmiyorum,” dedi Susannah. “Ve aldırmıyorum.”</p>

  <p class="calibre1">Yavaşça seviştiler, hızları sadece son anlarda arttı. Susannah yüzünü Eddie’nin omzuna gömerek hafif bir çığlık attı. Eddie doruk noktasına varmadan hemen önce, dikkat etmezsem onu kaybedeceğim, diye düşündü. Mwı/ bildiğimi bilmiyorum, ama bu bir gerçek. Öylece ortadan kaybolacak.</p>

  <p class="calibre1">“Ben de seni seviyorum,” dedi yan yana uzandıklarında.</p>

  <p class="calibre1">“Evet,” dedi Susannah, elini tutarak. “Biliyorum ve çok mutluyum.”</p>

  <p class="calibre1">“Birini mutlu etmek güzel,” dedi Eddie. “Bunu hissi bilmiyordum.”</p>

  <p class="calibre1">“Önemi yok,” dedi Susannah ve Eddie’nin dudaklarının kenarını buktü. “Çabuk öğreniyorsun.”</p>

  <p class="calibre1">&nbsp;</p>

  <p class="calibre1"><b class="calibre5">14</b></p>

  <p class="calibre1">&nbsp;</p>

  <p class="calibre1">Rosa’nın küçük oturma odasında bir salıncaklı sandalye vardı. Tek elinde kilden bir kap tutan Silahşor, çıplak halde orada oturuyordu. Sigara içiyor, bir yandan da gündoğumunu izliyordu. Şafağı orada bir kez daha görüp göremeyeceğinden emin değildi.</p>

  <p class="calibre1">Onun gibi çırılçıplak olan Rosa yatak odasında ı çıktı ve eşikte durup ona baktı. “Kemiklerin nasıl? Söyle yalvarırım.”</p>

  <p class="calibre1">Roland başını salladı. “Senin şu yağ, mucizeler yaratıyor.”</p>

  <p class="calibre1">“Fazla uzun sürmeyecek.”</p>

  <p class="calibre1">“Doğru,” dedi Roland. “Ama bir başka dünya var (dostlarımın dünyası). Belki orada bana iyi gelecek bir şey vardır. İçimden bir ses, kısa bir süre sonra oraya gideceğimizi söylüyor.”</p>

  <p class="calibre1">“Daha çok savaş mı?”</p>

  <p class="calibre1">“Sanırım öyle, evet.”</p>

  <p class="calibre1">“Ne olursa olsun buraya tekrar gelmeyeceksiniz, diil mi?”</p>

  <p class="calibre1">Roland, ona baktı. “Hayır.”</p>

  <p class="calibre1">“Yorgun musun, Roland?”</p>

  <p class="calibre1">“Ölümüne.”</p>

  <p class="calibre1">“O halde yatağa geri gel, olmaz mı?”</p>

  <p class="calibre1">Roland sigarayı söndürüp ayağa kalktı. Gülümsedi. Daha genç bir adamın gülümsemesiydi. “Teşekkürler derim.”</p>

  <p class="calibre1">“İyi bir adamsın, Gilead’lı Roland.”</p>

  <p class="calibre1">Silahşor bunu bir süre düşündükten sonra başını iki yana salladı. “Hayatım boyunca ellerim herkesten hızlıydı ama iyi biri olma konusunda hep yavaş kaldım.”</p>

  <p class="calibre1">Rosalita, ona elini uzattı. “Gel, Roland. Gel bana.” Ve Roland gitti.</p>

  <p class="calibre1">&nbsp;</p>

  <p class="calibre1"><b class="calibre5">15</b></p>

  <p class="calibre1">&nbsp;</p>

  <p class="calibre1">Roland, Eddie, Jake ve Peder Callahan öğle sonrasının ilk saatlerinde atları üzerinde Doğu Yolu’na gitti (aslında DevarTete Whye’in konumuna bakılacak olursa şimdi kuzey yolu olmuştu). Eyerlerinin arkasına bağladıkları katlanmış döşeklerin içine kürekler gizlenmişti. Hamileliği sebebiyle kazma görevinden muaf tutulmuş olan Susannah daha büyük bir çadır kurup akşam yemeği hazırlıkları yapan Oriza’nın Kardeşleri’ne yardıma gitmişti. Calla Bryn Sturgis, ayrıldıkları sırada kasabada panayır varmışçasına dolmaya başlamıştı bile. Ama neşeli haykırışlar, coşkulu danslar, çatapat sesleri, eğlenceli yarışmalar yoktu. Ne Andy’yi, ne de Ben Slightman’ı görmüşlerdi ve bu gayet iyiydi.</p>

  <p class="calibre1">“Tian?” diye sordu Roland, Eddie’ye, aralarına çöken sessizliği bozarak.</p>

  <p class="calibre1">“Saat beşte benimle pederin evinde buluşacak.”</p>

  <p class="calibre1">“Âlâ,” dedi Roland. “Buradaki işimizi saat dörde kadar bitiremezsek sen tek başına gidersin.”</p>

  <p class="calibre1">“İstersen ben de seninle gelirim,” dedi Callahan. Çinliler, birinin hayatını kurtaranın, o kişinin hayatından ömür boyu sorumlu olduğuna inanırdı. Callahan bu konu üzerine daha önce pek kafa yormamıştı, ama Eddie’yi Geçit Mağarası‘nın önündeki uçurumun kenarından geri çektiğinden beri bu inanışın yerinde olabileceğini düşünüyordu.</p>

  <p class="calibre1">“Bizimle kalsan daha iyi olur,” dedi Roland. “Eddie bu meseleyi halledebilir. Senin için burada başka bir iş var. Kazmanın yanı sıra yani.”</p>

  <p class="calibre1">“Öyle mi? Nasıl bir iş?” diye sordu Callahan.</p>

  <p class="calibre1">Roland yolun ilerisindeki toz hortumlarını işaret etti. “Dua et de şu lanet rüzgâr uzaklaşsın. Ne kadar çabuk olursa o kadar iyi. Yarın sabahtan önce mutlaka uzaklaşmış olması gerek.”</p>

  <p class="calibre1">“Hendek için mi endişeleniyorsun?” diye sordu Jake.</p>

  <p class="calibre1">“Hendek sorun çıkarmayacak,” dedi Roland. “Beni endişelendiren Oriza’nın Kardeşleri. Tabak fırlatmak, normal şartlar altında bile hassas bir iş. Kurtlar geldiğinde şiddetli rüzgâr olursa isabet oranlan, dolayısıy]a da başarı şansımız büyük ölçüde azalacaktır.” Elini tozlu ufka doğru kaldırdı. “Delah.”</p>

  <p class="calibre1">Ama Callahan gülümsüyordu. “Memnuniyetle dua ederim,” dedi. “Ama daha fazla endişelenmeden önce doğuya bak, yalvarırım.”</p>

  <p class="calibre1">Hepsi birden eyerleri üzerinde doğuya döndü. Koçanları toplanmış ve birer iskelet gibi çıplak kalmış mısırlar, pirinç tarlalarına doğru sıralar halinde uzanıyordu. Pirinç tarlalarının ötesinde nehir, onun da ötesinde sınır topraklarının sonu vardı. Orada, on iki metre yükseklikte toz hortumları hızla ilerliyor, dönüyor, iç içe geçiyordu. Nehrin bu tarafında görülen toz hortumları, karşıdakilerin yanında yaramaz çocuklar gibi kalıyordu.</p>

  <p class="calibre1">“Seminion genellikle Whye’a kadar ulaşıp geri döner,” dedi Callahan. “Eskilerin anlattıklarına göre Lort Seminion, Leydi Oriza’ya nehrin diğer yakasına geçmek için yalvarır, ama Oriza kıskançlığı yüzünden izin vermezmiş. Görüyorsunuz ya…”</p>

  <p class="calibre1">“Seminion kız kardeşiyle evlenmiş,” dedi Jake. “Leydi Riza, onu kendisine istiyormuş (pirinç ve rüzgârın evliliği), elde edemediği için de hâlâ öfkeliymiş.”</p>

  <p class="calibre1">“Bunları nereden biliyorsun?” diye sordu Callahan hem şaşkın, hem hoşuna gitmiş bir tavırla.</p>

  <p class="calibre1">“Benny anlatmıştı,” dedi Jake kısaca. Saman yığınının üzerinde veya nehir boyunda tembelce yatarken birbirlerine masallar ve efsaneler anlatmalarını hatırladıkça kendini kötü hissediyordu.</p>

  <p class="calibre1">Callahan başını salladı. “Evet, hikâye böyle. Sanırım gerçekte doğal bir sebebi var orada hava soğuk, nehrin üzerinden yükselen hava sıcakbunun gibi bir şey olmalı. Sebebi her neyse, bu fırtına geldiği yere dönecekmiş gibi görünüyor.”</p>

  <p class="calibre1">Rüzgâr, ona aksini göstermek istercesine yüzüne toz toprak savurunca Callahan güldü. “Yarın günün ilk ışıklarıyla bitmiş olur, size yüzde doksan dokuz garanti veriyorum. Ama…”</p>

  <p class="calibre1">“Yüzde doksan dokuz yeterince iyi değil, peder.”</p>

  <p class="calibre1">&nbsp;“Ben de bunu söyleyip yine de dua etmekte fayda var diyecektim, Roland.”</p>

  <p class="calibre1">“Teşekkürler derim.” Silahşor, Eddie’ye döndü ve sol elinin ilk iki parmağını kendi yüzüne çevirdi. “Gözler, tamam mı?”</p>

  <p class="calibre1">“Gözler,” diye onayladı Eddie. “Ve şifre. On dokuz değilse doksan dokuzdur.”</p>

  <p class="calibre1">“Bundan emin olamazsın.”</p>

  <p class="calibre1">“Biliyorum,” dedi Eddie.</p>

  <p class="calibre1">“Yine de… çok dikkatli ol.”</p>

  <p class="calibre1">“Olacağım.”</p>

  <p class="calibre1">Birkaç dakika sonra vadilere ve madenlere (Gloria, Redbird One ve Redbird Two) uzanan taşlı bir yolun başlangıcına vardılar. Kasabalılar, arabaların burada bırakılacağını sanıyordu ve haklıydılar. Ayrıca refakatçilerle çocukların bu yoldan yürüyerek madenlerden birine gideceğini düşünüyorlar ama bu hususta yanılıyorlardı.</p>

  <p class="calibre1">Üçü, kısa süre içinde yolun batısını kazmaya başladı. Dördüncü kişi nöbet tutuyordu. Kimse gelmedi (bu civarda yaşayan ahali, çoktan kasabaya gitmişti) ve işlerini çabucak bitirdiler. Eddie saat dörtte diğerlerinin yanından ayrıldı ve Roland’ın tabancalarından biri kalçasında olduğu halde Tian Jaffords ile buluşmak üzere kasabaya gitti.</p>

  <p class="calibre1">&nbsp;</p>

  <p class="calibre1"><b class="calibre5">16</b></p>

  <p class="calibre1">&nbsp;</p>

  <p class="calibre1">Tian arbaletini getirmişti. Eddie silahı pederin evinin verandasında bırakmasını söyleyince çiftçinin mutsuz, güvensiz bakışlarıyla karşılaştı.</p>

  <p class="calibre1">“Beni tabancayla görürse kuşkulanmaz ama seni onunla görürse şüphelenebilir,” dedi Eddie. İşte buydu, gerçek çarpışma şimdi başlıyordu ve Eddie son derece sakindi. Kalbi düzenli bir şekilde, yavaşça atıyordu. Görüşü berraklaşmış gibiydi; her bir otun yere düşen minik gölgesini görebiliyordu. “Duyduğum kadarıyla çok güçlüymüş. Gerektiğinde de son derece hızlı hareket edebiliyormuş. Bırak bu oyunu ben oynayayım.”</p>

  <p class="calibre1">“Öyleyse ben niye buradayım?”</p>

  <p class="calibre1">Çünkü yanımda senin gibi zararsız biri olduğu sürece en zeki robot bile bir şeyler döndüğünden şüphelenmez, idi asıl cevap ama pek diplomatik olmazdı doğrusu.</p>

  <p class="calibre1">“Sigorta,” dedi ona. “Haydi.”</p>

  <p class="calibre1">Küçük tuvalete doğru yürüdüler. Eddie orayı son günlerde pek çok kez, keyifle kullanmış (temizlenmek için yumuşak yapraklar vardı ve zehirli olup olmadıklarını düşünmek zorunda değildi) ama o ana dek dışım hiç alıcı gözle incelememişti. Yüksek, sağlam, ahşap bir yapıydı. Çok dayanıklı görünmesine rağmen Andy’nin istediği takdirde küçük binayı birkaç dakika içinde yerle bir edeceğini biliyordu. Ona bu fırsatı verirlerse tabi.</p>

  <p class="calibre1">Rosa kulübesinin arka kapısına çıktı ve eliyle gözlerini perdeleyerek onlara baktı. “Nasılsın, Eddie?”</p>

  <p class="calibre1">“İyiyim, Rosie ama içeri girsen iyi olacak. Biraz itiş kakış olabilir.”</p>

  <p class="calibre1">“Öyle mi? Tabaklarım var…”</p>

  <p class="calibre1">“Riza’nın bu şartlarda fazla yardımı olacağını sanmıyorum,” dedi Eddie. “Ama tetikte olmanda fayda var.”</p>

  <p class="calibre1">Kadın başını sallayarak tek kelime etmeden içeri döndü. Erkekler, tuvaletin yeni sürgü takılmış açık duran kapısının iki yanma oturdu. Tian bir sigara sarmaya çalıştı. Parmakları şiddetle titrediğinden, ilk seferde başarısız oldu. Tekrar denerken, “Bu tür işlerde iyi diilim,” dedi. Eddie adamın sigara sarmaktan bahsetmediğini biliyordu.</p>

  <p class="calibre1">“Önemi yok.”</p>

  <p class="calibre1">Tian, ona umutla baktı. “Öyle mi?”</p>

  <p class="calibre1">“Evet.”</p>

  <p class="calibre1">Andy saat tam altıda (Eddie teneke yığınının içine muhtemelen saniyenin binde birini bile gösterebilecek bir saat monte edilmiştir, diye düşündü) pederin evinin köşesini dönerek karşılarında belirdi. Uzun gölgesi, önündeki çimlerin üzerinde onunla birlikte ilerliyordu. Onları gördü. Mavi gözleri ışıldadı. Bir elini kaldırarak onlara selam verdi. Batan güneşin ışıklarını yansıtan kolu, kanla dolu bir kazana sokulup çıkarılmış gibilapkırmızıydı. Eddie de el salladı ve gülümseyerek ayağa kalktı. Bu aşınmış, eski dünyada hâlâ var olan ve işleyen düşünebilen, makinelerin tümünün efendilerinin aleyhine dönüp dönmediğini merak etti. Eğer döndülerse, sebebi neydi?</p>

  <p class="calibre1">“Sakin ol ve bırak konuşma faslını ben yapayım,” dedi Tian’a dudaklarını oynatmadan.</p>

  <p class="calibre1">“Tamam,” diye karşılık verdi Tian.</p>

  <p class="calibre1">“Eddie!” diye bağırdı Andy. “Tian Jaffords! Sizi görmek ne güzel! Ve Kurtlar’a karşı kullanılacak silahların olması! Harika! Nerede bu silahlar?”</p>

  <p class="calibre1">“Bok odasında,” dedi Eddie tuvaleti işaret ederek. “Silahları çıkarınca buraya bir araba getirebiliriz ama çok ağırlar… ve hareket etmek için fazla geniş alan yok…”</p>

  <p class="calibre1">Kenara çekildi. Andy o tarafa yürüdü. Gözleri ışıldıyordu ancak bu kez içlerinde kahkahalar yoktu. O kadar parlaktılar ki, Eddie gözlerini kısmak zorunda kaldı; ampullere bakmak gibiydi.</p>

  <p class="calibre1">“Silahları çıkarabileceğimden eminim,” dedi Andy. “Yardım etmek ne hoş! Programım pek az şey yapmama izin verdiği için hep üzülmüşümdür…”</p>

  <p class="calibre1">Tuvaletin önünde durmuş, kapıdan başını vurmadan geçebilmek için dizlerini hafifçe bükmüştü. İçeriye baktı. Eddie, Roland’ın tabancasını çekti. Sandal ağacından kabzası, her zaman olduğu gibi avucuna kusursuzca oturdu.</p>

  <p class="calibre1">“Bağışla, New York’lu Eddie, ama burada silah göremiyorum.”</p>

  <p class="calibre1">“Doğru,” dedi Eddie. “Ben de göremiyorum. Tek gördüğüm, çocuklara şarkılar öğretip sonra onları düşmana teslim eden bir hain…”</p>

  <p class="calibre1">Andy korkunç bir süratle döndü. Ensesindeki servoların mırıltısı Eddie’ye fazla yüksek gelmişti. Aralarında bir metreden az bir mesafe vardı. Sana yarasın, paslanmaz çelik piç!” dedi Eddie ve iki el ateş etti. Sakin akşamda patlama sesleri kulakları sağır edecek kadar şiddetliydi. Andy’nin gözleri parçalanarak karardı. Tian bir çığlık attı.</p>

  <p class="calibre1">“YOO!” Andy giderek yükselen bir sesle haykırıyordu. Sesi öylesine yüksekti ki tabancanın patlaması yanında şampanya şişesinin mantarının çıkardığı ses gibi kalmıştı. “GÖZLERİM! GÖREMİYORUM! YOO, OLAMAZ! GÖRÜŞ SIFIR! GÖZLERİM, GÖZLERİM…”</p>

  <p class="calibre1">İnce çelik kollan, yuvaları parçalanmış, mavi ışıltıları sönmüş gözlerine doğru yükseldi. Andy doğrulunca, başı tuvaletin eşiğini parçaladı ve tahta parçaları havada uçuştu.</p>

  <p class="calibre1">“HAYIR, HAYIR, HAYIR, GÖREMİYORUM, GÖRÜŞ SIFIR, BANA NE YAPTINIZ, TUZAK, PUSU, SALDIRI, KÖR OLDUM, KOD 7, KOD 7, KOD ir</p>

  <p class="calibre1">“İtmeme yardım et, Tian!” diye bağırdı Eddie tabancayı kılıfına geri koyarken. Ama Tian donakalmış, irileşmiş gözlerle robota (kafas’ kırık eşiğin ötesinde gözden kaybolmuş robota) bakıyordu. Eddie’nin kaybedecek zamanı yoktu. Hızla öne atıldı ve avuçlarını Andy’nin göğsündeki; ismini, görevini ve seri numarasını belirten plakaya dayadı. Robot inanılmayacak kadar ağır (Eddie’nin ilk düşüncesi, bir duvarı itmekte olduğuydu) ama aynı zamanda kör, afallamış ve dengesini kaybetmişti. Geriye doğru sendeledi ve kulakları sağır eden sesi aniden kesildi. Yerini, acayip bir siren sesi aldı. Eddie beyninin yarılacağım sandı. Bununla birlikte uzanıp tuvaletin kapısını kapatmayı başardı. Üst kısmında büyük bir boşluk vardı ama kapı yine de kapandı. Eddie bilek kalınlığındaki sürgüyü itti.</p>

  <p class="calibre1">Siren sesi kesintisizce devam ediyordu.</p>

  <p class="calibre1">Rosa, her iki elinde birer tabakla koşarak geldi. Gözleri irileşmişti. “Bu da ne? Tanrı ve İsa Adam aşkına, nedir bu?”</p>

  <p class="calibre1">Korkunç bir darbe, Eddie cevap veremeden tuvaletin duvarlarını sarstı. Ufak odacık, altındaki deliğin kenarım hafifçe ortaya çıkaracak şekilde yana kaymıştı.</p>

  <p class="calibre1">“Andy,” dedi Eddie. “Galiba falında hoşuna gitmeyecek şeyler çıktı…”</p>

  <p class="calibre1">“AŞAĞILIK HERİFLER!” Ses, Andy’nin her zamanki üç tonu olan sırnaşık, halinden memnun ve sahte itaatten çok farklıydı. “AŞAĞILIK</p>

  <p class="calibre1">&nbsp;PİÇLER! YALANCI HERİFLER! SİZİ ÖLDÜRECEĞİM! KÖR OLDUM, AH KÖR OLDUM! KOD 7, KOD 7!” Sözcükler kesildi ve siren tekrar başladı. Rosa tabakları bırakıp elleriyle kulaklarını kapadı.</p>

  <p class="calibre1">Bir başka şiddetli darbe daha oldu ve bu kez kalın tahtalardan ikisi, dışa doğru bel verdi. Yeni bir darbenin duvarı kıracağı açıkça görülüyordu. Andy’nin kolu tahtalar arasından dışarı uzandı. Batmakta olan güneşin kızıl ışıkları metal üzerinde yansıdı. Uçtaki dört eklemli parmakları sertçe açılıp kapanıyordu. Eddie köpeklerin uzaklardan gelen çılgınca havlamalarını duyabiliyordu.</p>

  <p class="calibre1">“Dışarı çıkıyor, Eddie!” diye dehşetle bağırdı Tian. “Şimdi çıkacak!” Eddie’nin omzunu sertçe kavramıştı.</p>

  <p class="calibre1">Eddie omzunu silkerek Tian’ın elindenkurtuldu ve tuvalete yaklaştı. Bir şiddetli darbe daha oldu. Otların üzeri kırık tahta parçalarıyla dolmuştu. Eddie ağzını açtı, ama siren sesini bastıramayacağını anlayarak tekrar kapadı. Beklemeye başladı. Andy’nin tuvalet duvarına tekrar vurmasından hemen önce siren sesi kesildi.</p>

  <p class="calibre1">“PİÇ KURULARI!” diye haykırdı Andy. “İKİNİZİ DE GEBERTECEĞİM! YÖNETMELİK 20, KOD 7! KÖR OLDUM, GÖRÜŞ SIFIR SÎZİ KORKAK..”</p>

  <p class="calibre1">“Haberci Robot Andy!” diye bağırdı Eddie. Andy’nin seri numarasını, Callahan’ın çok değerli kâğıtlarından birinin köşesine not etmişti. “DNF44821V63! Şifre!”</p>

  <p class="calibre1">Çılgınca darbeler ve kulakları sağır eden ses, Eddie seri numarasını söyler söylemez kesildi ama sessizlik bile sessiz değildi; cehennemden çıkmışa benzeyen siren sesi yüzünden kulakları hâlâ çınlıyordu. İki metalin birbirine çarpmasına benzer bir gürültü, ardından bir dizi tıkırtı oldu. Sonra: “Ben DNF44821V63. Lütfen şifreyi söyleyin,” dedi Andy. Bir anlık sessizlikten sonra aynı ifadesiz tonla tekrar konuştu. “Pusuya düşüren New York’lu Eddie piçi. On saniyeniz var. Dokuz…”</p>

  <p class="calibre1">“On dokuz,” dedi Eddie, kapının ardına doğru.</p>

  <p class="calibre1">“Şifre hatalı.” Andy’nin sesinde inkâr edilemeyecek bir memnuniyet vardı. “Sekiz… yedi…”</p>

  <p class="calibre1">“Doksan dokuz.”</p>

  <p class="calibre1">“Şifre hatalı.” Sesi şimdi zaferle doluydu. Eddie o kısacık zamanda kendine daha önce duyduğu temelsiz güvene lanet okudu. Tian ve Rosa’nın dehşet dolu bakışmasını da görmüştü. Köpekler hâlâ havlıyordu.</p>

  <p class="calibre1">“Beş… dört…”</p>

  <p class="calibre1">On dokuz değildi, doksan dokuz da. Başka ne olabilirdi? Bu lanet olası robotun şifresi neydi, Tanrı aşkına?</p>

  <p class="calibre1">“… üç…”</p>

  <p class="calibre1">Zihninde birdenbire boş arsayı çevreleyen tahta çitin üzerine toz pembe sprey boyayla yazılmış duvar yazısı belirdi. Harfler, Andy’nin gözlerinin Roland’ın tabancasından çıkan kurşunlarla parçalanmasından önce olduğu gibi beyninde parlıyordu Oh SUSANNAHMIO, bölünmüş kızım benim, ‘99yılında Dixie Pig’epark etmiş kızım.</p>

  <p class="calibre1">“… iki…”</p>

  <p class="calibre1">Biri ya da diğeri değil, her ikisi birdendi. Kahrolası robot bu yüzden ilk hatalı şifreden sonra saymayı kesmemiş, tekrar denemesine izin vermişti. Aslında şifreyi yanlış değil, eksik söylemişti.</p>

  <p class="calibre1">“On dokuz doksan dokuz!“n diye bağırdı Eddie.</p>

  <p class="calibre1">Kapının arkasından çıt çıkmıyordu. Eddie sirenin tekrar başlamasını, Andy’nin tuvalet duvarlarına yine vurmasını bekledi. Tian ve Rosa’ya kaçmalarını söyleyecek, onları korumaya…</p>

  <p class="calibre1">Kapının ardından bir makinenin donuk, soğuk sesi duyuldu. Sahte yılışıklık da, gerçek öfke de yok olmuştu. Cali a halkının nesillerdir tanıdığı Andy sonsuza dek gitmişti.</p>

  <p class="calibre1">“Teşekkür ederim,” dedi ses. “Ben başka birçok özelliği olan Haberci Robot Andy. Seri numaram, DNF44821V63. Nasıl yardımcı olabilirim?”</p>

  <p class="calibre1">“Kendini kapatarak.”</p>

  <p class="calibre1">Tuvalette sessizlik oldu.</p>

  <p class="calibre1">“İstediğim şeyi anladın mı?”</p>

  <p class="calibre1">‘*’ İngilizcede yıllar genellikle yan yana gelmiş iki rakam gibi söylenir. Ör: 1999, on dokuz doksan dokuz, 1999.</p>

  <p class="calibre1">Korku dolu, cılız bir ses duyuldu. “Lütfen bana bunu yaptırma. Seni kötü adam. Ah, çok kötüsün.”</p>

  <p class="calibre1">“Kendini derhal kapat.”</p>

  <p class="calibre1">Daha uzun bir sessizlik oldu. Rosa elleri boğazında olduğu halde sessizce duruyordu. Pederin evinin yanında, ellerinde ilkel silahlarıyla birkaç kişi birikmişti. Rosa onları görünce el salladı.</p>

  <p class="calibre1">“DNF44821V63, itaat et!”</p>

  <p class="calibre1">“Evet, New York’lu Eddie. Kendimi kapatacağım.” Andy’nin bu yeni, cılız sesinde şimdi korkunç bir kendine acıma tonu vardı. Eddie’nin tüylerinin ürpermesine neden olmuştu. “Andy kör oldu, şimdi de kendini kapatacak. Ana enerji hücrelerim yüzde doksan sekiz oranında boşaldığı için kendimi bir daha asla çalıştıramayabileceğimi biliyorr.unuz, değil mi?”</p>

  <p class="calibre1">Eddie, küçük Jaffords çiftliğindeki deforme olmuş dev ikizleri, Tia ve Zalman’ı hatırladı ve kasabanın Gök Gürültüsü‘ne kaçırılıp o halde dönmüş yüzlerce çocuğunu düşündü. İstediklerini yapmak için hevesle çalışan, zeki Tavery ikizleri geldi aklına. Ve olağanüstü güzellikleri. “Yaptıklarını asla telafi etmeyecek,” dedi. “Ama bu da bir başlangıç. Görüşme sona erdi, Andy. Kendini kapat.”</p>

  <p class="calibre1">Yıkılmasına az kalmış tuvalette yine sessizlik oldu. Tian ve Rosa, usulca Eddie’nin yanma geldi. Kilitli kapının karşısında beklediler. Rosa, Eddie’nin kolunu kavradı. Eddie elini hemen itti. Tabancasını hızla çekmek durumunda kalabilirdi. Ama Andy’nin gözlerinden başka nereye ateş edebileceğini bilmiyordu.</p>

  <p class="calibre1">Andy tekrar konuştuğunda sesi öylesine yüksekti ki Tian ve Rosa yutkunup korkuyla bir adım geriledi. Eddie olduğu yerde kaldı. Daha önce büyük ayının açıklığında buna benzer bir ses ve cümleler duymuştu. Andy’nin söyledikleri daha önce duyduklarının tıpa tıp aynısı değildi ama benzer kaynaktan çıktıkları anlaşılıyordu.</p>

  <p class="calibre1">“DNF4482IV63 KAPANIYOR! TÜM ALT NÜKLEER HÜCRELER VE HAFIZA DEVRELERİ KAPANMA AŞAMASINDA! SİSTEMİN KAPANMASI YÜZDE ON ÜÇ ORANINDA GERÇEKLEŞTİ! BEN BAŞKA BİRÇOK ÖZELLİĞİ OLAN HABERCİ ROBOT ANDY’YİM! LÜTFEN POZİSYONUMU LAMERK ENDÜSTRİ VEYA KUZEY MERKEZ POZİTRONİK, LTD’E BİLDİRİN! 190054’Ü ARAYIN! ÖDÜL VERİLECEKTİR!” Bir tıkırtının ardından kayıtlı mesaj başa döndü. “DNF44821V63 KAPANIYOR! TÜM ALT NÜKLEER HÜCRELER VE HAFIZA DEVRELERİ KAPANMA AŞAMASINDA! SİSTEMİN KAPANMASI YÜZDE ON ÜÇ ORANINDA GERÇEKLEŞTİ! BEN BAŞKA BİRÇOK ÖZELLİĞİ OLAN HABERCİ ROBOT ANDY’YİM…”</p>

  <p class="calibre1">“Öyleydi,” dedi Eddie yumuşak bir sesle. Tian ve Rosa’ya döndü ve yüzlerindeki çocuksu dehşet ifadesini görerek gülümsedi. “Sorun yok,” dedi onlara. “Artık bitti. Bu şekilde böğürmeye bir süre daha devam edecek, sonra sesi sonsuza dek kesilecek. Onu bir… ne bileyim… saksı olarak falan kullanabilirsiniz.”</p>

  <p class="calibre1">“Bence en iyisi onu oracığa gömmek,” dedi Rosa başıyla tuvaleti işaret ederek.</p>

  <p class="calibre1">Eddie’nin gülümsemesi bir sırıtışa dönüştü. Andy’yi bokların içine gömme fikri hoşuna gitmişti. Hem de çok hoşuna gitmişti.</p>

  <p class="calibre1">&nbsp;</p>

  <p class="calibre1"><b class="calibre5">17</b></p>

  <p class="calibre1">&nbsp;</p>

  <p class="calibre1">Roland alacakaranlık yerini geceye bıraktığı sıralarda orkestranın sahnesinin kenarına oturdu ve Calla halkının özenle hazırlanmış zengin akşam yemeğini mideye indirmesini izlemeye koyuldu. Calla’lılardan her biri, bunun birlikte yiyecekleri son yemek olabileceğinin, ertesi gün kasabalarının üzerinden dumanlar tüten bir harabeye dönüşebileceğinin farkındaydı ama yine de yemeğin tadını çıkararak neşeyle sohbet ediyorlardı. Bu ruh hallerinin tek sebebi, çocuklarının kurtulabileceği ihtimali değildi. Roland sonunda doğru kararı vermiş olmanın Calla ahalisinde yarattığı iç rahatlığını gözlemleyebiliyordu. Bu insanların çoğu o gece, çocuklarının ve torunlarının bulunduğu çadırın hemen yanında, açık havada uyuyacak, ertesi gün yüzlerini kasabanın kuzeydoğusuna çevirerek endişeyle savaşın sonucunu bekleyecekti. Silah sesleri olacağını tahmin ediyorlardı (bu, pek çoğunun daha önce hiç duymadığı bir sesti). Sonra da Kurtlar’ın gelişini işaret eden toz bulutu ya yok olacak ya geldiği yöne doğru uzaklaşacak ya da kasabaya yaklaşacaktı. Sonuncusu olursa çil yavrusu gibi kaçışacaklar ve evlerinin yakılmasını dehşet içinde bekleyeceklerdi. Kurtlar savaştan galip çıkarsa geride kalanlar kasabayı tekrar kurmayı deneyecek miydi? Roland buna pek ihtimal vermiyordu. Çocukları olmayınca kasabayı tekrar inşa etmenin ne anlamı olurdu? Roland, Kurtlar’ın galip gelmeleri halinde bu kez bütün çocukları götüreceğinden hiç şüphe duymuyordu. Başaramazlarsa, Calla Bryn Sturgis bir hayalet kasabaya dönüşecekti.</p>

  <p class="calibre1">“Bağışla, sai.”</p>

  <p class="calibre1">Roland sesin geldiği yöne bakınca şapkasını eline almış duran Wayne Overholser’ı gördü. Calla’nın güçlü çiftçisi değil de basit bir işçiymiş gibi duruyordu. İrileşmiş gözleri kederliydi.</p>

  <p class="calibre1">“Hâlâ senin verdiğin şapkayı takıyorken benimle bu şekilde konuşmana gerek yok,” dedi Roland sakince.</p>

  <p class="calibre1">“Evet ama…” Overholser nasıl devam edeceğini bilmiyormuşçasına sustu. Sonra doğrudan konuya girmeye karar vermiş gibi Silahşor’un gözlerine baktı. “Çarpışma sırasında çocuklara göz kulak olmaları için seçtiğin kişilerden biri Reuben Caverra’ydı, diil mi?”</p>

  <p class="calibre1">“Evet?”</p>

  <p class="calibre1">“Bu sabah hastalanmış,” dedi Overholser apandisitinin olduğu bölgeyi işaret ederek. “Evinde ateşler içinde yatıyo. Sabaha çıkacakmış gibi göriinmüyo. Zaten bu duruma düşüp kurtulan pek görülmedi.”</p>

  <p class="calibre1">“Üzüldüm,” dedi Roland, Caverra’nın yerini kimin doldurabileceğini düşünerek. Bu iriyarı adam, gözü pekliği ile Roland’ı çok etkilemişti. Yokluğu önemli bir kayıp olabilirdi.</p>

  <p class="calibre1">“Onun yerine beni al, olmaz mı?”</p>

  <p class="calibre1">Roland, ona dikkatle baktı.</p>

  <p class="calibre1">“Lütfen, Silahşor. Bir kenarda öylece duramam. Yapabileceğimi, suya sabuna dokunmamam gerektiğini sandım ama yapamam. Bu şekilde dışarda kalmak beni hasta ediyo.” Evet, diye düşündü Roland. Gerçekten de hasta görünüyor.</p>

  <p class="calibre1">“Karın biliyor mu, Wayne?”</p>

  <p class="calibre1">“Evet.”</p>

  <p class="calibre1">“Ve kabul ediyor, öyle mi?”</p>

  <p class="calibre1">“Ediyo.”</p>

  <p class="calibre1">Roland başını salladı. “Şafaktan yarım saat önce burada ol.”</p>

  <p class="calibre1">Overholser’ın yüzünde yoğun, neredeyse acı dolu bir minnet ifadesi belirdi ve garip bir şekilde genç görünmesine sebep oldu. “Teşekkürler derim, Roland! Çok çok!”</p>

  <p class="calibre1">“Aramızda olmana sevindim. Şimdi bir dakikalığına bana kulak ver.”</p>

  <p class="calibre1">“Evet?”</p>

  <p class="calibre1">“Yarın işler büyük toplantıda söylediğim gibi olmayacak.”</p>

  <p class="calibre1">“Andy yüzünden sanırım.”</p>

  <p class="calibre1">“Evet, sebebin bir parçası o.”</p>

  <p class="calibre1">“Başka ne var? Bir hain daha olduğunu söylemiyosun, diil mi?”</p>

  <p class="calibre1">“Tek söylediğim, bizimle gelmek istiyorsan bize ayak uydurman gerektiği. Anladın mı?”</p>

  <p class="calibre1">“Evet, Roland. Çok iyi anladım.”</p>

  <p class="calibre1">Overholser, ona kasabanın kuzeyinde ölme şansı verdiği için Roland’a bir kez daha teşekkür etti ve şapkasını elinde tutarak yanından hızla uzaklaştı. Belki Roland’a fikrini değiştirme fırsatı vermek istemiyordu.</p>

  <p class="calibre1">Eddie, Silahşor’un yanına geldi. “Dansa Overholser da mı geliyor?”</p>

  <p class="calibre1">“Görünüşe bakılırsa öyle. Andy’yle çok sorun yaşadın mı?”</p>

  <p class="calibre1">“Sayılmaz,” dedi Eddie. Tian ve Rosa ile kızarmalarına ramak kaldığını itiraf etmek istemiyordu. Robotun mesajı tekrarlayan sesi hâlâ hayal meyal duyuluyordu. Fazla uzun sürmeyecek gibiydi. Robot sistemi kapatma işleminin yüzde yetmiş dokuzunun tamamlandığını söylüyordu.</p>

  <p class="calibre1">“Bence çok iyi iş çıkardın.”</p>

  <p class="calibre1">Roland’dan gelen bir iltifat, her seferinde Eddie’nin kendini evrenin kralıymış gibi hissetmesine sebep olurdu. Duyduğu gururu belli etmeme’ ye çalışarak, “Yarın başaramazsak bir anlamı olmaz,” dedi.</p>

  <p class="calibre1">“Susannah nasıl?”</p>

  <p class="calibre1">“İyi görünüyor.”</p>

  <p class="calibre1">“Ya?…” Roland sol kaşının üstünü ovdu.</p>

  <p class="calibre1">“Hayır, gördüğüm kadarıyla o tür alametler de yok.”</p>

  <p class="calibre1">“Kısa ve sert konuşmalar da yok, değil mi?”</p>

  <p class="calibre1">“Yok. Siz hendeği kazarken tabaklarıyla alıştırma yaptı.” Eddie çenesiyle ayaklarının dibinde Oy ile tek başına bir salıncakta oturmakta olan Jake’i işaret etti. “Beni endişelendiren o. Onu buradan götürmek için sabırsızlanıyorum. Çocuk için çok zor oldu.”</p>

  <p class="calibre1">“Diğer çocuk için daha da zor olacak,” dedi Roland ve ayağa kalktı. “Pederin evine dönüyorum. Biraz uyuyacağım.”</p>

  <p class="calibre1">“Uyuyabilir misin?”</p>

  <p class="calibre1">“Ah, evet,” dedi Roland. “Rosa’nm kediyağı sayesinde mışıl mışıl uyuyacağım. Susannah, Jake ve sen de uyumayı deneseniz iyi olur.”</p>

  <p class="calibre1">“Tamam.”</p>

  <p class="calibre1">Roland kasvetli bir ifadeyle başını salladı. “Sabah sizi uyandırırım. Buraya birlikte geleceğiz,”</p>

  <p class="calibre1">“Ve savaşacağız.”</p>

  <p class="calibre1">“Evet,” dedi Roland. Eddie’ye baktı. Mavi gözleri, meşalelerin aydınlığında parlıyordu. “Savaşacağız. Onlar veya biz ölene dek.”</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
