<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>YEDİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">YED</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="p4"><span class="t7">&nbsp;</span></p>

  <p class="p4"><span class="t7"><i class="calibre4">GECE</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Mia yine şatodaydı ama bu sefer farklıydı. Bu kez, yakında doyurulacağım, bebesiyle midelerinin dolacağını bilerek yavaş hareket etmiyor, açlığını bir oyun haline getirmiyordu. Bu kez içinde, vahşi bir hayvan karnında kısılıp kalmışçasına açgözlü bir umutsuzluk vardı. Daha önce çıktığı avlarda hissettiğinin gerçek açlık olmadığını şimdi anlıyordu. Öncekiler sadece sağlıklı bir iştahtan ibaretti. Bu ise çok farklıydı.</p>

  <p class="calibre1">Zamanı yaklaşıyor, diye düşündü. Gücüne kavuşmak için daha fazla yemesi gerekiyor. Dolayısıyla benim de.</p>

  <p class="calibre1">Ama bunun sadece daha fazla yeme ihtiyacından ibaret olmayabileceğinden korkuyordu (ödü kopuyordü). Yemesi gereken bir şey vardı. Özel bir yemek. Bebenin buna ihtiyacı vardı çünkü… çünkü…</p>

  <p class="calibre1">Oluşumu tamamlanacaktı.</p>

  <p class="calibre1">Evet! Evet, buydu işte! Oluşum. Gereken yemeği ziyafet salonunda bulacaktı elbette, orada her şey bulunurdu… birbirinden lezzetli binlerce yemek. İstediğine rastlayana dek (doğru sebze, et, baharat veya balık) kocaman masaların arasında dolaşacaktı. İçi, midesi, tüm sinirleri doğru yemek için haykıracak ve bulunca… ah nasıl da yiyecekti!</p>

  <p class="calibre1">&nbsp;Daha da hızlı hareket etmeye, sonrasında koşmaya başladı. Altında bir pantolon olduğunu, paçalarının her adımda birbirine sürttüğünü hayal meyal fark etmişti. Bir kovboyunkiler gibi kot pantolon. Terlik yerine de çizme giyiyordu.</p>

  <p class="calibre1">Kısa çizmeler, diye fısıldadı beynindeki ses. Kısa çizmeler, sana yarasın.</p>

  <p class="calibre1">Ama bunların hiçbir önemi yoktu. Önemli olan yemek, yumulmak (ah, nasıl da açtı) ve bebesi için doğru yemeği bulmaktı. Hem bebesini güçlendirecek, hem de onu doğuma hazırlayacak doğru besini bulması gerekiyordu.</p>

  <p class="calibre1">Geniş basamaklardan slotrans motorların düzenli mırıltısına doğru hızla indi. Muhteşem kokular şimdiye dek onu sarmış olmalıydı (kızarmış et, mangalda tavuk, baharatlı balık) ama burnuna yemek kokusu gelmiyordu.</p>

  <p class="calibre1">Belki nezle oldum, diye düşündü çizmelerinin topukları basamaklarda taktaktak sesler çıkarırken. Evet, öyle olmalı. Üşüttüm, hiç koku alamıyorum…</p>

  <p class="calibre1">Ama alabiliyordu. Bulunduğu yerdeki toz ve eskilik kokusunu hissediyordu. Sızıntının yol açtığı rutubetin, makine yağının, perdelere ve halılara işleyen küfün kokusu genzini dolduruyordu.</p>

  <p class="calibre1">Tüm bunlar vardı ama yemek kokusu yoktu.</p>

  <p class="calibre1">Siyah mermer zemin üzerinde hızla çift kanatlı kapılara doğru atıldı. Takip edildiğinin yine farkında değildi. Ancak bu kez peşindeki Silahşor değil, üzerine pamuklu bir gömlek ve şort giymiş, dağınık saçlı, gözleri şaşkınca irileşmiş bir çocuktu. Mia kırmızı siyah kareler döşenmiş mermer zeminde ilerleyerek çelik ve mermer karışımı heykelin önünden geçti. Reverans yapmak için durmamıştı. Başını bile eğmemişti. Aç olan kendisi olsaydı tahammül edebilirdi. Ama bebesi açken… derhal çaresine bakılmalıydı.</p>

  <p class="calibre1">Onu durduran (sadece bir iki saniyeliğine) heykelin çelikten yapılmış bölümünde gördüğü kendi aksi oldu. Yüzü solgundu ama ifadesi çok kararlıydı. Kot pantolonunun üzerinde birtakım yazılar ve bir resim bulunan beyaz bir bluz vardı {bunlara tişört deniyor, dedi yine beynindeki ses).</p>

  <p class="calibre1">Resimdeki bir domuza benziyordu.</p>

  <p class="calibre1">Bluzunun üzerinde ne olduğunu boş ver şimdi, kadın. Önemli olan bebe. Bebeyi beslemen lazım!</p>

  <p class="calibre1">Ziyafet salonuna daldı ve dehşetle olduğu yerde kalakaldı. Salon gölgelerle doluydu. Elektrikli meşalelerden birkaçı hâlâ titrek ışıklar saçıyordu ama çoğu söndürülmüştü. Salonun uzak köşesindeki meşale o bakarken son bir kez parladı, cızırdadı ve karardı. Beyaz yemek tabaklarının yerini, üzerlerine pirinç filizi motifleri işlenmiş mavi tabaklar almıştı. Pirinç filizleri Yüksek Harfler’den Zn’yi oluşturacak şekilde işlenmişti. Bu harflerin sonsuzluk, şimdi ve gel anlamlarına geldiğini biliyordu. Ama tabaklar önemsizdi. Süslemeler de öyle. Önemli olan, tabakların ve kristal kadehlerin, üzerlerini kaplayan toz tabakası dışında bomboş olmasıydı. Hayır, hepsi boş değildi. Bir kadehin içinde, bacakları kıvrılıp karnına doğru toparlanmış ölü bir karadul vardı.</p>

  <p class="calibre1">Gümüş bir kovanın içinde bir şarap şişesi gördü ve beyni hemen emredercesine haykırdı. Şişeyi hızla alırken kovada buzu bırak, su bile olmadığını fark etti; kupkuruydu. Hiç olmazsa şişe doluydu. Boğazının kuruluğunu yok edecek leziz içki…</p>

  <p class="calibre1">Mia sirkenin keskin kokusunu daha şişeyi ağzına götürmeden aldı ve gözleri sulandı.</p>

  <p class="calibre1">“Kahretsin.!” diye haykırarak şişeyi yere fırlattı. “Lanet olsunF’</p>

  <p class="calibre1">&nbsp;</p>

  <p class="calibre1">Şişe, taş zemin üzerinde tuzla buz oldu. Küçük yaratıklar şaşkın çığlıklar atarak masaların altından kaçıştı.</p>

  <p class="calibre1">“Evet, kaçsanız iyi olur!” diye bağırdı öfkeyle tizleşmiş bir sesle. “Her ne iseniz, gözüme ilişmeyin sakın! Hiçliğin kızı Mia hiç havasında değil! Besleneceğim! Evet, evet!”</p>

  <p class="calibre1">Ama masanın üzerinde yenebilecek hiçbir şey yoktu. Ekmek vardı, ama eline bir parça alınca taşa dönüştü. Balık kalıntılarına benzeyen bir şey vardı ama çürümüştü. Yeşilimsi beyaz kurtçuklar üzerinde kıvıl kıvıl kaynaşıyordu.</p>

  <p class="calibre1">Gördüklerinden etkilenmeyen midesi guruldadı. Daha da kötüsü, midesinin altında bir şey öfkeyle kıpırdandı, tekme attı ve karnım doyurmak istediğini haykırdı. Bunu sesiyle değil, kadının içinde, sinir sisteminin en ilkel bölümündeki belirli düğmelere basarak yapmıştı. Boğazı kurudu, ağzı sirkeye dönmüş şarabı içmiş gibi ekşidi, gözleri irileşip yuvalarından fırlayınca görüşü keskinleşti. Her düşünce, her duygu ve her içgüdü aynı hedefe kilitlenmişti: yemek.</p>

  <p class="calibre1">Masanın diğer ucunun gerisinde, üzerinde üç silahşoruyla atları üzerinde bir bataklıktan geçen, kılıcını havaya kaldırmış Arthur Eld’in resminin bulunduğu bir paravan vardı. Muhtemelen kısa bir süre önce öldürülmüş olan dev yılan Saita, Arthur Eld’in boynuna sarılmıştı. Zaferle sonuçlanan bir başka sefer! Yarasın! Erkekler ve seferleri mi? Hah! Büyülü bir yılanı avlamanın onun gözünde hiçbir anlamı yoktu. Karnında bir bebe vardı. Ve bebesi açtı.</p>

  <p class="calibre1">Açlık, diye düşündü kendisine ait olmayan yabancı bir sesle. Aç olmak…</p>

  <p class="calibre1">Paravanın arkasında çift kanatlı bir kapı vardı. Kapıları iterek aralarından geçti. Jake’in ziyafet salonunun diğer ucunda, iç çamaşırları içinde, korkuyla ona bakmakta olduğunu hâlâ bilmiyordu.</p>

  <p class="calibre1">Mutfak da bomboştu. Salon gibi toz içindeydi. Tezgâhların üzeri, böcek izleriyle doluydu. Tencereler, tavalar, ocak demirleri yerlere saçılmıştı. Bu karmaşanın gerisinde dört lavabo vardı. Birinin içi su doluydu. Leş gibi suyun üzeri tuhaf kokulu bir yosun tabakasıyla kaplanmıştı. Mutfak, floresan lambalarla aydınlanıyordu. Lambaların sadece birkaçı sağlam kalmıştı. Diğerleri, içeriye kâbuslara yakışacak bir görüntü vererek sürekli yanıp sönüyordu.</p>

  <p class="calibre1">Yoluna çıkan tencerelerle tavaları tekmeleyerek mutfakta ilerledi. En geride, yan yana sıralanmış dört kocaman fırın vardı. Üçüncünün kapağı aralık duruyordu. İçinden çok hafif bir ısı yayılıyordu. Saatler önce sönmüş bir ateşin küllerini karıştırırken hissedilen sıcaklığa benziyordu. Fırından yayılan koku, ağzının sulanmasına yol açtı. Kızarmış et kokuşuydu.</p>

  <p class="calibre1">Mia fırının kapağını açtı. İçinde gerçekten de bir tür rosto vardı. Kedi büyüklüğünde bir sıçan, etin üzerine eğilmiş besleniyordu. Çıkan ses dikkatini çekince başını çevirdi ve korkusuz, boncuk gibi gözlerle ona baktı. Yağa bulanmış bıyıkları titriyordu. Sonra tekrar ete döndü. Mia yırtılan etin ve hayvanın kapanıp açılan çenesinin sesini duyabiliyordu.</p>

  <p class="calibre1">Olmaz, Bay Sıçan. O sana ayrılmadı. Ben ve bebem için o.</p>

  <p class="calibre1">“Sana bir şans veriyorum, dostum!” dedi şarkı söylercesine. Bir yaiî. dan da tezgâhlara ve altlarındaki dolaplara yönelmişti. “Kaçabiliyorken kaç! Bak sonra uyarmadı deme!” Ama hayvan kaçacağa benzemiyordu. Bay Sıçan da açtı.</p>

  <p class="calibre1">Bir çekmeceyi açtı ve karşısına ekmek tahtaları ve bir merdane çıktı. Merdaneyi kısa bir süre düşündükten sonra yemeğini mecbur kalmadıkça sıçan kanına bulamak istemediğine karar verdi. Alttaki dolabı açınca içinde kek ve kurabiye kalıplarının olduğunu gördü. Sol tarafa yönelip bir başka çekmece açtı ve aradığını buldu.</p>

  <p class="calibre1">Bıçaklara bir göz gezdiren Mia, koca bir et çatalında karar kıldı. Çatalın yaklaşık yirmi santim uzunluğunda iki çelik ucu vardı. Elinde çatalla fırınların başına döndü, duraksadı ve diğf;r üçünü kontrol etti. Tahmin ettiği gibi hepsi boştu. Bir şey (bazı yerlerde ka olarak bilinen kader) geride taze et bırakmıştı. Ama sadece bir kişilik. Bay Sıçan, etin kendi hakkı olduğunu sanıyordu. Bay Sıçan yanılıyordu. Ve bir daha yanılamayacaktı. En azından bu yaşamda değil.</p>

  <p class="calibre1">Eğildi ve taze pişmiş domuz etinin kokusu burun deliklerini tekrar doldurdu. Dudakları bir gülümsemeyle gerildi ve ağzının kenarlarından salyalar aktı. Bay Sıçan, bu kez dönüp bakmadı. Bay Sıçan, onun tehlikeli olmadığını düşünüyordu. Çok güzel. Mia daha da eğildi, derin bir nefes aldı ve çatalı hayvana doğru hızla indirdi. Sıçankebap! Hayvanın ucunda debelendiği çatalı kaldırıp yüzünün karşısında tuttu. Sıçan bacaklarını çılgın gibi sallıyor, başı hızla öne arkaya savruluyordu. Sıcak kanı, çatalın sapından aşağı süzülüyor, kadının yumruğunun üzerinde birikiyordu. Sıçanı lavabolara götürüp leş kokulu suyla dolu olanın içine bıraktı. Hayvan, yosunların arasına düşerek gözden kayboldu.</p>

  <p class="calibre1">Mia muslukları deneyerek ilerledi ve birinin çalıştığını görünce kanlı ellerini duruladı. Sonra ıslak ellerini üzerine silerek fırına döndü. Mutfak kapısının hemen iç tarafında durmuş onu izleyen Jake’i, çocuk saklanmak içini hiçbir girişimde bulunmamasına rağmen hâlâ görmemişti. Tüm dikkati, etin kokusuna odaklanmıştı. Pek fazla değildi ve bebesi tam olarak bunu istemiyordu ama yine de o an için idare ederdi.</p>

  <p class="calibre1">&nbsp;Fırının içine uzandı, tepsiyi iki tarafından kavradı ve şaşkın bir şekilde parmaklarını sallayarak geri çekildi. Dudaklarının gerilmesi acı yüzündendi ama içinde bir sırıtıştan izler yok değildi. Bay Sıçan ya ısıya ondan daha dayanıklıydı ya da daha aç. Gerçi herhangi birinin veya bir şeyin Mia’nın o an olduğundan daha aç olduğuna inanmak güçtü.</p>

  <p class="calibre1">“Açım!” diye bağırdı gülerek. Bu arada çekmecelere uzanmış, bir şey arayarak hızla çekip bırakıyordu. “Mia aç bir hanım, evet! Bebem de aç! Evet!”</p>

  <p class="calibre1">Aradığı fırın eldivenlerini son çekmecede buldu (hep öyle olmaz mıydı zaten?). Hemen fırının başına döndü ve tepsiyi dışarı çekti. Kahkahası aniden, şokla kesildi… sonra tekrar yükseldi. Her zamankinden şiddetli bir kahkahaydı. Ne aptaldı! Ne sersemdi! Küçük bir yeri Bay Sıçan carafından kemirilmiş olan nar gibi kızarmış etin bir çocuğun bedeni olduğunu sanmıştı. Sadece bir anlığına. Eh evet, kızarmış domuz bir çocuğa benziyordu… bir bebeğe… bir başkasının bebesine… ama artık tepsidekinin ne olduğuna dair hiçbir şüphesi yoktu. Kapalı gözler, kızarmış kulaklar, açık ağza yerleştirilmiş bir elma.</p>

  <p class="calibre1">Tepsiyi tezgâhın üzerine bıraktı ve aklına heykelin çelik bölümünde gördüğü yansıması geldi. Ama şimdi ona kafa yoramayacaktı. Hem önemi de yoktu. Midesi kazınıyordu. Çatalı aldığı çekmeceden bir kasap bıçağı alarak Bay Sıçan’ın kemirdiği bölümü, bir elmadan kurt deliğini çıkarır gibi kesti. Kestiği parçayı omzu üzerinden geriye attı, sonra yüzünü ete gömdü.</p>

  <p class="calibre1">Hâlâ eşikte durmakta olan Jake onu izlemeye devam ediyordu.</p>

  <p class="calibre1">Mia açlığı biraz olsun dinince mutfağa hesapçı, aynı zamanda umutsuzluk dolu gözlerle baktı. Et bitince ne yapacaktı? Böylesi bir açlığı tekrar hissettiğinde ne yiyecekti? Ve bebesinin gerçekte ihtiyaç duyduğu yiyeceği nereden, nasıl bulacaktı? Bu özel yemeği, meyveyi, vitamini veya her neyse onu bulmak ve büyük bir miktarını bir kenarda saklayabilmek için her şeyi yapardı. Domuz eti olması gerekene yakındı (içindekini tekrar uyutmaya yetecek kadar iyiydi, tüm tanrılara ve İsa Adam’a şükürler °lsun) ama yeterince iyi değildi.</p>

  <p class="calibre1">Sai Domuzcuk’u şimdilik tepsinin içine geri çarptı, tişörtünü çıkardı Ve kaldırıp önüne baktı. Tişörtün üzerinde çizgi bir domuz vardı. Kıpkırmızı olana dek kızartılmıştı ama buna pek aldırmıyor gibiydi; mutlu bir ifadeyle gülümsüyordu. Üst tarafında şu yazı vardı: <i class="calibre3">DIXIE DOMUZ LEX VE 61</i>. Bunun altında “<i class="calibre3">NEW YORK’TAK</i><i class="calibre3">İ</i> <i class="calibre3">EN</i> <i class="calibre3">İ</i><i class="calibre3">Y</i><i class="calibre3">İ</i> <i class="calibre3">P</i><i class="calibre3">İ</i><i class="calibre3">RZOLA - GURME DERG</i><i class="calibre3">İ</i><i class="calibre3">S</i><i class="calibre3">İ</i> yazıyordu.</p>

  <p class="calibre1">Dixie Domuz, diye düşündü. Dixie Domuz. Bunu daha önce nerede duymuştum?</p>

  <p class="calibre1">Bilmiyordu ama istediği takdirde Lex’i bulabileceğini biliyordu. “Hemen Üçüncü Cadde ve Park arasında olacak,” dedi. “Bu doğru, değil mi?”</p>

  <p class="calibre1">Kapıyı aralık bırakarak dışarı çıkan çocuk bunu duydu ve üzgünce başını salladı. Gerçekten de oradaydı.</p>

  <p class="calibre1">Alâ, diye düşündü Mia. Şimdilik idare etti, her neyse, o kadının kitapta dediği gibi, yarın bir başka gün olacak. Neden şimdiden endişeleneyim? Değil mi?</p>

  <p class="calibre1">Doğru. Eti tepsiden alıp yemeye devam etti. Çıkardığı sesler, sıçanın çıkardığı şapırtılardan pek farklı değildi. Hem de hiç değildi.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Tian ve Zalia, yatak odalarını Eddie ve Susannah’ya vermeye çalıştı. İyi niyetli çifti odalarını istemediklerine, orada uyumanın kendilerini huzursuz edeceğine ikna etmeleri hiç kolay olmadı. Sonunda ısrardan vazgeçmelerini sağlayan Susannah oldu. Tereddütlü bir sesle onlara Lud’da çok kötü bir deneyim yaşadıklarını, bu korkunç olay yüzünden artık bir evde uyuyamadıklarını söyledi. Dış dünyayı her an görebilecekleri ve istedikleri an çıkıp etrafı kolaçan edebilecekleri bir ambarda uyumayı tercih ediyorlardı.</p>

  <p class="calibre1">İnandırıcı bir hikâyeydi ve yeterince iyi anlatılmıştı. Tian ve Zalia, onları Eddie’nin suçluluk hissetmesine sebep olacak bir inanç ve sempatiyle dinlemişti. Lud’da çok korkunç olaylar yaşamışlardı, bu kadarı doğruydu, ama hiçbiri kapalı mekânda yatmaktan çekinmelerine sebep olacak bir şey değildi. En azından öyle tahmin ediyordu; kendi dünyalarından ayrılmalarından beri ikisi sadece tek bir geceyi (önceki gece) bir çatı altında geçirmişti.</p>

  <p class="calibre1">Şimdi Zalia’nm samanların üzerine sermeleri için verdiği battaniyelerden birinin üzerinde bağdaş kurmuş oturuyordu. Diğer iki battaniye hemen yanında katlanmış duruyordu. Gözleri avlunun ve büyükbabanın hikâyesini anlattığı verandanın ardında kalan nehre doğru dikilmişti. Ay, bulutlar arasında bir görünüyor, bir kayboluyor, önce manzarayı gümüşe boyayarak aydınlatıyor, sonra etraf yine karanlığa gömülüyordu. Eddie, dışarı görmeyen gözlerle bakıyordu. Tüm dikkati, ambarın altındaki bölmelerden ve kümeslerden gelebilecek seslere odaklanmıştı. Onun aşağıda bir yerlerde olduğunu biliyordu, bundan emindi ama o kadar sessizdi İd neredeyse şüpheye kapılacaktı.</p>

  <p class="calibre1">Bu arada, kim o? Roland, Mia, diyor ama bu sadece bir isim. Gerçekte kim o?</p>

  <p class="calibre1">Ama alelade bir isim değildi. Yüksek Dit’de anne anlamına geliyor, demişti Silahşor.</p>

  <p class="calibre1">Anne anlamına geliyor.</p>

  <p class="calibre1">Evet. Ama benim çocuğumun annesi değil. Bebe benim oğlum değil.</p>

  <p class="calibre1">Aşağıdan hafif bir çarpma sesi, ardından bir gıcırtı duyuldu. Eddie kaskatı kesildi. Evet, Mia kesinlikle aşağıdaydı. Filizlenmeye başlayan kuşkuları bu sesler üzerine yok oldu.</p>

  <p class="calibre1">Yaklaşık altı saatlik derin ve rüyasız bir uykudan uyanmış ve Susannah’nın yanında olmadığını görmüştü. Ambarın açık bıraktıkları samanlık kapısına gidip dışarı bakınca onu görmüştü. Tekerlekli sandalyedekinin Susannah olmadığını ay ışığının cılız aydınlığında bile anlayabilmişti. Onun Suze’u değildi. Odetta Holmes veya Detta Walker da değildi. Bununla birlikte tamamen yabancı da sayılmazdı. O…</p>

  <p class="calibre1">Onu New York’ta gördün. Ama o zaman bacakları vardı ve onları nasıl kullanacağını çok iyi biliyordu. Bacakları vardı ve güle yaklaşmak istemiyordu. Bunun için sebepleri vardı ve bunlar geçerli sebeplerdi. Bence sebep neydi biliyor musun? Gülün karnında taşıdığı şeye zarar vereceğinden korkuyordu.</p>

  <p class="calibre1">Yine de aşağıdaki kadın için biraz üzülüyordu. Kim olursa olsun ve karnında taşıdığı şey ne olursa olsun bu duruma Jake Chambers’ı kurtarmak uğruna maruz kalmıştı. Çemberin iblisini içinde mümkün olduğunca uzun süre tutarak Eddie’nin anahtarı oyma işini tamamlamak için zaman kazanmasını sağlamıştı.</p>

  <p class="calibre1">Anahtarı daha önce bitirebilmiş olsaydın, böyle Tanrı‘nın cezası bir korkak olmasaydın, bu belaya bulaşmış olmazdı, bunu hiç düşündün mü?</p>

  <p class="calibre1">Eddie bu düşünceyi kafasından uzaklaştırdı. Elbette içinde doğruluk payı vardı; anahtarı yaparken kendine güvenini kaybetmiş ve bu yüzden gecikmişti ama artık bu tür düşüncelere kapılmayacaktı. İçinde yaralar açmaktan başka bir işe yaramıyorlardı.</p>

  <p class="calibre1">Kadın her kimse, Eddie, ona acımaktan kendini alamıyordu. Kadın gecenin sessizliğinde, ayın belirip kaybolan aydınlığında Susannah’nın sandalyesini önce avlunun karşı tarafına… sonra geriye… yine karşıya… sonra sola… ardından sağa doğru itti. Eddie, Shardik’in açıklığındaki eski robotları hatırladı. Roland’ın vurmasını istediği robotları. Bu o kadar şaşırtıcı mıydı? Uykuya dalarken onları ve Roland’ın söylediklerini düşünmüştü: Sanırım kendilerine göre sonsuz bir keder duyan yaratıklar. Eddie üzüntülerine bir son verecek. Ve Eddie ikna olup robotları vurmuştu. Biri çok eklemli bir yılana, bir diğeri bir zamanlar doğum günü hediyesi olarak aldığı Tonka traktörüne benziyordu. Otekiyse kötü huylu, paslanmaz çelikten bir sıçandı. Bir tür mekanik uçan şey olan sonuncusu hariç hepsini vurmuştu. Onun icabına da Roland bakmıştı.</p>

  <p class="calibre1">Avludaki kadın da eski robotlar gibi bir yere gitmek istiyordu ama nereye gitmek istediğini bilmiyordu. Bir şeye ulaşmak istiyordu ama neye olduğunu bilmiyordu. Esas soru, Eddie’nin ne yapması gerektiğiydi.</p>

  <p class="calibre1">Sadece izle ve bekle. Biri uyanıp onu avluyu bu şekilde turlarken görecek olursa onlara anlatılabilecek makul bir hikâye uydurmaya bak. Lud’da yaşanan korkunç olayların bir başka etkisi diyebilirsin mesela.</p>

  <p class="calibre1">“Hey, benim için sakıncası yok,” diye mırıldandı ama tam o sırada Susannah döndü ve belli bir amaç üzerine hareket ediyormuş gibi ambara doğru ilerledi. Eddie uyuyor numarası yapmak için hemen yerine uzanmıştı ama Susannah beklediği gibi üst kata gelmedi. Eddie hafif bir tıkırtı, çaba harcandığını belirten bir inleme ve ambarın gerisine açılan tahtaların gıcırtısını duydu. Susannah’nın sandalyesinden indiğini ve yerde hızla süründüğünü gözünde canlandırabiliyordu. Ama bunu ne amaçla aptlğına dair en ufak fikri bile yoktu.</p>

  <p class="calibre1">Beş dakikalık bir sessizlik oldu. Sinirleri iyice gerilmeye başlamıştı jci kısa ve keskin bir çığlık duydu. Bir bebeğin sesine o kadar benziyordu ja yumurtalıklarının büzülüp tüylerinin ürperdiğini hissetti. Ambarın zeminine inen merdivene baktı ve bir süre daha beklemeye karar verdi.</p>

  <p class="calibre1">Bir domuzun sesiydi. Yavrulardan biri. Hepsi bu.</p>

  <p class="calibre1">Belki öyleydi ama Eddie’nin gözünün önüne sürekli küçük ikizler geliyordu. Özellikle de kız olanı; Lia. Mia ile kafiyeliydi. Henüz bir bebekti ve Susannah’nın bir çocuğun boğazını kesebileceğine hayatta inanmazdı, bu mümkün değildi. Ama…</p>

  <p class="calibre1">Ama aşağıdaki Susannah değil. O olduğunu düşünürsen canın yanabilir. Daha önce neredeyse yanıyordu.</p>

  <p class="calibre1">Ne can yanması, kahretsin, neredeyse ölecekti. Istanavarlar az kalsın suratını koparıp mideye indirecekti.</p>

  <p class="calibre1">Beni korkunç sürüngenlerin içine atan Detta ‘ydı. Bu o değil.</p>

  <p class="calibre1">Evet değildi ve içinden bir ses, bu kadının Detta’dan çok daha iyi olduğunu söylüyordu ama bu sese güvenip hayatını tehlikeye atmak, aptallığın daniskası olurdu.</p>

  <p class="calibre1">Ya çocukların hayatı? Tian ve Zalia’nın çocuklarının?</p>

  <p class="calibre1">Olduğu yerde ter içinde, ne yapacağını bilemeyerek yattı.</p>

  <p class="calibre1">Hiç bitmeyecekmiş gibi gelen bir sessizliğin ardından tekrar cıyaklamalar ve gıcırtılar duyuldu. Gıcırtılar, tavan arasına çıkan merdivenin hemen altından gelmişti. Eddie çabucak uzandı ve gözlerini kapadı. Ama tamamen kapamamıştı. Susannah’nın başının kat hizasında belirdiğini kirpiklerinin arasından gördü. Tam o sırada ay bir bulutun arkasından çıktı ve tavan arası gümüşümsü ışıkla doldu. Eddie, Susannah’nın ağzının kenarlarında çikolata gibi koyu kan lekeleri gördü ve kendi kendine sabah o fark etmeden kanları silmeyi tembih etti. Jaffordslardan herhangi birinin görmesini de istemiyordu.</p>

  <p class="calibre1">Benim görmek istediğim ikider, diye düşündü. Dördünün de hayatta ve sağlıklı olduğunu görmek istiyorum. Özellikle de Lia’nın. Başka ne istiyon*m? Tian’ın kaşları çatılmış halde ambardan dışarı çıkmasını. Bize gece herhangi bir ses duyup duymadığımızı sormasını. Ambara bir tilkinin veya dağ kedilerinden birinin girmiş olabileceğini söylemesini. Çünkü yavrulardan biri eksilmiş olacak. Umarım arta kalanları iyice saklamışsındır, Mia ya da her kimsen. Umarım ortalıkta hiçbir iz bırakmamışsındır.</p>

  <p class="calibre1">Susannah yanına geldi, uzandı, yerinde döndü ve uykuya daldı… Eddie uyuduğunu nefesinden anlayabiliyordu. Başını çevirip Jaffordsların evine baktı.</p>

  <p class="calibre1">Evin yakınına gitmedi.</p>

  <p class="calibre1">Ambarın arkasından dolaşmadıysa elbette. Eve arka taraftaki pencerelerden girmiş olabilirdi. Küçük ikizlerin odasına girip küçük kızı alarak ambara götürmüş ve…</p>

  <p class="calibre1">Yapmadı. Öncelikle bunun için yeterli zamanı yoktu.</p>

  <p class="calibre1">Belki öyleydi ama yine de kendini sabah daha iyi hissedecekti. Kahvaltı sofrasında tüm çocukları eksiksiz gördüğünde. Tombul bacaklı, şiş göbekli Aaron da dahil. Annesinin eskiden ona benzer bir bebeği caddede bebek arabasında gördüğünde söylediklerini hatırladı: “Öyle tatlı ki onu yiyebilirim!”</p>

  <p class="calibre1">“Kes şunu. Uyu artık!”</p>

  <p class="calibre1">Ama Eddie uzun bir süre boyunca uyuyamadı.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Jake gördüğü kâbustan dehşetle yutkunarak uyandı ve bir süre nerede olduğunu anlayamadı. Doğrulup titreyen kollarını gövdesine sardı. Üzerinde sadece ona fazlasıyla büyük gelen pamuklu, sade bir gömlek ve yine ona büyük gelen ince bir şort vardı. Ne?…</p>

  <p class="calibre1">Hafif bir inilti ve boğuk bir yellenme sesi duydu ve başını seslerin geldiği tarafa çevirdi. Göz hizasına dek çektiği iki kat battaniyenin altında uyuyan Benny Slightman’ı görünce taşlar yerine oturdu. Ona büyük gelen giysiler Benny’nin iç çamaşırlarıydı. Benny’nin çadırındaydılar. Nehre bakan uçuruma kamp kurmuşlardı. Benny o bölgede nehir yataklarının taşlı olduğunu, bu nedenle pirinç ekilmediğini ama balık tutmak için ideal olduğunu söylemişti. Biraz şansları varsa kahvaltılarını DevarTete Whye’da avlayabilirlerdi. Benny, Jake ve Oy’un dinh’leri ve ka yoldaşlarının yanına, İhtiyar’ın evine dönmeleri gerektiğini biliyordu. ^ma belki Jake birkaç gün sonra geri dönerdi? Orada bol bol balık avlayabilirler, nehrin biraz yukarısında yüzebilirler, duvarları karanlıkta ışıldayan mağaralara gidebilirler ve karanlıkta parlayan kertenkeleleri görebilirlerdi. Jake tüm bunları düşünerek keyifle uykuya dalmıştı. Yanında tabancası olmadan dışarıda uyumaktan pek memnun değildi (son günlerde tabancasız rahat edemeyecek kadar çok şey görüp yaşamıştı) ama Andy’nin gerekirse onları koruyacağını biliyordu. Bu yüzden derin bir uykuya dalabildi.</p>

  <p class="calibre1">Ve o rüyayı gördü. Korkunç kâbusu. Susannah terk edilmiş bir şatonun tozla kaplı büyük mutfağındaydı. Bir et çatalına saplanmış kıvranan sıçanı yüzüne doğru kaldırıyordu. Çırpınan hayvanın kanı, çatalın sapından eline doğru süzülürken çılgınca kahkahalar atıyordu.</p>

  <p class="calibre1">Bu bir rüya değildi \e sen de bunu biliyorsun. Roland’a anlatman gerek.</p>

  <p class="calibre1">Ama bunu takip eden düşünce, daha da rahatsız ediciydi. Roland zaten biliyor. Eddie de öyle.</p>

  <p class="calibre1">Jake dizlerini göğsüne çekerek oturdu ve kollarını bacaklarına doladı. Kendini Bayan Avery’nin İngilizce kompozisyon dersinde Son Kompozisyonuna baktığı andan beri bu kadar üzgün hissetmemişti. Adı, Gerçeği Anlayışım idi ve artık çok daha iyi anlıyor olmasına rağmen (Roland’ın dokunuş dediği yetenekti bu) ilk tepkisi katıksız dehşet oldu. Şimdi hissettiği dehşet değildi. Daha çok…</p>

  <p class="calibre1">Hüzün, diye düşündü.</p>

  <p class="calibre1">Evet. Bir katet olmaları gerekiyordu. Çoktan oluşan bir bütün ama artık birlikleri bozulmuştu. Susannah bir başkası olmuştu ve Roland hem bu dünyada, hem de diğerinde karşılaşacakları Kurtlar olduğu için onun bunu bilmesini istemiyordu.</p>

  <p class="calibre1">Calla’nın Kurtlar’ı, New York’un Kurtlar’ı.</p>

  <p class="calibre1">Kızmak istedi ama öfkesini yöneltebileceği kimse yok gibiydi. Susannah, ona yardım ederken hamile kalmıştı. Roland ve Eddie ondan gizlenmeye karar vermişse muhakkak iyiliğini düşündükleri içindi.</p>

  <p class="calibre1">Yaa tabi, dedi içinden kırgın bir ses. Kurtlar Gök Gürültüsü‘nden geldiğinde yardım edebilmesini de istiyorlar. Bir düşük yapmakla veya sinir krizi falan geçirmekle meşgul olursa Kurtlar’a karşı koyacak bir kişi eksilmiş olur.</p>

  <p class="calibre1">Bu düşüncelerin haksızca olduğunun farkındaydı ama rüya onu çok sarsmıştı. Çatalın ucunda kıvranan sıçanın görüntüsü gözlerinin önünden gitmiyordu bir türlü. Susannah’nın çatalı yüzünün karşısında tutuşu. Sırıtısı. Onu unutma. Korkunç sırıtışı. Tam o sırada onun zihnine dokunmuş ve düşüncesini okumuştu: Sıçankebap.</p>

  <p class="calibre1">“Tanrım,” diye fısıldadı.</p>

  <p class="calibre1">Roland’ın Susannah’ya Mia’dan (ve Mia’nın bebe diye bahsettiği bebekten) bahsetmeme sebebini anlayabiliyordu ama Silahşor çok daha önemli bir şeyi kaybettiklerini ve böyle sürerse kaybetmeye devam edeceklerini bilmiyor muydu?</p>

  <p class="calibre1">Onlar senden iyi bilirler. Yetişkin onlar.</p>

  <p class="calibre1">Saçma. Yetişkin olmak her şeyi daha doğru yapmak anlamına geliyorsa neden babası günde üç paket filtresiz sigara içmeye ve burnu kanayana dek kokain çekmeye devam etmişti? Yetişkin olmak, insana yapılacak doğru hareketlere dair özel bir yetenek katıyorsa annesi neden kocaman kasları ve minicik bir beyni olan masörüyle yatmıştı? Neden 1977 bahan yaza dönerken biricik oğullarının (lakabı Bama’ydı ve bunu sadece kâhyaları biliyordu) keçileri kaçırmakta olduğunu görememişlerdi?</p>

  <p class="calibre1">Bu aynı şey değil.</p>

  <p class="calibre1">Ama ya öyleyse? Ya Roland ve Eddie soruna çok yakın oldukları için gerçeği göremiyorsa?</p>

  <p class="calibre1">Gerçek nedir? Senin gerçek anlayışın nedir?</p>

  <p class="calibre1">Artık bir katet değillerdi. Onun anladığı gerçek buydu.</p>

  <p class="calibre1">Roland ilk görüşmelerinde Callahan’a ne demişti? Biz bir çemberiz ve birlikte döneriz. Bu o zaman için doğruydu ama Jake artık doğru olmadığına inanıyordu. Lastikleri patlayan insanların eskiden söylediği bir söz geldi aklına: Eh, sadece altı düz. Onlar da böyleydi işte. Altları düzdü. Artık gerçek bir katet değillerdi. Birbirlerinden sakladıkları sırlar varken nasıl olabilirlerdi? Mia ve Susannah’nın karnında büyüyen çocuk tek sır mıydı peki? Jake tek sırrın bu olduğunu sanmıyordu. Bir şey daha vardı. Roland’ın sadece Susannah’dan değil, hepsinden sakladığı bir sır.</p>

  <p class="calibre1">&nbsp;Kurtlar’ı sadece birlik olursak yenebiliriz, diye düşündü. Katet olabilirsek Ama şu anki durumumuzda yenemeyiz. Ne buradaki Kurtlar’ı ne de \few York’takileri. Buna inanmıyorum.</p>

  <p class="calibre1">Bunu bir başka düşünce izledi. Öylesine korkunçtu ki, ilk tepkisi onu hemen zihninin gerilerine göndermeye çalışmak oldu. Ama beceremedi. Hiç istemese de bu fikir üzerine düşünmeliydi,</p>

  <p class="calibre1">İnisiyatifi elime alabilirim. Susannah’ya kendim söyleyebilirim.</p>

  <p class="calibre1">Sonra ne olacaktı? Roland’a ne diyecekti? Nasıl açıklayacaktı?</p>

  <p class="calibre1">Açıklayamam. Yapabileceğim ve onun dinleyeceği hiçbir açıklaması yok. Yapabileceğim tek şey…</p>

  <p class="calibre1">Roland’ın Cort’la karşı karşıya gelme hikâyesini hatırladı. Kargısıyla tecrübeli, yaşlı adam ve şahiniyle kendini ispatlamamış tecrübesiz çocuk. Jake’in, Roland’ın haberi olmaksızın Susannah’yla konuşması ve ondan gizlenenleri anlatması, bir erkeklik sınavına açık davetiye olurdu.</p>

  <p class="calibre1">Buna henüz hazır değilim. Belki Roland hazırdı (ucu ucuna da olsa) ama ben, o değilim. Kimse o olamaz. Beni alt eder ve tek başıma Gök Gürültüsü‘ne gitmek zorunda kalırım. Oy da benimle gelmek ister ama onu yanıma alamam. Çünkü Gök Gürültüsü‘nde ölüm var. Belki tüm katet’imiz için var. Ama tek başına bir çocuğun hayatta kalmayı başaramayacağı kesin.</p>

  <p class="calibre1">Ama Roland’ın sır saklaması yanlıştı. Yakında Callahan’ın hikâyesinin geri kalanını dinlemek ve (belki) kilisedeki şeyle ilgilenmek için bir araya geleceklerdi. O zaman ne yapmalıydı?</p>

  <p class="calibre1">Onunla konuş. Ona yaptığının yanlışlığını anlat.</p>

  <p class="calibre1">Pekâlâ. Bunu yapabilirdi. Kolay olmayacaktı ama yapabilirdi. Eddie’yle de konuşmalı mıydı? Sanmıyordu. Eddie’yi işin içine katmak durumu iyice karmaşıklaştıracaktı. Eddie’yle konuşma işini Roland’a bırakacaktı. Ne de olsa dinhleri oydu.</p>

  <p class="calibre1">Çadırın yan duvarı dalgalanınca Jake’in eli hemen Ruger’m her zamanki yerine gitti. Tabanca orada değildi elbette ama sorun değildi. Oy burnuyla çadırı yokluyor, kafasını içeri sokmak için bir açıklık arıyordu.</p>

  <p class="calibre1">Jake hayvanın başını okşadı. Oy, çocuğun uzanan elini dişleriyle hafifçe kavradı ve acıtmadan çekti. Jake hiç direnmeden yerinden kalktı. Tekrar uyuyabileceğini hiç sanmıyordu zaten.</p>

  <p class="calibre1">Çadırın dışındaki dünya siyah ve beyazdan ibaretmiş gibiydi. Kaya. lık, dik bir yamaç nehre doğru iniyordu. Bulundukları yerde nehir alça^ ve genişti. Ay bir lamba gibi geceyi aydınlatıyordu. Jake kayalıklarda ikj şekil gördü ve donakaldı. Tam o sırada ay bir bulutun arkasına gizlendi ve dünya yine karanlığa gömüldü. Oy elini dişleriyle tekrar tuttu ve çekti. Jake, onunla gitti, bir metre yüksekliğinde bir çıkıntı buldu ve indi. Oy yukarıda kalmış, hemen arkasında duruyordu. Jake hayvanın nefes alıp verişini duyabiliyordu.</p>

  <p class="calibre1">Ay bulutun arkasından sıyrıldı. Ortalık tekrar aydınlandı. Jake, Oy’un onu yerden gömülü bir geminin pruvası gibi yükselen bir kaya çıkıntısına getirmiş olduğunu anladı. Saklanmak için iyi bir yerdi. Çıkıntının kenarından nehre doğru baktı.</p>

  <p class="calibre1">Şekillerden birinin kim olduğuna şüphe yoktu. Upuzun boyu ve ay ışığı altında parlayan metal gövdesi Haberci Robot Andy’yi (ve başka birçok özellik) ele veriyordu. Ama yanındaki… o kimdi? Jake gözlerini kısarak baktı ama önce anlayamadı. Nehir yatağı, bulunduğu yerden en az iki yüz metre aşağıdaydı ve ay ışığı çok parlak olmakla birlikte bir o kadar da yanıltıcıydı. Adam, Andy’ye bakmak için başını kaldırdı ve ay ışığı yüzüne vurdu ama hatları belirsizdi. Başındaki şapka… o şapkayı tanıyordu…</p>

  <p class="calibre1">Yanılıyor olabilirsin.</p>

  <p class="calibre1">Adam o sırada başını çevirdi ve ay ışığı yüzünden yansıdı. Jake artık emin olmuştu. Calla’da böyle yuvarlak şapkalar takan pek çok insan olabilirdi ama Jake, gözlük takan tek bir kişi tanıyordu.</p>

  <p class="calibre1">Tamam, bu Benny’nin babası. Ne olmuş? Herkesin ailesi benimki gibi değil ki. Bazıları çocukları için endişeleniyor. Bay SUghtman daha önce Benny’nin ikizini kaybettiği için bu çok doğal. Benny, kardeşinin altı yıl önce kızgınciğer hastalığından öldüğünü söylemişti. Muhtemelen zatürreeyi kastediyordu. Buraya kamp kurmaya geldik, Bay SUghtman, Andy’yi bize göz kulak olması için gönderdi. Belki Bay SUghtman gecenin bir yarısı uyandı ve bizi bizzat kontrol etmek, iyi olduğumuzu görmek istedi. Belki o da kötü bir rüya gördü.</p>

  <p class="calibre1">Belki bunlar doğruydu. Ama neden ta nehir boyunda konuşuyorlardı?</p>

  <p class="calibre1">&nbsp;Şey belki bizi uyandırmaktan korktu. Belki şimdi yukarı gelecektir (çadıra gen dönsem iyi olacak). Ya da belki Andy’den iyi olduğumuzu öğrendikten sonra Rocking B”ye geri dönecek.</p>

  <p class="calibre1">Ay yine bir bulutun ardına gizlenince Jake, çadıra dönmek için tekrar ortaya çıkmasını beklemeye karar verdi. Ortalık tekrar aydınlanınca gördükleri içinin, rüyasındaki terk edilmiş şatoda Mia’yı takip ederken hissettiğine benzer bir korkuyla dolmasına sebep oldu. Bir an için bunun da bir rüya olduğuna inanmak istedi ama çıplak ayaklarına batan çakıl taşları ve Oy’un nefesi uyanık olduğunu gösteriyordu. Olanlar gerçekti.</p>

  <p class="calibre1">Bay Slightman, çocukların çadırı kurduğu tepeye doğru gelmiyordu. Rocking B’ye doğru da gitmiyordu (ama Andy uzun adımlarla nehir boyunda çiftliğe doğru ilerliyordu). Hayır. Benny’nin babası nehrin karşısına geçiyordu. Doğuya doğru ilerliyordu.</p>

  <p class="calibre1">Oraya gitmesi için makul bir sebebi olabilir. Son derece iyi bir sebep.</p>

  <p class="calibre1">Gerçekten mi? Peki bu iyi sebep ne olabilirdi? Orası Calla sınırları içinde değildi, Jake o kadarını biliyordu. Nehrin diğer yakasında çorak topraklar ve çölden başka bir şey yoktu. Sınır boylarıyla Gök Gürültüsü adındaki ölüm krallığı arasında bir tampon bölgeydi.</p>

  <p class="calibre1">Önce, Susannah ile ilgili bir sorun çıkmıştı; dostu Susannah. Görünüşe bakılırsa yeni arkadaşının babası da bir belaya bulaşmıştı. Jake tırnaklarını yediğini fark ederek kendini engelledi. Bu alışkanlık, okuldaki son haftalarında başlamıştı.</p>

  <p class="calibre1">“Bu haksızlık,” dedi Oy’a. “Bu kesinlikle haksızlık.”</p>

  <p class="calibre1">Oy kulağını yaladı. Jake döndü, hayvana sarıldı ve yüzünü gür kürküne gömdü. Hantal Billy, ona izin vererek sabırla bekledi. Jake bir süre sonra kendini Oy’un bulunduğu yere çekti. Kendini biraz daha iyi, nispeten rahatlamış hissediyordu.</p>

  <p class="calibre1">Ay bir başka bulutun arasına girdi ve yine zifiri karanlık çöktü. Jake olduğu yerde bekledi. Oy hafifçe inledi. “Bir dakika,” diye mırıldandı Jake.</p>

  <p class="calibre1">Ay tekrar göründü. Jake, Andy ve Ben Slightman’ın konuştuğu yeri dikkatle hafızasına kaydetti. Parlak yüzeyli iri bir kaya vardı. Jake, Benny’ nm çadırı olmasa bile orayı tekrar bulabileceğinden emindi.</p>

  <p class="calibre1">Roland’a söyleyecek misin?</p>

  <p class="calibre1">“Bilmiyorum,” diye mırıldandı.</p>

  <p class="calibre1">“Bil,” dedi Oy ayaklarının dibinden ve bunu duyan Jake irkildi. Hay. van kelimeyi, bilerek mi söylemişti?</p>

  <p class="calibre1">Aklını başına topla.</p>

  <p class="calibre1">Ama aklı başındaydı. Bir zamanlar çıldırdığına inanmıştı ama artık öyle hissetmiyordu. Ayrıca Oy bazen gerçekten de düşüncelerini okuyordu, bunu biliyordu.</p>

  <p class="calibre1">Çadırın içine süzüldü. Benny hâlâ derin bir uykudaydı. Jake dudağını ısırarak birkaç saniye boyunca ona baktı (yaşça ondan küçük olabilirdi ama pek çok yönden daha büyüktü). Benny’nin babasının başını derde sokmak istemiyordu. Mecbur kalmadıkça.</p>

  <p class="calibre1">Yerine yatıp battaniyesini çenesine kadar çekti Daha önce kendini hiç bu kadar kararsız ve çaresiz hissetmemişti. Ağlamak istiyordu. Günün ilk ışıkları belirirken tekrar uykuya dalabildi.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
