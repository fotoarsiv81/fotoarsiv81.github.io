<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİRİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">B</b></span><span class="t"><b class="calibre2">İ</b></span><span class="t"><b class="calibre2">R</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="p4"><span class="t7">&nbsp;</span></p>

  <p class="p4"><span class="t7"><i class="calibre4">SIRLAR</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Rosalita Munoz’un kulübesinin arkasında, gök mavisine boyanmış yüksek duvarlı bir tuvalet vardı. Silahşor, Peder Callahan’m hikâyesini bitirdiği gecenin sabahında içeri girerken sol taraftaki duvarda sade bir demir kemer, yirmi otuz santim kadar altında da çelikten küçük bir disk olduğunu gördü. Bu derme çatma vazonun içinde iki dal arsız güneş şapkası vardı. Keskin sayılabilecek limoni kokusu, içeriye hâkim olmuştu. Oturağın hemen gerisindeki duvarda, çerçeve içinde, ellerini çenesinin hemen altında birleştirmiş, Baha’sına bakarak dua eden, kızılımsı saçları omzuna dökülmüş İsa Adam’ın bir resmi vardı. Roland bazı yavaş değişken kabilelerinin İsa’nın Baha’sına Ulu Gök Babası dediğini duymuştu.</p>

  <p class="calibre1">İsa Adam’ın resmi profildendi ve Roland bunun için minnettardı. Silahşor mesanesi ne kadar dolu olursa olsun İsa Adam’ın yüzü karşıya dönük olsaydı gözlerini kapatmadan rahatlayabileceğim sanmıyordu. Tann’nın Oğlu’nun resmini koymak için garip bir yer, diye düşündü ve sonra o kadar da garip olmadığını fark etti. Normal şartlarda orayı sadece Rosalita kullanıyordu ve rahatladığı sırada resim arkasında kaldığı için görmek zorunda değildi.</p>

  <p class="calibre1">Roland Deschain gülmeye başladı ve aynı anda rahatlayarak işini gördü.</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Uyandığında Rosalita gitmişti ve epeydir orada olmadığı, yatağın soğukluğundan anlaşılıyordu. Roland dikdörtgen şeklindeki gök mavisi tuvaletin yanında durmuş pantolonunun düğmelerini iliklerken başını kaldırıp güneşe baktı ve vaktin öğleye yaklaştığını gördü. Zamanı bir saat veyf. bir pandül olmaksızın kestirmek son günlerde bir üayli güçleşmişti ancak hesaplarda dikkatli olunduğu ve biraz yanılgı payı bırakıldığı sürece hâlâ mümkündü. Cort öğrencilerinden birinin (mezun olmuş öğrencilerinden birinin, yani bir silahşorun) böyle bir meseleye neredeyse öğleye kadar uyuyarak başladığını görse dehşete düşerdi. Ve bu gerçekten de henüz başlangıçtı. Daha öncekilerin hepsi önemli, ancak çok da faydalı olmayan seremoni ve hazırlıklardan ibaretti. Pirinç dansı gibi. Artık o bölüm sona ermişti. Geç kalkmasına gelince…</p>

  <p class="calibre1">“Kimse öğleye kadar uyumayı daha fazla hak etmemiştir,” dedi ve kulübenin önündeki eğimli arazide ilerlemeye başladı. Callahan’ın arazisini bir çit ayırıyordu (peder oranın Tanrı‘nın arazisi olduğunu düşünüyor olabilirdi). Çitin arkasında küçük bir dere, en yakın arkadaşıyla gizli sırlarını paylaşan bir kız gibi heyecanla çağıldıyordu. Derenin her iki tarafı, güneş şapkalarıyla doluydu. İşte (küçük de olsa) bir gizem daha açıklığa kavuşmuştu. Roland derin bir soluk alarak kokuyu içine çekti.</p>

  <p class="calibre1">Kendini ka’yı düşünür buldu, ki bunu nadiren yapardı. (Roland’ın başka hiçbir şeyi düşünmediğini sanan Eddie bunu bilse şaşırırdı.) Ka’mn tek gerçek kuralı şuydu: Kenara çekil ve bırak işimi yapayım. Tanrı aşkına, böyle basit bir gerçeği kavramak neden o kadar zordu? Neden daima bu aptalca karışma isteği duyuluyordu? Her biri bunu yapmıştı; Susannah Dean’in hamile olduğunu hepsi biliyordu. Roland neredeyse Jake, Dutch flill’deki malikâneden geldiğinden beri biliyordu. Yol kenarına gömdüğü kanlı bezlere rağmen Susannah da biliyordu. Öyleyse önceki geceki konuşmayı yapmakta niye bu kadar geç kalmışlardı? Neden hepsi birden durumu bu kadar abartmıştı? Ve bu yüzden ne kadar acı çekmişlerdi?</p>

  <p class="calibre1">Belki hiç, diye umdu Roland. Ama kestirmek güçtü, değil mi?</p>

  <p class="calibre1">Belki en iyisi oluruna bırakmaktı. O sabah bu, iyi bir fikir gibi gelmişti zira kendini iyi hissediyordu. En azından fiziksel açıdan. Neredeyse hiç ağrısı…</p>

  <p class="calibre1">“Benden hemen sonra yatacağınızı sanıyordum, Silahşor. Ama Rosalita neredeyse şafak vakti uyuduğunuzu söyledi.”</p>

  <p class="calibre1">Roland düşüncelerinden sıyrılarak çitin diğer tarafına döndü. Callahan o gün koyu renk bir pantolon, koyu renk bir gömlek ve ayakkabılar giymişti. Haçı göğsünde pırıldıyordu. Dağınık beyaz saçları muhtemelen bir tür yağlı malzemeyle nispeten düzene sokulmuştu. Silahşor’un bakışları altında bir süre daha sessiz kaldıktan sonra devam etti. “Dün ayin için küçük çiftliklere gitmiştim. Günah çıkarmalarını dinledim. Bugün de aynısını yapmaya hayvan çiftliklerine gideceğim. Rosalita beni at arabasıyla götürecek. Öğle yemeğini kendiniz halletmek zorundasınız.”</p>

  <p class="calibre1">“Sorun değil,” dedi Roland. “Ama gitmeden önce bana birkaç dakikanı ayırabilir misin?”</p>

  <p class="calibre1">“Elbette,” dedi Callahan. “Biraz olsun kalamayacak insan en baştan uzak durmalı. Bence iyi bir tavsiye. Sadece rahipler için de değil.”</p>

  <p class="calibre1">“Benim itiraflarımı dinler misin?”</p>

  <p class="calibre1">Callahan’ın kaşları yükseldi. “İsa Adam’a inanıyor musun yani?”</p>

  <p class="calibre1">Roland başını iki yana salladı. “Hayır. Ama yine de dinler misin, yalvarırım? Ve duyduklarını kendine saklar mısın?”</p>

  <p class="calibre1">Callahan omuz silkti. “Söylediklerini kendime saklama kısmı kolay. Hep öyle yaparım zaten. Gizliliği arınmayla karıştırma yeter.” Roland’a yüzünde buz gibi bir gülümsemeyle baktı. “Biz Katolikler onu kendimize saklıyoruz, anlarsın ya.”</p>

  <p class="calibre1">Günahlardan arınma fikri Roland’ın aklının ucundan bile geçmemişti ve buna ihtiyaç duyabileceği (veya bu adamın ona bunu sağlayabileceği) fikri neredeyse komikti. Nasıl başlayacağını ve ne kadarını söyleyeceğini düşünerek yavaşça bir sigara sardı. Callahan saygılı bir sükutla bekliyordu.</p>

  <p class="calibre1">Sonunda Roland söze başladı. “Üç kişiyi çekeceğime ve bir katet oluşturacağımıza dair bir kehanet vardı. Bunu bana söyleyeni ve daha öncesinde olanları boş ver. O eski hikâye için artık canımı elimden geldiğince sıkmayacağım. Üç kapı vardı. İkincisinin ardında, daha sonra Eddie’nin karısı olacak kadın vardı ama o zamanlar ismi Susannah değildi…”</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Roland böylece Callahan’a hikâyelerinin Susannah ve öncesinde olduğu kadınlarla ilgili bölümünü anlattı. Jake’i kurtarıp Orta-Dünya’ya çekişleri üzerinde durarak Susannah’nın (belki o zaman Detta’ydı) onlar çocuğu kurtarırken çemberin içindeki iblisi oyalamasından bahsetti. Callahan’a risklerin farkında olduğunu ve Susannah’nın hamile kalmaktan kaçamadığını Mono Blaine’de yolculuk ettikleri sırada bile bildiğini söyledi. Eddie’ye söylemiş, genç adam haberi sakin karşılamış, pek şaşırmış görünmemişti. Sonra Jake, ona söylemişti. Hatta ona çıkışmıştı. Roland bunu hiçbir şey yapmadan kabullenmişti çünkü hak ettiğini düşünüyordu. Üçünün de farkında olmadığı gerçek, hamile olduğunu Susannah’nın da neredeyse Roland kadar uzun zamandır bildiğiydi. O hepsinden çok mücadele etmişti.</p>

  <p class="calibre1">“Ne düşünüyorsun, peder?”</p>

  <p class="calibre1">“Kocasının bu sırrı saklamaya razı olduğunu söylüyorsun,” dedi Callahan. “Ve Jake’in de. O açıkça görüyor…”</p>

  <p class="calibre1">“Evet, öyle. Öyleydi. Ve bana ne yapmamız gerektiğini sorduğunda ona kötü bir tavsiye verdim. Bu sorunu ka’nm halletmesine izin vermemizin en iyisi olacağını söyledim. Oysa onca zamandır onu bir kuş gibi avuçlarımın içinde tutuyordum.”</p>

  <p class="calibre1">“Olaylar geriye dönüp baktığımızda daima daha net görülür, değil mi?”</p>

  <p class="calibre1">&nbsp;“Evet.”</p>

  <p class="calibre1">“Dün gece ona rahminde bir iblisin büyümekte olduğunu söylediniz mi?”</p>

  <p class="calibre1">“Karnmdakinin Eddie’den olmadığını biliyor.”</p>

  <p class="calibre1">“Yani söylemediniz. Ya Mia? Ona Mia’dan ve şatodaki ziyafet salonundan bahsettiniz mi?”</p>

  <p class="calibre1">“Evet,” dedi Roland. “Sanırım bunu duymak onu üzüp korkuttu ama pek şaşırtmadı. Bacaklarını kaybettiği kazadan sonra diğeri (Detta) ortaya çıkmış ve uzun süre kalmıştı.” Aslında bir kaza değildi ama Roland, Callahan’a Jack Mort’tan bahsetme gereği duymadı. “Detta Walker kendini Odetta Holmes’dan saklamayı iyi becermişti. Eddie ve Jake, onun şizofren olduğunu söylüyor.” Roland bu yabancı kelimeyi dikkatle telaffuz etmişti.</p>

  <p class="calibre1">“Ama onu iyileştirdiniz,” dedi Callahan. “O geçitlerden birinde iki kişiliğini birbirleriyle yüzleştirdiniz. Değil mi?”</p>

  <p class="calibre1">Roland omuz silkti. “Siğilleri yakıp yok edebilirsiniz, peder. Ama kişinin bünyesi buna yatkınsa yeni siğiller çıkacaktır.”</p>

  <p class="calibre1">Callahan başını geriye atıp kahkahalarla gülerek Silahşor’u şaşırttı. O kadar çok gülmüştü ki, sonunda cebinden mendilini çıkarıp gözlerinden akan yaşları kurulamak zorunda kaldı. “Roland tabancalarla şimşek gibi hızlı, Şeytan kadar da cesur olabilirsin ama bir psikiyatr değilsin. Şizofreni siğillerle bir tutmak… Tanrım!”</p>

  <p class="calibre1">“Mia gerçek, peder. Onu gördüm. Jake gibi bir rüyada değil, gözlerimle gördüm.”</p>

  <p class="calibre1">“Benim söylemeye çalıştığım da bu,” dedi Callahan. “O, Odetta Susannah Holmes olarak doğmuş kadının bir başka hali değil. O, kendisi.”</p>

  <p class="calibre1">“Bu bir fark yaratır mı?”</p>

  <p class="calibre1">“Bence yaratır. Ama kesin olarak söyleyebileceğim bir şey var: halefinizde nasıl bir yol izlerseniz izleyin, bu mesele Calla Bryn Sturgis ahalisinden mutlaka gizlenmeli. Bugün işler istediğiniz gibi ilerliyor. Ama kadın silahşorun karnında bir iblis yavrusu taşıyor olabileceği duyulursa hemen aleyhinize döneceklerdir. Eben Took ise başlarım çekecektir. Yapacaklarınıza kendinizin karar vereceğini biliyorum, ama ne kadar hızlı ve keskin nişancı olursanız olun Kurtlar’la dördünüz başa çıkamazsınız. Yardıma ihtiyacınız olacak. Sayıları çok fazla.”</p>

  <p class="calibre1">Buna cevap vermek gereksizdi. Callahan haklıydı.</p>

  <p class="calibre1">“En çok neden korkuyorsun?” diye sordu Callahan.</p>

  <p class="calibre1">“Katef in bozulmasından,” dedi Roland hemen.</p>

  <p class="calibre1">“Bununla Mia’nın kontrolü ele geçirip çocuğu doğurmak için tek başına bir yere gitmesini mi kastediyorsun?”</p>

  <p class="calibre1">“Yanlış bir zamanda olursa çok kötü sonuçlar doğurabilir ama her şey yine de yoluna girebilir. Eğer Susannah geri gelirse. Ama taşıdığı şey, kalbi çarpan kuvvetli bir zehir.” Roland, siyah giysiler içindeki din adamına kasvetli bir ifadeyle baktı. “Doğumunun ardından ilk işinin anneyi parçalamak olacağına inanıyorum.”</p>

  <p class="calibre1">“Katet’in bozulması,” dedi Callahan dalgınca. “Seni korkutan, dostunun ölümü değil, katet’in bozulması. Arkadaşların nasıl bir adam olduğunu biliyor mu acaba, Roland?”</p>

  <p class="calibre1">“Biliyorlar,” dedi Roland ve konu hakkında başka bir şey söylemedi.</p>

  <p class="calibre1">“Benden istediğin nedir?”</p>

  <p class="calibre1">“Öncelikle, bir soruya cevap. Görünüşe bakılırsa Rosalita kocakarı ilaçları hakkında epey bilgili. Bebeği düşürmek için bir ilaç verebilir mi? Ve karşısına çıkabilecek görüntüye dayanabilir mi?”</p>

  <p class="calibre1">Elbette hepsi de orada olmak durumundaydı. Eddie ve Roland hiç hoşlanmasa da Jake de orada olmalıydı. Çünkü Susannah’nın içindeki yaratık muhtemelen şimdiden çok güçlenmişti ve doğum vakti gelmemiş olmasına rağmen tehlikeli olduğuna şüphe yoktu. Ve doğumu çok yaklaştı, diye düşündü. Emin değilim ama hissedebiliyorum. Ben…</p>

  <p class="calibre1">Callahan’ın yüzündeki ifadeyi fark edince düşünceleri bölündü. Peder ona dehşet, tiksinti ve giderek artan bir öfkeyle bakıyordu.</p>

  <p class="calibre1">“Rosalita asla böyle bir şey yapmaz. Bu söylediğimi bir kenara yaz. Bunu yapmaktansa ölmeyi tercih eder.”</p>

  <p class="calibre1">Roland afallamıştı. “Neden?”</p>

  <p class="calibre1">“Çünkü o bir Katolik!”</p>

  <p class="calibre1">“Anlamıyorum.”</p>

  <p class="calibre1">Callahan, Silahşor’un gerçekten anlamadığını gördü ve öfkesi nispeten hafifledi. Roland, adamın hâlâ çok kızgın olduğunu hissedebiliyordu. “Sen kürtajdan bahsediyorsun!”</p>

  <p class="calibre1">“Evet?”</p>

  <p class="calibre1">“Roland… Roland.” Callahan başını öne eğdi. Tekrar kaldırdığında öfkesi yok olmuş görünüyordu. Yerinde Silahşor’un daha önce hiç görmediği bir kararlılık vardı. Roland’ın bu inadı kırması, bir dağı çıplak elleriyle kaldırması gibi imkânsızdı. “Kilisem günahları ikiye ayırır: Tanrı’ nın gözünde affedilir olan hafif günahlar ve asla bağışlanmayacak ölümcül günahlar. Kürtaj da ölümcül bir günahtır. Cinayettir.”</p>

  <p class="calibre1">“Peder burada bir insandan değil, iblisten bahsediyoruz.”</p>

  <p class="calibre1">“Sen öyle diyorsun. Ben Tann’nın işine karışmam.”</p>

  <p class="calibre1">“Ya iblis Susannah’yı öldürürse? Yine aynı şeyi söyleyip sütten çıkmış ak kaşık mı olacaksın?”</p>

  <p class="calibre1">Callahan yüzünü buruşturdu ama hâlâ kararlıydı. “Onun hayatından önce katet’inin bozulmasını düşünen sen mi söylüyorsun bunu? Kendinden utanmalısın!”</p>

  <p class="calibre1">“Benim (ve katef imin) hedefi Kara Kule’dir, peder. Sadece bu dünyayı ya da bu evreni değil, tüm evrenleri kurtarmak. Varlığın tamamını.”</p>

  <p class="calibre1">“Umurumda değil,” dedi Callahan. “Olamaz. Şimdi bana kulak ver Steven’ın oğlu Roland, beni çok iyi dinlemelisin. Dinliyor musun?”</p>

  <p class="calibre1">Roland iç geçirdi. “Teşekkürler derim.”</p>

  <p class="calibre1">“Rosa o kadına kürtaj yapmayacak. Kasabada bunu yapabilecek birileri vardır, bundan hiç şüphem yok. Çocukların her yirmi küsur yılda bir götürüldüğü bu kasabada bile o tür iğrenç işleri yapanlar bulunur. Ama onlardan birine gidecek olursan Kurtlar hakkında endişelenmene gerek kalmaz. Calla Bryn Sturgis’deki herkesi onlar gelmeden önce aleyhine Çeviririm.”</p>

  <p class="calibre1">Roland, ona inanmazca baktı. “Yüz çocuğu kurtarabileceğimizi bile bile mi? Yapabileceğimizi bildiğini biliyorum. Dünya üzerindeki ilk işleri annelerini yemek olmayan insan çocuklarından bahsediyorum.”</p>

  <p class="calibre1">&nbsp;Callahan, onu duymamış gibiydi. Yüzü çok solgundu. “Kadına kürtajdan bahsetmeyeceğine babanın yüzü üzerine yemin etmeni istiyorum.”</p>

  <p class="calibre1">Roland’ın aklına garip bir fikir geldi. Susannah bu konu açıldığından beri Callahan’ın gözünde Susannah değildi. Kadın olmuştu. Sonra bir başka şey düşündü: Peder Callahan kendi elleriyle kaç canavar öldürmüştü?</p>

  <p class="calibre1">Roland’ın babası, son derece stresli anlarda olageldiği gibi beyninin içinde konuştu. Durumu kurtarman hâlâ mümkün ama aklından geçenleri dile getirecek olursan geri dönüşün olmayacak.</p>

  <p class="calibre1">“Yemin etmeni istiyorum, Roland.”</p>

  <p class="calibre1">“Etmezsen kasabayı aleyhimize döndüreceksin.”</p>

  <p class="calibre1">“Evet.”</p>

  <p class="calibre1">“Ya Susannah kürtaja kendi karar verirse? Kadınların bunu yaptığı görülmemiş şey değil. Susannah’nın aptal olduğu da söylenemez. Riskleri biliyor.”</p>

  <p class="calibre1">“Mia (bebeğin annesi) ona engel olacaktır.”</p>

  <p class="calibre1">“O kadar emin olma. Susannah Dean’in kendini koruma güdüsü çok güçlüdür. Amacımıza bağlılığının ise ondan da güçlü olduğuna inanıyorum.”</p>

  <p class="calibre1">Callahan tereddüt etti. Bakışlarını başka yöne çevirdi ve dudakları ince bir çizgi halini aldı. Sonra tekrar Roland’a döndü. “Onu sen önleyeceksin. Dinh’i olarak.”</p>

  <p class="calibre1">Şato oyununda mat oldum, diye düşündü Roland.</p>

  <p class="calibre1">“Pekâlâ,” dedi. “Konuşmamızdan ona bahseder ve bizi içine soktuğun durumu iyice anlamasını sağlarım. Ve Eddie’ye bahsetmemesini tembih ederim.”</p>

  <p class="calibre1">“O neden?”</p>

  <p class="calibre1">“Çünkü seni öldürür, peder. Bu şekilde müdahale ettiğin için seni öldürür.”</p>

  <p class="calibre1">Callahan’ın gözlerinin irileşmesi Roland’ın hafif bir memnuniyet duymasına sebep oldu. Sonra kendi kendine, sadece olduğu kişi olan bu adama kızmaması gerektiğini hatırlattı. Onlara gittiği her yere götürdüğü tuzaktan bahsetmemiş miydi?</p>

  <p class="calibre1">“Şimdi seni dinlediğim gibi sen de beni dinle çünkü artık hepimize karşı sorumlusun. Özellikle de ‘kadın’a karşı.”</p>

  <p class="calibre1">Callahan tokat yemiş gibi yüzünü hafifçe buruşturdu ama başını salladı. “Söyle.”</p>

  <p class="calibre1">“Öncelikle, onu her müsait anında gözlemeni istiyorum. Bir şahin gibi! Özellikle de parmaklarının şu bölgeye gidip gitmediğine dikkat edeceksin.” Roland elini sol kaşının üzerine götürdü. “Veya buraya.” Bu kez sol şakağını gösteriyordu. “Konuşma tarzına dikkat et. Hızlanıp hızlanmadığına bak. Ani hareketler yapıp yapmadığına dikkat et.” Roland elini ani bir hareketle başına götürdü, kaşıdı ve yine sertçe indirdi. Başını aniden sağa çevirdi, sonra tekrar Callahan’a döndü. “Anladın mı?”</p>

  <p class="calibre1">“Evet. Bunlar Mia’nın geleceğine dair işaretler mi?”</p>

  <p class="calibre1">Roland başını salladı. “Mia olduğu zamanlarda tek başına kalmasını istemiyorum. Elimden geldiği sürece.”</p>

  <p class="calibre1">“Anlıyorum,” dedi Callahan. “Ama Roland, babası ne veya kim olursa olsun yeni doğmuş bir bebeğin o dediğini yapacağına aklım…”</p>

  <p class="calibre1">“Sus,” dedi Roland. “Sus, yalvarırım.” Callahan sessizliğe bürününce devam etti. “Ne düşündüğün veya neye inandığın beni hiç ilgilendirmiyor. Elbette kendine göre fikirlerin var ve sana iyilikler dilerim. Ama Mia veya Mia’nın doğuracağı şey Rosalita’ya zarar verirse, olanlardan seni sorumlu tutacağım, peder. Hesabını bana vereceksin. Anladın mı?”</p>

  <p class="calibre1">“Evet, Roland.” Callahan hem mahcup, hem sakin görünüyordu. Tuhaf bir karışımdı.</p>

  <p class="calibre1">“Pekâlâ. Şimdi diğer konuya gelelim. Kurtlar’ın geleceği gün tam anlamıyla güvenebileceğim altı kişiye ihtiyacım olacak. Üç kadın, üç erkek olmalarını tercih ederim.”</p>

  <p class="calibre1">“Çocukları tehlikede olan ailelerden seçebilir miyim?”</p>

  <p class="calibre1">“Olur. Ama hepsi öyle olmasın. Tabak fırlatacak kadınları da sayma, yani Sarey, Zalia, Margaret Eisenhart ve Rosalita. Onlar başka bir yerde olacak.”</p>

  <p class="calibre1">&nbsp;“Bu altı kişi ne için gerekiyor?”</p>

  <p class="calibre1">Roland cevap vermedi.</p>

  <p class="calibre1">Callahan, ona bir süre daha baktıktan sonra içini çekti. “Reuben Caverra,” dedi. “Reuben kız kardeşini çok severdi ve onu hiçbir zaman unutmadı. Karısı Diane Caverra da var… yoksa karıkoca istemiyor musun?”</p>

  <p class="calibre1">Hayır, karıkoca olmasının bir mahsuru yoktu. Roland parmaklarını çevirerek devam etmesini işaret etti.</p>

  <p class="calibre1">“Mannilerden Cantab var,” dedi Callahan. “Çocuklar, onu Fareli Köyün Kavalcısı‘ymış gibi takip eder.”</p>

  <p class="calibre1">“Anlamadım.”</p>

  <p class="calibre1">“Boş ver. Önemli olan onun peşinden gitmeleri. Bucky Javier ve karısı… sizin Jake’e ne dersin? Kasabanın çocukları şimdiden onu kahramanları gibi görüyor. Hatta birkaç kızın ona âşık olduğundan şüpheleniyorum.”</p>

  <p class="calibre1">“Olmaz, ona ihtiyacım var.”</p>

  <p class="calibre1">Yoksa gözünün önünden ayrılmasına tahammül edemiyor musun, diye düşündü Callahan… ama aklından geçenleri dile getirmedi. Roland’ı hiç olmazsa o gün için sağduyunun elverdiği ölçüde sıkıştırmış, hatta çizgiyi biraz aşmıştı.</p>

  <p class="calibre1">“O halde Andy’ye ne dersin? Çocuklar, ona da bayılır. Andy de onları korumak için elinden geleni yapar.”</p>

  <p class="calibre1">“Sahi mi? Kurtlar’dan mı?”</p>

  <p class="calibre1">Callahan’ın aklı karışmıştı. Aslında dağ kedilerini düşünüyordu. Onları ve dört ayaklı olan kurtları. Gök Gürültüsü‘nden gelenler ise…</p>

  <p class="calibre1">“Hayır,” dedi Roland. “Andy olmaz.”</p>

  <p class="calibre1">“Neden olmasın? Nasılsa bu altı kişiyi Kurtlar’la savaşmaları için istemiyorsun, değil mi?”</p>

  <p class="calibre1">“Andy olmaz,” diye tekrarladı Roland. Sadece bir histi ama hisleri, onun dokunuşuydu. “Daha düşünecek zamanımız var, peder… ve düşüneceğiz.”</p>

  <p class="calibre1">“Kasabaya gideceksin.”</p>

  <p class="calibre1">“Evet. Bugün ve önümüzdeki birkaç gün.”</p>

  <p class="calibre1">Callahan sırıttı. “Arkadaşlarınla buna ‘içeri sızmak’ derdik. Burada ise commala diyorlar. Zaten burada neredeyse her şeye commala diyorlar.” Callahan, Silahşor’un saygısını tekrar kazanmayı ne denli istediğini fark edince şaşırdı. Aynı zamanda kendinden biraz iğrendi. “Her neyse, dilerim sana yarar.”</p>

  <p class="calibre1">Roland başını salladı. Callahan, ondan ayrılıp atları arabaya koşmuş, sabırsızca onu bekleyen Rosalita’nm yanına gitmek üzere konutuna doğru yürüdü. Yokuşun yarısına varmıştı ki durup Silahşor’a döndü.</p>

  <p class="calibre1">“İnançlarım yüzünden özür dileyecek değilim,” dedi. “Ama Calla’daki işinizi zorlaştırdıysam bağışla.”</p>

  <p class="calibre1">“İş kadınlara geldiğinde senin İsa Adam bana biraz geçimsiz görünüyor,” dedi Roland. “Hiç evlenmiş mi?”</p>

  <p class="calibre1">Callahan kendini tutamayarak hafifçe gülümsedi. “Hayır,” dedi. “Ama sevgilisi bir fahişeymiş.”</p>

  <p class="calibre1">“Eh,” dedi Roland. “Bu da bir başlangıç.”</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Roland çite dayanarak durmaya devam etti. Gün, onu harekete geçmeye çağırıyordu ama Callahan’ın uzaklaşması için biraz daha beklemeye karar verdi. Bunu neden yaptığını, Andy’yi neden istemediğini bilmediği gibi bilmiyor, sadece içindeki hisse uyuyordu.</p>

  <p class="calibre1">Eddie bir elinde çizmeleri, gömleği arkasında uçuşarak tepeden aşağı indiği sırada Roland hâlâ aynı yerdeydi ve kendine ikinci bir sigara sarıyordu.</p>

  <p class="calibre1">“Selam, Eddie,” dedi Roland.</p>

  <p class="calibre1">“Selam, patron. Callahan ile konuştuğunu gördüm. Roland bir türlü fırsat bulup sana büyükbabanın hikâyesini anlatamadım. Çok önemli.” “Susannah uyandı mı?”</p>

  <p class="calibre1">“Evet, elini yüzünü yıkıyordu. Jake ise on iki yumurtadan yapılmışa benzeyen bir omlet yiyor.”</p>

  <p class="calibre1">&nbsp;Roland başını salladı. “Atlara yem verdim. Sen bana yaşlı adamın hikâyesini anlatırken eyerleriz.”</p>

  <p class="calibre1">“Fazla uzun süreceğini sanma,” dedi Eddie. Nitekim sürmedi. Ahıra varmalarından hemen önce en önemli kısmı (yaşlı adamın kulağına fısıldadıklarını) söyledi. Atları tamamen unutan Roland, ona döndü. Gözleri parlıyordu. Elleri (parmakları eksik olan sağ eli de) Eddie’nin omuzlarını sıkıca kavradı.</p>

  <p class="calibre1">“Tekrar söyle!”</p>

  <p class="calibre1">Eddie hiç alınmadan tekrarladı. “Bana yaklaşmamı söyledi. Dediğini yaptım. Bana bunu oğlundan başka kimseye anlatmadığını söyledi, ki bence yalan değildi. Zalia ve Tian orada olduğunu biliyor ama maskeyi yaratığın suratından çekince ne gördüğü hakkında hiçbir fikirleri yok. Kurt’u öldürenin Kızıl Molly olduğunu bildiklerini bile sanmıyorum. Sonra kulağıma fısıldadı…” Eddie, Roland’a büyükbabanın gördüğünü iddia ettiği şeyi tekrar söyledi.</p>

  <p class="calibre1">Roland’ın zafer dolu gözleri öylesine parlıyordu ki ürkütücü bir hale bürünmüştü. “Gri atlar!” dedi. “Hepsi de aynı tonda olan gri atlar! Artık anlıyor musun, Eddie? Anlıyor musun?”</p>

  <p class="calibre1">“Evet,” dedi Eddie. Sırıtınca dişleri ortaya çıktı. Sırıtışı pek rahatlatıcı değildi. “Korodaki kızın işadamına dediği gibi, buraya daha önce gelmiştik.”</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Standart Amerikan İngilizcesinde en.fazla anlamı olan ve pek çok değişik şekilde kullanılan kelime muhtemelen koşmaktır. The Random House Unabridged Sözlüğü, “bacakları yürümekten daha seri bir şekilde hareket ettirerek hızla ilerlemek” ile başlayan ve “erimiş veya sıvı haline gelmiş” ile biten yüz sekiz ayrı anlam sunar. Orta-Dünya ve Gök Gürültüsü arasında kalan sınır topraklardaki Hilal Bölgesi Calla’larında en çok anlama gelen kelime ödülü ise commala’ya gider. Kelime Random House Unabridged Sözlüğü‘nde yer alsaydı, ilk anlamı “TümDünya’nın doa ucunda yetiştirilen bir tür pirinç” olurdu. Bununla birlikte ikinci anlamının Commala geldin mi? cümlesindeki gibi, “orgazm” olduğu belirtilirjj (Ve umut edilen karşılık da, “Evet, teşekkürler derim, commala hem de cok çok,” olurdu.) Commala’yı ıslatmak, kurak mevsimde pirinçleri sulamak anlamına geldiği gibi, mastürbasyon yapmak anlamında da kullanılırdı. Commala, büyük ve neşe dolu bir yemeğin (örneğin bir aile yemeği) başlangıcı anlamına da gelirdi; yemeğin kendisi değil, tam başlangıç anı. Saçları dökülen bir adamın (Garrett Strong gibi) commala olduğu söylenirdi. Damızlık hayvanlar, ıslak commala, hadım edilmiş olanlar ise kuru commala’ydı ama kimse sebebini bilmiyordu. Bakirelere yeşil commala, âdet gören kadınlara kırmızı commala, kadınları memnun edecek günleri geride kalmış yaşlı adamlara yumuşak commala deniyordu. Commala durmak, göğüs göğse durmaktı ve “sırları paylaşmak” anlamındaydı. Kelimenin cinsel çağrışımları gayet açıktı, ama kasabanın kuzeyindeki kayalık kuru vadilere niçin commala çizgileri deniyordu? Neden bazen çatallara commala deniyordu da kaşıklarla bıçaklar için asla kullanılmıyordu? Kelimenin yüz sekiz anlamı yoktu belki ama en az yetmiş anlamı olduğu muhakkaktı. Bunlardan biri, (ilk ona kesinlikle girerdi) Peder Callahan’ın kullandığı “içeri sızmak” deyimiydi. “Gel Sturgis commala” veya “gel Bryna commala” olarak söylenirdi. Anlamıysa halkla bir bütün olarak göğüs göğse durmaktı.</p>

  <p class="calibre1">Roland ve katet’i, Took’un Dükkânı‘nda başlattıkları bu işe sonraki beş gün boyunca devam etti. İlk başlarda bir hayli zorlandılar (“Nemli odunlarla ateş yakmaya çalışmak gibi,” demişti Susannah ilk akşamdan sonra aksice) ama ahali, yavaş yavaş da olsa onları anlamaya başladı. Ya da en azından onlara ısındı. Roland ve Deanler, her gece pederin evine dönüyordu. Jake ise her öğle sonrası veya akşamüstü Rocking B Çiftligı‘ne dönüyordu. Andy, onu her gün çiftliğe giden yolun Doğu Yolu’ndan ayrıldığı yerde karşılıyor ve çiftliğe kadar ona eşlik ediyordu. Onu gördüğü her seferde saygıyla eğiliyor ve, “İyi akşamlar, soh,” diyordu. “Günlük ‘alınızı dinlemek ister misiniz? Yılın bu zamanı Charyou Hasadı olarak bilinir! Eski bir dostu göreceksiniz! Genç bir hanım heyecanla sizi düşünüyor!” Ve böylece devam ediyordu.</p>

  <p class="calibre1">Jake, Benny Slightman ile niçin bu kadar çok zaman geçirdiğini R0. land’a tekrar sordu.</p>

  <p class="calibre1">“Bir şikâyetin mi var?” diye soruyla karşılık verdi Roland. “Artık ondan hoşlanmıyor musun?”</p>

  <p class="calibre1">“Hoşlanıyorum Roland ama saman yığınına atlamak, Oy’a takla atmayı öğretmek ve nehirde taş sektirmekten başka yapmam gereken bir şey varsa bana söylemelisin.”</p>

  <p class="calibre1">“Başka bir şey yok,” dedi Roland. Ardından, sonradan aklına gelmiş gibi ekledi. “Uykunu iyi almaya bak. Büyüme çağındakilerin uykuya çok ihtiyacı vardır.”</p>

  <p class="calibre1">“Neden oradayım?”</p>

  <p class="calibre1">“Çünkü orada olman bana doğru gibi görünüyor,” dedi Roland. “Tek istediğim gözlerini dört açman ve anlamadığın veya hoşlanmadığın bir şey görürsen bana haber vermen.”</p>

  <p class="calibre1">“Zaten bugünlerde bizi fazla görmüyor musun, ufaklık?” dedi Eddie.</p>

  <p class="calibre1">Gerçekten de beş gün boyunca birlikteydiler ve günler uzundu. Sai Overholser’ın atlarına binme hevesi kısa sürede yok olmuş, ağrıyan kaslar ve sızlayan kalçalarla ilgili yakınmalar da bir süre sonra azalmıştı. Roland atları üzerinde, Andy’nin beklediği yere doğru ilerlerlerken Susannah’ya sorununun çözümü olarak kürtajı düşünüp düşünmediğini açıkça sordu.</p>

  <p class="calibre1">“Şey,” dedi Susannah atı üzerinden ona ilgiyle bakarak. “Aklımdan geçmedi değil.”</p>

  <p class="calibre1">“Kürtaj fikrini kafandan at,” dedi Roland. “Öyle bir seçenek söz konusu değil.”</p>

  <p class="calibre1">“Sebebini sorabilir miyim?”</p>

  <p class="calibre1">“Ka.”</p>

  <p class="calibre1">“Kaka,” dedi Eddie hemen. Eskimiş bir espriydi ama üçü de güldü. Roland, onlarla birlikte gülmekten büyük zevk alıyordu. Konu böylece kapandı. Roland buna inanamıyordu ama memnun olmuştu. Susannah’nın Mia ve karnındaki yaratık hakkında konuşmak için duyduğu issizliğe minnettar olduğu bile söylenebilirdi. Genç kadının bazı şeyleri bilmemeyi tercih ettiğini görebiliyordu.</p>

  <p class="calibre1">Bununla birlikte Susannah’nın cesareti asla sorgulanamazdı. Roland, soruların er ya da geç geleceğini biliyordu ama dört kişi (daima Jake’le olan Oy da sayılırsa beş) kasabayı taradıkları beş günün ardından onu öğle vaktinde tabak fırlatmayı denemesi için Jaffordsların çiftliğine gönderdi.</p>

  <p class="calibre1">Susannah, Callahan’m evinin arkasındaki verandada yaptıkları uzun görüşmeden (sabahın dördünde sona eren konuşma) sekiz gün sonra gösterdiği ilerlemeyi göstermek için onları Jaffordslara çağırdı. “Zalia’nın fikriydi,” dedi dostlarına. “Sanırım sınavı geçip geçmediğimi görmek istiyor.”</p>

  <p class="calibre1">Roland bunu öğrenmek için tek yapması gerekenin Susannah’ya sormak olduğunu biliyordu ama merak etmişti. Çiftliğe vardıklarında tüm ailenin ve Tian’ın birkaç komşusunun arka sundurmada toplanmış olduğunu gördüler. Jorge Estrada ve karısı, Diego Adams (üzerinde tulumuyla) ve Javiers de oradaydı. Deforme ikizler Zalman ve Tia bir kenarda durmuş, irileşmiş gözlerle diğerlerine bakıyordu. Andy de oradaydı, uyumakta olan bebek Aaron’ı kucağında tutuyordu.</p>

  <p class="calibre1">“Roland bunu bir sır olarak saklamaya mı niyetliydin? Bil bakalım ne oldu?” dedi Eddie.</p>

  <p class="calibre1">Roland, sai Eisenhart’ın tabağı fırlattığını gören yamaklara savurduğu tehdidin hiçbir işe yaramadığını görebiliyordu. Kasabalıların dillerine kilit vurmak mümkün değildi. İster sınır bölgelerinde, ister baronluklarda olsun, kasabalarda dedikodu en büyük alışkanlıktı. O ahmaklar hiç olmazsa Roland’ın sert bir adam, kuvvetli commala olduğu ve uğraşılmaya gelmeyeceği gerçeğini de yaymıştır, diye düşündü Roland.</p>

  <p class="calibre1">&nbsp;</p>

  <p class="calibre1">“O kadar da önemli değil,” dedi Eddie’ye. “Calla halkı, Oriza’nın Kardeşleri’nin tabak fırlattığını yıllardır biliyor zaten. Susannah’nın da fırlattığını (ve bu işte iyi olduğunu) bilirlerse belki yararımıza olur.”</p>

  <p class="calibre1">“Umarım rezil olmaz,” dedi Jake.</p>

  <p class="calibre1">İzleyiciler, sundurmaya gelen Jake, Eddie ve Roland’ı saygıyla se<span class="t8">■</span>amladı. Andy, Jake’e genç bir hanımın onu düşündüğünü söyledi. Jake kızardı ve bir sakıncası yoksa böyle şeyleri bilmesi gerekmediğini söyledi.</p>

  <p class="calibre1">“Nasıl isterseniz, soh.” Jake, Andy’nin göğsünde bir dövme gibi &lt;juran plakadaki yazıları ve rakamları incelemeye başladı ve bu kovboylar ve robotlar dünyasında gerçekten olup olmadığını yine merak etti. Yoksa tüm bunlar bir rüya mıydı? “Umarım bu bebek yakında uyanır. Ve ağlar! Çünkü çok güzel ninniler biliyorum…”</p>

  <p class="calibre1">“Kes sesini seni paslı teneke parçası!” dedi büyükbaba huysuzca. Andy her zamanki aldırmaz, ilgisiz ses tonuyla yaşlı adamdan özür diledikten sonra sustu. Haberci, Başka Birçok Özellik, diye düşündü Jake. Diğer özelliklerinden biri insanlarla alay etmek mi yoksa bana mı öyle geliyor, Andy?</p>

  <p class="calibre1">Susannah, Zalia ile birlikte eve girmişti. Dışarı çıktıklarında Susannah’nın üzerinde bir değil, iki kese olduğunu gördüler. Örülmüş iki iple kalçasına bağlanmışlardı.</p>

  <p class="calibre1">“Bu oldukça iyi bir düzen, teşekkürler derim,” dedi Diego Adams.</p>

  <p class="calibre1">“Susannah’nın fikriydi,” dedi Zalia, Susannah tekerlekli sandalyesine tırmanırken.</p>

  <p class="calibre1">Eddie yüzünde takdir dolu bir gülümsemenin belirdiğini hissetti ve aynısını Roland’m yüzünde de gördü. Jake’in de. Oy bile sırıtıyormuş gibiydi.</p>

  <p class="calibre1">“İşe yarayacak mı, ben onu merak ediyom,” dedi Bucky Javier. Eddie böyle bir sorunun sorulmasının bile Calla ahalisiyle silahşorlar arasındaki farkı gözler önüne serdiğini düşündü. Eddie ve arkadaşları askı sisteminin ne olduğunu ve işe yarayacağını görür görmez anlamıştı. Bununla birlikte sadece basit bir çiftçi olan Javier’in dünyaya bakışı onlardan çok farklıydı.</p>

  <p class="calibre1">Bize ihtiyacınız var, dedi Eddie içinden, kirli beyaz pantolonlar ve gübreye bulanmış çizmeler giymiş çiftçilere. Adams’ın tulumu da lekeler içindeydi. Ah, hem de nasıl var.</p>

  <p class="calibre1">Susannah tekerlekli sandalyesini sundurmanın önüne doğru sürdü ve bacaklarını altına aldı. Bu şekilde neredeyse sandalyesinde ayakta duruyor gibi görünüyordu. Eddie bu pozisyonun Susannah’nın canını fazlasıyla yaktığını biliyordu, ama kadının yüzünde hiçbir rahatsızlık belirtisi yoktu. Bu arada Roland, Susannah’nın kalçasının iki yanından sarkan keelere bakıyordu. Her birinde boyasız, dörder sade tabak vardı. Bunlar, alıştırma tabaklarıydı.</p>

  <p class="calibre1">Zalia ahıra doğru yürüdü. Roland ve Eddie asılı battaniyeyi oraya varır varmaz fark etmişti ama diğerleri, ancak Zalia çekip indirince gördü. Ahırın ahşap duvarı üzerine tebeşirle insana benzer bir şekil çizilmişti. Şeklin yüzünde donuk bir sırıtış, arkasında uçuşuyormuş gibi görünen bir pelerin vardı. Çizim kalitesi Tavery ikizlerinin haritasının eline su dökemezdi ama görenler, şeklin bir Kurt olduğunu hemen anlamıştı. Yaşları büyükçe olan çocuklar ahlayıp ohladılar. Estradalar ve Javierler alkışladı ama ıslık çalarlarsa Şeytan’ı çağıracaklarını sanan insanlar gibi huzursuz görünüyorlardı. Andy çizenin iyi iş çıkardığını söyledi (“Her kimse,” diye eklemişti sonunda) ve büyükbaba yine sesini kesmesini istedi. Sonra sesini yükselterek gördüğü Kurtlar’ın daha iri olduğunu söyledi. Sesi heyecanla tizleşmişti.</p>

  <p class="calibre1">“Eh, insan boyutunda çizdim,” dedi Zalia (daha doğrusu koca boyutunda çizmişti). “Gerçek hedef daha büyük olursa ne âlâ. İzleyin, yalvarırım.” Son cümle kararsızca, neredeyse sorarcasına dile getirilmişti. Roland başını salladı. “Teşekkürler deriz.”</p>

  <p class="calibre1">Zalia, ona minnetle baktıktan sonra ahırın önünden uzaklaştı. Sonra Susannah’ya döndü. “Hazır olduğunda,” dedi.</p>

  <p class="calibre1">Susannah bir dakika için olduğu yerde kıpırdamadan durdu. Ahırın altmış metre uzağmdaydı. Elleri göğüslerinin arasındaydı. Sağ el, solun üzerindeydi. Başını öne eğmişti. Ka …yoldaşları kafasının içinden neler geçtiğini çok iyi biliyordu: Gözümle nişan alırım, elimle ateş ederim, yüreğimle öldürürüm. Destekleri, cesaret dilekleri, heyecanları belki Jake’in dokunuş gücü, belki de Eddie’nin aşkıyla ona ulaştı. Roland pür dikkat izliyordu. Tabak fırlatmada usta, fazladan bir kişi durumu lehlerine çevirecek miydi? Belki hayır. Ama o, olduğu kişiydi. Susannah da öyleydi ve Roland tüm kalbiyle hedefi vurmasını diliyordu.</p>

  <p class="calibre1">Susannah başını kaldırdı. Ahırın duvarına tebeşirle çizilmiş şekle baktı. Elleri hâlâ göğüslerinin arasındaydı. Sonra Margaret Eisenhart’ın locking B’nin avlusunda yaptığı gibi tiz bir çığlık attı ve Roland kalp atışlarının hızlandığını hissetti. O an şahini David zihninde belirgin bir şekilde canlandı. Gökyüzünde kanatlarını gövdesine yapıştırmış, avına doğru bir taş gibi dalıyordu.</p>

  <p class="calibre1">‘“Riza!”</p>

  <p class="calibre1">Elleri indi ve hızları yüzünden hareketleri tam seçilemez oldu. Sağ elinin solundaki keseden, sol elinin ise sağındakinden birer tabak çıkardığını sadece Roland, Eddie ve Jake görmüştü. Sai Eisenhart kuvvet ve kesinlik için zamandan feragat ederek tabağı omuzdan fırlatmıştı. Susannah’nm kollarıysa kaburgalarının hemen altında, tekerlekli sandalyesinin kolçaklarının az üzerinde çaprazlanmıştı. Tabaklar, neredeyse kürek kemikleri hizasına yükselmişti. Sonra havada biri diğerinin üzerinden geçerek uçtular ve göz açıp kapama süresinde ahırın duvarına saplandılar.</p>

  <p class="calibre1">Susannah’nın kolları ileri uzanmış halde kalmıştı. Sonra yine çaprazlamasına daldılar ve Susannah ikinci tabakları kavrayarak fırlattı. Hemen ardından üçüncü çifti diğerlerinin yanına gönderdi. Son çift duvara çarptığı sırada ilk tabaklar hâlâ saplandığı yerde sallanıyordu.</p>

  <p class="calibre1">Jaffordsların avlusunda bir an için mutlak sessizlik oldu. Kuşlar bile susmuştu. Sekiz tabak, duvardaki şeklin boğazından karnının üst kısmına kadar son derece muntazam bir şekilde dizilmişti. Her birinin diğeriyle arasında altı yedi santimlik bir mesafe vardı. Bir gömleğin düğmeleri gibi aşağı iniyorlardı. Ve sekiz tabak, üç saniye içinde fırlatılmıştı.</p>

  <p class="calibre1">“Tabakları Kurtlar’a karşı mı kullanmayı düşünüyosunuz?” diye sordu Bucky Javier nefes almakta zorlanıyormuş gibi. “Niyetiniz bu mu?”</p>

  <p class="calibre1">“Henüz hiçbir şeye karar verilmiş değil,” dedi Roland kayıtsızca.</p>

  <p class="calibre1">Deelie Estrada heyecan ve şok yüzünden zorlukla duyulabilen bir fısıltıya dönmüş sesiyle, “Ama o bir adam olsaydı parçalara ayrılmış olurdu,” dedi.</p>

  <p class="calibre1">Son sözü söyleyen büyükbaba oldu ve belki de her zaman öyle olmalıydı: “Aynen öyleF</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Susannah, ana yola dönerlerken (Andy, katlanmış tekerlekli sandalyeyi yüklenmiş halde biraz ötelerinden yürüyor, bir yandan da gövdesinden gayda sesleri yayıyordu) “Tabancayı tamamen bırakabilir ve sadece tabak üzerinde yoğunlaşabilirim, Roland,” dedi düşünceli bir ifadeyle. “O çığlığı atıp tabağı fırlatmak insana inanılmaz bir tatmin hissi veriyor.”</p>

  <p class="calibre1">“Bana şahinimi hatırlattın,” dedi Roland.</p>

  <p class="calibre1">Susannah sırıtınca beyaz dişleri ortaya çıktı. “Kendimi bir şahin gibi hissettim. Riza\ 0Riza\ Bu sözü söylemek bile içimde fırlatma isteği uyandırıyor.”</p>

  <p class="calibre1">Jake’in aklına ise Bıçakçı‘nın bulanık bir görüntüsünü getirdi (“Eski dostun, Bıçakçı,” derdi orada olsaydı) ve ürperdi.</p>

  <p class="calibre1">“Tabancadan gerçekten vazgeçer misin?” diye sordu Roland. Şaşırmakla dehşete düşmek arasında kalmıştı.</p>

  <p class="calibre1">“Hayır, pek sayılmaz,” dedi Susannah. “Ama tabak harika bir silah. Geldiklerinde iki düzinesini fırlatmayı umuyorum.”</p>

  <p class="calibre1">“Yeteri kadar tabak var mı?” diye sordu Eddie.</p>

  <p class="calibre1">“Evet,” dedi Susannah. “Sai Eisenhart’ın fırlattığı gibi süslü tabaklardan çok fazla yok ama yüzlerce alıştırma tabağı var. Rosalita ve Sarey Adams hepsini elden geçiriyor ve işe yaramayacağını düşündüklerini ayıklıyor.” Sesini kararsızca alçalttı. “Hepsi buradaydı, Roland. Ve Sarey bir aslan gibi cesur, bir fırtınaya karşı tek başına durabilir ancak…”</p>

  <p class="calibre1">“Yeteneği yok, öyle mi?” diye sordu Eddie anlayışlı bir ifadeyle.</p>

  <p class="calibre1">“Öyle,” diye onayladı Susannah. “İyi sayılır ama diğerleri kadar değil. Onların yırtıcılığına sahip değil.”</p>

  <p class="calibre1">“Ona başka bir görev verebilirim,” dedi Roland.</p>

  <p class="calibre1">“Ne görevi olacak o, tatlım?”</p>

  <p class="calibre1">“Belki refakatçilik. Yarından sonraki gün nasıl fırlattıklarını görelim. Biraz rekabet daima renk katar. Saat beşte. Hepsinin haberi var, değil mi Susannah?”</p>

  <p class="calibre1">“Evet. İzin versen Calla’nın çoğu orada olur.”</p>

  <p class="calibre1">&nbsp;Bu cesaret kırıcıydı doğrusu… ama tahmin etmesi gerekirdi. İnsanların dünyasından fazla uzak kalmışım. Evet, öyle, diye düşündü.i</p>

  <p class="calibre1">“Sadece hanımlar ve biz olacağız,” dedi kararlı bir ifadeyle.</p>

  <p class="calibre1">“Kadınların bu işte ne kadar iyi olduğunu görürlerse Calla ahalisinin arkamızdaki desteği artabilir.”</p>

  <p class="calibre1">Roland başını iki yana salladı. Kadınların tabağı ne kadar iyi fırlattığını bilmelerini istemiyordu, bu çok önemliydi. Ama kasabalılar fırlattıklarını halihazırda biliyorken… bu o kadar da kötü bir şey olmayabilirdi. “Ne kadar iyiler, Susannah? Söyle bana.”</p>

  <p class="calibre1">Susannah bir süre düşündükten sonra gülümsedi. “Ölümcül isabet,” dedi. “Her biri.”</p>

  <p class="calibre1">“O çapraz atışı onlara öğretebilir misin?”</p>

  <p class="calibre1">Susannah bu soruyu düşündü. Yeterli zaman verildiği takdirde herkese her şey öğretilebilirdi ama zamanları kısıtlıydı. Sadece on üç gün kalmıştı. Oriza’nın Kardeşleri (en yeni üyeleri Susannah da dahil olmak üzere) Peder Callahan’ın evinin arkasındaki avluda kendilerini göstermek üzere toplandığı gün geriye sadece bir buçuk hafta kalmış olacaktı. Çapraz atış, ateş etmede olduğu gibi ona son derece doğal bir hareket gibi gelmişti. Ama diğerleri…</p>

  <p class="calibre1">“Rosalita öğrenir,” dedi sonunda. “Margaret Eisenhart öğrenebilir ama yanlış zamanda telaşa kapılabilir. Zalia? Hayır. Her seferinde tek tabak fırlatması en iyisi. Ve sağ eliyle. Hızı diğerlerine göre nispeten yavaş olabilir ama her atışının kan dökeceğini garanti ederim.”</p>

  <p class="calibre1">“Evet,” dedi Eddie. “Bir sneetch onu bulup bedenini minik parçalara ayırmazsa tabi.”</p>

  <p class="calibre1">Susannah bunu duymamış gibi yaptı. “Onlara zarar verebiliriz, Roland. Yapabileceğimizi biliyorsun.”</p>

  <p class="calibre1">Roland başını salladı. Gördükleri cesaretini büyük ölçüde arttırmıştı. Özellikle de Eddie’nin söyledikleri göz önüne alınınca. Büyükbabanın sırrını artık Susannah ve Jake de biliyordu. Ve Jake’den bahsetmişken…</p>

  <p class="calibre1">“Bugün çok sessizsin,” dedi Roland, çocuğa. “Her şey yolunda mı?”</p>

  <p class="calibre1">“Evet, sorun yok,” dedi Jake. Andy’yi izliyordu. Andy’nin bebeği kuaizında nasıl salladığını düşünüyordu. Tian, Zalia ve diğer çocuklar ölse bebeğe Andy bakmak durumunda kalsa Aaron’ın altı aya kalmadan öleceğini düşünüyordu. Ya ölürdü ya da evrendeki en acayip çocuk olup akardı. Andy bebeğin altını değiştirir, onu doğru yiyeceklerle besler, gerektiğinde gazını çıkarmasına yardım eder ve envai çeşit ninni söylerdi. Her biri kusursuzca söylenir, hiçbiri içinde anne sevgisi barındırmazdı. Veya baba sevgisi. Andy sadece Haberci Robot Andy’ydi (ve başka birçok özellik). Bebek Aaron’ın şeyler tarafından büyütülmesi onun için daha hayırlı olurdu… şey, kurtlar.</p>

  <p class="calibre1">Bu düşünce ona Benny ile tepelerde çadır kurdukları geceyi hatırlattı (havalar çok soğuduğu için o geceden sonra bir daha tekrarlamamışlardı). Benny’nin babasıyla Andy’yi konuşurken gördüğü geceyi. Benny’nin babası daha sonra nehri geçip doğuya doğru gitmişti.</p>

  <p class="calibre1">Gök Gürültüsü‘ne doğru.</p>

  <p class="calibre1">“İyi olduğundan emin misin, Jake?” diye sordu Susannah.</p>

  <p class="calibre1">“Aynen öyle,” dedi Jake bunun onu güldüreceğini düşünerek. Öyle de oldu. Jake, Susannah ile birlikte güldü ama hâlâ Benny’nin babasını düşünüyordu. Benny’nin babasının taktığı gözlükleri. Kasabada gözlük takan başka kimse olmadığından emindi. Bir gün üçü Rocking B’nin kuzeyindeki tarlalarda başı boş hayvanları ararken Jake, ona gözlüklerini sormuştu. Benny’nin babası ona, teknelerden birinden bir satıcıyla pazarlık ederek kaliteli bir kırbaç karşılığında gözlükleri aldığı hikâyesini anlatmıştı. O sıralar Benny’nin kardeşi hâlâ hayattaydı, Oriza onu kutsasm. Herkes (hatta Vaughn Eisenhart bile) onu gözlüklerin hiçbir zaman işe yaramayacağını söyleyerek uyarmış, Andy’nin falları gibi faydasız olduklarını söylemişti. Ama Ben Slightman gözlükleri takınca her şey değişmişti Belki yedi yaşından beri dünyayı ilk kez olduğu gibi görebilmişti.</p>

  <p class="calibre1">Atı üstünde ilerlerken gözlüklerini çıkarıp gömleğiyle silmiş, havaya kaldırıp camlarda leke olup olmadığını kontrol ettikten sonra tekrar takrcuştı. “Gözlüğümü kaybedecek veya kıracak olursam ne yaparım bilmiyom,” demişti. “Gözlüksüz yirmi sene kadar idare etmiştim ama bir kez alışınca yokluğuna katlanmak çok zor olur gibime geliyo.”</p>

  <p class="calibre1">Jake bunun iyi bir hikâye olduğunu düşünmüştü. İçinden bir ses, Susannah’nın bu masalı yutacağını söylüyordu. Roland da inanabilirdi Slightman hikâyeyi doğru şekilde anlatıyordu: talihi güldüğü için duyduğu minnet ve çoğu insan (patronu da dahil) aksini iddia ederken doğru bildiğinden vazgeçmeyip haklı çıkan bir adamın kıvancıyla. Eddie bile yu. tabilirdi. Slightman’ın hikâyesindeki tek yanlışlık, gerçek olmamasıydı, Jake gerçeğin ne olduğunu bilmiyordu, dokunuşu o kadar derine ulaşamıyordu ama adamın yalan söylediğini biliyordu ve bu onu endişelendiriyordu.</p>

  <p class="calibre1">Muhtemelen bir önemi yoktur, diye düşündü. Belki gözlükleri anlatınca kulağa bu kadar iyi gelmeyecek bir şekilde elde etti. Belki Manniler gözlüğü diğer dünyalardan birinden getirdi ve Benny’nin babası onu çaldı.</p>

  <p class="calibre1">Bu da bir ihtimaldi; Jake bunun gibi yarım düzine hikâye daha uydurabilirdi. Hayal gücü kuvvetliydi.</p>

  <p class="calibre1">Yine de o gece nehir boyunda gördüklerini düşününce kendini endişelenmekten alamıyordu. Eisenhart’ın kâhyasının Whye’in karşı tarafında ne işi olabilirdi? Jake bilmiyordu. Ve bu konuyu ne zaman Roland’a açmayı düşünse, bir şey ona engel oluyordu.</p>

  <p class="calibre1">Bir de sır saklamak konusunda başına ekşimiştin!</p>

  <p class="calibre1">Evet, evet, evet. Ama…</p>

  <p class="calibre1">Ama ne?</p>

  <p class="calibre1">Benny. Buydu işte. Sorun Benny’ydi. Ya da belki Jake’in kendisiydi. Arkadaş edinmede hiçbir zaman iyi olmamıştı ve şimdi çok iyi bir arkadaşa sahipti. Gerçek bir arkadaşa. Benny’nin babasının başını derde sokma fikri, midesine sancılar girmesine sebep oluyordu.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Rosalita, Zalia, Margaret Eisenhart, Sarey Adams ve Susannah Dean iki gün sonra, saat beşte, Rosa’nın tuvaletinin hemen batısındaki çayırda bu araya geldi. Kıkırdamalar ve heyecanlı kahkahalar duyuluyordu. Roland durdu ve Eddie ile Jake’e de yaklaşmamalarını söyledi. Içlerindekini sistemlerinden kendi kendilerine atmalarına izin vermek en iyisiydi.</p>

  <p class="calibre1">Çitin önüne, üçer metre arayla balkabağı kafalı korkuluklar dizilmişti Her birinin kafasına, pelerin başlığı gibi görünmelerini sağlayacak çuvallar geçirilmişti. Her korkuluğun ayaklarının dibinde üçer sepet vardı. Birinde balkabakları, diğerinde patatesler vardı. Üçüncü sepetlerin içindekiler, inlemelere ve protesto çığlıklarına yol açmıştı. Üçüncü sepetlerde küçük turplar vardı. Roland onlara mızmızlanmayı kesmelerini, önce bezelye koymayı düşündüğünü söylemişti. Hiçbiri (Susannah bile) söylediğinin şaka mı, ciddi mi olduğunu anlayamamıştı.</p>

  <p class="calibre1">O gün kot pantolon ve çok cepli bir yelek giymiş olan Callahan verandada oturmuş sigara içen ve hanımların sakinleşmesini bekleyen Roland’ın yanına geldi. Eddie ve Jake hemen yakınlarında dama oynuyordu.</p>

  <p class="calibre1">“Vaughn Eisenhart ön tarafta,” dedi peder. “Took’un Dükkânı‘na gidip bir bira içeceğini söylüyor ama önce seninle konuşmak istiyormuş.”</p>

  <p class="calibre1">Roland içini çekti, yerinden kalktı ve evin içinden geçerek ön tarafa gitti. Eisenhart tek atın çektiği bir arabanın üzerinde oturuyor, dalgınca Callahan’m kilisesine bakıyordu.</p>

  <p class="calibre1">“Seni gördüğüme sevindim, Roland,” dedi geldiğini görünce.</p>

  <p class="calibre1">Wayne Overholser birkaç gün önce Roland’a geniş kenarlı bir kovboy şapkası vermişti. Silahşor şapkanın kenarına dokunarak çiftçiye selam verdi ve bekledi.</p>

  <p class="calibre1">“Tahminimce yakında tüyü göndereceksin,” dedi Eisenhart. “Ahaliyi bir toplantıya çağıracaksın.”</p>

  <p class="calibre1">Eld’in şövalyelerine işlerini nasıl yapacaklarını söylemek kasabalılara düşmezdi ama Roland onlara yapılacakları anlatacaktı. Onlara bu kadarını borçluydu.</p>

  <p class="calibre1">“Tüy bana geldiğinde dokunup göndereceğimi söylemek istedim. Ve toplantıya gelip sizi destekleyeceğim.”</p>

  <p class="calibre1">“Teşekkürler derim,” diye karşılık verdi Roland. Duygulanmıştı. Kalbi Jake, Eddie ve Susannah’yla tanışmasından sonra büyümüş gibiydi. Bazen üzülüyordu. Ama çoğunlukla üzülmüyordu.</p>

  <p class="calibre1">“Took ikisini de yapmayacak.”</p>

  <p class="calibre1">“Biliyorum,” dedi Roland. “Took ve onun gibiler işleri iyi gittiği sürece tüye asla dokunmaz.”</p>

  <p class="calibre1">“Overholser da onun yanında.”</p>

  <p class="calibre1">Bu sarsıcı bir darbeydi. Beklenmedik değildi ama Roland büyük çift. çinin desteğini alabileceklerini ummuştu. Bununla birlikte Roland yeterince yandaşa sahipti ve Overholser muhtemelen bunu biliyordu. Eğer akıllıysa hiçbir şeye karışmadan oturur ve olayların öyle veya böyle sona ermesini beklerdi. Burnunu sokacak olursa büyük ihtimalle ambarlarının yeni mahsullerle dolduğunu göremezdi.</p>

  <p class="calibre1">“Bir şeyi bilmeni istedim,” dedi Eisenhart. “Sizin tarafınızda olmamın tek sebebi, karımın sizin tarafınızda olması. Ve bunun tek sebebi de avlanmak istemesi. Tabak fırlatma gibi şeylerin sonucu hep budur, kadın kocasına neyin olup neyin olmayacağını söyler. Bu doğal diil. Bir evde erkeğin sözü geçmeli. Bebeklerle ilgili konular hariç.”</p>

  <p class="calibre1">“Seninle evlendiğinde her şeyini geride bıraktı,” dedi Roland. “Şimdi fedakârlık sırası sende.”</p>

  <p class="calibre1">“Sence ben bunu bilmiyo muyum? Ama ölümüne sebep olursan, Calla’dan lanetlenmiş olarak ayrılırsın, Roland. Kaç çocuk kurtulursa kurtulsun, Margaret ölürse, seni lanetlerim.”</p>

  <p class="calibre1">Daha önce de lanetlenmiş olan Roland başını salladı. “Ka dilerse sağ salim sana dönecektir, Vaughn.”</p>

  <p class="calibre1">“Öyle. Ama söylediğimi unutma sakın.”</p>

  <p class="calibre1">“Unutmam.”</p>

  <p class="calibre1">Eisenhart dizginleri salladı ve araba ilerledi.</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Kadınların her biri önce kırk, sonra elli ve son olarak altmış metreden balkabaklarını ikiye ayırmayı başardı.</p>

  <p class="calibre1">“Başın mümkün olduğunca üst kısmına isabet ettirmeye çalışın,” dedi Roland. “Daha aşağıdan vurmanın bir faydası olmayacaktır.”</p>

  <p class="calibre1">“Zırhları mı var?” diye sordu Rosalita.</p>

  <p class="calibre1">“Evet,” dedi Roland bu tam anlamıyla gerçek sayılmamasına rağmen. Bilmeleri gerekmedikçe onlara gerçeklerin tamamını anlatmayacaktı.</p>

  <p class="calibre1">Sonra sıra patateslere geldi. Sarey Adams kırk metreden ilk patatesine isabet ettirdi, elli metreden sadece kenarından bir parça alabildi, altmış metreden ise ıskaladı. Tabağı patatesin üzerinden uçmuştu. Bir hanıma hiç yakışmayacak küfürler savurduktan sonra başı öne eğik halde tuvaletin yanma yürüdü. Orada oturup yarışmanın kalanını izlemeye koyuldu. Roland gidip kadının yanına oturdu. Gözyaşlarının yanaklarından aşağı usulca yuvarlandığını görebiliyordu.</p>

  <p class="calibre1">“Seni düş kırıklığına uğrattım, yabancı. Üzgünüm.”</p>

  <p class="calibre1">Roland, kadının elini tutup sıktı. “Hayır, hanım, yapma. Senin de yapacağın işler olacak. Sadece bu kadınlarla değil. Ayrıca yine de tabak fırlatabilirsin.”</p>

  <p class="calibre1">Kadın, ona üzgünce gülümsedi ve başını salladı.</p>

  <p class="calibre1">Eddie korkulukların omuzlarının üzerine balkabağı “kafaları” koyarak onların üzerine birer turp yerleştirdi. Turplar çuvalların altında kalıyor, görünmüyordu. “İyi şanslar, kızlar,” diyerek uzaklaştı Eddie.</p>

  <p class="calibre1">“Bu kez on metreden başlayın!” diye seslendi Roland.</p>

  <p class="calibre1">On metreden hepsi isabet ettirdi. Yirmi metreden de. Susannah, otuz metrede Roland’ın daha önce tembihlediği gibi bilerek ıskaladı. Roland, bu turu Calla’lı kadınlardan birinin kazanmasını istiyordu. Zalia Jaffords kırk metrede çok uzun süre bekledi ve turp yerine balkabağını ikiye böldü.</p>

  <p class="calibre1">“Bok canına!” diye haykırdı ve ağzını elleriyle kapayarak evin arka basamaklarında oturan Callahan’a baktı. Duymamış gibi yapan peder gülümsedi ve neşeyle el salladı.</p>

  <p class="calibre1">Zalia öfkeden kulaklarına dek kızarmış halde Jake ve Eddie’nin yanına yürüdü. “Bana bir şans daha vermesini istemelisiniz,” dedi Eddie’ye. ‘Yapabilirim, yapabileceğimi biliyom…”</p>

  <p class="calibre1">Eddie elini kadının koluna koydu. “Bunu o da biliyor, Zee. Sen de takımın bir parçasısın.”</p>

  <p class="calibre1">Kadın, ona kıpkırmızı olmuş gözlerle baktı. Dudakları sıkılmaktan neredeyse görünmez olmuştu. “Emin misin?”</p>

  <p class="calibre1">“Evet,” dedi Eddie. “Mets için bile fırlatabilirsin, hayatım.”</p>

  <p class="calibre1">Artık sadece Margaret ve Rosalita kalmıştı. Elli metreden ikisi de turplara isabet ettirmeyi başardı. Eddie, Jake’e, “Gözlerimle görmeseydim bunun mümkün olacağına inanmazdım,” diye mırıldandı.</p>

  <p class="calibre1">Margaret Eisenhart altmış metreden bariz bir şekilde ıskaladı. Rosalita tabağı sağ omzuna kaldırdı (solaktı), bir an tereddüt etti ve “Rizal” diye haykırarak fırlattı. Roland gözleri çok keskin olmasına karşın tabağın turpa çarpıp çarpmadığını anlayamadı. Turpu deviren rüzgâr da olabilirdi. Rosalita yumruklarını havaya kaldırıp sallayarak gülmeye başladı.</p>

  <p class="calibre1">“Panayır kazı! Panayır kazı! Büyük ödül!” diye bağırdı Margaret. Diğerleri de ona katıldı. Callahan bile neşeyle bağırıyordu.</p>

  <p class="calibre1">Roland, Rosalita’nın yanına gitti ve kısa, ama kuvvetli bir şekilde ona sarıldı. Aynı anda kadının kulağına kazı olmadığını, ama akşam olduğunda uzun boyunlu bir erkek kaz bulabileceğini fısıldadı.</p>

  <p class="calibre1">“Eh,” dedi Rosalita gülümseyerek. “İnsan yaşlandıkça kısmetine çıkan ödüle razı olmayı öğreniyor, diil mi?”</p>

  <p class="calibre1">Zalia, Margaret’a baktı. “Roland ona ne dedi? Biliyo musun?”</p>

  <p class="calibre1">Margaret Eisenhart gülümsedi; “Eminim daha önce duymadığın bir şey değildir.”</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">Sonra kadınlar gitti. Bir işini halletmek isteyen peder de öyle. Gilead’h Roland, verandanın en alt basamağına oturarak yarışmanın yapıldığı alana baktı. Susannah, ona o gün gördüklerinden memnun olup olmadığını sorduğunda başını salladı. “Evet, sanırım her şey yolunda. Öyle olduğunu ummak zorundayız zira zamanımız azalıyor. Olaylar çok hızlı bir şekilde olup bitecek.” İşin aslı, daha önce sorunların böylesine kesiştiğine hiç tanık olmamıştı… ama Susannah hamileliğini kabul ettiğinden beri bir nebze rahatlamıştı.</p>

  <p class="calibre1">&nbsp;Ka gerçeğini kaytaran zihnine geri çağırdın, diye düşündü. Bu kadın geri kalanımızın beceremediği bir cesaret gösterisinde bulunmasaydı bu gerçekleşmeyecekti.</p>

  <p class="calibre1">“Rocking B’ye dönecek miyim?” diye sordu Jake. Roland bir süre düşündükten sonra omuz silkti. “İstiyor musun?” “Evet ama bu kez Ruger’ı da götürmek istiyorum.” Jake’in yüzü hafifçe pembeleşmişti ama sesi titremiyordu. Rüyasında görmüşçesine aklında bu fikirle uyanmıştı. “Döşeğimin altına koyup yedek gömleğimle saracağım. Orada olduğunu kimsenin bilmesine gerek yok.” Bir an sustu. “Düşündüğün buysa onu Benny’ye gösterip hava atmak niyetinde değilim.”</p>

  <p class="calibre1">Bu düşünce Roland’in aklının ucundan bile geçmemişti. Pelci Jake’in aklından geçen neydi? Bunu çocuğa sorunca konuşmanın gidişatını önceden kestirmiş birinin vereceği cevabı aldı. “Bunu dinh’im olarak mı soruyorsun?”</p>

  <p class="calibre1">Roland evet demek üzere ağzını açmıştı ki Eddie ve Susannah’nın dikkatle izlediğini fark ederek tekrar düşündü. Sır tutmakla (hepsi de Susannah’nın hamileliğini kendisine göre sır olarak saklamıştı) önsezilere uymak arasında fark vardı. Jake’in talebi, sorgulanmadan kabul edilebilecek türdendi. Bu kadar basitti. Jake bu kadarını hak etmişti. Aksini kimse iddia edemezdi. Karşısındaki, yarı çıplak, dehşete düşmüş, tir tir titrer halde Orta-Dünya’ya gelen çocuk değildi.</p>

  <p class="calibre1">“Dinh’in olarak sormadım,” dedi Roland. “Ruger’a gelince, istediğin zaman istediğin yere götürebilirsin. Onu tef e getiren sen değil misin zaten?”</p>

  <p class="calibre1">“Çalmıştım,” dedi Jake alçak sesle. Gözlerini dizlerine dikmişti.</p>

  <p class="calibre1">“Hayatta kalmak için neye ihtiyacın varsa onu aldın,” dedi Susannah. “Arada büyük bir fark var. Hey tatlım, kimseyi vurmaya niyetlenmiyorsun, değil mi?”</p>

  <p class="calibre1">“Öyle bir planım yok.”</p>

  <p class="calibre1">“Dikkatli ol,” dedi Susannah. “Aklından neler geçiyor bilmiyorum ama dikkat et.”</p>

  <p class="calibre1">“Ve her neyse, en geç önümüzdeki hafta içinde halletmeye bak,” dedi Eddie.</p>

  <p class="calibre1">Jake başını salladı ve Roland’a döndü. “Kasabayı toplantıya ne zaman çağırmayı planlıyorsun?”</p>

  <p class="calibre1">“Robota göre Kurtlar’ın gelmesine on gün kaldı. Yani…” Roland kısaca hesapladı. “Kasaba toplantısı altı gün sonra olacak. Sana uyar mı?”</p>

  <p class="calibre1">Jake yine başım salladı.</p>

  <p class="calibre1">“Aklından geçenleri bize söylemek istemediğinden emin misin?”</p>

  <p class="calibre1">“Dinh olarak sormadığın sürece evet,” dedi Jake. “Muhtemelen bir şey değildir, Roland. Gerçekten.”</p>

  <p class="calibre1">Roland kuşkulu bir ifadeyle başını salladı ve bir sigara sarmaya koyuldu. Taze tütüne sahip olmak harikaydı. “Başka bir şey var mı? Çünkü yoksa…”</p>

  <p class="calibre1">“Aslında var,” dedi Eddie.</p>

  <p class="calibre1">“Nedir?”</p>

  <p class="calibre1">“New York’a gitmem gerek,” dedi Eddie. Turşu veya meyankökü şekeri almaya gitmekten bahseder gibi sıradan bir ses tonuyla söylemişti ama gözleri heyecanla ışıldıyordu. “Ve bu kez kanlı canlı gitmeliyim. Yani küreyi kullanmam gerek. Siyah On Üç’ü. Umarım nasıl yapılacağını biliyorsundur, Roland.”</p>

  <p class="calibre1">“Neden New York’a gitmen gerek?” diye sordu Roland. “Bunu dinh’in olarak soruyorum.”</p>

  <p class="calibre1">“Elbette öyle,” dedi Eddie. “Söyleyeyim. Zamanın azalması konusunda haklı olduğun için. Ve tek sorunumuz Calla’nın Kurtlar’ı olmadığı için.”</p>

  <p class="calibre1">“On beş temmuza ne kadar kaldığını görmek istiyorsun,” dedi Jake. “Değil mi?”</p>

  <p class="calibre1">“Evet,” dedi Eddie. “Geçiş yaptığımızda, 1977 New York’unda zamanın daha hızlı ilerlediğini görmüştük. Kapı önünde bulduğum New York Times’m üzerindeki tarihi hatırlıyor musunuz?”</p>

  <p class="calibre1">“İki haziran,” dedi Susannah.</p>

  <p class="calibre1">“Evet. Ayrıca oraya her gidişimizde zamanın daha ileri olacağını biliyoruz. Oraya daha eski bir tarihte gitmemiz söz konusu değil. Değil mi?”</p>

  <p class="calibre1">Jake başını salladı. “Çünkü o dünya diğerleri gibi değil… ya da belki, Siyah On Üç tarafından geçiş yaptırılmak o şekilde hissetmemize sebep olmuştur. Bu mümkün mü?”</p>

  <p class="calibre1">“Sanmıyorum,” dedi Eddie. “İkinci Cadde’nin boş arsayla Altmışıncı Sokak arasında kalan bölümü çok önemli bir bölge. Bence orası bir kapı. Çok büyük bir kapı.”</p>

  <p class="calibre1">Jake Chambers’ın heyecanı gittikçe artıyormuş gibi görünüyordu. “Altmışıncı Sokak’a kadar değil. O kadar uzağa gittiğini sanmıyorum. Kırk Altıncıyla Elli Dördüncü sokaklar arası gibi geliyor bana. Piper’dan ayrıldığım gün Elli Dördüncü Sokak’a geldiğimde bir şeylerin değiştiğini hissetmiştim. O sekiz blok farklı. Üzerinde plakçı, Chew Chew Mama’s ve Manhattan Zihin Lokantası‘nın olduğu bölüm. Ve elbette bir de boş arsa var. O diğer uç. O… bilmiyorum…”</p>

  <p class="calibre1">“Orada olmak insanı farklı bir dünyaya götürüyor,” dedi Eddie. “Bir çeşit anahtar dürya. Ve bence zaman bu yüzden tek tarafa doğru…”</p>

  <p class="calibre1">Roland elini kaldırdı.</p>

  <p class="calibre1">Eddie yüzünde hafif bir gülümseme ve beklenti ifadesiyle Roland’a bakarak sustu. Roland gülümsemiyordu. Daha önce hissettiği iyilik hissi yok olup gitmişti. Tanrılar kahretsin, yapılacak çok fazla iş vardı. Ve hepsini yapabilmeleri için yeterince zamanlan yoktu.</p>

  <p class="calibre1">“Anlaşmada belirtilen tarihe ne kadar kaldığını görmek istiyorsun,” dedi. “Doğru anlamış mıyım?”</p>

  <p class="calibre1">“Evet.”</p>

  <p class="calibre1">“Bunu yapmak için bedeninin New York’a gitmesine gerek yok, Eddie. Geçiş yaparak da öğrenebilirsin.”</p>

  <p class="calibre1">“Ayın kaçı olduğunu öğrenmeye yeter belki. Ama dahası var. Boş arsa konusunda aptalca davrandık, millet. Gerçekten aptalca.”</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Eddie, boş arsaya Susannah’ya miras kalan paranın tek kuruşuna dokunmadan sahip olabileceklerine inanıyor, Callahan’ın hikâyesinin bunu nasıl yapacaklarına dair yol gösterdiğini düşünüyordu. Gülü satın almaktan bahsetmiyordu, güle hiç kimse (ne onlar, ne de bir başkası) sahip olamazdı. Gülün korunması gerekiyordu. Ve onlar bunu yapabilirdi. Belki.</p>

  <p class="calibre1">Calvin Tower korkmasına rağmen o boş çamaşırhanede Callahan’ın kıçını kurtarmak için beklemişti. Calvin Tower korkusuna rağmen sahip olduğu son varlığı Sombra Şirketi’ne satmayı reddetmişti (en azından 31 Mayıs 1977 itibarıyla durum buydu). Eddie, Calvin Tower’m bir kahramanın gelmesini beklediğini düşünüyordu.</p>

  <p class="calibre1">Eddie, Siyah On Üç‘ten ilk kez bahsedildiğinde Callahan’ın yüzünü ellerine nasıl gömdüğünü de unutmamıştı. Callahan küreyi kilisesinden uzaklaştırmayı, ondan kurtulmayı her şeyden çok istiyordu ama yine de onu saklamıştı. Kitapçının sahibi gibi peder de bir kahraman bekliyordu. Calvin Tower’in arsası için milyonlar isteyeceğini düşünmekle ne kadar büyük bir aptallık etmişlerdi! Aslında adam oradan kurtulmak istiyordu. Ama doğru insan gelene kadar elinde tutmaya devam edecekti. Ya da doğru katet.</p>

  <p class="calibre1">“Suziella, sen gidemezsin çünkü hamilesin,” dedi Eddie. “Jake, sen de henüz küçük olduğun için gidemezsin. Zaten Callahan’ın hikâyesini duyduğumdan beri düşündüğüm türde bir anlaşmayı imzalayabileceğim sanmıyorum. Seni yanımda götürebilirim ama anladığım kadarıyla burada ilgilenmen gereken bir şey var. Yoksa yanılıyor muyum?”</p>

  <p class="calibre1">“Yanılmıyorsun,” dedi Jake. “Ama neredeyse seninle gelmeyi isteyeceğim. Bu anlattıkların kulağa hoş geliyor.”</p>

  <p class="calibre1">Eddie gülümsedi. “Roland’ın gitmesine gelince, patron alınma ama bizim dünyamızda pek iş bitirici olduğun söylenemez. Şey… biraz dil sorunu yaşıyorsun.”</p>

  <p class="calibre1">Susannah kahkahalarla gülmeye başladı.</p>

  <p class="calibre1">“Ona ne kadar teklif etmeyi düşünüyorsun?” diye sordu Jake. “Yani bir miktar olmalı, değil mi?”</p>

  <p class="calibre1">“Bir papel,” dedi Eddie. “Muhtemelen Tower’dan bana o kadarını borç vermesini isteyeceğim ama…”</p>

  <p class="calibre1">“Bundan iyisini yapabiliriz,” dedi Jake ciddi bir ifadeyle. “Sırt çantamda beş altı dolar var. Olduğundan eminim.” Sırıttı. “İlerde daha fazlasını da teklif edebiliriz. Bu tarafta işler biraz yoluna girdiğinde.”</p>

  <p class="calibre1">“Hâlâ hayatta olursak,” dedi Susannah ama o da heyecanlı görünüyordu. “Biliyor musun, Eddie? Bir dâhi olabilirsin.”</p>

  <p class="calibre1">“Sai Tower arsasını bize satarsa Balazar ve adamları hiç memnun olmayacaktır,” dedi Roland.</p>

  <p class="calibre1">“Evet ama belki Balazar’ı Tower’i rahat bırakmaya ikna edebiliriz,” dedi Eddie. Dudakları vahşi, küçük bir gülümsemeyle kıvrılmıştı. “Eğer gelişmeler beni öyle bir durumla karşı karşıya bırakırsa Enrico Balazar’ı ikinci kez öldürmekten çekinmem, Roland.”</p>

  <p class="calibre1">“Ne zaman gitmek istiyorsun?” diye sordu Susannah.</p>

  <p class="calibre1">“Ne kadar çabuk olursa o kadar iyi,” dedi Eddie. “New York’ta zamanın ne kadar ilerlediğini bilmemek kafamı çok bozuyor. Roland? Sen ne diyorsun?”</p>

  <p class="calibre1">“Yarın gitmen iyi olur derim. Küreyi mağaraya çıkarır ve kapının seni Calvin Tower’in zamanına ve mekânına götürüp götürmeyeceğine bakarız. İyi bir fikir verdin, Eddie, teşekkürler derim.”</p>

  <p class="calibre1">“Ya küre seni başka bir yere gönderirse?” diye sordu Jake. “1977’nin başka bir versiyonuna ya da…” Cümlesini nasıl bitireceğini bilmiyordu. Siyah On Üç onlara ilk geçiş yaptırdığı sırada her şeyin ne kadar ince, görünürdeki gerçekliğin ardındaki sonsuz karanlığın ne kadar koyu olduğunu hatırlıyordu.”… daha uzak bir yere?” diye bitirdi.</p>

  <p class="calibre1">“Öyle olursa size kartpostal gönderirim,” dedi Eddie gülüp omuz silkerek ama Jake kısa bir an için ne kadar korktuğunu görebilmişti. Susannah da görmüş olmalıydı ki Eddie’nin elini her iki eliyle birden sıkıca kavradı.</p>

  <p class="calibre1">“Hey, beni merak etmeyin,” dedi Eddie. “Başıma bir şey gelmeyecek.” “Öyle olsa iyi olur,” dedi Susannah. “İyi olur.”</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
