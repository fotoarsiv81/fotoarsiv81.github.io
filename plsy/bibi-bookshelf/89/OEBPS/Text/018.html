<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>BİRİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">B</b></span><span class="t"><b class="calibre2">İ</b></span><span class="t"><b class="calibre2">R</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="p"><span class="t7">&nbsp;</span></p>

  <p class="p"><span class="t7"><i class="calibre4">BÜYÜK ÇADIR</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Calla Bryn Sturgis’e gidişte Eddie’yi şaşırtan bir şey varsa o da ata binmenin ona ne kadar doğal ve kolay geldiğiydi. Yaz kamplannda ata binmiş olan Susannah ve Jake’in aksine Eddie daha önce bir atı okşamamıştı bile. İki Numaralı Geçiş olarak düşündüğü gecenin sabahında yaklaşan nal sesleriyle uyandığında büyük bir korku hissetmişti. Korktuğu ata binmek veya hayvanın kendisi değildi; bir aptal gibi görünme ihtimaliydi ve kahretsin ki güçlü bir ihtimaldi bu. Hiç ata binmemiş silahşor mu olurdu?</p>

  <p class="calibre1">Yine de gelmelerinden önce Roland ile iki çift laf etme fırsatı buldu. “Dün geceki aynı değildi.”</p>

  <p class="calibre1">Roland’ın kaşları yükseldi.</p>

  <p class="calibre1">“Dün geceki on dokuz değildi.”</p>

  <p class="calibre1">“Ne demek istiyorsun?”</p>

  <p class="calibre1">“Ne demek istediğimi bilmiyorum.”</p>

  <p class="calibre1">“Ben de bilmiyorum,” diye araya girdi Jake. “Ama Eddie haklı. Dün gece New York gerçekmiş gibiydi. Yani, geçiş yaptığımızı biliyordum ama yine de…”</p>

  <p class="calibre1">“Gerçek,” dedi Roland düşünceli bir ifadeyle.</p>

  <p class="calibre1">Jake gülümsedi. “Güller kadar gerçek.”</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Calla’dan gelen grubun öncülüğünü bu kez Slightmanlar yapıyordu. Baba oğul, birer çift atı çekiyordu. Calla Bryn Sturgis’in atları pek de korkutucu görünmüyordu, Eddie’nin Roland’ın Mejis’te Uçurum’da dörtnala koşan atları anlattığı sırada hayal ettiklerine benzemiyorlardı. Bu hayvanlar kuvvetli bacaklara, kalın kürklere ve zekice bakan iri gözlere sahip güdük atlardı. Shetland midillilerinden iriydiler, ama görmeyi beklediği vahşi bakışlı aygırlarla uzaktan yakından ilişkileri yoktu. Her biri eyerlenmişti ve yanlarından birer rulo edilmiş döşek sarkıyordu.</p>

  <p class="calibre1">Eddie kendi atına doğru yürürken (hangisinin onunki olduğunun söylenmesine gerek yoktu, biliyordu; demir kırı olandı) tüm endişesi ve korkusu uçup gitti. Üzengileri inceledikten sonra genç Slightman’a tek bir soru yöneltti. “Bunlar benim için biraz kısa, Bennasıl uzatacağımı gösterebilir misin?”</p>

  <p class="calibre1">Çocuk kendi yapmak üzere atından inince Eddie başını iki yana salladı. “Ben de öğrensem iyi olur.” Ve bunu hiç utanç duymadan söylemişti.</p>

  <p class="calibre1">Çocuk, ona nasıl yapılacağını gösterirken aslında bu derse ihtiyacı olmadığını anladı. Benny’nin parmakları kayışı tutup çektiği anda yapılacak işlem gözlerinin önünde belirmişti. Bu gizli, bilinçaltında kalmış bir bilgi değildi ve ona doğaüstü gibi de gelmemişti. Sadece atın yanında dururken birdenbire her şeyin nasıl olması gerektiğini anlamıştı. Orta-Dünya’ya geldiğinden beri böyle bir deneyimi bir kez daha yaşamıştı ve o da Roland’ın tabancalarını ilk kuşandığı andı.</p>

  <p class="calibre1">“Yardıma ihtiyacın var mı, tatlım?” diye sordu Susannah.</p>

  <p class="calibre1">“Diğer taraftan aşağı düşersem beni yerden kaldırın yeter,” diye homurdandı ama böyle bir şey olmadı elbette. Eddie ayağını üzengiye koyup eyere otururken at sadece hafifçe sallandı.</p>

  <p class="calibre1">Jake, Benny’ye bir pançosu olup olmadığını sordu. Kâhyanın oğlu şüpheli gözlerle gökyüzüne baktıktan sonra ona döndü. “Yağacağını hiç sanmıyom,” dedi. “Hasat bayramına yakın günlerde hep böyle…”</p>

  <p class="calibre1">“Oy için istemiştim.” Son derece sakin, son derece kesin. Tıpkı benim gibi hissediyor, diye düşündü Eddie. Bunu daha önce binlerce kez yapmış &amp;vl</p>

  <p class="calibre1">Çocuk heybelerinden birinden rulo edilmiş bir muşamba çıkarıp ona teşekkür eden Jake’e uzattı. Jake, pançoyu üzerine geçirdi, sonra Oy’u aldı ve bir kangurunun kesesine benzeyen büyük cebe yerleştirdi. Oy’dan da en ufak bir itiraz gelmemişti. Jake’e Oy’un arkamızdan bir çoban köpeği gibi takip etmesini bekliyordum desem, “Ama o hep bizimle ata biner,’ der mi acaba? diye düşündü Eddie. Muhtemelen demez ama aklından geçirir.</p>

  <p class="calibre1">Eddie yola çıktıkları sırada tüm bunların ona neyi hatırlattığını anladı: duyduğu reenkarnasyonla ilgili hikâyeleri. Bu fikri kafasından atmaya, Henry Dean’in gölgesinde büyüyen, mantıklı, ayaklan yere basan çocuk olmaya çalıştı ama tam olarak başaramadı. Reenkarnasyon düşüncesi onu sarsıyordu, çünkü Roland’ın soyundan olamayacağını düşünüyordu. Arthur Eld bir ara CoOp Şehri’ne uğramadıysa elbette, ^ok sakin bir ata ders almaksızın binebiliyor diye böyle düşüncelere kapılmak aptalcaydı. Ama bu fikir gün boyunca beklenmedik anlarda aklını meşgul etmeye devam etti: Eld. Eld’in soyu.</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Öğle yemeğini eyerleri üzerinde yediler. Jake soğuk kahvelerini içerken atını Roland’ınkine yaklaştırdı. Oy pançonun cebinden parlak gözlerle Silahşor’a bakıyordu. Jake hayvana ekmeğinden lokmalar veriyordu. Oy’un bıyıklarında kırıntılar kalmıştı.</p>

  <p class="calibre1">“Roland, seninle dinh’imiz olarak konuşabilir miyim?” Sesinde hafif bir mahcubiyet vardı.</p>

  <p class="calibre1">“Elbette.” Roland kahvesinden bir yudum aldıktan sonra ilgiyle çocuğa baktı. Bu arada eyer üzerinde memnun bir şekilde öne arkaya salınıyordu.</p>

  <p class="calibre1">“Ben iki Slightman’ın adı da Ben ama ben küçüğünü kastediyorumonlarla kalıp kalamayacağımı sordu. Rocking B’de.”</p>

  <p class="calibre1">“Gitmek istiyor musun?” diye sordu Roland.</p>

  <p class="calibre1">Çocuğun yanakları hafifçe kızardı. “Şey, düşündüm ki siz İhtiyar’la kasabada kalacaksınız, ben ayrı bir yerde kalırsam çiftlik kasabanın güneyinde iki farklı noktayı gözetim altında bulundurmuş oluruz. Babam tek bir açıdan bakmanın görmeye yetmeyeceğini söylerdi.”</p>

  <p class="calibre1">“Doğru,” dedi Roland ve duyduğu ani kederle pişmanlığın sesinden veya yüz ifadesinden belli olmadığını umdu. Karşısında, bir çocuk olmaktan utanan bir çocuk vardı. Bir arkadaş edinmişti ve arkadaşı da onu evlerine kalmaya davet etmişti. Arkadaşlar bunu bazen yapardı. Hiç kuşkusuz Benny, ona hayvanlara yem vermeye yardım edebileceğini veya yayıyla atış yapabileceğini tabi eğer ok atıyorsa söylemişti. Belki Benny, ona bir zamanlar ikiziyle gittiği gizli yerleri gösterecekti. Bir ağaç ev belki ya da sazlıklar arasında özel bir gölcük veya korsanların hazinelerini gömdükleri söylenen nehir yatağı. Çocukların gittiği türde yerler. Ama Jake Chambers’ın büyük bir parçası, şimdi bunları istiyor olmaktan utanç duyuyordu. Dutch Hill’deki Bekçi’nin, Bıçakçı‘nın ve TikTak Adam’ın bastırdığı parçası. Ve bir de Roland’ın elbette. Çocuğa hayır diyecek olsa muhtemelen bir daha asla sormayacaktı. Bu yüzden Roland’a gücenmeyeceğini bilmek kat kat kötüydü. Evet cevabını yanlış bir şekilde verirse sesinde ufak bir hoşgörüyle bile olsa çocuk fikrini değiştirecekti, bunu da biliyordu.</p>

  <p class="calibre1">Çocuk. Silahşor, Jake’i böyle görmeye devam etmeyi çok istemekle birlikte sonucun kaçınılmaz olduğunu ve az bir süre kaldığını biliyordu. Calla Bryn Sturgis hakkında içinde kötü bir his vardı.</p>

  <p class="calibre1">“Akşam büyük çadırda yiyeceğimiz yemeğin ardından onlarla git,” dedi Roland. “Git ve burada dedikleri gibi sana yarasın.”</p>

  <p class="calibre1">“Emin misin? Çünkü bana ihtiyaç duyabileceğini düşünüyorsan…”</p>

  <p class="calibre1">“Baban doğru söylemiş. Eski öğretmenim…”</p>

  <p class="calibre1">“Cort mu, Vannay mi?”</p>

  <p class="calibre1">“Cort. Bize tek gözlü bir adamın eksik gördüğünü söylerdi. Her şeyi olduğu gibi görebilmek için birbirinden biraz ayrı duran iki göz gerekir. Bu yüzden evet, onlarla gitmen iyi olur. İstersen çocukla arkadaşlık da kur. İyi birine benziyor.”</p>

  <p class="calibre1">“Evet,” dedi Jake tasaca. Yüzünün rengi eski haline dönüyordu. Roland bunu görünce memnun oldu.</p>

  <p class="calibre1">“Yarını onunla ve takıldığı bir grup varsa o arkadaşlarıyla birlikte geçir.”</p>

  <p class="calibre1">Jake başını ita yana salladı. “Çiftlik kasabanın epey dışında. Ben’in söylediğine göre Eisenhart’ın bir sürü adamı varmış. Onun yaşında çocukları olmasına rağmen Ben’in onlarla oynaması yasakmış. Galiba kâhyanın oğlu olduğu için.”</p>

  <p class="calibre1">Roland başını salladı. Bu duydukları onu pek şaşırtmamıştı. “Bu akşam büyük çadırda sana graf ikram edilecek. İlk bardaktan sonrasının insana buzlu çay gibi geldiğini söylememe gerek var mı?”</p>

  <p class="calibre1">Jake başını iki yana salladı.</p>

  <p class="calibre1">Roland şakağına, dudaklarına, gözünün kenarına ve tekrar dudaklarına dokundu. “Zihin açık. Ağız kapalı. Çok gör. Az söyle.”</p>

  <p class="calibre1">Jake sırıtarak başparmağını kaldırdı. “Ya siz?”</p>

  <p class="calibre1">“Biz üçümüz bu gece rahiple kalacağız. Yarın hikâyesini dinlemeyi umuyorum.”</p>

  <p class="calibre1">“Ve…” Diğerlerinin biraz gerisinde kalmışlardı ama Jake yine de sesini alçalttı. “Bahsettiği şeyi göreceksiniz, değil mi?”</p>

  <p class="calibre1">“Onu bilemiyorum,” dedi Roland. “Yarından sonraki gün atlarımızla Rocking B’ye geleceğiz. Belki öğle yemeğini sai Eisenhart ile yiyip bir görüşme yaparız. Sonraki birkaç gün boyunca dördümüz, kasabanın hem içini, hem dışını inceleyeceğiz. Çiftlikte şartlar uygun olursa orada mümkün olduğunca uzun süre kalmanı istiyorum, Jake.”</p>

  <p class="calibre1">“Sahi mi?” Yüzünden pek belli olmuyordu ama Silahşor, çocuğun son duyduklarından çok memnun olduğunu anlayabiliyordu.</p>

  <p class="calibre1">“Evet. Anladığım kadarıyla Calla Bryn Sturgis’de üç kodaman var. Biri Overholser. İkincisi dükkân sahibi Took. Üçüncüsüyse Eisenhart. Adam hakkında söyleyeceklerini duymayı sabırsızlıkla bekleyeceğim.”</p>

  <p class="calibre1">“Duyacaksın,” dedi Jake. “Ve teşekkürler denmsai.” Parmak uçlarıyla boğazına üç kez dokundu. Sonra ciddiyeti, geniş bir sırıtışa dönüştü. Bir çocuğun sırıtışı. Yeni arkadaşına onlarla birlikte kalabileceğini ve °nunla oynayabileceğini söylemek üzere atını hızlandırdı.</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">“Vay canına,” dedi Eddie. Kelimeler, şaşkın bir çizgi film karakteri gibi alçak sesle ve yavaşça söylenmişti. Ama ormanda geçirilen yaklaşık iki aylık dönemin ardından bu görüntünün şaşkınlık yaratması doğaldı. Ve ayrıca bir de sürpriz unsuru vardı. İkili gruplar halinde orman yolunda ilerlerken (Overholser başta, Roland ise en arkada yalnız ilerliyordu.) ağaçlar aniden yok olmuş ve arazi kuzeye, güneye ve doğuya doğru açılıvermişti. Bu yüzden çocuklarını kurtarmaları beklenen kasabanın çarpıcı görüntüsü aniden karşılarında belirivermişti.</p>

  <p class="calibre1">Yine de Eddie’nin bakışları, kasabanın üzerinde şöyle bir durup ilerlemişti. Jake ve Susannah’ya döndüğünde, onların da Calla’nın ötesine bakmakta olduğunu gördü. Roland’ın da kasabanın ötesine baktığını görmesi için arkasına dönmesi gerekmiyordu. Bir yolcunun tanımı, diye düşündü. Daima uzaklara bakan biri.</p>

  <p class="calibre1">“Evet, güzel manzaradır, tanrılara teşekkürler deriz,” dedi Overholser hoşnut bir tavırla. Sonra Callahan’a kaçamak bir bakış fırlatarak ekledi. “İsa Adam’a da şükrediyoz elbet. Şükre gelince tüm tanrılar tekmiş, öyle derler. Ve güzel de derler.”</p>

  <p class="calibre1">Gevezeliğe devam etmiş olabilirdi. Muhtemelen etmişti de; insan büyük ve güçlü bir çiftçi olunca genellikle sözü kesilmez, istediği kadar konuşurdu. Eddie, ona aldırmayarak tekrar önündeki manzaraya döndü.</p>

  <p class="calibre1">Önlerinde, kasabanın ötesinde, güneye doğru akan gri bir nehir vardı. Eddie, DevarTete Whye olarak bilinen Büyük Nehir’in bir kolu olduğunu hatırladı. DevarTete, ormandan çıktıktan soma dik kıyılar arasında akmaya devam ediyor, kıyılar ekili alanlara ulaşınca alçalıyor ve sonra tamamen toprakla aynı seviyeye geliyordu. Birkaç yerde yemyeşil palmiyeler gördü. Orta büyüklükteki kasabanın ötesinde, nehrin batısındaki topraklar, aralarında griler olan parlak yeşildi. Eddie güneşli bir günde grinin muhteşem bir maviye dönüşeceğinden emindi. Güneş tam tepede olduğu zamanlarda ise bakılamayacak kadar parlak olacaktı. Çeltik tarlalarına bakıyordu.</p>

  <p class="calibre1">&nbsp;Onların ötesinde nehrin doğusu kurak araziydi ve kilometrelerce uzanıyordu. Eddie ufka doğru uzanan paralel metal çizgiler gördü ve bunların raylar olduğunu düşündü.</p>

  <p class="calibre1">Çölün ötesi kapkaraydı. Buhardan oluşmuş bir duvar gibi gökyüzüne yükseliyor, alçak bulutları yarıyormuş gibi görünüyordu.</p>

  <p class="calibre1">“Orası Gök Gürültüsü, sai,” dedi Zalia Jaffords.</p>

  <p class="calibre1">Eddie başını salladı. “Kurtlar’ın ve Tanrı bilir başka nelerin vatanı.”</p>

  <p class="calibre1">“Aynen öyle,” dedi Genç Slightman. Sert görünmeye çalışıyordu, ama içten içe çok korktuğu belliydi. Eddie, çocuğun her an gözyaşlarına boğulacakmış gibi göründüğünü düşündü. Ama Kurtlar, onu almayacaktı elbette, ikizi öldüğüne göre o tek sayılırdı, değil mi? Eh, Elvis Presley için işe yaramıştı ama kral Calla Bryn Sturgis’li değildi elbette.</p>

  <p class="calibre1">“Hayır, kral bir Mis’sippi çocuğuydu,” diye mırıldandı.</p>

  <p class="calibre1">Tian eyeri üzerinde dönerek ona baktı. “Anlamadım, sai?”</p>

  <p class="calibre1">Yüksek sesle konuştuğunun farkında olmayan Eddie, “Kusura bakma,” dedi. “Kendi kendime konuşuyordum.”</p>

  <p class="calibre1">O sırada onlara doğru yaklaşmakta olan Haberci Robot Andy (ve başka birçok özellik) son söylenenleri duydu. “Kendileriyle konuşanlardan iyi arkadaş olmazmış. Bu Calla’da eski bir deyimdir, sai Eddie. Üzerinize alınmayın, yalvarırım.”</p>

  <p class="calibre1">“Benim de daha önce söylediğim ve hiç şüphesiz tekrar söyleyeceğim gibi süet bir ceketten sümüğü çıkaramazsınız, dostlarım. Calla Bryn Brooklyn’de eski bir deyimdir.”</p>

  <p class="calibre1">Andy’nin gövdesinden tıkırtılar yükseldi. Mavi gözleri parlayıp söndü. “Sümük: Burun akıntısı. Süet: Bir tür deri ürünü…”</p>

  <p class="calibre1">“Boş ver, Andy,” dedi Susannah. “Arkadaşım sersemlik ediyor. Bu konuda çok iyidir.”</p>

  <p class="calibre1">“Ah, evet,” dedi Andy. “O bir kış çocuğu. Size günlük falınızı söylememi ister misiniz, Susannahsaz? Yakışıklı bir adamla tanışacaksınız! Aklımıza biri iyi, biri kötü iki fikir gelecek! Sahip olacağınız siyah saçlı bir…”</p>

  <p class="calibre1">“Def ol git buradan, aptal,” dedi Overholser. “Hiç oyalanmadan doğruca kasabaya git. Büyük çadırda her şeyin yolunda olup olmadığını kontrol et Kimse senin boktan fallarım duymak istemiyo. Kusura bakma, İhtiyar.”</p>

  <p class="calibre1">Callahan karşılık vermedi. Andy eğildi, metal boğazına üç kez dokundu ve dik, ama yeterince geniş yoldan aşağı ilerlemeye başladı. Susannah robotun uzaklaşmasını rahatlama olabilecek tanımlanması güç bir duyguyla izledi.</p>

  <p class="calibre1">“Biraz sert davranmadınız mı?” diye sordu Eddie.</p>

  <p class="calibre1">“Sadece bir makine parçası,” dedi Overholser kelimelerin üzerine bir çocukla konuşuyormuş gibi bastırarak.</p>

  <p class="calibre1">“Ve bazen çok rahatsız edici olabiliyo,” dedi Tian. “Ama söyleyin bana sailer, Calla’mızı nasıl buldunuz?”</p>

  <p class="calibre1">Roland atını Eddie ve Callahan’ınki arasında durdurdu. “Çok güzel,” dedi. “Belli ki tanrılar burayı bereketli kılmış. Mısır, turp, fasulye ve… patates mi? O gördüklerim patates mi?”</p>

  <p class="calibre1">“Evet, öyle,” dedi Slightman, Roland’ın keskin gözlerinden etkilenmiş görünerek.</p>

  <p class="calibre1">“Ve şu tarafta da muhteşem çeltik tarlaları,” dedi Roland.</p>

  <p class="calibre1">“Nehir boyundaki tarlaların hepsi,” dedi Tian. “Suyun tatlı ve sakin olduğu yerler. Ve ne kadar şanslı olduğumuzun farkındayız. Pirinç ekime veya hasada hazır olunca bütün kadınlar tarlalara gider. Tarlalarda şarkılar söylenir, hatta dans edilir.”</p>

  <p class="calibre1">“Gelgelcommala,” dedi Roland. En azından Eddie’nin duyduğu buydu.</p>

  <p class="calibre1">Bu tanıdık sözleri duyunca Tian ve Zalia’nın yüzü parladı. Slightmanlar birbirlerine bakıp sırıttı. “Pirinç şarkısını nereden duydunuz?” diye sordu Baba Slightman. “Ne zaman?”</p>

  <p class="calibre1">“Evimde,” dedi Roland. “Uzun zaman önce. Gelgelcommala, pirinç düşsün toprağa.” Batıyı, nehrin ötesini işaret etti. “Buğday tarlalarının arasındaki şu en büyük çiftlik sizin mi, sai Overholser?”</p>

  <p class="calibre1">“Evet, teşekkürler derim.”</p>

  <p class="calibre1">“Ötede, daha güneyde diğer çiftlikler uzanıyor… ve hayvan çiftlikleri. Şuradaki sığır çiftliği… şu küçükbaş… şuradaki yine sığır… ve yine koyunlar…”</p>

  <p class="calibre1">“Aradaki farkı bu mesafeden nasıl anlayabiliyorsun?” diye sordu Susannah.</p>

  <p class="calibre1">&nbsp;“Koyunların otladığı alanlarda otlar daha kısa kalır, hanımsa/,” dedi Overholser. “Şu açık kahverengi alanlarda koyun yetiştirilir. Koyu sarı bölgeler de sığır çiftlikleri.”</p>

  <p class="calibre1">Eddie Majestic’te izlediği kovboy filmlerini düşündü: Clint Eastwood, paul Newman, Robert Redford, Lee Van Cleef. “Benim ülkemde çiftçiler arasındaki toprak kavgalarına dair efsaneler anlatılırdı,” dedi. “Orada söylendiğine göre koyunlar otların köklerini bile yediği için o alanlarda bir daha ot bitmezmiş.”</p>

  <p class="calibre1">“Kusura bakmayın ama bu çok aptalca,” dedi Overholser. “Koyunlar otları diplerine kadar yer, doğru. Ama sonra o bölgelere sığırları göndeririz. Gübreleri tohum doludur.”</p>

  <p class="calibre1">“Ah,” dedi Eddie. Söyleyecek başka bir şey bulamamıştı. Böyle düşününce tüm çiftlik savaşları aptalca geliyordu.</p>

  <p class="calibre1">“Haydi,” dedi Overholser. “Gün ışığı boşa gidiyo ve büyük çadırda bizi bekleyen bir ziyafet var. Bütün kasaba sizinle tanışmak için orada olacak.</p>

  <p class="calibre1">Ve bizi baştan ayağa güzelce incelemek için, diye düşündü Eddie.</p>

  <p class="calibre1">“Önden buyurun,” dedi Roland. “Bugün geç saatlerde orada olabiliriz. Yanılıyor muyum?”</p>

  <p class="calibre1">“Yok,” dedi Overholser ve atını mahmuzlayarak atının başını çevirdi (bunu görmek bile Eddie’nin yüzünü buruşturmasına sebep olmuştu). Overholser öne düştü ve diğerleri de onu takip etti.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Eddie, Calla halkıyla ilk karşılaşmalarını hiçbir zaman unutmadı; bu anı hafızasında daima canlı kaldı. Çünkü her şey beklenmedikti ve öyle olunca tecrübe olağanüstü bir değer kazanıyordu. Konuşmalar yapılırken meşalelerin nasıl değiştiğini ve tuhaf, parlak ışıklarını hatırlıyordu. Oy’un kalabalığı hiç beklenmedik bir şekilde selamlayışını da. Yükselen başları ve hissettiği boğucu panikle Roland’a duyduğu yakıcı öfkeyi de hiç unutmadı. Susannah’nın vücudunu, yerel halkın musica dediği piyanonun önündeki tabureye çekişini de daima hatırlayacaktı. Ah evet, o anı unutması mümkün değildi. Ama hatırasına sevdiği kadınla ilgili bu andan da derin kazınan bir görüntü varsa o da Silahşor’unkiydi.</p>

  <p class="calibre1">Roland’ın dans edişi.</p>

  <p class="calibre1">Ama bunların öncesinde zihnine kazınan, o önseziydi. Kötü günlerin gelmekte olduğuna dair bir his.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Kasabaya günbatımmdan bir saat önce vardılar. Bulutlar ayrılıp günün son kızıl ışıklarına yol verdi. Kasabanın ana caddesi boştu. Yüzeyi yağlı topraktı. Atların nallan, tekerlek izleriyle dolu yolda boğuk sesler çıkarıyordu. Eddie, Yolcu Konağı adında, hem yatacak yer, hem de yiyecek hizmeti sunuyormuş gibi görünen bir bina gördü. Caddenin sonunda ise Calla’nın Toplantı Salonu olması muhtemel, iki katlı büyük bir başka bina vardı. Bu binanın hemen sağında meşalelerin aydınlattığı bir yer vardı. Eddie insanların orada beklediğini tahmin etti. Kasabaya adım attıkları kuzey tarafında hiç kimse yoktu.</p>

  <p class="calibre1">Sessizlik ve boş kaldırımlar, Eddie’nin tüylerini ürpertiyordu. Roland’ın, Susan’ın bir at arabasının arkasında, elleri bağlanmış, boynuna ilmek geçirilmiş halde Mejis’e yaptığı son yolculuğu anlattığı hikâyesini hatırladı. Onun geçtiği yol da bomboştu. En azından başlarda. Susan ve onu tutsak alanlar sonra, Büyük Yol ve Silk Ranch Yolu’nun kesiştiği noktanın biraz ötesinde Roland’ın kasabın gözlerine sahip dediği tek bir çiftçi görmüşlerdi. Daha sonra insanlar genç kadına çürük sebzeler, sopalar, hatta taşlar fırlatacaklardı. Ama charyou ağacına doğru giden o yolda ilk darbe, elinde mısır koçanlarıyla bekleyen bu yalnız çiftçiden gelecekti.</p>

  <p class="calibre1">Eddie, Calla Bryn Sturgis’e girerken bir parçası o kasap bakışlı yalnız çiftçiyi görmeyi bekledi. Çünkü bu kasaba içini kötü bir hisle dolduruyordu. Susan Delgado’nun öldüğü gece Mejis’in olduğu gibi şeytani değildi. Bu daha basit anlamda bir kötülüktü. Kötü şans, kötü tercihler veya kötü kehanetler gibi. Ya da belki kötü ka.</p>

  <p class="calibre1">Baba Slightman’a doğru eğildi. “Millet nerede, Ben?”</p>

  <p class="calibre1">“Oradalar,” dedi Slightman meşalelerin aydınlığını işaret ederek.</p>

  <p class="calibre1">“Neden bu kadar sessizler?” diye sordu Jake.</p>

  <p class="calibre1">“Ne bekleyeceklerini bilmiyorlar,” dedi Callahan. “Burada tüm dünyadan soyutlanmış halde yaşıyoruz. Nadiren de olsa seyyar satıcılar, yağmacılar veya kumarbazlarla karşılaşırız… ah, bir de yaz aylarında uğrayan tekne pazarları var.”</p>

  <p class="calibre1">“Tekne pazarı nedir?” diye sordu Susannah.</p>

  <p class="calibre1">Callahan bunların küçük dükkânlarla kaplı, rengârenk boyalı, dibi düz, geniş tekneler olduğunu söyledi. DevarTete Whye üzerinde yavaşça ilerliyorlar, malları bitene dek Orta Hilal’in Calla’larını geziyorlardı. Sattıklarının çoğunlukla süprüntüler olduğunu söyledi Callahan, ama Eddie, ona tam anlamıyla güvenip güvenemeyeceğinden emin olamadı. En azından tekne pazarları konusunda. Zira adam, uzun süredir dindar olan insanların bilinçsiz hor görüşüyle konuşmuştu.</p>

  <p class="calibre1">“Ve diğer yabancılar da çocukları çalmaya geliyor,” diye sözünü bitirdi Callahan. Uzun, ahşap bir binanın yolun neredeyse yarısını kaplıyormuş gibi göründüğü sol tarafı işaret etti. “Took’un Dükkânı, size yarasın,” dedi Callahan sesinde bir iğnelemeyle.</p>

  <p class="calibre1">Büyük çadıra vardılar. Eddie daha sonra sakin kafayla düşündüğünde kalabalığın yedi veya sekiz yüz kişiden oluştuğunu tahmin etti ama onları ilk görüşünde (batan güneşin kızıllığında şapkalar, boneler, çizmeler ve işle nasırlaşmış eller sürüsü) kalabalığın büyüklüğü karşısında afallamıştı.</p>

  <p class="calibre1">Üzerimize bir şeyler atacaklar, diye düşündü. Bizi taşa tutup, “Charyou Ağacı,” diye haykıracaklar. Aptalca ama bir o kadar da kuvvetli bir histi.</p>

  <p class="calibre1">Calla halkı iki yana açılarak ahşap platforma doğru uzanan yeşil bir koridor yarattı. Demir kafeslerdeki meşaleler büyük çadırı aydınlatıyordu. Sıradışı, sarı bir ışık saçıyorlardı. Eddie’nin burnuna keskin petrol kokusu geldi.</p>

  <p class="calibre1">Overholser atından indi. Grubunun diğer üyeleri de öyle. Eddie, Susannah ve Jake, Roland’a baktı. Roland hafifçe öne eğilmiş, bir eli eyer topuzunun üzerinde, düşüncelere dalmış görünerek bir süre daha oturdu. Sonra şapkasını çıkararak kalabalığa doğru kaldırdı. Boğazına üç kez dokundu. Kalabalıktan mırıltılar yükseldi. Takdir mi yoksa şaşkınlık mıydı?</p>

  <p class="calibre1">Eddie kesin bir şey söyleyemiyordu. Ama öfke yoktu ve bu iyiye işaretti Silahşor bir bacağını kaldırıp çevik bir hareketle atından indi. Tüm gözlerin üzerinde olduğunu bilen Eddie atından biraz daha temkinli hareketlerle indi. Susannah’yı taşımakta kullandığı askıları daha önceden takmıştı. Susannah’nın atının yanına gitti ve sırtını kadına dönerek bekledi. Susannah deneyimli hareketlerle askının içine kayıverdi. Bacaklarının dizden aşağısının olmadığını gören kalabalıktan yine mırıltılar yükseldi.</p>

  <p class="calibre1">Overholser kendinden emin adımlarla açılan koridorda ilerlemeye başladı. Ara sıra durup birkaç kişinin elini sıkıyordu. Callahan, onun hemen arkasında yürüyor, bazen havaya bir haç çiziyordu. Birkaç el uzanıp atların dizginlerini tuttu. Roland, Eddie ve Jake yan yana yürümeye başladı. Oy hâlâ Jake’in Benny’den ödünç aldığı pançonun cebindeydi. Etrafı meraklı gözlerle seyrediyordu.</p>

  <p class="calibre1">Eddie kalabalığın kokusunu alabildiğini fark etti (ter, saç, güneş yanığı tenler ve kovboy filmlerindeki karakterlerin, Callahan’ın tekne pazarlarından bahsederken yaptığı gibi küçümsemeyle söyledikleri ‘foşfoş suyu’). Yemek kokusu da alıyordu: domuz ve dana eti, taze ekmek, kızarmış soğan, kahve ve graf. Karnı guruldadı ama açlık hissetmiyordu. Hiç aç sayılmazdı. Yürüdükleri koridorun yok olup insanların onları dörtbir yandan kuşatacağı fikrini aklından bir türlü uzaklaştıramıyordu. Çok sessizlerdi! Bir yerlerde öten çobanaldatanların seslerini duyabiliyordu.</p>

  <p class="calibre1">Overholser ve Callahan platforma çıktı. Eddie, onlarla yolculuk yapan diğer beşinden hiçbirinin platforma çıkmadığına dikkat etti. Bununla birlikte Roland geniş basamakları tereddütsüzce tırmandı. Dizlerinin biraz güçsüzleştiğinin farkında olan Eddie, onu takip etti.</p>

  <p class="calibre1">“İyi misin?” diye fısıldadı Susannah kulağına.</p>

  <p class="calibre1">“Şimdilik.”</p>

  <p class="calibre1">Platformun solunda, üzerinde beyaz gömlekle kot pantolon giymiş ve kuşak takmış yedi adamın bulunduğu yuvarlak bir sahne vardı. Eddie, adamların ellerinde tuttukları enstrümanları tanıdı. Mandolin ve banco, yaptıkları müziğin muhtemelen kulak tırmalayıcı olduğuna işaret ediyordu ama yine de güven vericiydi. İnsan kurban edilirken müzik grupları tutulmazdı, değil mi? Belki izleyicileri havaya sokmak için bir iki davulcu olurdu.</p>

  <p class="calibre1">Eddie sırtında Susannah ile kalabalığa doğru döndü. Platforma gelirken geçtikleri koridorun yerinde yeller estiğini görünce kendini ürpermekten alamadı. Bütün yüzler onlara dönmüştü. Kadınlar, erkekler, gençler, yaşlılar. Yüzleri ifadesizdi. Aralarında hiç çocuk yoktu. Üzerlerine dönük bu yüzlerin zamanın çoğunu güneş altında geçirmiş olduğu belliydi. İçindeki rahatsız edici kötü his yakasını bir türlü bırakmıyordu.</p>

  <p class="calibre1">Overholser sade bir ahşap masanın ardına geçti. Masanın üzerinde büyük bir tüy vardı. Çiftçi tüyü alıp havaya kaldırdı. Kalabalığa öyle bir sessizlik çökmüştü ki Eddie, yaşlı bir adamın veya kadının göğsünün nefes aldığı sırada hırıldadığını duyabiliyordu.</p>

  <p class="calibre1">“Beni yere bırak,” dedi Susannah usulca. Eddie söyleneni isteksizce yerine getirdi.</p>

  <p class="calibre1">“Ben SevenMile Çiftliği’nden Wayne Overholser,” dedi Overholser elinde tüyle platformun kıyısına gelerek. “Şimdi beni dinleyin, yalvarırım.”</p>

  <p class="calibre1">“Teşekkürler deriz sai,” mırıltıları yükseldi.</p>

  <p class="calibre1">Overholser dönerek bir elini yolculuk lekeleriyle kaplı giysileri içindeki silahşorlara doğru uzattı. Susannah, Eddie ve Jake’in arasında olabildiğince dik bir şekilde duruyordu. Tek elini, destek almak için yere koymuştu. Eddie daha önce böylesine dikkatle incelendiğini hatırlamıyordu.</p>

  <p class="calibre1">“Calla’nın erkekleri olarak, Toplantı Salonu’nda konuşan Tian Jaffords, George Telford, Diego Adams ve diğer herkesi dinledik,” dedi Overholser. “O toplantıda ben de konuşmuştum. ‘Gelip çocukları alacaklar,’ demiştim. Kurtlar’ı kastetmiştim elbette. ‘Sonra bizi yine bir nesil boyunca rahat bırakacaklar, hep böyle olageldi, böyle de olacak,’ demiştim. Şimdi anlıyorum ki konuşmakta biraz acele etmişim.”</p>

  <p class="calibre1">Kalabalıktan yumuşak bir esintiyi andıran bir mırıltı yükseldi.</p>

  <p class="calibre1">“Aynı toplantıda Peder Callahan bize kuzeyimizde silahşorlar olduğunu söyledi.”</p>

  <p class="calibre1">Yine mırıltılar. Bu kez daha yüksekti. Silahşorlar… Orta-Dünya… Gi~ lead.</p>

  <p class="calibre1">“Bir heyetin gidip onlarla görüşmesine karar verdik. Ve bulduğumuz kişileri şimdi karşınıza getirdik. Söylediklerine göre… Peder Callahan’m söylediği şeymişler.” Overholser şimdi biraz rahatsız görünüyordu. Sanki gaz çıkarmamaya çalışıyordu. Eddie bu yüz ifadesini daha önce de görmüştü (çoğunlukla televizyonda). Politikacılar, kıvramayacakları bir soruyla karşılaştıklarında yüzleri bu hali alırdı. “Yok olmuş dünyadan olduklarını iddia ediyolar. Yani…”</p>

  <p class="calibre1">Haydi, Wayne, dedi Eddie içinden. Söyle. Yapabilirsin. “… yani Eld’in soyundan.”</p>

  <p class="calibre1">“Tanrılara şükür!” diye haykırdı bir kadın. “Tanrılar çocuklarımızın kurtulması için onları bize gönderdi!”</p>

  <p class="calibre1">Birkaç kişi kadını susturmak için uyardı. Overholser yüzünde acıklı bir ifadeyle sessizliğin çökmesini bekledikten sonra, “Kendi adlarına konuşabilirler, öyle de yapmalılar,” dedi. “Ama ben, bize yardım edebileceklerine kanaat getirebileceğim kadarını gördüm. Tabancaları var, siz de görüyosunuz. Ve onları kullanabiliyolar. Bunu garanti ederim ve teşekkürler derim.”</p>

  <p class="calibre1">Bu kez kalabalıktan daha yüksek bir ses yükseldi. İyi niyet sezinleyen Eddie biraz olsun rahatladı.</p>

  <p class="calibre1">“Pekâlâ o halde. Birer birer karşınıza çıksınlar ki yüzlerini iyice görüp seslerini duyabilin. Bu onların dinh’i,” dedi elini Roland’a doğru kaldırarak.</p>

  <p class="calibre1">Silahşor bir adım öne çıktı. Batan güneş, sol yanağının alevler içindeymiş gibi görünmesine sebep oluyordu. Sağ yanağıysa meşalelerin aydınlığında sapsarıydı. Bir bacağını ileri uzattı. Mutlak sessizlikte, aşınmış topuğun tahtaya çarpışını herkes duymuştu. Bu ses, Eddie’nin aklına nedense bir tabuta indirilen yumruğu getirdi. Roland avuç içlerini göstererek eğildi. “Steven’ın oğlu, Gilead’h Roland,” dedi. “Eld’in soyundan.” Kalabalıktan bir iç çekiş yükseldi. “Tanışmamız hayırlara vesile olsun.” Gerileyerek Eddie’ye baktı.</p>

  <p class="calibre1">Bu kısmı becerebilirdi. “New York’lu Eddie Dean,” dedi. “Wendell’m oğlu.” En azından annemin iddia ettiği buydu, diye düşündü. Sonra kelimeler kendiliklerinden ağzından döküldü. “Eld’in soyu. On dokuz katet’i”</p>

  <p class="calibre1">O geri çekildi ve Susannah platformun kenarına yaklaştı. Sırtı dimdik halde sakin bakışlarla kalabalığa döndü ve, “Ben Eddie Dean’in karısı, Dan’in kızı, Eld’in soyundan, On dokuz katet’inden Susannah Dean,” dedi. “Tanışmamız hayırlı olsun ve size yarasın.” Görünmez eteklerini kaldırarak reverans yaptı.</p>

  <p class="calibre1">Bunun üzerine kahkahalar ve alkışlar yükseldi.</p>

  <p class="calibre1">Roland, Susannah konuşurken eğilip Jake’in kulağına bir şeyler fısıldamıştı. Jake başını salladı ve kendinden emin bir tavırla bir adım öne çıktı. Günün son ışıkları altında çok genç, bir o kadar da yakışıklı görünüyordu.</p>

  <p class="calibre1">Ayağını ileri koyarak eğildi. Panço, Oy’un ağırlığıyla komik bir şekilde sarktı. “Ben Eld’in soyu, Doksan ve Dokuz katet’inden, Elmer’ın oğlu Jake Chambers.”</p>

  <p class="calibre1">Doksan dokuz mu? Eddie hafifçe omuz silken Susannah’ya baktı. Bu doksan dokuz saçmalığı da nedir? Sonra, ne fark eder ki, diye düşündü. O da On dokuz katet’mm ne olduğunu bilmiyordu zaten. Ama yine de söylemişti.</p>

  <p class="calibre1">Jake’in söyleyecekleri bitmemişti. Oy’u, Benny Slightman’ın pançosunun cebinden çıkardı. Hayvanı gören kalabalıktan tekrar mırıltılar yükseldi. Jake, Roland’a emin misin? dercesine kısa bir bakış fırlattı. Roland başını sallayarak karşılık verdi.</p>

  <p class="calibre1">Eddie önce Jake’in tüylü dostunun hiçbir şey yapmayacağını sandı. Calla halkı ahali yine tamamen sessizleşmişti. Öyle ki gece kuşlarının ötüşleri tekrar duyulur olmuştu.</p>

  <p class="calibre1">Oy arka ayakları üzerine kalktı, birini öne attı ve eğildi. Sendeler gibi olmasına rağmen dengesini korudu. Küçük siyah patileri, Roland’ın elleri gibi dışa dönmüştü. Önce hayret nidaları, sonra kahkahalar ve alkışar duyuldu. Jake yıldırım çarpmış gibi görünüyordu.</p>

  <p class="calibre1">“Oy!” dedi Hantal Billy. “Eld! Teşekkür!” Her kelime son derece anlaşılırdı. Pozisyonunu birkaç saniye daha korudu ve dört ayağı üzerine inip hızla Jake’in yanına döndü. Alkışlar gök gürültüsünü andırıyordu. Roland (Eddie, Oy’a bunu yapmayı bir başkasının öğretmiş olabileceğini düşünemiyordu) tek bir dâhice hareketle kasaba halkını arkadaşları ve hayranları yapmıştı. Hiç olmazsa o gecelik.</p>

  <p class="calibre1">Evet, ilk sürpriz buydu: Oy’un toplanmış Calla ahalisine eğilerek selam vermesi ve yol arkadaşlarıyla antet olduğunu ilan etmesi. İkinci sürprizin gelişi fazla gecikmedi. “Ben konuşmayı pek beceremem,” dedi Roland tekrar ileri çıkarak. “Dilim, Hasat Gecesi’nde içmiş bir sarhoştan beter dolanır. Ama eminim Eddie bir çift laf edecektir.”</p>

  <p class="calibre1">Yıldırım çarpmışa dönme sırası Eddie’deydi. İnsanlar beklentiyle alkışlayıp topuklarını yere vuruyordu. Teşekkürler deriz sai, Konuş sai, Dinleyin, dinleyin onu, sesleri duyuldu. Küçük orkestra bile alkışlara uygun bir ritim tutturmuştu.</p>

  <p class="calibre1">Roland’a panik ve öfke dolu gözlerle baktı: Sen ne yaptığını sanıyorsun? Silahşor, ona sakin bakışlarla karşılık verdikten sonra kollarını göğsünde kavuşturdu.</p>

  <p class="calibre1">Alkışlar diniyordu. Öfkesi de öyle. Yerini dehşet almıştı. Roland’ı bilinçli veya bilinçsizce taklit eden Overholser kollarını göğsünde kavuşturmuş, Eddie’ye bakıyordu. Eddie kalabalığın ön saflarında birkaç tanıdık yüz gördü: Slightmanlar, Jaffordslar. Diğer tarafa baktığında, kısık gözlerle kendisine bakan Callahan’ı gördü. Mavi gözlerinin üzerindeki haç şeklindeki yara izi, meşalelerin aydınlığında parlıyordu.</p>

  <p class="calibre1">Onlara ne bok diyeceğim?</p>

  <p class="calibre1">Bir şeyler söylesen iyi olur Eddie, dedi ağabeyi Henry. Seni bekliyorlar.</p>

  <p class="calibre1">“Söze başlamakta biraz yavaş davrandığım için affınızı dilerim,” dedi. “Tekerlekler ve kilometrelerce yolculuk ettik, ardından yine kilometreler ve tekerleklerce ilerledik. Hiçbir insan görmeyeli…”</p>

  <p class="calibre1">Ne kadar süre geçmişti? Bir hafta, bir ay, bir yıl, on yıl?</p>

  <p class="calibre1">Eddie güldü. Kendini hiç bu kadar aptal hissetmemişti. Bırak bir tabancayı, küçük su dökerken kendi aletini bile tutamayacak biri gibiydi. “Pek çok mavi ay geçti.”</p>

  <p class="calibre1">&nbsp;Bunun üzerine kalabalıktan kahkahalar yükseldi. Hatta birkaç kişi alkışladı. Hiç farkına varmadan kasabayı güldüren bir nokta bulmuştu. Biraz rahatladı ve konuşmasına daha doğal bir şekilde devam etti. Dehşet ve umutla dolu yüzlerce insanın önünde silahını kuşanmış halde konuşan bu silahşor, pek uzun sayılmayacak bir süre önce üzerinde sadece sararmaya yüz tutmuş bir donla televizyon karşısında oturmuş, damarlarında eroin dolaşırken Cheetos yiyip boş gözlerleri Yogi ‘yi seyrediyordu.</p>

  <p class="calibre1">“Çok uzaklardan geldik,” dedi. “Ve gidilecek uzun bir yolumuz var. Burada uzun süre kalmayacağız. Ama elimizden geleni yapacağız, dinleyin beni, yalvarırım.”</p>

  <p class="calibre1">“Devam et, yabancı!” diye seslendi biri. “Güzel konuşuyosun!”</p>

  <p class="calibre1">Sahi mi? dedi Eddie içinden. Bu yeni bir haber.</p>

  <p class="calibre1">Birkaç kişi evet, devam diye bağırdı.</p>

  <p class="calibre1">“Baronluğumdaki şifacılar şöyle der,” dedi Eddie. “Önce zarar vermemeye bakın.” Bunu avukatların mı doktorların mı söylediğinden pek emin değildi, ama filmlerde ve televizyondaki dizilerde birçok kez duymuştu. Kulağa hoş geliyordu. “Size zarar vermeyeceğiz ama hiç kimse bir kurşunu veya kıymığı biraz olsun kan dökmeden çıkaramaz.”</p>

  <p class="calibre1">Söylediklerini onaylayan mırıltılar oldu. Bununla birlikte Overholser’ın yüz ifadesi hâlâ renk vermiyordu. Kalabalığın içinden birkaç kişi de şüpheyle bakıyordu. İçini saran ani öfke onu şaşırttı. Onlara hiçbir zarar vermemiş, hiçbir şeyi sakınmamış (en azından o ana kadar) bu insanlara öfkelenmeye hiç hakkı yoktu ama yine de öfkeliydi işte.</p>

  <p class="calibre1">“New York Baronluğu’nda söylenen bir söz daha vardır,” dedi kalabalığa. ‘“Bedava yemek diye bir şey yoktur.’ İçinde bulunduğunuz durum oldukça ciddi görünüyor. Kurtlar’a karşı koymaya çalışmak çok tehlikeli olabilir. Ama bazen hiçbir şey yapmamak daha kötü sonuçlara yol açabilir.”</p>

  <p class="calibre1">“Dinleyin, dinleyin onu!” diye bağırdı aynı ses gerilerden. Eddie o tarafa bakınca robot Andy’yi gördü. Üzerlerinde lacivert veya siyah pelerinler olan bir araba dolusu adamın yanında duruyordu. Eddie bu adamların Manniler olduğunu tahmin etti.</p>

  <p class="calibre1">“Etrafa bir göz atacağız,” dedi Eddie. “Sorunu belirledikten sonra da neler yapılabileceğine bakacağız. Yapılacak hiçbir şey olmadığına kanaat getirirsek şapkalarımıza dokunup size veda edecek ve yolumuza gideceğiz.” İki üç sıra geride, beyaz kovboy şapkalı bir adam vardı. Çalı gibi kaşları ve bıyıkları da yıpranmış şapkası gibi beyazdı. Eddie, adamın Bonanza’daki Büyükbaba Cartwright’a benzediğini düşündü. Bu Cartwright, Eddie’nin söylediklerinden pek etkilenmiş görünmüyordu.</p>

  <p class="calibre1">“Yardım edebilirsek edeceğiz,” diye devam etti sözlerine. Sesi ifadesizdi. “Ama bu işi yalnız yapmayacağız, ahali. Dinleyin, yalvarırım. Beni iyi dinleyin. İstediğiniz şey için mücadele etmeye hazır olun. Sahip olduklarınızı korumak için savaşmaya hazırlanın.” Sözleri bitince bir ayağını ileri uzatıp eğilerek kalabalığı selamladı. Ortalığa neredeyse elle tutulabilecek bir sessizlik çökmüştü. Sonra Tian Jaffords alkışlamaya başladı. Zalia, ona katıldı. Benny de alkışlıyordu. Babası, ona hafifçe dirsek attı ama çocuk ona aldırmadı. Baba Slightman da bir süre sonra alkışlayanlara katıldı.</p>

  <p class="calibre1">Eddie, Roland’a alev gibi yanan gözlerle baktı. Roland’ın yüzü hâlâ ifadesizdi. Susannah pantolonunun paçasını çekiştirince ona doğru eğildi.</p>

  <p class="calibre1">“Çok iyiydin, hayatım.”</p>

  <p class="calibre1">“Ona teşekkür etmeyeceğim kesin.” Eddie, başını Roland’a doğru salladı. Ama kendisini çok iyi hissetmeye başlamıştı. Ve konuşmak gerçekten de Roland’ın alanı değildi, bunu biliyordu. Zorda kalırsa yapardı sadece.</p>

  <p class="calibre1">Eh, artık ne olduğunu biliyorsun, dedi kendi kendine. Gilead’lı Roland’ın sesi.</p>

  <p class="calibre1">Bu o kadar kötü bir şey miydi peki? Cuthbert Allgood ondan çok önce bu görevi üstlenmemiş miydi?</p>

  <p class="calibre1">Callahan öne çıktı. “Belki onları daha iyi karşılayabiliriz, dostlarım. Onlara Calla Bryn Sturgis’e yakışır şekilde hoş geldiniz diyelim.”</p>

  <p class="calibre1">Alkışlamaya başladı. Toplanmış ahali bu kez alkışa tereddütsüzce katıldı. Uzun ve coşkulu bir alkıştı. Tezahüratlar ve ıslıklar alkışlara eşlik ediyordu. Ayaklar yere vuruldu ama zemin ahşap olmadığı için dilenen etki oluşmadı. Küçük orkestra hareketli bir parçaya başladı. Susannah, Eddie’nin bir elini, Jake ise diğerini tuttu. Dördü birden, konser sonunda seyircileri selamlayan grup üyeleri gibi eğildi ve alkışların şiddeti arttı.</p>

  <p class="calibre1">Sonunda Callahan ellerini kaldırarak alkışa bir son verdi. “Önümüzde ciddi bir iş var, dostlar. Ama şimdi, ziyafet başlasın. Sonra da danslar ve şarkılarla gecemizi şenlendirelim!” Alkışlar tekrar başladı ve Callahan onları susturdu. “Yeter!” dedi gülerek. “Ve arkadaki Manniler! Sadece kendi yemeklerinizden yediğinizi biliyorum ama bu, yiyeceklerinizi getirip bize katılmanıza engel değil. Haydi bize katılın! Ve size yarasın!”</p>

  <p class="calibre1">Hepimize yarasın, diye düşündü Eddie. O uğursuz his hâlâ kaybolmamıştı. Meşalelerin aydınlattığı bölgenin hemen dışında durup onları gözetleyen bir yabancı gibiydi. Ya da bir ses gibi. Tabutun kapağına indirilen yumruğun sesi.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Banklar ve uzun sehpalar olmasına rağmen sadece yaşlılar yemeklerini oturarak yedi. Çoğu çok leziz, iki yüz çeşit yemekten oluşan muhteşem bir ziyafetti. Yemek, Calla için kadeh kaldırmakla başladı. Teklif eden, bir elinde tüyü, diğerinde ağzına dek dolu bir kadeh tutan Vaughn Eisenhart’tı. Eddie bunun Milli Mars’ın Hilal versiyonu olabileceğini düşündü.</p>

  <p class="calibre1">“Her zaman ona yarasın!” diye bağırdı çiftçi ve graf mı bir dikişte içip bitirdi. Eddie, adamı takdir ediyordu doğrusu. Zira Calla Bryn Sturgis’in grafı öylesine sertti ki sırf koklamak bile insanın gözlerini yaşartıyordu.</p>

  <p class="calibre1">“YARASIN!” diye karşılık verdi ahali ve içkiler, tezahüratlar eşliğinde içildi.</p>

  <p class="calibre1">O sırada, büyük çadırı aydınlatan meşalelerin ışığı, batan güneşin ışınları gibi kıpkırmızı oldu. Kalabalık, hayret ve hayranlık nidalarıyla alkışladı. Işıklar, teknolojik açıdan çok etkileyici sayılmazdı (Mono Blaine ve Lud’u idare eden iki kutuplu bilgisayarlarla karşılaştırılamazdı elbette) ama kalabalığı gayet iyi aydınlatıyordu ve zehirli gibi de görünmüyordu. Diğerleriyle birlikte alkışladı. Susannah da öyle. Andy tekerlekli sandalyesini getirip açmıştı (bu arada pek yakında tanışacağı yakışıklı yabancıdan bahsetmeyi de teklif etmişti). Şimdiyse kucağında bir yemek tabağı taşıyan Susannah küçük insan grupları arasında geziyor, orada burada durup insanlarla sohbet ediyor, sonra bir diğer gruba yöneliyordu. Eddie, Susannah’nın özgüvenini biraz kıskanarak bundan fazla farklı olmayan kokteyl partilerden nasibini ona kıyasla daha fazla almış olduğunu düşündü.</p>

  <p class="calibre1">Bir süre sonra kalabalığın içinde tek tük çocuklar belirdiğini gördü. Görünüşe bakılırsa ahali, ateşlidemirlerini çekip bir katliam yapacakları fikrini kafalarından atmıştı. Yaşı en büyük çocukların tek başlarına ortalıkta dolaşmasına izin veriliyordu. Eddie’nin kendi çocukluğundan hatırladığı gibi gruplar halinde geziyorlar, masalardan yemek çalıyorlardı (ama yiyecekler, iştahlı gençlerin saldırılarının bile azaltamayacağı kadar boldu). Yabancıları meraklı gözlerle inceliyorlar ama yaklaşmaya cesaret edemiyorlardı.</p>

  <p class="calibre1">En küçük çocuklarsa anne babalarının dibinden ayrılmıyordu. Diğer çocuklar büyük çadırın hemen yan tarafındaki salıncaklara biniyor, kaydırakta kayıyor, tırmanma kulesinden sarkıyordu. Aralarından bazıları, irileşmiş gözlerle yabancıları izliyordu. Onları gören Eddie’nin yüreği sızladı. İkizlerin sayısı şaşırtıcıydı (ve ürkütücü). Kurtlar’ın bu kafası karışık çocukların yarısını götüreceğini düşündü… eğer her zaman yaptıklarını yapmalarına izin verilirse elbette. Etrafta deforme olanları göremiyordu. Toplantıda herhangi bir sorun çıkma ihtimali göz önüne alınarak özellikle ayrı tutulduklarını tahmin etti ve onlara da ayrı bir parti verildiğini umdu (Sonradan gerçekten de bir parti verildiğini öğrendi… Callahan’ın kilisesinin arkasında kurabiye ve dondurma yemişlerdi.).</p>

  <p class="calibre1">Jake, Calla’dan olsa aradaki grupta kalan çocuklara mükemmel bir şekilde dahil olabilirdi ama değildi. Kendine, yaş olarak büyük ama tecrübe olarak toy, kusursuz bir arkadaş bulmuştu. Birlikte masadan masaya dolaşıyorlar, gözlerine kestirdikleri tabaklardan yiyecek alıyorlardı. Oy başı iki yana sallanarak Jake’in ayaklarının dibinde halinden memnun bir şekilde ilerliyordu. Ama Eddie New York’lu Jake’e (veya yeni arkadaşı, Calla’lı Benny’ye) saldırmaya kalkanın birkaç parmağından olacağını biliyordu. Eddie, bir ara iki çocuğun hiç konuşmadan birbirine baktığını, sonra aynı anda kahkahalarla gülmeye başladığını gördü. Çocukluk anıları bu görüntü üzerine öyle canlı bir şekilde zihninde belirdi ki neredeyse fiziksel bir acı duydu.</p>

  <p class="calibre1">Ama Eddie’nin iç gözlem için vakti yoktu. Roland’ın anlattığı hikâyelerden (ve birkaç kez rastladığı hareketlerinden) Gilead’lı silahşorların barış koruyucularından fazlası olduğunu öğrenmişti. Aynı zamanda haberci, muhasebeci, bazen casus ve hatta, nadiren de olsa cellat rolü üstlenebiliyorlardı. Ama hepsinden çok, diplomatlardı. Ağabeyinin ve arkadaşlarının neden bana kız kardeşinin yaptığı gibi muamele yapmıyorsun; Ananı becerdim, çok da iyiydi; Ne çenemi kaparım ne susarım, seni görünce üzerin; kusarım gibi bilgece sözlerini dinleyerek büyüyen Eddie, bir diplomat olduğunu düşünemezdi, ama genel olarak çok iyi idare ettiğini sanıyordu. Sadece Telford zorlamıştı ama orkestra sesini kapamıştı, teşekkürler derim.</p>

  <p class="calibre1">Tanrı biliyordu ya, ya batacaklardı ya da çıkacaklardı; Calla halkı Kurtlar’dan korkuyor olabilirdi, ama Eddie ve katet’inin diğer üyelerine onlarla nasıl başa çıkacaklarını sorarken hiç de çekingen davranmıyorlardı. Eddie, Roland’ın onu kalabalığın önünde konuşmaya zorlamakla çok büyük bir iyilik yapmış olduğunu anladı. Böylece sonraki sorgulama için biraz olsun ısınmış, kendini hazırlamıştı.</p>

  <p class="calibre1">Hepsine aynı şeyleri, defalarca söyledi. Kasabayı doğru düzgün incelemeden bir strateji belirlemek mümkün değildi. Calla’dan kaç kişinin onlara gerekeceğini söyleyebilmek imkânsızdı. Bunu zaman gösterecekti. Tanrı isterse su olacaktı. Ve aklına gelen tüm diğer klişe deyişler. Küçük bir çiftliğin sahibi olan Jorge Estrada, Kurtlar kasabayı ateşe verecek olurlarsa ne yapacaklarını sordu. Bir başka çiftçi, Garrett Strong, Kurtlar geldiğinde çocukların nereye saklanacağını bilmek istedi. “Siz de çok iyi biliyosunuz ki onları kasabada bırakamayız,” dedi. Eddie, graf ından bir yudum aldı ve bağlayıcı bir yorum yapmamaya dikkat etti. Neil Faraday adında bir adam (Eddie, onun önemsiz bir çiftçi mi, yoksa bir işçi mi olduğunu anlayamamıştı.) yanına gelip her şeyin fazla ileri gittiğini söyledi. “Hiçbir zaman bütün çocukları almıyolar,” dedi. Eddie, adama biri, “Şey, karıma sadece iki tanesi tecavüz etti,” dese ne düşüneceğini sormak istedi ama sonra vazgeçti. Louis Haycox adında koyu tenli, bıyıklı bir adam Eddie’nin yanma gelerek kendini tanıttı ve Tian Jaffords’a hak verdiğini söyledi. Toplantıdan sonra bu konuyu düşünerek pek çok uykusuz gece geçirmiş ve sonunda, Kurtlar’la savaşmaya karar vermişti. Yani onun desteği istenecek olursa. Adamın samimiyeti ve gözlerindeki dehşet Eddie’nin içini sızlatmıştı. Karşısındaki ne yaptığını bilmeyen küçük bir çocuk değil, her şeyin bilincinde olan bir yetişkindi.</p>

  <p class="calibre1">Gelip sorular soruyor, gerçek bir cevap almamalarına rağmen tatmin olmuş görünerek uzaklaşıyorlardı. Eddie ağzı kupkuru olana dek konuştu. Sonra, sarhoş olmamak için graf içmeyi bırakıp buzlu çayla devam etti. Daha fazla yiyesi de yoktu, midesi doluydu. Ama hâlâ geliyorlardı. Cash ve Estrada. Strong ve Echeverria. Winkler ve Spalter (söylediklerine göre Overholser’ın kuzeniydiler). Freddy Rosario ve Farren Posella… yoksa Freddy Posella ve Farren Rosario muydu?</p>

  <p class="calibre1">Meşaleler, her on, on beş dakikada bir renk değiştiriyordu. Kırmızıdan yeşile, yeşilden turuncuya, turuncudan maviye. Graf sürahileri elden ele dolaşıyordu. Konuşma sesleri yükselmiş, gülüşmeler artmıştı. Eddie arkasından kahkahaların patlatıldığı aynen öyle! nidalarını daha sık duyar olmuştu.</p>

  <p class="calibre1">Roland’ın mavi pelerinli yaşlı bir adamla konuştuğunu gördü. Yaşlı adam, Eddie’nin gördüğü en gür, en uzun ve en beyaz sakala sahipti. Roland’ın teni açık havayla sertleşmiş yüzüne bakarak dürüstçe konuşuyordu. Bir keresinde Silahşor’un kolunu tutarak hafifçe çekti. Roland dinledi, başını salladı ama hiçbir şey söylemedi… en azından Eddie’nin izlediği anlarda. Ama ilgilenmiş, diye düşündü Eddie. Ah, evet, bizim yaşlı çirkin ilgisini çeken bir şeyi dinliyor.</p>

  <p class="calibre1">Eddie’nin yanına bir başkası gelirken küçük orkestra da sahnedeki yerini alıyordu. Ona Büyükbaba Cartwright’i hatırlatan adamdı.</p>

  <p class="calibre1">“George Telford,” dedi. “Umarım iyisin, New York’lu Eddie.” Yumruk yaptığı elinin yan tarafını alnına dayadıktan sonra elini ona uzattı. Hayvan çiftliği sahiplerinin yaptığı gibi kovboy şapkası takıyordu (diğer çiftçilerin sombrerolan vardı) ama elleri şaşılacak kadar yumuşaktı. Sadece parmak diplerinde nasırlar vardı. Dizginleri tuttuğu yerler, diye düşündü Eddie. Başkaca bir iş yaptığını sanmam.</p>

  <p class="calibre1">Eddie hafifçe eğilerek adamı selamladı. “Uzun günler ve hoş geceler, sai Telford. Bir an için ona Adam, Hoss ve Küçük Joe’nun Ponderosa’da olup olmadığını sormayı düşünse de vazgeçti.</p>

  <p class="calibre1">“İki katını senin için dilerim, evlat, iki katını.” Eddie’nin kalçasındaki eski tabancaya, ardından yüzüne baktı. Gözlerinde kurnaz ve pek de dostça sayılmayacak bir ifade vardı. “Galiba dinh’iniz bunun diğer eşini taşıyo.”</p>

  <p class="calibre1">Eddie gülümsedi ama hiçbir şey söylemedi.</p>

  <p class="calibre1">“Overholser katefinizdeki bebeğin geçen gün bir başka tabancayla esaslı bir gösteri yaptığını söyledi. Galiba o silahı bu gece karın taşıyo?”</p>

  <p class="calibre1">“Sanırım öyle,” dedi Eddie, bebek lafı üzerinde durmayarak. Ruger’ın Susannah’da olduğunu çok iyi biliyordu elbette. Roland, Jake’in Eisenhart’ın çiftliği Rocking B’ye silahsız gitmesinin daha iyi olacağına karar vermişti.</p>

  <p class="calibre1">“Kırk kişiye karşı dört kişinin savaşabileceğini düşünmek biraz hayalcilik olmuyo mu?” diye sordu Telford. “Doğudan gelenler altmış kişi de olabilir, tam sayıyı kimse hatırlayamıyo. Neden hatırlayacaklar ki zaten? Yirmi üç yıl, barış için uzun bir zaman. Tanrı‘ya ve İsa Adam’a teşekkürler derim.”</p>

  <p class="calibre1">Eddie gülümsedi ve Telford’un bir başka konuya geçmesini umarak sessiz kaldı. Aslında çekip gitmesini tercih ederdi.</p>

  <p class="calibre1">Ama şansı yoktu. Baş belaları daima yakınlarda olurdu, bu neredeyse doğanın bir kanunuydu. “Elbette kırk… veya altmış kişiye karşı dört silahlı adam, üç silahlı adam ve bir amigodan iyidir. Özellikle de keskin nişancı dört adam, beni dinlersen.”</p>

  <p class="calibre1">“Dinliyorum,” dedi Eddie. Zalia Jaffords halka tanıtıldıkları platformun önünde Susannah’ya bir şeyler söylüyordu. Eddie, Suze’un da ilgilenmiş göründüğünü fark etti. O çiftçinin karısını, Roland da kahrolası Yüzüklerin Efendisi’ni alıyor. Peki ya ben? Büyükbaba Cartwright gibi görünen ve Perry Mason gibi sorguya çeken bir adam.</p>

  <p class="calibre1">“Başka silahınız var mı?” diye sordu Telford. “Kurtlar’la savaşmayı düşünüyosanız daha fazlasına sahip olmanız gerekir zaten. Bana sorarsan bu çılgınlıktan başka bir şey değil, zaten fikrimi hiç saklamadım. Wayne Overholser da aynı şekilde düşü…”</p>

  <p class="calibre1">“Overholser da öyle düşünüyordu ama fikrini değiştirdi,” dedi Eddie sıradan bir ses tonuyla. Çayından bir yudum alırken fincanın üzerinden kaşlarını çatmasını beklediği adama baktı. Ya da bezgin bir ifade görmeyi bekledi. İkisini de göremedi.</p>

  <p class="calibre1">“Fırıldak Wayne,” diyerek gevrek gevrek güldü Telford. “Bir o yöne bir bu yöne döner. Ona fazla güvenmeseniz iyi olur, genç sai.”</p>

  <p class="calibre1">Eddie bunun bir seçim olduğunu sanıyorsan bir daha düşün, demek istedi ama vazgeçti. Ağız kapalı, göz açık, az laf.</p>

  <p class="calibre1">“Makineli tüfekleriniz vardır belki?” dedi Telford. “Eh, olabilir,” dedi Eddie. “Daha önce hiç kadın silahşor duymamıştım.” “Öyle mi?”</p>

  <p class="calibre1">“Ya da çocuk bir silahşor. Hatta bir çırak bile. İddia ettiğiniz kişiler olduğunuzu nereden bileceğiz? Söyleyin, yalvarırım.”</p>

  <p class="calibre1">“Şey, buna cevap vermek zor,” dedi Eddie. Tehlike altında çocuklara sahip olmak için fazla yaşlı görünen Telford’dan hiç hoşlanmamıştı.</p>

  <p class="calibre1">“Yine de insanlar bilmek isteyecektir,” dedi Telford. “Fırtınadan önce emin olmak isteyecekler.”</p>

  <p class="calibre1">Eddie, Roland’ın bir kez karar verdikten sonra kimse bizi aksine zorlayamaz, dediğini hatırladı. Belli ki bu insanlar henüz bu noktayı kavrayamamıştı. Telford’un anlamadığı muhakkaktı. Elbette cevaplanması gereken sorular vardı; Callahan bundan bahsetmiş ve Roland da onaylamıştı. Üç soru. İlki, yardım ve kurtarıcıyla ilgili bir şeydi. Eddie bu soruların sorulduğunu sanmıyordu ama zamanı geldiğinde Toplantı Salonu’nda sorulacağını biliyordu. Cevaplar, ne söylediğini bile bilmeyen Posella ve Rosario gibi önemsiz insanlar tarafından verilecekti. Çocukları tehlike altında olan insanlar.</p>

  <p class="calibre1">“Siz gerçekte kimsiniz?” diye sordu Telford. “Söyle, yalvarırım.”</p>

  <p class="calibre1">&nbsp;“New York’lu Eddie Dean. Umarım dürüstlüğümü sorgulamıyorsunıızdur. İsa adına umuyorum ki öyle değildir.”</p>

  <p class="calibre1">Telford birden çekinmiş görünerek geriledi. Eddie bundan acımasızca bir memnuniyet duydu. Korku, saygıdan iyi değildi ama hiçbir şeyden daha iyiydi. “Hayır, hiç de değil, dostum! Lütfen! Ama söyle, taşıdığın tabancayı hiç kullandın mı? Söyle, yalvarırım.”</p>

  <p class="calibre1">Eddie, Telford’un korksa da korkmasa da buna inanmadığını gördü. Belki de görünüşünde ve tavırlarında geçmişte kalan New York’lu Eddie’den bu adamın aksine inanması için hâlâ çok büyük bir parça vardı, ama Eddie sebebin bu olduğunu sanmıyordu. En azından esası bu değildi. Karşısında sinip Gök Gürültüsü‘nden gelen yaratıkların gelip komşularının çocuklarını almasını seyretme fikrini benimsemiş, bu yüzden de bir silahın vereceği basit cevaplara inanamayan bir adam vardı. Bununla birlikte Eddie o cevaplan biliyordu. Ve onları seviyordu. Lud’da yaşadıkları o korkunç günü, davul tamtamları arasında gri gökyüzü altında Susannah’nın sandalyesini var gücüyle itişini hatırladı. Frank’i, Luster’ı ve Denizci Topsy’yi hatırladı; Maud adındaki kadının dizleri üzerine çöküp Eddie’nin vurup öldürdüğü çılgınlardan birini öpmesini düşündü. Ne demişti? Winston’i vurmamalıydınız, bugün doğum günüydü. Ya da bunun gibi bir şey.</p>

  <p class="calibre1">“Bunu, bunun eşini ve Ruger’ı kullandım,” dedi. “Ve benimle sakın bir daha o şekilde, bir çeşit şakanın parçalarıymışız gibi konuşma, dostum.”</p>

  <p class="calibre1">“Seni bir şekilde gücendirdiysem affet, silahşor, yalvarırım.”</p>

  <p class="calibre1">Eddie bir nebze rahatladı, silahşor. Ak saçlı ahmak hiç olmazsa inanmasa bile bu kelimeyi kullanacak kadar akıllı davranmıştı.</p>

  <p class="calibre1">Orkestra bir başka parçaya geçti. Solist gitarının askısını başından geçirerek seslendi. “Haydi, hep beraber! Bu kadar yemek yeter! Dans etme vakti geldi!”</p>

  <p class="calibre1">Tezahüratlar ve coşkulu haykırışlar duyuldu. Eddie patlamalar duyunca Roland’ın yaptığını defalarca gördüğü gibi tabancasına uzandı.</p>

  <p class="calibre1">“Sakin ol, dostum,” dedi Telford. “Çocuklar Hasat çatapatlarını patlatıyor.”</p>

  <p class="calibre1">“Öyleymiş,” dedi Eddie. “Bağışlayın, yalvarırım.”</p>

  <p class="calibre1">“Af dilemeye gerek yok,” diyerek gülümsedi Telford. Büyükbaba Cartwright’i hatırlatan bir gülümsemeydi ve Eddie o an bir şeyden emin oldu: bu adam asla onların tarafına geçmeyecekti. En azından Kurtlar’m her birinin cesedi bu çadırda yan yana yatmadıkça. Böyle bir şey olduğu takdirde ise en başından beri onların tarafında olduğunu iddia edecekti.</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Dans, ay yükselene dek devam etti ve ay, o gece çok parlaktı. Eddie kasabanın hanımlarından birkaçıyla art arda dans etti. İki kez, Susannah’yı kucağına aldı ve vals yaptılar. Toplu dans sırasında ise Susannah tekerlekli sandalyesinde bir o yana, bir bu yana uyumla hareket etti. Nemli yüzü, rengi sürekli değişen meşalelerin aydınlığında neşeyle parlıyordu. Roland da dans etti. Ama Eddie, Silahşor’un zarifçe dans etmekle birlikte fazla zevk alıyormuş gibi görünmediğini düşündü. Dansında, gecenin finaline dair hiçbir ipucu olmadığı muhakkaktı. Jake ve Benny Slightman kendi başlarına uzaklaşmışlardı, ama Eddie bir ara onları bir ağacın dibinde oyun oynarken görmüştü.</p>

  <p class="calibre1">Dans faslı sona erdiğinde şarkılar söylenmeye başladı. Küçük orkestra önce kederli bir aşk şarkısı çaldı. Ardından, hareketli bir şarkı geldi, ama söylendiği lehçe öylesine ağırdı ki, Eddie şarkının sözlerini anlayamadı. Ama sözlerin biraz açık saçık olduğunu bilmek için anlamasına gerek yoktu. Erkekler neşeyle bağırıp gülüyor, kadınlar keyifle eşlik ediyor, bazı yaşlılarsa elleriyle kulaklarını tıkıyordu.</p>

  <p class="calibre1">Bu iki şarkıdan sonra Calla’dan altı yedi kişi platforma tırmanıp şarkı söyledi. Eddie hiçbirinin bir yetenek yarışmasında ilk üçe giremeyeceğini düşündü, ama yine de kalabalık tarafından sıcak bir şekilde, coşkuyla, alkışlarla karşılandılar (genç bir kadının coşkusu, neredeyse şehvete varıyordu). Dokuz yaşlarında, tek yumurta ikizi oldukları açıkça görülen iki kız, ‘Campara Caddeleri’ adında yavaş bir parçayı muhteşem bir uyumla söyledi. Sözlere eşlik eden tek enstrüman, kızlardan birinin çaldığı gitardı. Eddie şarkıyı dinleyen halkın sessizliğinden etkilenmişti. Erkeklerin neredeyse tamamı bir hayli sarhoştu, ama hiçbiri, sessizliği bozacak bir şey yapmamıştı. Hiç çatapat sesi olmadı. Pek çok insan (adının Haycox olduğunu söyleyen adam da aralarındaydı) şarkıyı yanaklarından yaşlar süzülerek dinledi. Eddie daha önce sorulmuş olsaydı, elbette kasaba halkının omuzlarındaki duygusal yükü anladığını söyleyecekti. Ama anlamamıştı. O ana dek.</p>

  <p class="calibre1">Kaçırılan kadın ve ölen kovboyu anlatan şarkı sona erdiğinde bir süreliğine mutlak sessizlik oldu; gece kuşları bile susmuştu. Sonra çılgınca bir alkış başladı. Kurtlar’a karşı ne yapılması gerektiği şimdi oylamaya sunudaydı Büyükbaba Cartwright bile savaşmak lehine oy vermek zorunda kalırdı, diye düşündü Eddie.</p>

  <p class="calibre1">Sahnedeki kızlar reverans yaptıktan sonra çimlere atladı. Eddie gecenin sona erdiğini düşünmeye başlamıştı ki Callahan platforma çıkarak onu şaşırttı.</p>

  <p class="calibre1">“İşte size annemin bana öğrettiği, daha da kederli bir şarkı,” dedi ve “Bana Bir İçki Daha Ismarla Aşağılık Herif adında neşeli bir İrlanda şarkısı söylemeye başladı. Sözleri, en az orkestranın daha önce çaldığı şarkı kadar kabaydı, ama Eddie bu kez çoğunu anlayabilmişti. Kasaba halkıyla birlikte her kıtanın son mısrasını tekrarlamaya başladı: İşimi görmeden önce bana bir içki daha ısmarla, aşağılık herif!</p>

  <p class="calibre1">Susannah sandalyesini orkestranın bulunduğu küçük sahneye doğru sürdü, İhtiyar’ın şarkısının ardından patlayan alkışlar sırasında yardım alarak yukarı çıktı. Üç gitaristle konuştu ve bir enstrüman üzerinde bir şey gösterdi. Müzisyenler başlarını salladılar. Eddie, adamların şarkıyı ya da bir başka versiyonunu bildiğini tahmin etti.</p>

  <p class="calibre1">Kalabalık da kocası gibi beklenti dolu bir sessizliğe bürünmüştü. “Sürekli Üzüntülerin Hanımı” şarkısına başladığında yüreği coşkuyla doldu, ama pek şaşırmadı zira Susannah yolculukları sırasında bazen bu şarkıyı mırıldanırdı. Bir Joan Baez değildi, ama sesi kuvvetli ve duygu yüklüydü. Neden olmayacaktı ki? Şarkı, evinden ayrılıp çok uzaklara giden for kadını anlatıyordu. Şarkı bittiğinde, daha önceki gibi bir sessizlik olmadı. Herkes aynı anda coşkuyla alkışlamaya başladı. Yaşa! Bir daha! İsteriz! sesleri duyuldu, ama Susannah reverans yaparak sahneden indi. Eddie avuçları acıyana dek alkışladıktan sonra iki parmağını ağzına söküp ıslık çaldı.</p>

  <p class="calibre1">Ve sonra görünüşe bakılırsa o gece sürprizler bitmek bilmiyorduSusannah dikkatle çimlerin üzerine indirilirken Roland sahneye çıktı.</p>

  <p class="calibre1">Jake ve yeni arkadaşı, Eddie’nin yanındaydı. Benny Slightman, Oy’u taşıyordu. Eddie o geceye kadar Jake’in katet’inden olmayan birinin bunu yaptığı takdirde ısırılacağına yemin edebilirdi.</p>

  <p class="calibre1">“Şarkı söyleyebilir mi?” diye sordu Jake.</p>

  <p class="calibre1">“Yapabiliyorsa benim için yeni bir haber olur, evlat,” dedi Eddie. “Görelim bakalım.” Ne göreceğine dair en ufak fikri bile yoktu ve kalbi, şaşırtıcı bir şiddetle çarpıyordu.</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">Roland tabancasıyla fişekliğini çıkardı ve aşağıda bekleyen Susannah’ya uzattı. Susannah fişekliği beline doladı. Bunu yaptığı sırada gömleği aşağı çekildi ve Eddie, Susannah’nın göğüslerinin irileşmiş olduğu fikrine kapıldı. Sonra bunun bir ışık oyunu olduğunu düşündü ve üzerinde durmadı.</p>

  <p class="calibre1">Meşaleler turuncuya dönmüştü. Roland, onların aydınlığında platformda duruyordu. Silahsız kalçaları bir çocuğunki gibi dardı. Bir süre için sadece beklentiyle onu izleyen kalabalığa baktı. Eddie, Jake’in soğuk elinin kendininkine uzandığını hissetti ve sıkıca tuttu. Çocuğa aklından geçenleri sormasına gerek yoktu, çünkü kendisi de aynı şeyleri düşünüyordu. Ömründe hiç bu kadar yalnız, insan sıcaklığından ve dostluğundan böylesine uzak biri görmemişti. Onu orada, bu şölenin ortasında görmek (arkasında yatan sebep ne kadar uğursuz olursa olsun bu yine de bir şölendi) sadece gerçeğin altını biraz daha çiziyordu: o, sonuncuydu. Bir başkası yoktu. Eddie, Susannah, Jake ve Oy, onun soyundansa çok uzak bir bağları olmalıydı. Sanki sonradan akla gelmişler gibi. Oysa RolandRoland…</p>

  <p class="calibre1">Şşşt, dedi Eddie kendi kendine. Böyle şeyler düşünme. Bu gece olmaz</p>

  <p class="calibre1">&nbsp;Roland kollarını yavaşça göğsünde çaprazladı. Sol ayasını sağ yanağı, sağ ayasını sol yanağı üzerine koymuştu. Bu hareketin Eddie için hiçbir anlamı yoktu, ama Calla’nın yüzlerce sakini hemen tepki verdi ve alkıştan da öteye geçen zafer dolu bir kükreyiş yükseldi. Eddie gittiği bir Rolling Stones konserini hatırladı. Oradaki kalabalık, Stones’un davulcusu Charlie Watts çıngırağa, sadece “Honky Tonk Woman”ı çalacakları anlamına gelecek şekilde vurmaya başladığında böylesine bir tepki göstermişti.</p>

  <p class="calibre1">Roland sessizlik çökene dek kolları göğsünde çaprazlanmış, avuç içleri yanaklarında bekledi. “Calla’da çok iyi karşılandık,” dedi. “Beni dinleyin, yalvarırım.”</p>

  <p class="calibre1">“Teşekkürler deriz?’ diye kükrediler. “Seni dinliyoruz?’</p>

  <p class="calibre1">Roland başını salladı ve gülümsedi. “Ama dostlarımla ben uzaktaydık, görüp yapmamız gereken pek çok şey var. Size açılırsak siz de bize açılır mısınız?”</p>

  <p class="calibre1">Eddie bir ürperti hissetti. Jake’in eli, elini sıktı. İlk soru, diye düşündü.</p>

  <p class="calibre1">Daha düşüncesi tamamlanmadan ahali karşılık verdi. “Evet! Ve teşekkürler deriz!”</p>

  <p class="calibre1">“Bizi olduğumuz gibi görüp yaptığımız şeyi kabul ediyor musunuz?”</p>

  <p class="calibre1">İşte ikincisi de geldi, diye düşündü Eddie. Şimdi Jake’in elini sıkan oydu. Telford ve Diego Adams denen adamın birbirlerine umutsuzca baktığını gördü. Karşı çıktıkları olay gerçekleşiyordu ve yapabilecekleri hiçbir şey yoktu. Çok geç, çocuklar, diye düşündü Eddie.</p>

  <p class="calibre1">“Silahşorlar!” diye haykırdı biri. “Gerçek silahşorlar, teşekkürler derim! Tanrı adına teşekkürler derim!”</p>

  <p class="calibre1">Onaylayan bir kükreyiş oldu. Alkışlar gök gürültüsü gibi çınladı. Teşekkürler deriz! Aynen öyle! Evet! Sesleri duyuldu.</p>

  <p class="calibre1">Eddie sessizlik çökünce Roland’ın son ve en önemli soruyu sormasını bekledi: Yardım ve kurtarıcı arıyor musunuz?</p>

  <p class="calibre1">Ama Roland bu soruyu sormadı. “Bizim için gece sona eriyor, zira Çok yorgunuz. Ama gitmeden önce size, çok iyi bildiğinizi sandığım bir Şarkı söyleyip dansından bir bölüm sunacağım.”</p>

  <p class="calibre1">Yine coşkulu bir tezahürat ve alkışlar duyuldu.</p>

  <p class="calibre1">“Ben şahsen bu şarkıyı çok severim,” dedi Gilead’lı Roland. “Bu şarkıyı çok eskiden beri bilirim ve ‘Pirinç Şarkısı‘nı bir daha söyleyeceğimi hiç sanmıyordum. Artık yaşlandım, eskisi gibi kıvrak değilim. Adımlarda hata yaparsam affınızı dili…”</p>

  <p class="calibre1">“Teşekkürler deriz, Silahşor!” diye seslendi bir kadın. “Bize neşe verdin!”</p>

  <p class="calibre1">“Ben de aynı şekilde hissetmiyor muyum?” dedi Silahşor nazikçe. “Size kendi neşemden neşeyi, kolumun ve yüreğimin gücüyle taşıdığım suyu vermiyor muyum?”</p>

  <p class="calibre1">“Yeşil mahsullerden sana bir pay” diye şarkı söylediler bir ağızdan. Eddie’nin tüyleri ürpermiş, gözleri yaşarmıştı.</p>

  <p class="calibre1">“Tanrım,” diyerek iç çekti Jake. “O kadar çok şey biliyor ki…”</p>

  <p class="calibre1">“Size pirincin coşkusundan bir parça,” dedi Roland.</p>

  <p class="calibre1">Turuncu ışığın altında, gücünü toplamaya çalışıyormuş gibi bir süre durduktan sonra bir dansa başladı. Hareketleri önce yavaştı, çok yavaş, topuk parmak, topuk parmak. Çizmelerinin topukları, tabut kapağına indirilen yumruğa benzer sesler çıkarmaya devam ediyordu, ama bu kez bir ritmi vardı. Önce sadece ritimdi. Ama Silahşor’un hareketleri hızlandı ve bir tür caz ritmine dönüştü.</p>

  <p class="calibre1">Susannah tekerlekli sandalyesi üzerinde yanlarına geldi. Gözleri hayretle irileşmişti. Dudaklarında şaşkın bir gülümseme vardı. Ellerini göğüslerinin önünde sıkıca kenetlemişti. “Ah, Eddie!” dedi. “Bunu yapabildiğini biliyor muydun? En ufak bir fikrin var mıydı?”</p>

  <p class="calibre1">“Hayır,” dedi Eddie. “Aklımın ucundan bile geçmezdi.”</p>

  <p class="calibre1">&nbsp;</p>

  <p class="calibre1"><b class="calibre5">10</b></p>

  <p class="calibre1">&nbsp;</p>

  <p class="calibre1">Silahşor’un yıpranmış çizmeler içindeki ayaklarının hareketleri iyice hızlandı. Sonra biraz daha hızlandı. Ritim, giderek belirginleşiyordu. Jake aniden bu ritmi tanıdığını fark etti. New York’a yaptıkları ilk geçişten hatırlıyordu. Eddie’yle karşılaşmadan önce genç bir zenci, walkman dinleyerek yanından geçmişti. Bir yandan da, “çadaba, çadabu,” diye ritim tutuyordu. İşte Roland da platformda bu ritimle dans ediyordu. Her bu’da bacağını öne fırlatıyor ve topuğunu sertçe yere vuruyordu.</p>

  <p class="calibre1">Etraflarındaki insanlar alkışlamaya başladı. Ritimle aynı anda değil, aradaki boşlukta alkışlıyorlar, iki yana sallanıyorlardı. Kadınlar eteklerini tutup sallamaya başladı. Jake en gencinden en yaşlısına kadar herkesin yüzünde aynı ifadeyi görüyordu: saf neşe. Sadece o değil, diye düşündü ve İngilizce öğretmeninin bazı kitapların uyandırdığı hislerle ilgili bir deyişi aklına geldi: tanıdıklığın kusursuz coşkusu.</p>

  <p class="calibre1">Roland’ın yüzü ince bir ter tabakasıyla kaplanmıştı bile. Çaprazlanmış kollarını indirip alkışlamaya başladı. Bu hareketin başlamasıyla Calla halkı her alkışta tek bir kelime söylemeye başladı: “Gel!… Gel!… Gel!… Geir Jake bu ritmin bir çocuk şarkısmınkini de andırdığını düşündü ve bunun basit bir tesadüf olmadığını anladı.</p>

  <p class="calibre1">Elbette değil. O genç zencinin aynı ritimle yürümesi gibi. Her şey Işın ve On Dokuz’un işi.</p>

  <p class="calibre1">“Gel!… Gel!… Gel!”</p>

  <p class="calibre1">Eddie ve Susannah da diğerlerine katıldı. Benny de öyle. Jake de düşünmeyi bir kenara bırakıp alkış tuttu.</p>

  <p class="calibre1">&nbsp;</p>

  <p class="calibre1"><b class="calibre5">11</b></p>

  <p class="calibre1">&nbsp;</p>

  <p class="calibre1">Eddie, “Pirinç Şarkısı“nm sözlerini anlayamadı ama bunun sebebi lehçe değil, şarkının son derece hızlı bir şekilde söylenmesiydi. Bir keresinde televizyonda bir tütün müzayedesinde Güney Carolina’lı bir açık arttırma görevlisinin konuşmasını duymuştu. Bu da onun gibiydi. Aslında tam anlamıyla bir şarkı da sayılmazdı. Daha çok bir ilahiyi veya çılgınca bir hiphop parçasını andırıyordu. Eddie’nin yapabileceği en yakın tanım buydu. Bu arada Roland aynı çılgınca ritimle dans etmeyi, kalabalık da #e£ gel gel diye bağırıp alkışlayarak eşlik etmeyi sürdürüyordu.</p>

  <p class="calibre1">Eddie’nin anlayabildiği kadarıyla şarkı şöyleydi:</p>

  <p class="calibre1">Gelgelcommala Pirinç düşsün toprağa Kız ve erkek kardeşler Çabuk geçer mevsimler Bir nehir akar uzağa İzler bizi Oriza Yeşillensin pirinçler Görüp sevinelim bizler Yeşersinler bolca Gelgelcommala</p>

  <p class="calibre1">Gelgelcomma la Pirinç düşsün toprağa Derindir vadiler Yemyeşildir çimenler Mavi göğün altında Uzar boyları çabukça Kız ve sevgilisi Yatar çimlere ikisi Sarmaş dolaş olurlar Böyle geçer her bahar Gelgelcommala Pirinç düşsün toprağa!</p>

  <p class="calibre1">Bu ikisini en az üç kıta daha izliyordu. Eddie ilk iki kıtadan sonra sözcükleri anlamaya çalışmaktan vazgeçmişti, ama şarkı hakkında bir fikir sahibi olmuştu: genç bir kadın ve erkek, baharda hem pirinçlerin, hem de çocukların tohumunu atıyordu. Zaten hızlı olan şarkı giderek daha da hızlanmış ve kelimeler, anlamsız seslere dönüşmüştü. Alkışlayan kalabalığın elleri öylesine hızlı hareket ediyordu ki, bulanıklaşmaya başlamıştı. Roland’ın çizmelerinin topuklarıysa tamamen görünmez olmuştu. Eddie bu kadar hızlı dans etmenin mümkün olacağına inanamazdı. Özellikle de ağır bir yemeğin ardından.</p>

  <p class="calibre1">&nbsp;Yavaş ol, Roland, diye düşündü. Tıkanıp kalırsan 911 ‘i de arayamayız.</p>

  <p class="calibre1">Roland ve Calla halkı, Eddie, Susannah ve Jake’in anlayamadığı bir işaret üzerine aniden durdu, ellerini gökyüzüne uzattı ve kalçalarını cinsel birleşme anındaymış gibi hızla öne çıkardı. “GELALA!” diye bağırdılar ve böylece bitti.</p>

  <p class="calibre1">Yanaklarından ve kaşlarından terler süzülen Roland bir süre ayakta sallandı ve… platformdan kalabalığın üzerine yuvarlandı. Eddie’nin kalbi bir anda sıkıştı. Susannah bir çığlık atarak sandalyesini Roland’ın bulunduğu yere doğru sürdü. Arkasındaki tutamaklardan birini yakalayan Jake fazla uzaklaşamadan onu durdurdu.</p>

  <p class="calibre1">“Sanırım bu gösterinin bir parçası,” dedi.</p>

  <p class="calibre1">“Bence de öyle,” dedi Benny Slightman.</p>

  <p class="calibre1">Kalabalık alkışlayıp neşeyle bağırdı. Roland havaya kaldırılmış ellerin üzerinde yüzer gibi ilerliyordu. Kollarını yıldızlara doğru kaldırmıştı. Göğsü körük gibi inip kalkıyordu. Eddie, Silahşor’un bir dalganın tacı gibi kendilerine yaklaşmasını inanamaz gözlerle izliyordu.</p>

  <p class="calibre1">“Roland şarkı söylüyor, dans ediyor ama en acayibi, Joey Ramone gibi sahne dalışı yapıyor.”</p>

  <p class="calibre1">“Neden bahsediyorsun, tatlım?” diye sordu Susannah.</p>

  <p class="calibre1">Eddie başını iki yana salladı. “Önemli değil. Ama hiçbir şey bunun üzerine çıkamaz. Bu, partinin sonu olmalı.”</p>

  <p class="calibre1">Öyleydi.</p>

  <p class="calibre1">&nbsp;</p>

  <p class="calibre1"><b class="calibre5">12</b></p>

  <p class="calibre1">&nbsp;</p>

  <p class="calibre1">Dört atlı, yarım saat sonra Calla Bryn Sturgis’in ana caddesinde yavaşça ilerliyordu. Biri, kalın bir salide’ye sarılmıştı. Her soluklarında atlıların ve hayvanların ağzından buhar bulutları çıkıyordu. Gökyüzünde, soğuk elmas parçacıklarına benzeyen yıldızlar vardı. Yaşlı Yıldız ve Yaşlı Ana, içlerinde en parlak olanlarıydı. Jake, Slightmanlar ile birlikte Rocking B’nin yolunu tutmuştu. Callahan diğer üç yolcunun biraz ötesinde ilerliyor, yolu gösteriyordu. Ama yola çıkmadan önce Roland’ın kalın battaniyeyi üzerine sarmasında ısrar etmişti.</p>

  <p class="calibre1">“Evinin buradan uzaklığının iki kilometre bile olmadığını söylemiş..» diye başladı Roland.</p>

  <p class="calibre1">“Nefesini boşa harcama,” dedi Callahan. “Bulutlar ilerledi ve gece kar yağacak kadar soğudu. Sen ise burada geçirdiğim yıllarda görmediğim olağanüstü bir gelala dansı yaptın.”</p>

  <p class="calibre1">“Kaç yıldır buradasın?” diye sordu Roland.</p>

  <p class="calibre1">Callahan başını iki yana salladı. “Bilmiyorum. Gerçekten bilmiyorum, Silahşor. Buraya ne zaman geldiğimi biliyorum; Jerusalem’s Lot’tan ayrıldıktan dokuz sene sonra, 1983 kışında geldim. Bunun olmasından dokuz yıl sonra.” Yara izi olan elini kısa bir an için kaldırdı.</p>

  <p class="calibre1">“Yanık izine benziyor,” dedi Eddie.</p>

  <p class="calibre1">Callahan başını salladı ama konu hakkında hiçbir şey söylemedi. “Ama sizin de bildiğiniz gibi zamanın buradaki ilerleyişi çok farklı.”</p>

  <p class="calibre1">“Sürükleniyor,” dedi Susannah. “Pusulanın ibresi gibi.”</p>

  <p class="calibre1">Battaniyeye sarılmış olan Roland, Jake’i bir sözcükle… ve bir şeyle daha uğurlamıştı. Eddie, Silahşor’un elinden çırağınkine geçen metal bir şeyin sesini duymuştu. Belki biraz para vermişti.</p>

  <p class="calibre1">Jake ve Benny Slightman, karanlıkta yan yana uzaklaştı. Jake son bir kez el sallamak için döndüğünde ona karşılık veren Eddie yüreğinde şaşırtıcı bir sızı hissetti. Tanrım, babası falan değilsin ya, diye geçirdi içinden. Bu doğruydu ama bilmek, yüreğindeki sızıyı yok etmiyordu.</p>

  <p class="calibre1">“İyi olacak, değil mi, Roland?” Eddie, evet cevabı almayı, böylece sızının şiddetini azaltabilmeyi umuyordu. Silahşor’un uzun süren sessizliği, bu yüzden onu tedirgin etti.</p>

  <p class="calibre1">Roland sonunda cevap verdi. “Öyle umalım.” Ve Jake Chambers konusu üzerine başka tek laf etmedi.</p>

  <p class="calibre1">&nbsp;</p>

  <p class="calibre1"><b class="calibre5">13</b></p>

  <p class="calibre1">&nbsp;</p>

  <p class="calibre1">Callahan’ın kilisesi, kapısının üzerinde bir haç bulunan, kütüklerle inşa edilmiş, alçak ve basit bir binaydı.</p>

  <p class="calibre1">“Buraya ne ad verdin, peder?” diye sordu Roland. “Huzurun Hanımı.”</p>

  <p class="calibre1">&nbsp;Roland başını salladı. “Güzel.”</p>

  <p class="calibre1">“Hissediyor musunuz?” diye sordu Callahan. “Aranızda hissedebilen var mı?” Neden bahsettiğini açıklamasına gerek yoktu.</p>

  <p class="calibre1">Roland, Eddie ve Susannah yaklaşık bir dakika boyunca sessizce oturdu. Sonunda Roland başını iki yana salladı.</p>

  <p class="calibre1">Callahan tatmin olmuş bir şekilde başını salladı. “Uyuyor.” Bir an duraksadıktan sonra ekledi. “Tann’ya teşekkürler derim.”</p>

  <p class="calibre1">“Ama orada bir şey var, bu gerçek,” dedi Eddie. Başını kiliseye doğru salladı. “Şey gibi… bilmiyorum, neredeyse bir ağırlık gibi.”</p>

  <p class="calibre1">“Evet,” dedi Callahan. “Ağırlık gibi. Dayanılmaz. Ama bu gece uyuyor. Tann’ya şükürler olsun.” Buz gibi olan havaya bir haç çizdi.</p>

  <p class="calibre1">Basit (ama düzgün ve özenle budanarak çalılarla sınırlanmış) toprak yolun sonunda bir başka kütük bina vardı. Callahan’ın evi.</p>

  <p class="calibre1">“Bu gece hikâyeni bize anlatacak mısın?” diye sordu Roland.</p>

  <p class="calibre1">Callahan, Silahşor’un yorgun yüzüne kısa bir göz attıktan sonra başını iki yana salladı. “Tek bir kelimesini bile anlatmayacağım, sai. Yorgun olmasan bile anlatmam. Benimki, yıldızların ışığı altında anlatılacak türden bir hikâye değil. Yarın kahvaltıda, arkadaşlarınla işlerinizi halletmeye çıkmadan önce anlatırım. Size uyar mı?”</p>

  <p class="calibre1">“Evet,” dedi Roland.</p>

  <p class="calibre1">“Ya gece uyanacak olursa?” diye sordu Susannah başını kiliseye doğru eğerek. “Ya uyanıp bize geçiş yaptırırsa?”</p>

  <p class="calibre1">“Gideriz,” dedi Roland.</p>

  <p class="calibre1">“Onunla ne yapacağına dair bir fikrin var, değil mi?” diye sordu Eddie.</p>

  <p class="calibre1">“Belki,” dedi Roland. Callahan’ı, nefes almak kadar doğal bir şekilde aralarına alarak eve doğru yürümeye başladılar.</p>

  <p class="calibre1">“Konuştuğun şu yaşlı Manni ile bir ilgisi var mı?” diye sordu Eddie.</p>

  <p class="calibre1">“Belki,” dedi Roland yine. Callahan’a baktı. “Söylesene, peder, sana 8eÇİŞ yaptırdı mı hiç? Neyi kastettiğimi biliyorsun, değil mi?”</p>

  <p class="calibre1">“Biliyorum,” dedi Callahan. “İki kez. İlki, Meksika’yaydı. Los Zapatos adında küçük bir kasaba. Ve bir keresinde de… sanırım… Kralın Şatosu’na. O ikinci seferden sağ salim dönebildiğim için çok şanslı olduğumu düşünürüm.”</p>

  <p class="calibre1">“Hangi kraldan bahsediyorsun?” diye sordu Susannah. “Arthur Eld mi?”</p>

  <p class="calibre1">Callahan başını iki yana salladı. Alnındaki yara, yıldızların ışığı altında parladı. “Bunu şimdi konuşmasak daha iyi,” dedi. “Gece olmaz.” Üzgünce Eddie’ye baktı. “Kurtlar geliyor. Bu yeterince kötü. Sonra bu genç adamdan Red Sox’in dünya serisini yine kaybettiğini öğreniyorum… Mets’e mi yenildiler?”</p>

  <p class="calibre1">“Korkarım öyle,” dedi Eddie ve eve varana dek, son maçtan Roland’a son derece anlamsız gelen anekdotlar anlattı. Callahan’m bir kâhyası vardı. Kadın ortalıkta görünmüyordu, ama ocak ızgarasının üzerine bir kap sıcak çikolata bırakmıştı.</p>

  <p class="calibre1">Susannah sıcak çikolatalarını içerlerken, “Zalia Jaffords bana ilgini çekebilecek bir şey söyledi, Roland,” dedi.</p>

  <p class="calibre1">Silahşor kaşlarını kaldırıp ona baktı.</p>

  <p class="calibre1">“Kocasının büyükbabası onlarla birlikte yaşıyormuş. Calla Bryn Sturgis’deki en yaşlı insanlardan biriymiş. Yaşlı adamla Tian yıllardır küsmüş o kadar uzun zamandır dargınlarmış ki Zalia sebebini unutmuş ama Zalia, adamla çok iyi anlaşıyormuş. Son yıllarda zihninin epey bulandığını ama ara sıra hafızasının yerine geldiğini söyledi. Adam, Kurtlar’dan birini gördüğünü iddia ediyormuş. Ölüsünü.” Duraksadı. “Onu kendisinin öldürdüğünü iddia ediyormuş.”</p>

  <p class="calibre1">“Tanrım!” dedi Callahan. “Deme yahu!”</p>

  <p class="calibre1">“Diyorum. Daha doğrusu Zalia öyle diyor.”</p>

  <p class="calibre1">“Bu,” dedi Roland. “Dinlemeye değecek bir hikâye. Kurtlar en son ne zaman gelmişti?”</p>

  <p class="calibre1">“Hayır,” dedi Susannah. “Overholser’ın ikizini götürdükleri zamandan da bahsetmiyorum. Zalia’nın dediğine göre ondan önceki sefer.”</p>

  <p class="calibre1">“Her yirmi üç yılda bir geliyorlarsa,” dedi Eddie. “Neredeyse yetmiş yıl öncesinden bahsediyoruz demektir.”</p>

  <p class="calibre1">Susannah başını salladı. “O zaman bile yetişkin bir adammış. Zalia’ya, Batı Yolu’nda diğerleriyle pusu kurup Kurtlar’ı beklediklerini anlatmış. Kaç kişi olduklarını bilmiyorum.”</p>

  <p class="calibre1">&nbsp;Roland sıcak çikolata fincanının gerisinden başını salladı.</p>

  <p class="calibre1">“Her neyse, Tian’ın büyükbabası da aralarındaymış ve Kurtlar’dan birini öldürmeyi başarmışlar.”</p>

  <p class="calibre1">“Neymiş peki?” diye sordu Eddie. “Maskesi olmayınca neye benziyormuş?”</p>

  <p class="calibre1">“Söylemedi,” dedi Susannah. “İhtiyarın, ona söylediğini sanmıyorum. Ama bizim mutlaka…”</p>

  <p class="calibre1">Gürültülü bir horultu duyuldu. Eddie ve Susannah, irkilerek sesin geldiği yöne döndü. Silahşor uyuyakalmıştı. Çenesi, göğsüne düşmüştü. Kolları, hâlâ dansı düşünüyorken uykuya dalmış gibi göğsünde çaprazlanmıştı. Ve pirinci, elbette.</p>

  <p class="calibre1">&nbsp;</p>

  <p class="calibre1"><b class="calibre5">14</b></p>

  <p class="calibre1">&nbsp;</p>

  <p class="calibre1">Sadece bir yedek yatak odası vardı, bu yüzden Roland, Callahan’m odasındaki sedirde yattı. Böylece Eddie ve Susannah için bir tür balayı ortamı oluşmuş oldu: bir çatı altında, bir yatak üzerinde ilk baş başa kalışlarıydı. Bu sıradışı koşulların tadını çıkaramayacak kadar yorgun değillerdi. Susannah daha sonra hemen uykuya daldı. Eddie bir süre uyanık yattı. Aklını tereddütle Callahan’m kilisesine göndererek orada gizli şeye dokunmaya çalıştı. Bu, muhtemelen kötü bir fikirdi, ama denemekten kendini alamamıştı. Hiçbir şey yoktu. Daha doğrusu, bir şeyin önünde hiçbir şey yoktu.</p>

  <p class="calibre1">Onu uyandırabilirim, diye düşündü Eddie. Sanırım bunu yapabilirim.</p>

  <p class="calibre1">Evet, çürük bir dişi olan biri de dişini bir çekiçle parçalayabilirdi, değil mi? Ama bunu neden yapacaktı?</p>

  <p class="calibre1">Eninde sonunda onu uyandırmak zorundayız. Büyük ihtimalle ona ihtiyacımız olacak.</p>

  <p class="calibre1">Belki. Ama başka bir gün. Şimdilik onu rahat bırakması en iyisiydi.</p>

  <p class="calibre1">Yine de bir süre bunu beceremedi. Görüntüler, parlak gün ışığı altındaki kırık ayna parçaları gibi zihninde belirip kayboluyordu. Bulutlu gökyüzü altında uzanan Calla, gri bir kurdeleye benzeyen DevarTete Whye. İki yanındaki yeşil çeltik tarlaları: pirinç düşsün toprağa. Birbirlerine bakan ve görünürde bir sebep olmaksızın aynı anda gülmeye başlayan Jake ve Benny Slightman. Ana caddeyle büyük çadır arasındaki çayır. Renk değiştiren meşaleler. Eğilip selam vererek belirgin bir şekilde konuşan Oy (Eld! Teşekkür!). Susannah’nın şarkı söylemesi: “Hüzün örnrümceyoldaşım oldu.”</p>

  <p class="calibre1">Ama zihnindeki en belirgin görüntü; elleri yanaklarında, kolları göğsünde çaprazlanmış, soluk mavi gözleri Calla halkına dikilmiş, silahsız bir halde sahnede duran Roland’ın görüntüsüydü. Üç sorudan ikisini soran Roland. Sonra çizmesinin topuklarının yavaş başlayan, sonra giderek hızlanan sesi. Ayaklarının, meşalelerin aydınlığında bulanık bir görüntüye dönene kadar hızlanması. Alkışlar. Ter. Gülümsemesi. Ama mavi gözleri gülümsemiyordu, her zamanki gibi buz gibiydiler.</p>

  <p class="calibre1">Nasıl da dans etmişti! Yüce Tanrım, meşalelerin ışıkları altında nasıl dans etmişti öyle!</p>

  <p class="calibre1">Gelgelcommala, pirinç düşsün toprağa, dedi Eddie içinden.</p>

  <p class="calibre1">Bir rüya görmekte olan Susannah hafifçe inledi.</p>

  <p class="calibre1">Eddie, ona döndü. Bir kolunu, onunkinin altından geçirerek göğsünü avuçladı. Son düşüncesi, Jake oldu. Gittiği yerde ona iyi baksalar iyi olurdu. Bakmadıkları takdirde çok pişman olacaklardı.</p>

  <p class="calibre1">Eddie sonunda uykuya daldı. Hiç rüya görmedi. Ve gece ilerleyip ay batarken, altlarındaki dünya, ölmekte olan bir saat gibi döndü.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
