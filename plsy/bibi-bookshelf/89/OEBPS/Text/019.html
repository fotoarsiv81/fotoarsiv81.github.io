<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>İKİNCİ BÖLÜM</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p5"><span class="t"><b class="calibre2">İ</b></span><span class="t"><b class="calibre2">K</b></span><span class="t"><b class="calibre2">İ</b></span><span class="t"><b class="calibre2">NC</b></span><span class="t"><b class="calibre2">İ</b></span> <span class="t"><b class="calibre2">BÖLÜM</b></span></p>

  <p class="calibre1">&nbsp;</p>

  <p class="p4"><span class="t7"><i class="calibre4">EKLEM ECEL</i></span><span class="t7"><i class="calibre4">İ</i></span></p>

  <p class="calibre1">&nbsp;</p>

  <p class="calibre1"><b class="calibre5">1</b></p>

  <p class="calibre1">&nbsp;</p>

  <p class="calibre1">Roland şafaktan bir saat önce Jericho Hill’i gördüğü bir başka rüyadan uyandı. Boru. Arthur Eld’in borusuyla ilgili bir şeydi. İhtiyar yan tarafındaki büyük yatakta, sanki kendi kâbusuna yakalanmış gibi çatık kaşla uyuyordu. Kaşlarının çatılması, alnındaki haçın kollarının eğilip bükülmesine sebep olmuştu.</p>

  <p class="calibre1">Roland’ı uyandıran, borunun ölmekte olan Cuthbert’ün elinden düştüğünü gördüğü rüya değil, hissettiği acıydı. Silahşor kalçalarından ayak bileklerine kadar bir acı mengenesi içinde gibiydi. Acıyı, bir dizi parlak, alevler içinde halka olarak gözünde canlandırabiliyordu. Önceki gece dans ederken harcadığı eforun ve vücudunu zorlamasının ceremesini böyle çekiyordu. Sorun sadece bu olsaydı öpüp başına koyardı ama ağrılarının tek sebebinin pirinç dansını yaparken ipin ucunu kaçırması olmadığını biliyordu. Sebep, son birkaç haftadır kendi kendine söylemekte olduğu gibi vücudunun nemli sonbahar havasına uyum sağlamaya çalışmasından kaynaklanan romatizma da değildi. Kör değildi; ayak bileklerinin, özellikle de sağ bileğinin kalınlaşmaya başladığını görebiliyordu. Dizlerinde de hafif bir şişme fark etmişti ve kalçaları görünürde normal olmasına karşın eliyle yokladığında, sağ tarafta derinin altındaki hafif değişim; hissedebiliyordu. Hayır, Cort’a son senesinde çok çektiren, yağmurlu günlerde evinde, ateşin başında hapis kalmasına yol açan romatizma değildi bu. Daha beter bir musibetti. Artritti, hem de en kötü türünden; kuru artrit. Ellerine ulaşması fazla uzun sürmezdi. Roland hastalığı tatmin edeceğini bilse sağ elini seve seve feda ederdi. İki parmağını ıstanavarların kopardığı elini sonradan eğitmiş ve pek çok şeyi yapabilir hale gelmişti, ama asla eskisi gibi olmayacağını biliyordu. Ama hastalıklar, kurbanlarının keyfine göre ilerlemezdi, değil mi? Etkileyeceği alanlara o karar veremezdi. Mafsal iltihabı canı istediğinde gelir ve nereye isterse oraya yayılırdı.</p>

  <p class="calibre1">Bir yılım daha olabilir, diye düşündü Susannah, Eddie ve Jake’in dünyasından gelen, uyumakta olan din adamının yanındaki sedirde yatarak. İkiydim bile olabilir.</p>

  <p class="calibre1">Hayır, iki olamazdı. Muhtemelen bir yılı bile yoktu. Eddie’nin ara sıra söylediği laf neydi? Kendini kandırmayı bırak. Eddie dünyasında söylenen benzer birçok deyimi sıkça kullanırdı. Ama bu oldukça iyiydi. Tam yerine uymuştu.</p>

  <p class="calibre1">Bu musibet ateş etmesini, at eyerlemesini, deri şeritler kesmesini hatta kamp ateşi için odun kesmesini, böylesine basit bir şeyi yapmasını bile engelleyebilirdi. Ama bu yüzden Kule’ye yapacağı yolculuktan vazgeçecek değildi. Hayır, bu yola baş koymuştu; son nefesine kadar vazgeçmeyecekti. Ama diğerlerine yük olma fikri de hoş değildi. Belki de eyer topuzunu tutamayacak hale gelecek ve onu dizginlerle bağlamak zorunda kalacaklardı. İlerlemelerini yavaşlatan bir demir çapadan başka bir şey olmayacaktı. Hızla yelken açmaları gerektiğinde yukarı çekemeyecekleri bir çapa.</p>

  <p class="calibre1">İş o noktaya gelecek olursa kendimi öldürürüm.</p>

  <p class="calibre1">Ama yapamazdı. Gerçek buydu. Kendini kandırmayı bırak.</p>

  <p class="calibre1">Bu, aklına yine Eddie’yi getirdi. Onunla Susannah hakkında konuşmalıydı. Hem de hiç vakit kaybetmeden. Aklında bu düşünceyle uyanmıştı ve belki de hissettiği acıya değerdi. Hoş bir konuşma olmayacaktı ama yapılması şarttı. Eddie’nin Mia’yı öğrenmesinin zamanı gelmişti. Kasaba, (bir evde) oldukları için geceleri kaçıp gitmesi daha zor olacaktı ama Roland, Mia’nın beslenmek için bir şekilde çıkması gerektiğini biliyordu. Bebeğinin ihtiyaçlarını ve içindeki açlığı inkâr edemezdi. Tıpkı Roland’ın sağ dizini, sağ kalçasını ve ayak bileklerini içine alan ve şimdilik ellerine ulaşamamış alevler içindeki acı halkalarını yadsıyamayacağı gibi. Eddie vaktinde uyarılmazsa çok büyük sorunlar çıkabilirdi. O an başka soruna ihtiyaçları yoktu. Daha fazlası, batmalarına sebep olabilirdi.</p>

  <p class="calibre1">Roland tanyerinin ağarmasını izleyerek yatmaya devam etti. Güneşin tam doğudan değil de biraz güneyinden yükselmesini görmek onu korkuttu.</p>

  <p class="calibre1">Gündoğumu da sürükleniyordu.</p>

  <p class="calibre1">&nbsp;</p>

  <p class="calibre1">&nbsp;</p>

  <p class="calibre1"><b class="calibre5">2</b></p>

  <p class="calibre1">&nbsp;</p>

  <p class="calibre1">Kâhya kırk yaşlarında, hoş bir kadındı. İsmi Rosalita Munoz’du. Roland’ın masaya doğru yürüdüğünü görünce, “Bir fincan kahvenin ardından benimle geliyosunuz,” dedi.</p>

  <p class="calibre1">Kadın, kahve koymak için ocağa yönelirken Callahan başını yana eğip Roland’a baktı. Eddie ve Susannah henüz kalkmamıştı. Mutfakta sadece ikisi vardı. “Ne kadar kötü, sai?”</p>

  <p class="calibre1">“Sadece romatizma,” dedi Roland. “Baba tarafımda tüm ailede var. Parlak güneş ve kuru havayla öğle vaktine kalmaz düzelirim.”</p>

  <p class="calibre1">“Romatizmayı bilirim,” dedi Callahan. “Tanrı‘ya şükürler olsun ki daha kötüsü değil.”</p>

  <p class="calibre1">“Haklısın,” dedi Roland. Rosalita o sırada dumanı tüten koca bir fincan kahve getirmişti. “Teşekkürler derim.”</p>

  <p class="calibre1">Kadın fincanları bıraktıktan sonra reverans yaptı, sonra utangaç ve ciddi bakışlarla Silahşor’a döndü. “Daha önce pirinç dansını bu kadar iyi yapan birini görmemiştim, sai.”</p>

  <p class="calibre1">Roland’ın yüzünde çarpık bir gülümseme belirdi. “Bedelini bu sabah ödüyorum.”</p>

  <p class="calibre1">“Bunu halledebilirim,” dedi kadın. “Kediyağım var, özel reçetem. Once ağrıyı, sonra tutukluğu alır. Pedere sorabilirsiniz.”</p>

  <p class="calibre1">Roland başını sallayarak onaylayan Callahan’a baktı.</p>

  <p class="calibre1">“O halde bir deneyelim. Teşekkürler derim, sai.”</p>

  <p class="calibre1">Rosalita tekrar reverans yaptıktan sonra yanlarından ayrıldı.</p>

  <p class="calibre1">“Calla’nın bir haritası lazım,” dedi Roland, kadın gittikten sonra. “Bir sanat şaheseri olması gerekmiyor ama ölçeğe uygun olmalı. Mesafeler yanıltıcı olmamalı. Benim için bir harita çizebilir misin?”</p>

  <p class="calibre1">“Sanmıyorum,” dedi Callahan sakince. “Biraz karikatür çizerim ama kafama silah dayasan bile seni nehre kadar götürebilecek bir harita çizemem. Öyle bir yeteneğim yok. Ama sana yardım edecek iki kişi tanıyorum.” Sesini yükseltti. “Rosalita! Rosie! Bir dakika buraya gelir misin?”</p>

  <p class="calibre1">&nbsp;</p>

  <p class="calibre1"><b class="calibre5">3</b></p>

  <p class="calibre1">&nbsp;</p>

  <p class="calibre1">Rosalita yirmi dakika sonra Roland’ın elini tuttu. Avucu kuru, tutuşu sağlamdı. Onu kilere soktuktan sonra kapıyı kapadı. “Pantolonunu çıkar, yalvarırım,” dedi Rosalita. “Çekinme, Gilead’da erkekler farklı doğmuyosa daha önce görmediğim bir şeyin olduğunu sanmam.”</p>

  <p class="calibre1">“Farklı doğduğumuzu sanmıyorum,” diyerek pantolonunu indirdi Roland.</p>

  <p class="calibre1">Güneş artık yükselmiş ama Eddie’yle Susannah hâlâ kalkmamıştı. Roland, onları uyandırmaya gerek görmedi. Önlerinde erkenden kalkacakları pek çok sabah (ve geç yatacakları pek çok gece) olacaktı. Bu yüzden başlarının üzerindeki çatının, bedenlerinin altındaki kuş tüyü yatağın ve onları dış dünyadan ayıran kapının ardındaki mahremiyetin tadını olabildiğince çıkarmalarına izin vermeye karar verdi.</p>

  <p class="calibre1">Elinde bir şişe yağlı görünen açık renk sıvı bulunan Rosalita, tıslar gibi derin bir nefes aldı. Roland’ın sağ dizine bakıyordu. Sonra sol eliyle Roland’ın sağ kalçasına dokundu. Silahşor çok nazik bir temas olmasına rağmen hafifçe irkilmekten kendini alamadı.</p>

  <p class="calibre1">Kadın gözlerini ona doğru kaldırdı. Renkleri o kadar koyu kahverengiydi ki siyah gibi görünüyordu. “Bu romatizma diil. Artrit. Hızla yayılan cinsten.”</p>

  <p class="calibre1">“Evet, geldiğim yerde eklem eceli derler,” dedi Roland. “Bundan pedere veya arkadaşlarıma bahsetme.”</p>

  <p class="calibre1">&nbsp;Kahverengi gözler ciddi bir ifadeyle ona baktı. “Bu sırrı uzun süre saklayamazsın.”</p>

  <p class="calibre1">“Biliyorum. Ama saklayabildiğim sürece saklayacağım. Sen de bana yardım edeceksin.”</p>

  <p class="calibre1">“Tamam,” dedi kadın. “Merak etme. Sırrın güvende.”</p>

  <p class="calibre1">“Teşekkürler derim. Şimdi, o elindekinin bir faydası olacak mı?”</p>

  <p class="calibre1">Kadın şişeye bakıp gülümsedi. “Evet. İçinde bataklıktan toplanmış nane var. Ama sırrı, her şişeye üçer damla koyduğum kedi ödü. Büyük karanlığın bulunduğu yönden çöle gelen vahşi kedilerin ödleri.” Şişeyi baş aşağı çevirip yağlı sıvıdan avucuna biraz döktü. Roland nane kokusunu hemen aldı. Nane kokusunun altında nahoş bir başka koku daha hissediliyordu. O kokunun bir pumanın, jaguarın veya o bölgelerde vahn kedi dedikleri her neyse onun ödüne ait olduğu belliydi.</p>

  <p class="calibre1">Kadın eğilip sıvıyla dizkapaklarını ovmaya başladı ve Roland ani ısıyı hemen hissetti. Öylesine yoğundu ki dayanmak güçtü. Ama hafiflediğinde, ummayacağı ölçüde rahatladığını gördü.</p>

  <p class="calibre1">Kadın işini bitirdiğinde sordu. “Şimdi nasıl hissediyosun, SilahşorMi?”</p>

  <p class="calibre1">Roland konuşmak yerine kadını kendisine çekerek sıkıca sarıldı. Rosalita da ona hiç çekinmeden karşılık verdi ve kulağına fısıldadı. “Söylediğin kişiysen, tek bir bebeğin bile götürülmesine izin vermezsin. Eisenhart ve Telford gibilerinin söylediklerine aldırma.”</p>

  <p class="calibre1">“Elimizden geleni yapacağız.”</p>

  <p class="calibre1">“Güzel. Teşekkürler.” Bir adım gerileyip aşağı baktı. “Bedeninin bir parçasında ne artrit, ne de romatizma var. Gayet hayat dolu görünüyo. Belki bu gece bir kadın aya bakıp yanında birinin olmasını diler, Silahşor.”</p>

  <p class="calibre1">“Belki birini bulur,” dedi Roland. “Calla civarında yapacağım yolculuklarda kullanmam için bana ondan bir şişe verebilecek misin yoksa çok mu değerli?”</p>

  <p class="calibre1">“Hayır, sayılmaz.” Az önce gülümsüyordu ama şimdi yüzünde yine ciddi bir ifade vardı. “Ama sana sadece kısa süreliğine faydası olacaktır.”</p>

  <p class="calibre1">“Biliyorum,” dedi Roland. “Önemli değil. Zamanı istediğimiz kadar yayabiliriz ama dünya sonunda hepsini geri alır.”</p>

  <p class="calibre1">“Doğru. Aynen öyle.”</p>

  <p class="calibre1">&nbsp;</p>

  <p class="calibre1"><b class="calibre5">4</b></p>

  <p class="calibre1">&nbsp;</p>

  <p class="calibre1">Kemerini bağlayıp kilerden çıkarken sonunda diğer odadan sesler geldiğini duydu. Eddie’nin mırıltısını, uykulu bir kadın kahkahası izledi. Callahan ocağın başındaydı, kahvesini tazeliyordu. Roland adamın yanına giderek hızla konuştu.</p>

  <p class="calibre1">“Yolun solunda, burasıyla kilise arasında şekerciboyası meyveleri gördüm.”</p>

  <p class="calibre1">“Evet, olgunlaşmışlar. Gözlerin çok keskin.”</p>

  <p class="calibre1">“Gözlerimi boş ver şimdi. Çıkıp şapkamı dolduracağım. Karısı birkaç yumurta pişirirken Eddie’nin de benimle gelmesini istiyorum. Bunu ayarlayabilir misin?”</p>

  <p class="calibre1">“Sanırım. Ama…”</p>

  <p class="calibre1">“Güzel,” dedi Roland ve dışarı çıktı.</p>

  <p class="calibre1">&nbsp;</p>

  <p class="calibre1"><b class="calibre5">5</b></p>

  <p class="calibre1">&nbsp;</p>

  <p class="calibre1">Eddie yanına geldiğinde Roland turuncu meyvelerle şapkasının yansını doldurmuş, bir o kadarını da midesine indirmişti. Bacaklarmdaki ve kalçasındaki ağrı inanılmayacak bir süratle yok olmuştu. Şekerciboyası meyvelerini toplarken Cort’un Rosalita Munoz’un kediyağının bir şişesi için ne kadar ödeyebileceğini düşünmüştü.</p>

  <p class="calibre1">“Dostum, bunlar annemin her Şükran Günü masanın ortasına koyduğu plastik meyvelere benziyor,” dedi Eddie. “Gerçekten yenebiliyorlar mı?”</p>

  <p class="calibre1">Roland neredeyse parmak ucu kadar iri bir şekerciboyası meyvesi alıp Eddie’nin ağzına uzattı. “Bunun tadı sana plastik gibi mi geliyor, Eddie?”</p>

  <p class="calibre1">Eddie’nin başlarda ihtiyatlı olan gözleri aniden irileşti. Ağzındakini yuttu, sırıttı ve meyvelere uzandı. “Yabanmersinine benziyor ama daha tatlı. Acaba Suze çörek yapmayı biliyor mudur? O bilmiyorsa bile eminim Callahan’ın kâhyası…”</p>

  <p class="calibre1">“Beni dinle, Eddie. Kulaklarını iyi aç ve duygularını dizginle. Babanın hatırı için.”</p>

  <p class="calibre1">&nbsp;Eddie meyvelerle ağırlaşmış bir çalıya doğru uzanmıştı. Eli havadayken durdu ve ifadesiz bir yüzle Roland’a baktı. Roland, Eddie’nin ne kadar yaşlanmış göründüğünü düşündü. Kısa sürede inanılmayacak kadar olgunlaşmıştı.</p>

  <p class="calibre1">“Ne var?”</p>

  <p class="calibre1">Sırrını, göründüğünden daha karmaşık olduğunu anlayana dek kendine saklayan Roland anlatmanın ne kadar çabuk ve kolay olduğunu görünce şaşırdı. Ve görünüşe bakılırsa Eddie o kadar da şaşırmamıştı.</p>

  <p class="calibre1">“Ne zamandır biliyordun?”</p>

  <p class="calibre1">Roland sesinde suçlayıcı ton aradı ama bulamadı. “Kesin olarak mı? Onu gece yarısı ormana girerken ilk gördüğümde. Onu…” Duraksadı. “…o şeyleri yerken gördüğümde. Ve orada olmayan insanlarla konuştuğunu duyduğumda. Ama epey zamandır şüpheleniyordum. Lud’dan beri.”</p>

  <p class="calibre1">“Ve bana söylemedin.”</p>

  <p class="calibre1">“Hayır.” Şimdi suçlamalar ve alaycı sözler başlayacaktı. Ama başlamadı.</p>

  <p class="calibre1">“Kızgın olup olmadığımı merak ediyorsun, değil mi? Bunu sorun yapıp yapmayacağımı bilmek istiyorsun.”</p>

  <p class="calibre1">“Kızgın mısın?”</p>

  <p class="calibre1">“Hayır. Değilim, Roland. Bezgin belki, Suze için de ölesiye korkuyorum ama niçin sana kızayım? Sen dinh değil misin?” Duraksama sırası Eddie’deydi. Tekrar konuştuğunda söyledikleri daha belirleyiciydi. “Dinh’im değil misin?”</p>

  <p class="calibre1">“Evet,” dedi Roland. Uzanıp Eddie’nin koluna dokundu. Açıklamak için duyduğu istek (neredeyse ihtiyaç) onu adeta bitkin düşürüyordu. Ama bu isteğe direndi. Eddie, onu sadece dinh değil, dinh’i olarak görüyorsa öyle davranması daha iyi olacaktı. “Haberini seni fazla şaşırtmışa benzemiyor,” dedi.</p>

  <p class="calibre1">“Şaşırdım biraz,” dedi Eddie. “Ama şok olmadım… şey…” Birkaç meyve koparıp Roland’ın şapkasına attı. “Ben de bir şeyler gördüm, tamam mı? Bazen yüzü fazla solgun oluyor. Bazen yüzünü buruşturup karnını tutuyor ama sorduğumda sadece gaz sancısı olduğunu söylüyor. Ve memeleri daha büyük. Bundan eminim. Ama Roland, hâlâ âdet görüyor! Bir ay kadar önce kullandığı bezleri gömerken gördüm. Hepsi de kanlıydi. Bu nasıl olabilir? Jake’i bu tarafa çekerken (çemberdeki iblisi oyalarken) hamile kaldıysa şu an en az dört, hatta beş aylık hamile olmalı. Za manın kaydığı göz önüne alınsa bile bu kadar süre geçmiş olmalı.”</p>

  <p class="calibre1">Roland başını salladı. “Aylık düzeninin devam ettiğini biliyorum. Ve bu da bebeğin senden olmadığının kanıtı. Karnında taşıdığı şey, kadınlık kanını engellemiyor.” Roland, Mia’nın kurbağayı sıkıp patlatmasını, kanını içmesini, koyu renkli sıvıyı parmaklarından şurupmuş gibi yalamasını hatırladı.</p>

  <p class="calibre1">“Acaba…” Eddie şekerciboyası meyvelerinden birini yiyecek oldu, sonra vazgeçip Roland’ın şapkasına attı. Roland, Eddie’nin iştahının bir süre daha düzelmeyeceğini biliyordu. “Roland acaba bebek insana benzeyecek mi?”</p>

  <p class="calibre1">“Benzemeyeceğinden neredeyse eminim.”</p>

  <p class="calibre1">“O halde neye benzeyecek?”</p>

  <p class="calibre1">Kelimeler, o engelleyemeden Roland’ın dudaklarından döküldü. “Şeytan’a ad vermemek daha iyi.”</p>

  <p class="calibre1">Eddie yüzünü buruşturdu. Rengi iyice solmuştu.</p>

  <p class="calibre1">“Eddie? İyi misin?”</p>

  <p class="calibre1">“Hayır,” dedi Eddie. “Kesinlikle iyi değilim. Ama Andy Gibb konserindeki bir kız gibi bayılmayacağım. Ne yapacağız?”</p>

  <p class="calibre1">“Şu an için hiçbir şey. Yapılacak bir sürü işimiz var.”</p>

  <p class="calibre1">“Doğru ya,” dedi Eddie. “Burada Kurtlar sorunu var. Yanlış anlamamışsak yirmi dört gün sonra gelecekler. New York’ta hangi gün olduğunu kim bilir? Altı haziran mı? On mu? Temmuzun on beşine düne göre daha yakın bir tarih olduğu kesin. Ama Roland, Susannah’mn karnındaki şey insan değilse hamileliğinin dokuz ay süreceğinden emin olamayız. Kahretsin, yarın bile doğurabilir.”</p>

  <p class="calibre1">Roland başını sallayarak bekledi. Eddie buraya kadar geldiğine göre şüphesiz devamını da getirecekti.</p>

  <p class="calibre1">Ve öyle de yaptı. “Tıkanıp kaldık, değil mi?”</p>

  <p class="calibre1">“Evet. Onu gözleyebiliriz ama yapacak daha fazla bir şeyimiz yok. İşleri yavaşlatmasını umarak onu hareketsiz tutmayı bile deneyemeyiz zira çok büyük bir ihtimalle sebebini anlayacaktır. Ayrıca ona ihtiyacımız var.</p>

  <p class="calibre1">&nbsp;Zamanl geldiğinde ateş etmesi için. Ama ondan önce bu insanları hangi silahı rahat kullanıyorlarsa onlarla eğitmemiz gerekecek. Muhtemelen ok ve yay kullamyorlardır.” Roland suratını ekşitti. Bir zamanlar Kuzey Tarlası‘nda hedefini oklarla Cort’u tatmin edecek şekilde vurmuş ama ok ve yaya veya arbaletle kısa oklara hiçbir zaman fazla önem vermemişti.</p>

  <p class="calibre1">“Taşın altına elimizi gerçekten sokacağız, değil mi?”</p>

  <p class="calibre1">“Ah, evet.”</p>

  <p class="calibre1">Ve Eddie gülümsedi. Kendine rağmen gülümsedi. O, olduğu kişiydi. Roland bunu gördü ve memnun oldu.</p>

  <p class="calibre1">&nbsp;</p>

  <p class="calibre1"><b class="calibre5">6</b></p>

  <p class="calibre1">&nbsp;</p>

  <p class="calibre1">Eddie, Callahan’ın evine doğru yürürlerken sordu. “Bana gelip açıkça konuştun, Roland. Neden aynısını onunla da yapmıyorsun?”</p>

  <p class="calibre1">“Seni anladığımdan emin değilim.”</p>

  <p class="calibre1">“Bence gayet iyi anladın,” dedi Eddie.</p>

  <p class="calibre1">“Pekâlâ, ama cevabımı beğenmeyeceksin.”</p>

  <p class="calibre1">“Senden şimdiye dek pek çok türde cevap aldım ve beşte biri haricindekilere aldırmadım.” Eddie durup bir an düşündü. “Yok, bu fazla cömert oldu. Ellide biri diyelim.”</p>

  <p class="calibre1">“Kendine Mia diyen Yüksek Dil’de anne anlamına geliyor ne tür bir çocuk taşıdığını bilmese de hamile olduğunun farkında.”</p>

  <p class="calibre1">Eddie bunu sessizce düşündü.</p>

  <p class="calibre1">“Taşıdığı her neyse, Mia, onu çocuğu olarak görüyor ve onu korumak için kanının son damlasına kadar savaşacaktır. Bu, Susannah’mn bedenini ele geçirmeyi gerektirirse Detta Walker’in Odetta Holmes’un vücudunu ele geçirmesi gibi bunu da yapacaktır.”</p>

  <p class="calibre1">“Muhtemelen yapabiliyor,” dedi Eddie hüzünle. Sonra Roland’a dönüp doğruca gözlerinin içine baktı. “Şimdi sen diyorsun ki, yanılıyorsam beni düzelt, Suze’a içinde bir canavar olabileceğini söylemeyelim, çünkü °na ihtiyacımız olabilir.”</p>

  <p class="calibre1">Roland bu yorumun acımasızlığı üzerine bir şey söyleyebilirdi ama yapmamayı seçti. Sonuçta esasen Eddie haklıydı.</p>

  <p class="calibre1">Öfkeli olduğu her seferde olduğu gibi Eddie’nin sokak aksanı belir. ginleşmişti. Sanki ağzından değil, burnundan konuşuyordu. “Önümüzdeki bir ay içinde bir değişiklik olursa, ne bileyim doğuma girer de Kara GöTdeki Yaratık’ı dünyaya getirecek olursa tamamen hazırlıksız yakalanacak. Hiçbir fikri olmayacak.”</p>

  <p class="calibre1">Roland eve altı metre kadar kala durdu. Pencereden, Callahan’m genç bir kız ve oğlanla konuşmakta olduğunu görebiliyordu. İkiz oldukları o mesafeden bile anlaşılabiliyordu.</p>

  <p class="calibre1">“Roland?”</p>

  <p class="calibre1">“Haklısın, Eddie. Bir anlamı var mı? Varsa, umarım bulursun. Senin de dediğin gibi, zaman artık suda bir yüz değil. Çok değerli oldu.”</p>

  <p class="calibre1">Yine Eddie’nin hur zaman olduğu gibi patlamasını ve içinde kıçımı öp, bok ye, geber kelimeleri geçen bir konuşma yapmasını bekledi. Ve Eddie yine onu yanılttı, patlamadı. Tek yaptığı, Roland’a bakmaktı. Gözlerini kaçırmadan, biraz da üzgünce. Susannah için üzülüyordu, elbette, ama aynı zamanda ikisi için de üzülüyordu. Orada durup teflerinin bir başka üyesinin arkasından iş çeviren iki adam için.</p>

  <p class="calibre1">“Sana uyacağım,” dedi Eddie. “Ama dinh olduğun için değil. Şu ikisinden biri Gök Gürültüsü‘nden beyinsiz dönecek diye dr değil.” İhtiyar’ın oturma odasında konuştuğu iki genci işaret etti. “Suze’un taşıdığı bebek için bu kasabadaki tüm çocukları feda ederdim. Bir bebek olsaydı. Benim bebeğim olsaydı.”</p>

  <p class="calibre1">“Yapardın, biliyorum,” dedi Roland.</p>

  <p class="calibre1">“Ben gülü düşünüyorum,” dedi Eddie. “Susannah’yı riske atmaya değecek tek şey o. Yine de bana söz vermelisin. İşler yolunda gitmez, doğum başlar veya Mia kontrolü ele geçirmeye kalkarsa onu kurtarmaya çalışacağız.”</p>

  <p class="calibre1">“Onu her zaman korumaya çalışırım,” dedi Roland sonra gözlerinin önünde kâbus gibi bir görüntü belirdi. Kısa bir andı, ama altüst ediciydi: Jake uçurumun kenarından sarkıyordu.</p>

  <p class="calibre1">“Yemin eder misin?” diye sordu Eddie.</p>

  <p class="calibre1">“Evet.” Genç adamla göz göze geldi. Ama zihninde, boşluğa düşen Jake’in görüntüsü vardı.</p>

  <p class="calibre1">&nbsp;</p>

  <p class="calibre1"><b class="calibre5">7</b></p>

  <p class="calibre1">&nbsp;</p>

  <p class="calibre1">Tam Callahan iki genci uğurlarken evin kapısına vardılar. Roland’ın hayatında gördüğü en muhteşem çocuklar olmalıydılar. Saçları kömür karasıydı. Oğlanınkiler omuz hizasına geliyor, kızın beyaz bir kurdeleyle bağladığı saçları ise kalçasına dek uzanıyordu. Gözleri duru gölleri andıran koyu mavi renkteydi. Tenleri inci gibi parlıyor, kıpkırmızı dudakları görenleri şaşırtıyordu. Yanaklarında belli belirsiz çiller vardı. Roland’ın görebildiği kadarıyla iki kardeşin çilleri bile aynıydı. Çocukların bakışları ondan Eddie’ye, sonra bir elinde kurulama bezi, diğerinde kahve fincanıyla mutfak kapısının önünde durmakta olan Susannah’ya yöneldi. Yüzlerinde merakla karışık bir hayranlık ifadesi vardı. Roland gözlerinde ihtiyat gördü. Ama korku yoktu.</p>

  <p class="calibre1">“Roland, Eddie, Tavery ikizleri Frank ve Francine ile tanışmanızı istiyorum. Rosalita onları yaklaşık bir kilometre ötedeki evlerinden alıp getirdi. Haritanız bu akşamdan önce hazır olacak ve hayatınızda gördüğünüz en kusursuz harita olacağından eminim. Bu, sahip oldukları yeteneklerden sadece biri.”</p>

  <p class="calibre1">Tavery kardeşler kibarca selam verdi. Frank eğildi, Francine de zarifçe reverans yaptı.</p>

  <p class="calibre1">“Bize yardımınız çok büyük, teşekkürler deriz,” dedi Roland.</p>

  <p class="calibre1">İkizlerin ipek gibi pürüzsüz yanakları bu sözler üzerine kızardı. Mırıldanarak teşekkür ettiler ve gitmeye niyetlendiler. Ama Roland gitmelerine izin vermeyerek kollarını kardeşlerin güçlü omuzlarına dolayarak biraz öteye götürdü. Koyu mavi gözlerde gördüğü keskin zekâ pırıltıları, onu kusursuz güzelliklerinden daha çok etkilemişti. Haritayı çizebileceklerinden hiç şüphesi yoktu. Rosalita ve Callahan’ın onları birer örnek olarak getirdiğini de biliyordu. Mesajları açıktı: hiçbir şey yapılmadığı takdirde bu güzel çocuklardan biri, bir ay sonra salyası akan bir geri zekâlıya dönüşecekti.</p>

  <p class="calibre1">“Sai?” diye sordu Frank. Şimdi sesinde hafif bir endişe vardı.</p>

  <p class="calibre1">“Benden korkmayın,” dedi Roland. “Ama beni çok iyi dinleyin.”</p>

  <p class="calibre1">&nbsp;</p>

  <p class="calibre1"><b class="calibre5">8</b></p>

  <p class="calibre1">&nbsp;</p>

  <p class="calibre1">Eddie ve Callahan, Roland’ın Tavery ikizlerini evden yavaşça uzaklaştırmasını izledi. İkisinin de aklından aynı düşünce geçiyordu: Roland müşfik bir büyükbabaya benziyordu.</p>

  <p class="calibre1">Susannah yanlarına geldi, bir süre izledi, sonra Eddie’nin gömleğini çekiştirdi. “Bir dakikalığına benimle gel.”</p>

  <p class="calibre1">Eddie, onun peşinden mutfağa girdi. Rosalita gitmişti, mutfakta sadece ikisi vardı. Susannah’nın kahverengi gözleri irileşmiş, parlıyordu.</p>

  <p class="calibre1">“Ne oldu?” diye sordu Eddie.</p>

  <p class="calibre1">“Kaldır beni.”</p>

  <p class="calibre1">Eddie kaldırdı.</p>

  <p class="calibre1">“Şimdi fırsatımız varken beni hemen öp.”</p>

  <p class="calibre1">“Tüm istediğin bu mu?”</p>

  <p class="calibre1">“Yetmez mi? Öyle olsa iyi olur, Bay Dean.”</p>

  <p class="calibre1">Eddie onu içten gelen bir istekle öptü ama sarıldığında, göğüslerinin iriliğini fark etmeden yapamamıştı. Dudakları ayrıldığında başını hafifçe geriye çekip ona dikkatle bakarak Susannah’nın yüzünde bir başkasının izlerini aradı. Kendine Yüksek Dil’de anne anlamına gelen ismi takan kadından bir iz. Tek gördüğü Susannah’ydı ama o andan itibaren her bakışında o izleri aramaya mahkûm olduğunu biliyordu. Gözleri sürekli Susannah’nın karnına yönelmeye çalışıyordu. Eddie başka bir yere bakmaya çalıştı ama görünmez bir güç gözlerine hükmediyor gibiydi. Aralarında nelerin değişeceğini merak etti. Hoş bir düşünce değildi.</p>

  <p class="calibre1">“Daha iyi mi?” diye sordu.</p>

  <p class="calibre1">“Çok daha iyi.” Susannah hafifçe gülümsedi. Sonra gülümsemesi silindi. “Eddie? Bir sorun mu var?”</p>

  <p class="calibre1">Eddie sırıtarak onu tekrar öptü. “Muhtemelen hepimizin burada ölecek olmasından başka mı? Hayır. Yok.”</p>

  <p class="calibre1">Ona daha önce yalan söylemiş miydi? Hatırlamıyordu ama hiç sanmıyordu. Yalan söylemişse bile böylesine açıkça değil. Böyle hesaplı bir şekilde değil.</p>

  <p class="calibre1">Bu kötüye işaretti.</p>

  <p class="calibre1">&nbsp;</p>

  <p class="calibre1"><b class="calibre5">9</b></p>

  <p class="calibre1">&nbsp;</p>

  <p class="calibre1">On dakika sonra, ellerinde yeni doldurulmuş kahve fincanlarıyla (ve bir kâse şekerciboyası meyvesi) evin arka bahçesine çıktılar. Silahşor yüzünü güneşe doğru kaldırarak bir süre sıcaklığının tadını çıkardı. Ardından Callahan’a döndü. “Anlatırsan, şimdi hikâyeni dinleyeceğiz, peder. Sonra da kilisene gidip içerdeki şeyi görebiliriz.”</p>

  <p class="calibre1">“Onu almanızı istiyorum,” dedi Callahan. “Kilisenin kutsallığını bozmuyor, zaten Huzurun Hanımı kutsanmamışken böyle bir şey mümkün değil Ama kötü yönde bir değişime sebep olduğunu söyleyebilirim. Daha önce orada Tanrı‘nın ruhunu hissedebiliyordum. Artık hissedemiyorum. O şev, ruhu oradan uzaklaştırdı. Onu almanızı istiyorum.”</p>

  <p class="calibre1">Roland hiçbir vaat içermeyen bir şey söylemek üzere ağzını açmıştı ki Susannah konuştu. “Roland? İyi misin?”</p>

  <p class="calibre1">Roland, ona döndü. “Evet, iyiyim. Neden sordun?”</p>

  <p class="calibre1">“Kalçanı ovuşturup duruyorsun.”</p>

  <p class="calibre1">Gerçekten mi? Evet, gerçekten de ovuşturuyordu. Ağrı, güneşin sıcaklığına ve Rosalita’nın kediyağına rağmen sinsice geri dönüyordu. Eklem eceli.</p>

  <p class="calibre1">“Bir şeyim yok,” dedi. “Romatizma. Lafını etmeye değmez.”</p>

  <p class="calibre1">Susannah, ona bir süre kuşkuyla baktıktan sonra kabullenmiş göründü. Ne başlangıç ama, diye düşündü Roland. En azından ikimiz sır saklıyoruz. Böyle devam edemeyiz. Uzun süre gitmez.</p>

  <p class="calibre1">Callahan’a döndü. “Bize hikâyeni anlat. Yara izlerin nasıl oldu, buraya nasıl geldin ve Siyah On Üç eline nasıl geçti? Her kelimeni dikkatle dinleyeceğiz.”</p>

  <p class="calibre1">“Evet,” diye mırıldandı Eddie.</p>

  <p class="calibre1">“Her kelimeni,” diye tekrarladı Susannah.</p>

  <p class="calibre1">Üçü de Callahan’a, kendisine peder denmesine ses çıkarmayan ama rahip denmesini istemeyen din adamı İhtiyar’a bakıyordu. Çarpık sağ eli, alnındaki ize gitti ve ovuşturdu. Sonunda konuşmaya başladı. “İçkiydi. Şimdi inandığım bu. Ne Tanrı, ne Şeytan, ne takdiri ilahi, ne de azizler… içkiydi.” Bir süre durup düşündükten sonra onlara gülümsedi. Roland, Tull’da siyahlı adam tarafından diriltilen Nort’u hatırladı. Nort da böyl gülümsemişti. “Ama dünyayı Tanrı yaratmışsa, içmemin sebebi de Taj rı‘dır. Ve olanlar, O’nun takdiridir.”</p>

  <p class="calibre1">Ka, diye düşündü Roland.</p>

  <p class="calibre1">Callahan alnındaki haç şeklindeki yara izini ovuşturarak sessizce oturuyor, düşüncelerini toparlamaya çalışıyordu. Sonra hikâyesini anlatmaya başladı.</p>

  <p class="calibre1">&nbsp;</p>

  <p class="calibre1">&nbsp;</p>
</body>
</html>
