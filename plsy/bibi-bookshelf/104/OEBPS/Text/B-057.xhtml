<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>57</h1>

  <p>EMNİYET MÜDÜRLÜĞÜ’NÜN doğuya bakan pencereleri, sıcak aylarda kahvaltı vakti Place Dauphin yakınlarındaki terasında kahve içmeye çıkan Simone Signoret’i görme umudu taşıyan genç polislerle dolardı.</p>

  <p>Müfettiş Popil masasında oturmuş çalışıyordu, aktrisin teras kapılarının açıldığı haberi gelince başını bile kaldırmadı ve kat görevlisinin çiçeklere su vermek üzere gelmesi dışında inlemeleriyle baş başa kaldı.</p>

  <p>Penceresi açıktı ve Quai des Orfevres ve Pont Neuf’taki Komünist gösterisinin sesleri belli belirsiz duyuluyordu. Göstericiler genellikle gençlerden oluşuyordu ve “Özgür Hannibal, Özgür Hannibal” diye şarkı söylüyorlardı. Ellerinde KAHROLSLTN FAŞİZM yazan ve ikinci sınıf bir şöhret haline gelmiş olan Hannibal Lecter’in derhal serbest bırakılmasını isteyen pankartlar vardı. <i>L’Humanite</i> ve <i>Le Canard Enchaine’de</i> onu savunan makaleler yer alıyordu, <i>Le Canard</i> bir de <i>Christabel’</i>in yanan enkazının resmini basmış ve “Yamyamlar Kızardı” diye manşet atmıştı. <i>L’Humanite</i>'de aynı zamanda, Hannibal’ın kendi imzasını taşıyan bir bölümde, devletleştirmenin yararları ile ilgili çocukluk anılarını içeren bir dizi yayınlanmaktaydı, bu da Komünist taraftarlarını iyice coşturuyordu.</p>

  <p>Müfettiş Popil saatine baktı ve 3 numaralı sorgu odasının bulunduğu koridora indi, bun en iyi odaydı çünkü biraz güneş görüyordu ve duvarlardaki grafitiler kalın bir beyaz boya tabakasıyla örtülmüştü. Kapının önünde bir muhafız duruyordu. Popil başıyla işaret edince, muhafız sürgüyü açıp onu içeri aldı. Hannibal odanın ortasındaki çıplak iskemlede oturuyordu. Ayak bileği masanın bacaklarından birine prangalanmıştı ve elleri de masadaki bir halkanın içindeydi.</p>

  <p>“Demirleri çıkarın” dedi Popil muhafıza.</p>

  <p>Hannibal “Günaydın Müfettiş” dedi.</p>

  <p>Popil, “O burada” dedi. “Dr. Dumas ve Dr. Rutin öğle yemeğinden sonra dönecekler.” Popil onu bırakıp çıktı.</p>

  <p>Şimdi Hannibal, Leydi Murasaki odaya girdiğinde dayanabilirdi.</p>

  <p>Kapı arkasından kapandı ve Leydi Murasaki kapıya yaslanıp elini de kapıya dayadı.</p>

  <p>“Uyuyabiliyor musun?” diye sordu.</p>

  <p>“Evet, gayet iyi uyuyorum.”</p>

  <p>“Chiyoh sana iyi dileklerini göndermiş. Çok mutlu olduğunu söylüyor.”</p>

  <p>“Sevindim.”</p>

  <p>“Genç erkeği mezun olmuş ve nişanlanmışlar.”</p>

  <p>“Onun adına daha çok sevinemezdim.”</p>

  <p>Bir duraksama oldu.</p>

  <p>“İki erkek kardeşiyle birlikte küçük tip motosikletler üretiyorlarmış. Şimdiye kadar altı tane yapmışlar. Chiyoh o işte tutunacaklarını umuyor.”</p>

  <p>“Mutlaka tutunurlar - bir tane de ben alırım.”</p>

  <p>Kadınlar erkeklerden daha çabuk iyileşiyordu, çünkü yetenekleri arasında böyle bir kısım vardı ve arzuyu da bir bakışta tanıyorlardı. Arzu eksikliğini de. Leydi Murasaki ondaki değişimi hissetmişti. Gözlerinin gerisinde kaybolan bir şey vardı.</p>

  <p>Aklına atası Murasaki Shikibu’nun sözleri geldi ve yüksek sesle söyledi:</p>

  <p><i>Sıkıntılı sular Çabuk donar.</i></p>

  <p><i>Berrak bir gökyüzünün altında Ay ışığı ve gölge Met ve cezir gibidir</i>.”</p>

  <p>Hannibal da Prens Genji’nin klasik cevabını verdi: “Uzun bir aşkın anıları Çığ gibi birikir.</p>

  <p>Tıpkı uykuda yan yana yüzen Mandarin ördekleri gibi dokunaklı.”</p>

  <p>“Hayır” dedi Leydi Murasaki. “Hayır. Artık yalnız buz var. Gitmiş. Gitmemiş mi?”</p>

  <p>“Siz benim için dünyadaki en değerli insansınız” dedi Hannibal, dürüst bir tavırla.</p>

  <p>Leydi Murasaki başını eğerek onu selamladı ve odadan çıktı.</p>

  <p>Popil’in ofisinde, Dr. Rufin ile Dr. Dumas’ı hararetli bir sohbete dalmış buldu. Rufin Leydi Murasaki’nin ellerini tuttu.</p>

  <p>“Bana içinin sonsuza kadar donabileceğini söylemiştiniz” dedi Leydi Murasaki.</p>

  <p>“Öyle mi hissediyorsunuz?” dedi Rufin.</p>

  <p>“Onu seviyorum ve onu bulamıyorum” dedi Leydi Murasaki. “Siz bulabilir misiniz?”</p>

  <p>“Ben hiç bulamadım” dedi Rufin.</p>

  <p>Leydi Murasaki, Popil’i görmeden ayrıldı.</p>

  <div>
    <br />
  </div>

  <p style="text-align: center;">***</p>

  <div>
    <br />
  </div>

  <p>Hannibal hapishane dispanserinde çalışmaya gönüllü olmuş ve mahkemeye tıp fakültesine dönmesine izin verilmesi için dilekçe yazmıştı. Henüz yeni kurulmuş olan Polis Adli Tıp Laboratuvarı’nın şefi olan Dr. Claire DeVrie, parlak ve çekici bir kadındı ve HannibalT, analiz ve zehir tanımlama biriminde, minimum malzeme ve ekipmanla yoğun çalışmalar yapmak için son derece yararlı buluyordu. Onun adına bir mektup yazdı.</p>

  <p>Sebepsiz neşesiyle Popil’i dayanılmaz ölçüde rahatsız eden Dr. Dumas, HannibaTa bir çıkış yolu buldu ve Amerika Baltimore’deki Johns Hopkins Tıp Merkezi’nin, yeni anatomi kitabı çizimlerini inceledikten sonra ona stajyerlik bursu teklif ettiğini açıkladı. Dumas, ahlaki maddeleri kesin terimlerle belirtmişti.</p>

  <p>Üç hafta sonra, Müfettiş PopiTin itirazlarına rağmen Hannibal elini kolunu sallayarak Adalet Sarayı’ndan çıktı ve tıp fakültesinin üstündeki odasına döndü. Popil ona veda etmemiş, sadece bir muhafız giysilerini teslim etmişti.</p>

  <p>Odasında bir güzel uyudu. Sabah olunca Place de Vosges’i aradı ve Leydi Murasaki’nin telefon hattının kesildiğini öğrendi. Oraya gitti ve anahtarıyla girmeye karar verdi. Telefon sehpası dışında daire bomboştu. Telefonun yanına kendisi için bir mektup bırakılmıştı. Mektuba, Leydi Murasaki’nin babasının Hiroshima’dan yolladığı kararmış bir dal ekliydi.</p>

  <p>Mektupta, <i>Hoşça kal Hannibal. Ben eve dönüyorum</i> yazıyordu.</p>

  <p>Akşam yemeğine giderken yanık dalı Seine’ye fırlattı. Champs de Mars restoranında, Louis’in ruhunu kurtarmak üzere bıraktığı parayla güveçte yabani tavşan yedi. Şarapla içi ısınınca, tam bir tarafsızlıkla Louis için Latince dua etmesi gerektiğine karar verdi, belki de bir de ilahi söylemeliydi, ne de olsa onun duaları da en az St. - Sulpice’de satın alıncaklar kadar etkili olurdu.</p>

  <p>Yemeğini tek başına yedi ama yalnız değildi.</p>

  <p>Hannibal, kalbinin uzun kışına dalmıştı. Gece mışıl mışıl uyudu ve insanlar gibi rüyalar tarafından ziyaret edilmedi.</p>
</body>
</html>
