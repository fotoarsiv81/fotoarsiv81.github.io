<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>47</h1>

  <p>TEMİZLENİP, GİYİNİP kuşanmadan kendisine gelmeyeceğini bildiği için, onun odasında bekliyordu. Onu buraya hiç davet etmemiş, kendisi de bu konuda bir girişimde bulunmamıştı. Duvarlardaki resimlere, odanın yarısını dolduran tıbbi çizimlere baktı. Odanın kusursuz bir Japon tarzını yansıtan yarısında, onun yatağına uzanmıştı. Yatağa bakan küçük bir rafta, gece balıkçıllarıyla süslü ipek bir kumaşla örtülmüş çerçeveli bir resim duruyordu. Yan dönen Leydi Murasaki uzandı ve ipeği kaldırdı. Karakalem ve tebeşirle yapılmış olan resim, pastel boyayla renklendirilmişti ve Leydi Murasaki’nin şatodaki banyoda çıplak halini gösteren çok güzel bir çizimdi. Altında Sekiz Darbede Sonsuzluk işaretiyle atılmış bir imza ile çeşitli Japon sembolleri vardı ve “Su çiçekleri” tam olarak doğru yapılmamıştı.</p>

  <p>Leydi Murasaki resme uzun süre baktı ve kumaşı tekrar üstüne örtüp gözlerini yumdu, kafasından Yosano Akiko’nun bir şiiri geçiyordu:</p>

  <p><i>Udumun melodileri arasından</i></p>

  <p><i>Acıklı bir nota daha yükseliyor</i></p>

  <p><i>Ve bu ses</i></p>

  <p><i>Benim kendi göğsümden geliyor.</i></p>

  <p>İkinci gün batınımdan az sonra, merdivenlerden gelen ayak seslerini duydu. Kilitte bir anahtar döndü ve Hannibal, yorgun ve bitkin bir halde, çantası elinde kapıda durdu.</p>

  <p>Leydi Murasaki de ayağa kalkmıştı.</p>

  <p>“Hannibal, senin kalbinin sesini duymaya ihtiyacım var” dedi. “Robert’in kalbi sustu. Rüyalarımda senin kalbin de susmuştu.” Onun yanma gidip kulağını göğsüne dayadı. “İs ve kan kokuyorsun.”</p>

  <p>“Siz de yasemin ve yeşil çay kokuyorsunuz. Huzur kokuyorsunuz.”</p>

  <p>“Yaralandın mı?”</p>

  <p>“Hayır.”</p>

  <p>Leydi Murasaki’nin yüzü Hannibal’ın boynundan sarkan asker künyeleriyle karşı karşıyaydı. Onları çıkarıp aldı.</p>

  <p>“Bunları ölüden mi aldın?”</p>

  <p>“Hangi ölüden söz ediyoruz?”</p>

  <p>“Sovyet polisi senin kim olduğunu biliyor. Müfettiş Popil beni görmeye geldi. Eğer doğruca ona gidersen sana yardım edecek.”</p>

  <p>“Bu adamlar ölü değil. Fazla canlı oldukları bile söylenebilir.”</p>

  <p>“Fransa’da mı bulunuyorlar? Öyleyse Müfettiş Popil’e söyle.”</p>

  <p>“Fransız polisine mi teslim edeyim onları? Niye?” Başını salladı. “Yarın Pazar - yanılıyor muyum?”</p>

  <p>“Evet, Pazar.”</p>

  <p>“O zaman yarın benimle gelin. Sizi alırım. Benimle birlikte bir hayvana bakmanızı istiyorum, sonra bana onun Fransız polisinden korkup korkmayacağını söylersiniz.”</p>

  <p>“Müfettiş Popil</p>

  <p>“Müfettiş Popil’i görünce, ona bir paketim olduğunu söyleyin.”</p>

  <p>“Nerede banyo yapıyorsun?”</p>

  <p>“Laboratuvardaki duşta,” dedi. “Şimdi oraya iniyorum.” “Yiyecek bir şeyler ister misin?”</p>

  <p>“Hayır, teşekkür ederim.”</p>

  <p>“O zaman uyu” dedi Leydi Murasaki. “Yarın seninle geleceğim. Ve sonraki günlerde de.”</p>
</body>
</html>
