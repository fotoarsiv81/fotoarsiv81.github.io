<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>29</h1>

  <p>MÜFETTİŞ POPIL, Rue de Saints-Peres’teki Galeri Leet’in kapı çıngırağının kibar sesine aldırmayıp, top gibi içeri daldı. Galeri sahibi tarafından karşılanınca da hemen konuya girdi.</p>

  <p>“O Guardi’yi nereden buldunuz?”</p>

  <p>“İşlerimizi ayırırken Kopnik’ten satın almıştım” dedi Leet. Yüzünü ovuşturup, Fransız Popil’in yırtmaçsız ceketiyle ne kadar iğrenç göründüğünü düşündü. “O da bir Finli’den almış, ama adını söylemedi.”</p>

  <p>“Bana faturayı gösterin” dedi Popil. “Ayrıca çalıntı eserleri satmak için Sanat ve Abide Kurulu’ndan izniniz olması lazım, onu da gösterin.”</p>

  <p>Leet, kendi katalogundan çalıntı eser listesini kontrol etti. “Bakın, görüyor musunuz, yağmalanan Guardi burada başka şekilde tanımlanmış. Robert Lecter onu “Santa Maria della Salute Manzarası” olarak tarif etmiş, oysa ben “Grand Canal Manzarası” olarak aldım bu resmi.</p>

  <p>“Ne denirse densin, resme el koymak için mahkeme emri var elimde. Size bir makbuz vereceğim. Bana şu ‘Kopnik’i bulsanız iyi olur Mösyö Leet, böylece bir sürü tatsızlıktan kurtulmuş olursunuz.”</p>

  <p>“Kopnik öldü Müfettiş. Bu firmada ortağımdı kendisi. 130</p>

  <p>Firmanın adı da Kopnik ve Leet’ti. Hoş, Leet ve Kopnik kulağa daha iyi geliyordu.”</p>

  <p>“Onun kayıtları var mı sizde?”</p>

  <p>“Avukatında olabilir.”</p>

  <p>“Onları bulun Mösyö Leet. İyice arayın” dedi Popil. “Bu resmin Lecter Şatosu’ndan Galeri Leet’e nasıl geldiğini bilmek istiyorum.”</p>

  <p>“Lecter” dedi Leet. “Şu resimleri yapan çocuk mu?”</p>

  <p>“Evet.”</p>

  <p>“Olağanüstü” dedi Leet.</p>

  <p>“Evet, olağanüstü” diye cevap verdi Popil de. “Resmi paketler misiniz lütfen?”</p>

  <p>İki gün sonra Leet elinde evraklarla Quai des Orfevres’e geldi. Popil, onun, bir tecavüz sanığının tekme tokat sorgulandığı odanın önünde beklemesini ve çığlıkları duymasını sağlamıştı. Leet’in bu atmosferi iyice sindirmesi için on beş dakika orada beklettikten sonra, özel ofisinde kabul etti.</p>

  <p>Sanat simsarı bir makbuz uzattı. Makbuz, Kopnik’in sekiz bin İngiliz poundu ödeyerek Guardi’yi Emppu Makinen diye birinden satın aldığını gösteriyordu.</p>

  <p>“Siz bunu tatminkar buluyor musunuz?” dedi Popil. "Ben bulmuyorum.”</p>

  <p>Leet boğazını temizledi ve yere baktı. Tamı tamına yirmi saniye geçti.</p>

  <p>“Savcı, size karşı suçlamada bulunmaya son derece hevesli Mösyö Leet. Son derece sıkı bir Calvinist’tir kendisi, bunu biliyor muydunuz?”</p>

  <p>“Resim -”</p>

  <p>Popil elini kaldırıp Leet’i susturdu. “Şu an için kendi sorunlarınızı unutmanızı istiyorum. Sizin için araya gireceğimi varsayabilirsiniz. Bana yardım etmenizi ve şuna bir bakmanızı istiyorum.” Leet’e daktiloyla doldurulmuş pelür kağıtlar uzattı. “Bu, Sanat Komisyonu’nun Münih’teki Toplanma Noktası’ndan Paris’e getirdiği eserlerin listesi Hepsi çalıntı sanat eserleri.”</p>

  <p>“Jeu de Paume’de sergilenecekler.”</p>

  <p>“Evet, hak sahipleri orada görebilecekler. İkinci sayfanın ortalarına bakın. Daire içine aldım.”</p>

  <p>“Sighs Köprüsü, Bemardo Bellotto, otuz altıya otuz saıı tim, yağlıboya.”</p>

  <p>“Bu resmi biliyor musunuz?” dedi Popil.</p>

  <p>“Tabii ki duymuştum.”</p>

  <p>“Eğer gerçeğiyse, Lecter Şatosu’ndan alınmış. Bilirsiniz, ünlü bir Sighs Köprüsü daha vardır.”</p>

  <p>“Evet, Canaletto’nun, aynı gün yapılmış.”</p>

  <p>“O da Lecter Şatosu’ndan çalınmış, muhtemelen aynı kişi tarafından” dedi Popil. “Bunları teker teker değil, çili olarak satınca ne kadar fazla para kazanılabilir?”</p>

  <p>“Dört katı. Aklı başında hiç kimse onları ayırmaya kalkmaz.”</p>

  <p>“O zaman ya umarsızlıktan ya da tesadüfen ayrılmışlaı İki tane Sighs Köprüsü tablosu. Eğer biri hâlâ hırsızdaysa, ötekini de almak istemez mi?” dedi Popil.</p>

  <p>“Çok ister.”</p>

  <p>“Bu tablo Jeu de Paume’de sergilenirken halka da açılmış olacak. Benimle o sergiye geleceksiniz ve etrafı koklamak üzere kimlerin geleceğine bakacağız.”</p>
</body>
</html>
