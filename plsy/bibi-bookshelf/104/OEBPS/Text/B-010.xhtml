<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>10</h1>

  <p>ON ÜÇ yaşındaki Hannibal Lecter, tek başına eski Lecter Şatosu’nun su hendeğinin kenarında durmuş, karanlık sulara ekmek kırıntıları atıyordu. Aşırı büyümüş çalılarla çevrili mutfak bahçesi artık, çoğunlukla şalgam pişirilen Halk Yetimhanesi Kooperatifi Mutfağı’nın Bahçesi olmuştu. Su hendeği ve yüzeyi Hannibal için önemliydi. Hendek kalıcıydı; kapkara yüzeyinde ise, Lecter Şatosu’nun değişmeyen mazgallı kulelerinin üstünden akıp giden bulutların yansıması görülüyordu.</p>

  <p>Hannibal, yetimhane üniformasının üstüne boyayla OYUN YASAK yazılı bir ceza gömleği giymişti. Duvarların dışındaki alanda yetimlerle futbol oynamasının yasaklanması onda bir kayıp duygusu yaratmıyordu. Yük atı Cesar ile Rus sürücüsü bir vagon dolusu odunla alandan geçerken futbol maçı durdu.</p>

  <p>Hannibal ahıra gidebildiği zaman, Cesar onu görmekten mutlu oluyordu ama şalgamlara pek yüz vermiyordu.</p>

  <p>Hannibal, savaştan sağ kurtulmayı başaran bir çift kuğunun su hendeğinden gelişini izledi. Onları, henüz palazlanmamış iki yavru izliyordu, biri annesinin sırtına binmişti, öteki ise arkadan yüzüyordu. Daha büyük yaşta üç çocuk, hendek setinin üstünden Hannibal ile kuğuları seyrediyordu.</p>

  <p>Dişi kuğu Hannibal’e saldırmak üzere kıyıya çıktı.</p>

  <p>Fedor adlı sarışın çocuk, ötekilere fısıldadı. “Bakın şimdi şu kara piç ne yapacak - yumurtalarını çalmaya çalıştığınızda yaptığı gibi onun da hakkından gelecek. Bakalım o kukla ağlayabiliyor muymuş?” Hannibal kollarını söğüt dallarına doğru kaldırdı ve kuğu tekrar suya döndü.</p>

  <p>Hayal kırıklığına uğrayan Fedor, gömleğinin cebinden şambrelden imal edilmiş kırmızı lastikli sapanmı çıkardı ve taş bulmak üzere cebini yokladı. Attığı taş hendeğin kıyısındaki çamura düşmüş ve Hannibal’ın bacaklarına da çamur sıçratmıştı. Hannibal başını kaldırıp Fedor’un ifadesiz suratına baktı ve başını salladı. Fedor’un ikinci taşı yüzmekte olan yavrunun yanma düştü. Dallarına uzanan Hannibal, kuğuları oradan uzaklaştırmak için kış kışladı.</p>

  <p>Şatoda bir çan çalındı.</p>

  <p>Fedor’la yardakçıları marifetlerine gülerek döndüler ve Hannibal hendeğin kenarından ayrılıp, yabani otların arasından büyük bir çamur topağı aldı. Çamur topağı sert bir şekilde Fedor’un suratına indi. Ondan bir baş kısa olan Hannibal, sersemlemiş vaziyetteki çocuğu dik yamaçtan çekip karanlık suya soktu, onu suyun altında tutup sapanın sapını defalarca ensesine indirirken yüzünde hiçbir ifade belirmedi, sadece gözleri canlıydı, her şeyi kırmızı bir çerçeve içinden görüyordu. Hannibal sırtüstü çevirmek üzere Fedor’u kaldırdı. Fedor’un arkadaşları da paldır küldür aşağı indiler, sudaki kavgaya girişmek istemiyor, bağırarak gözetmenden yardım istiyorlardı. Baş Gözetmen Petrov, küfürler ederek kıyıya indi, parlak çizmeleri kirlenmiş ve salladığı sopası çamur olmuştu.</p>

  <p>Lester Şatosu’nun artık tüm süslerinden arınmış ve sadece Joseph Stalin’in koca bir portresinin egemenliği altına girmiş büyük salonunda akşam vaktiydi. Üniformalı yüz çocuk, akşam yemeklerini bitirmiş, kaba tahta masaların önünde ayakta durarak “EntemasyonaF’i söylüyordu. Hafifçe sarhoş olan müdür de çatalıyla koroyu yönetmekteydi.</p>

  <p>Yeni işe başlamış olan Baş Gözetmen Petrov ve binici pantolonu ile çizmeleri giymiş İkinci Gözetmen, herkesin söylediğinden emin olmak için aralarda dolanıyorlardı. Hannibal söylemiyordu. Yüzünün yan tarafı morarmış ve gözlerinden biri yarı kapanmış durumdaydı. Başka bir masadan bakan Fedor’un boynunda bir sargı, yüzünde de sıyrıklar vardı. Kırık parmağı ince tahtaların arasına konup sarılmıştı.</p>

  <p>Gözetmenler Hannibal’ın önünde durdu. Hannibal bir çatalı avucuna aldı.</p>

  <p>“Bizimle söyleyemeyecek kadar yükseklerde misin Küçük Efendi?” Baş Gözetmen Petrov şarkıyı kesmeden söylemişti bu sözleri. “Artık burada Küçük Efendi değilsin, sen de tıpkı öbür yetimler gibisin ve Tanrı biliyor ki bu şarkıyı söyleyeceksin!”</p>

  <p>Baş Gözetmen mandallı panosunu sert bir şekilde Hannibal’ın suratına indirdi. Hannibal duruşunu bozmamıştı. Şarkı da söylemiyordu. Ağzının kenarından kan sızmaya başladı.</p>

  <p>“O sağır dilsiz” dedi İkinci Gözetmen. “Vurmanın bir anlamı yok.”</p>

  <p>Şarkı bittiği için Baş Gözetmen’in sesi salonda yankılandı.</p>

  <p>“Sağır ama geceleri pekâlâ çığlık atabiliyor” dedi ve öteki elini savurdu. Hannibal darbeyi yumruğunun arasındaki çatalla karşıladı ve çatalın dişleri Baş Gözetmen’in parmak boğumlarına saplandı. Baş Gözetmen Hannibal’ın yanma gitmek için masanın kenarından dolandı.</p>

  <p>“Kesin! Bir daha da ona vurmayın! Üstünde izler kalmasını istemiyorum.” Müdür sarhoş olabilirdi ama idare hâlâ ondaydı. “Hannibal Lecter, büroma git.”</p>

  <p>Müdürün ofisi, ordu artığı bir masa, dosyalar ve iki tane portatif karyoladan oluşuyordu. Şato’nun kokusunun Hannibal’ı en çok çarptığı yer burasıydı. Limonlu mobilya cilası ve parfüm yerine, şömineden gelen iğrenç bir sidik kokusu vardı. Pencereler çıplaktı, sadece ahşap doğramalardaki oymalar kalmıştı.</p>

  <p>“Hannibal burası annenin odası mıydı? Kadınsı bir hali var da.” Müdür yanardöner biriydi. Canı isteyince kibar olabilirdi ama acizlikleri tarafından güdüldüğünde zalim olurdu. Küçük gözleri kızarmıştı ve bir cevap bekliyordu.</p>

  <p>Hannibal başını salladı.</p>

  <p>“Bu evde yaşamak senin için zor olmalı.”</p>

  <p>Cevap gelmedi.</p>

  <p>Müdür masasından bir telgraf aldı. “Eh, daha fazla kalmayacaksın burada. Amcan seni Fransa’ya götürmeye geliyor.”</p>
</body>
</html>
