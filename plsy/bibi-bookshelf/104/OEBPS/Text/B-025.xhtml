<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>25</h1>

  <p>TAHNİT ODASI karanlık ve musluktan damlayan su dışında sessizdi. Müfettiş kapıda Hannibal’le birlikte duruyordu, her ikisinin de omuzlarında ve ayakkabılarında yağmur damlaları vardı.</p>

  <p>Momund içerideydi. Hannibal onun kokusunu alabiliyordu. Polisin nasıl bir dramatik sahne hazırladığım merak ederek Popil’in ışığı yakmasını bekliyordu.</p>

  <p>“Tekrar görürseniz Paul Momund’u tanır mısınız sizce?” “Elimden geleni yaparım Müfettiş.”</p>

  <p>Popil ışığı yaktı. Cenaze evinin görevlileri verilen talimata uyarak Momund’un giysilerini çıkarıp kağıt torbalara koymuşlardı. Karnı bir yağmurluk parçasının üzerinden kaba bir dikişle kapatılmış, boynuna da bir havlu sarılmıştı. “Kasabın dövmesini hatırlıyor musun?”</p>

  <p>Hannibal cesedin etrafında dolaştı. “Evet. Ama okumamıştım.”</p>

  <p>Çocuk cesedin üzerinden Müfettiş Popil’e baktı. Müfettişin gözlerinde zeka pırıltıları gördü.</p>

  <p>“Ne yazıyor peki?” diye sordu müfettiş.</p>

  <p><i>“işte benimki, seninki nerede</i>?”</p>

  <p>“Belki de <i>İşte seninki, benimki nerede</i> demeliydi. İşte senin ilk cinayetin, benim kafam nerede? Ne dersin?”</p>

  <p>“Muhtemelen saygısızlık ettiğinizi düşünürüm. Öyle olmasını umarım. Ben geldim diye yaralarının kanamasını mı İtekliyorsunuz?”</p>

  <p>“Kasap leydiye ne dedi de öyle çıldırdın?”</p>

  <p>“Ben çıldırmadım Müfettiş. Adamın laflarını herkes duydu. Kaba biriydi.”</p>

  <p>“Ne demişti Hannibal?”</p>

  <p>“Japon anacıklarının iki yana açık olduğu doğru mu diye sormuştu Müfettiş. Bunu sorarken de ‘Hey Japon’ diye bağırmıştı.”</p>

  <p>“İki yana” dedi Müfettiş. Sonra parmağıyla Paul Momund’un karnındaki dikiş izlerinin üstünde geçti, neredeyse derisine dokunacak gibiydi. “Böyle mi?” Müfettiş Hannibal’ın yüzünde bir şey aradı. Aradığını bulamadı, hatta hiçbir şey bulamadı ve başka bir soru sordu.</p>

  <p>“Onu böyle ölmüş görünce ne hissediyorsun?”</p>

  <p>Hannibal adamın boynunu çevreleyen havlunun altına baktı. “İlgisizlik” dedi.</p>

  <p>Karakolda kurulan yalan makinesini köyün polisleri ilk kez görüyorlardı ve olay hatırı sayılır bir merak uyandırmaktaydı. Paris’ten Müfettiş Popil’le birlikte gelmiş olan operatör, bazıları sadece tiyatro olan bir dizi ayar yapmıştı, tüpler ısındıkça, ortamdaki ter ve sigara kokularına bir de sıcak pamuklu kokusu karışmıştı. Sonra, makineyi seyreden Hannibal’ı seyreden müfettiş, çocuk, kendisi ve operatör dışındaki herkesi odadan çıkardı. Operatör aygıtı Hannibal’a bağladı.</p>

  <p>“Adınızı belirtin” dedi.</p>

  <p>“Hannibal Lecter.” Çocuğun sesi pürüzlüydü.</p>

  <p>“Kaç yaşındasınız?”</p>

  <p>“On üç.”</p>

  <p>Poligraf kağıdında hızla mürekkep izleri oluşuyordu.</p>

  <p>“Ne zamandır Fransa’da ikamet ediyorsunuz?”</p>

  <p>“Altı aydır.”</p>

  <p>“Kasap Paul Momund’la nerede tanıştınız?”</p>

  <p>“Biz hiç tanıştırılmadık.”</p>

  <p>Yazıcı uçlarda bir titreme olmadı.</p>

  <p>“Ama kim olduğunu biliyordunuz.”</p>

  <p>“Evet.”</p>

  <p>“Perşembe günü pazarda Paul Momund’la bir çatışma, kavga yaşadınız mı?”</p>

  <p>“Evet.”</p>

  <p>“Okula gidiyor musunuz?”</p>

  <p>“Evet.”</p>

  <p>“Okulunuzda üniforma gerekiyor mu?”</p>

  <p>“Hayır.”</p>

  <p>“Paul Momund’la ilgili herhangi bir suçluluk bilginiz var mı?”</p>

  <p>“Suçluluk bilgisi mi?”</p>

  <p>“Cevaplarınız evet veya hayır olsun.”</p>

  <p>“Hayır.”</p>

  <p>Mürekkep izlerinin zirveleri ve dipleri değişmiyordu. Ne tansiyonu, ne kalp atışları ne de soluk alıp verişi yükselmişti, sakin ve soğukkanlıydı.</p>

  <p>“Kasabın öldüğünü biliyorsunuz.”</p>

  <p>“Evet.”</p>

  <p>Operatör aygıtın bir iki düğmesiyle oynadı.</p>

  <p>“Matematik dersi aldınız mı?”</p>

  <p>“Evet.”</p>

  <p>“Coğrafya dersi aldınız mı?”</p>

  <p>“Evet.”</p>

  <p>“Poul Momund’un cesedini gördünüz mü?”</p>

  <p>“Evet.”</p>

  <p>“Paul Momund’u öldürdünüz mü?”</p>

  <p>“Hayır.”</p>

  <p>Poligrafın çizelgesinde hiçbir farklılık oluşmadı. Operamı gözlüğünü çıkardı, bu, Müfettiş Popil’e sorgulamanın bitliğini gösteren bir işaretti.</p>

  <p>Hannibal’ın yerini, Orleans’tan tanınmış ve uzun bir polis kaydı bulunan bir hırsız aldı. Müfettiş Popil ile poligraf operatörü dışarıdaki koridorda görüş alışverişi yaparken hırsız bekledi.</p>

  <p>Popil’in elinde aygıttan çıkarılan kağıt vardı.</p>

  <p>“Vanilya.”</p>

  <p>Operatör, “Çocuk hiçbir reaksiyon vermiyor” dedi. “Ya sözünü sakınmayan bir savaş yetimi, ya da canavarca kendine hakim olma yeteneği var.”</p>

  <p>“Canavarca” dedi Popil.</p>

  <p>“Hırsızı önce sorgulamak ister misiniz?”</p>

  <p>“O beni ilgilendirmiyor, ama onu sıkıştırmanı istiyorum. Çocuğun önünde ona birkaç kez vurabilirim. Beni izle olur mu?”</p>

  <p>Köye inen yoldan ışıkları sönük, motoru kapalı bir motosiklet geliyordu. Sürücüsü siyahlara bürünmüş ve siyah bir başlık takmıştı. Motosiklet sessizce ıssız meydanın uzak köşesini dönüp bir an için park etmiş bir posta minibüsünün .likasında gözden kayboldu ve yoluna devam etti, sürücü köyden çıkmadan motoru çalıştırmamak için bütün gücüyle pedallara asılıyordu.</p>

  <p>Müfettiş Popil ve Hannibal komutanın odasında oturuyorlardı. Müfettiş Popil komutanın Clanzoflat şişesinin etiketini okuyup, bir doz içmeyi düşündü.</p>

  <p>Sonra poligraf kağıdını masanın üstüne koyup parmağıyla itti. Açılan ruloda pek çok minik zirve vardı. Bu zirveler ona bulutlarla kaplanmış bir dağın tepecikleri gibi görünüyordu. “Kasabı öldürdün mü Hannibal?”</p>

  <p>“Ben de size bir soru sorabilir miyim?”</p>

  <p>“Evet.”</p>

  <p>“Burası Paris’ten bayağı uzak. Kasap ölümleri konusun da uzman mısınız?”</p>

  <p>“Benim uzmanlığım savaş suçları üzerine ve Paul Mo mund da şüpheliler arasındaydı. Savaş suçları savaşla bir likte bitmez Hannibal.” Popil, kül tablasının dört bir yanın daki reklam metinlerini okumak için durdu. “Belki de senin durumunu sandığından daha iyi anlıyorumdur.”</p>

  <p>“Nedir benim durumum Müfettiş?”</p>

  <p>“Savaşta yetim kalmışsın. Bir yetimhanede, içine ka panmış olarak yaşamışsın, bütün ailen ölmüş. Ve sonunda, en sonunda, güzel üvey annen her şeyi düzeltmeye başlamış.” Yakınlaşabilmek için Popil elini Hannibal’ın omzuna koydu. “Onun kokusu, yetimhanenin kokusunu bastırmış. Ve sonra o kasap ona çamur atmış. Eğer onu öldürdüysen, bunu anlayabilirim. Anlat bana. İkimiz birlikte sulh hakimine açıklayabiliriz ...”</p>

  <p>Hannibal sandalyesinde geriye çekilip Popil’in elinden kurtuldu.</p>

  <p><i>“Onun kokusu yetimhanenin kokusunu mu bastırmış!</i> Şiir yazıp yazmadığınızı sorabilir miyim Müfettiş?”</p>

  <p>“Kasabı öldürdün mü?”</p>

  <p>“Paul Momund kendini öldürdü. Aptallığı ve kabalığı yüzünden öldü.”</p>

  <p>Müfettiş Popil’in kötülük hakkında hatırı sayılır bir tecrübesi ve bilgisi vardı ve dinlediği ses onun sesiydi; sadece belli belirsiz farklı bir tınısı vardı ve şaşırtıcı bir şekilde bir çocuktan geliyordu.</p>

  <p>Bu özel dalga boyunu daha önce hiç duymamıştı, ama onu öteki olarak tanıyordu. Ne zamandır bir av heyecanı hissetmemiş, karşısında böylesine kavrama yeteneği olan bir beyin olmamıştı. Bunu kafa derisinde ve önkollarında hissediyordu. Bunun için yaşıyordu.</p>

  <p>Bir yanı, kasabı içerideki hırsızın öldürmüş olmasını ililiyordu. Bir yanı, yetimhanede büyümüş bu çocuğun ne kadar yalnız olduğunu ve Leydi Murasaki’nin dostluğuna 11e kadar ihtiyaç duyduğunu kavrıyordu.</p>

  <p>“Kasap balık avlıyordu. Bıçağında kan ve balık pulları vardı, ama ortada balık yoktu. Şef, senin akşam yemeğine nefis bir balık getirdiğini söyledi. Balığı nereden buldun?” “Tuttum Müfettiş. Kayıkhanenin arkasında devamlı yemlediğimiz bir ağ vardır. İsterseniz gösteririm. Müfettiş, savaş suçlarım kendiniz mi seçtiniz?”</p>

  <p>“Evet.”</p>

  <p>“Ailenizi savaşta yitirdiğiniz için mi?”</p>

  <p>“Evet.”</p>

  <p>“Nasıl olduğunu sorabilir miyim?”</p>

  <p>“Bir kısmı çarpışmada. Bir kısmı doğuya gönderildi.” “Bunu yapanı yakaladınız mı?”</p>

  <p>“Hayır.”</p>

  <p>“Ama onlar Vichy’cilerdi - yani o kasap gibi adamlar.” “Evet.”</p>

  <p>“Birbirimize karşı tam anlamıyla dürüst olabilir miyiz?” “Kesinlikle.”</p>

  <p>“Paul Momund’un öldüğünü görünce üzüldünüz mü?”</p>

  <div>
    <br />
  </div>

  <p style="text-align: center;">***</p>

  <div>
    <br />
  </div>

  <p>Meydanın uzak köşesinde, köyün berberi Mösyö Ruhin, küçük terrier’ini gezdirmek üzere gece turuna başladı. Mösyö Rubin, bütün gün müşterileriyle konuştuktan sonra, geceleri de köpeğiyle konuşurdu. Postanenin önündeki yağlı izi görünce köpeğini çekiştirdi.</p>

  <p>“İşini, kimse bakmazken, Felipe’nin çimenlerinde görmelisin” dedi. “Burada yaparsan para cezası alabilirsin. Senin paran yok. Dolayısıyla ödemek de bana düşer.”</p>

  <p>Postanenin önünde direğe takılı bir posta kutusu vardı. Köpek tasmasını çekiştirerek o tarafa gitti ve bacağını kaldırdı.</p>

  <p>Posta kutusunun üstünde bir yüz gören Rubin “İyi geceler Mösyö” dedi ve köpeğe dönüp “Mösyönün üstüne sıçratma sakın!” diye tembih etti. Köpek inledi ve Rubin, posta kutusunun altında herhangi bir bacak olmadığını fark etti.</p>

  <p>Motosikletli tek şeritli parke yolda hızlanmıştı, neredeyse zayıf ışığından öne geçecekti. Karşı taraftan bir araba yaklaşırken, aracın stop lambaları görünmez olana kadar ağaçların arasına saklanmıştı.</p>

  <p>Şatonun karanlık alet edevat kulübesinde motosikletin farı söndü, motor soğurken pırpır ediyordu. Leydi Murasaki siyah başlığını çıkardı ve eliyle saçını düzeltti.</p>

  <p>Polis fenerlerinin ışığı, posta kutusunun üzerinde duran Paul Momund’un kafasında birleşmişti. Momund’un alnında <i>Boche</i> yazıyordu. Gece içkicileri ve gezintiye çıkanlar kafayı görmek üzere toplanıyordu.</p>

  <p>Müfettiş Popil Hannibal’ı yakına getirdi ve ölü adamın yüzünden yansıyan ışıkta onu inceledi. Çocuğun ifadesinde bir değişiklik saptayamamıştı.</p>

  <p>“Direnişçiler sonunda Momund’u öldürmüş” dedi berber ve herkese onu nasıl bulduğunu anlatmaya başladı, köpekle ilgili kısmı atlıyordu.</p>

  <p>Kalabalıktan bazıları Hannibal’ın bu manzarayı görmemesi gerektiğini düşünüyordu. Eve dönmekte olan yaşlı bir gece hemşiresi bu düşüncesini yüksek sesle dile getirdi.</p>

  <p>Popil, Hannibal’ı bir polis aracıyla evine yolladı. Hannibal şafağın pembe ışıklarıyla eve vardı ve içeri girmeden önce biraz çiçek kesti ve avucunda boylarını ayarladı. Sapları eşit bir şekilde keserken aklına bir şiir geldi. Stüdyoda Leydi Murasaki’nin fırçasını hala ıslakken bulunca onu şiiri yazmak için kullandı:</p>

  <p>Gece balıkçılı meydana çıktı</p>

  <p>Yükselen ayla birlikte -</p>

  <p>Hangisi daha güzel?</p>

  <p>Hannibal daha sonra kolayca uykuya daldı. Rüyasında savaştan önce Mischa’yı gördü, Dadı, içindeki su ısınsın diye banyo küvetini av köşkünün bahçesine koymuştu ve sudaki Mischa’nın etrafında çok güzel kelebekler uçuyordu. Kardeşine patlıcan çiçekleri kesti ve o da güneşten sıcacık olmuş bir halde mor çiçekleri bağrına bastı.</p>

  <p>Uyandığında kapısının altından bir çiçekle birlikte atılmış olan notu gördü. Notta : <i>Eğer insan kurbağalarla çevrilmişse, balıkçılı seçer</i> yazıyordu.</p>
</body>
</html>
