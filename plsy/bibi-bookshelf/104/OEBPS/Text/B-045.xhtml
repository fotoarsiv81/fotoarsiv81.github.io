<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>45</h1>

  <p>MÜFETTİŞ POPIL, elinde ince bir dosyayla, Quai des Orfevres’teki emniyet amirliğinden Place de Vosges’e doğru yürüyordu. Çabucak bir kahve içmek üzere bir bara girince, burnuna konyak kokuları geldi ve saatin daha geç olmasını diledi.</p>

  <p>Popil şimdi de Leydi Murasaki’nin pencerelerine bakarak bir aşağı bir yukarı gidip geliyordu. İnce ve bol dökümlü perdeler kapalıydı. Ara sıra dalgalanır gibi oluyordu.</p>

  <p>Gündüz kapıcısı, yaşlıca Yunanlı kadın müfettişi tanıdı.</p>

  <p>“Madam beni bekliyordu” dedi Popil, “Genç adam da burada mı?”</p>

  <p>Kapıcının antenleri bir önseziyle titredi ve kendini emniyete alacak şekilde konuştu. “Kendisini görmedim efendim, ama ben izindeydim.” Popil’i içeri almak için otomata bastı.</p>

  <div>
    <br />
  </div>

  <p style="text-align: center;">***</p>

  <div>
    <br />
  </div>

  <p>Leydi Murasaki koku banyosu için küvete uzanmıştı. Suda yüzen dört gardenya ve birkaç tane portakal vardı. Annesinin en sevdiği kimonosuna gardenyalar işliydi. Artık kül olmuştu. Anılarını düşünürken suda hafif bir dalga yaptı, çiçeklerin yerleri değişmişti. Robert Lecter’le evlenince onu anlayan kişi annesi olmuştu. Babasının kırk yılda bir Japonya’dan gelen mektupları hala ürpertici izler taşıyordu. Son yolladığı nota bir çiçek ya da kokulu bitki iliştirmek yerine Hiroshima’dan kuru bil dal eklemişti.</p>

  <p>Kapı mı çalmıştı? “Hannibal’dır” diye düşünerek gülümsedi ve kimonosuna uzandı. Ama o gelmeden önce mutlaka arak veya bir not yollardı ve anahtarıyla girmeden önce kapıyı çalardı. Şu anda kilitte anahtar sesi duyulmuyordu ama kapı bir daha çalmıştı.</p>

  <p>Banyodan çıkıp çabucak pamuklu bornozuna sarındı. Göz deliğinden baktı. Karşısında Popil duruyordu.</p>

  <p>Leydi Murasaki ara sıra Popil’le öğle yemeği yemekten hoşlanıyordu. Bois de Boulogne’deki Le Pre Catalan’da yedikleri ilk yemek nispeten soğuk geçmişti ama onun iş yerine yakın Chez Paul’dakiler hem daha kolay, hem de daha rahatlatıcı olmuştu. Arada akşam yemeği davetleri de yapmıştı, daima yazılı olarak, ve birinin yanında bir haiku ile pahalı mevsim meyveleri ile. Akşam yemeklerini geri çevirmişti, tabii yine yazılı olarak.</p>

  <p>Kapının sürgüsünü açtı. Saçlarını yukarı toplamıştı ve şahane ayakları çıplaktı.</p>

  <p>“Müfettiş.”</p>

  <p>“Haber vermeden geldiğim için bağışlayın, telefon etmeye çalıştım.”</p>

  <p>“Telefonu duymuştum.”</p>

  <p>“Banyonuzdayken, sanırım.”</p>

  <p>“İçeri gelin.”</p>

  <p>Leydi Murasaki, onun gözlerini takip ederek, girer girmez zırhın önündeki silahlara baktığını fark etti: Hançer, kısa kılıç, uzun kılıç, savaş baltası.</p>

  <p>“Hannibal?”</p>

  <p>“O burada değil.”</p>

  <p>Cazibesine güvenen Leydi Murasaki, sakin bir avcıydı. Şömineye sırtını verip, elleri kol yenlerinde, oyunun kendisine gelmesini bekledi. Popil’in içgüdüsü ise harekete geçmekten, oyunu kızıştırmaktan yanaydı.</p>

  <p>Bir divanın arkasında durup kumaşı okşadı. “Onu bulmam lazım. En son ne zaman görmüştünüz onu?”</p>

  <p>“Kaç gün olmuştu? Beş. Sorun nedir?”</p>

  <p>Popil zırhın yanına gitti. Bir sandığın lake yüzeyini okşadı. “Nerede olduğunu biliyor musunuz?”</p>

  <p>“Hayır.”</p>

  <p>“Gidebileceği yer hakkında bir imâda bulunmuş muydu”?</p>

  <p>İmâ. Leydi Murasaki Popil’i izledi. Kulaklarının ucu kızarmıştı. Durmadan dolanıyor, sorular soruyor, bir şeyleri elliyordu. Farklı dokulara dokunmayı seviyor, düzgün yüzeyleri ellemeyi tüylü şeylere tercih ediyordu. Leydi Murasaki bunu masada da görmüştü. Pütürlü veya düz. Dilin altı ve üstü gibi. Onu bu imajla heyecanlandırabileceğini ve beynine kan gitmesini engelleyebileceğini biliyordu.</p>

  <p>Popil, bir saksı bitkisinin arkasına geçti. Yaprakların arasından ona bakınca, Leydi Murasaki gülümsedi ve ritmini bozmuş oldu.</p>

  <p>“Neresi olduğunu bilmiyorum ama yurtdışına gidecekti sanırım.”</p>

  <p>“Evet, yurtdışına” dedi Popil. “Galiba bazı savaş suçlularını avlamaya.”</p>

  <p>Eğilip Leydi Murasaki’nin yüzüne baktı. “Özür dilerim ama size bunu göstermem lazım.” Popil, çay sehpasına bulanık bir resim bıraktı, Sovyet elçiliğinden gelen Termo-Fax, hâlâ nemliydi ve kıvrılıyordu. Resimde, kütüğün üzerinde duran Dortlich’in kafası, polisler, iki Alsas köpeği ve bir tazı görünüyordu. Ayrıca, Dortlich’in Sovyet Polis kimliğindeki fotoğrafı da eklenmişti. “Savaştan önce Hannibal’ın ailesine ait olan bir ormanda bulunmuş. Hannibal’ın oralarda olduğunu biliyorum - bir gün önce Polonya sınırından geçmişti.”</p>

  <p>“Niye Hannibal olması gerekiyor? Bu adamın bir sürü düşmanı vardır, savaş suçlusu olduğunu söylemiştiniz.”</p>

  <p>Popil kimlik fotoğrafını gösterdi. “Hayattayken böyle görünüyormuş.” Popil cüzdanından bir dizi çizim çıkardı. “Hannibal da onu böyle çizmiş ve odasının duvarına koymuş.” Yüzün yarısı açımlanmıştı, öbür yarısı ise net bir şekilde Dortlich’ti.</p>

  <p>“Davet edilmeden odasına girmemeliydiniz.”</p>

  <p>Popil birden öfkelendi. “Evcil yılanınız bir adam öldürdü. Muhtemelen bu ilk de değil, siz benden daha iyi bilirsiniz. Burada da öbürleri var” dedi ve çizimleri gösterdi. “Bu da odasındaydı, bu da ve bu da. Bu yüzü Nurmberg Duruşmalarından hatırlıyorum. Bunların hepsi kaçak ve şimdi ellerinden gelirse onu öldürecekler.”</p>

  <p>“Ya Sovyet Polisi?”</p>

  <p>“Sessizce Fransa’da soruşturma yapıyorlar. Dortlich gibi bir Nazi’nin Halkın Polisi’ne sızmış olması Sovyetler için bir utanç kaynağı. Şimdi dosyası Doğu Almanya’daki Stasi’de”</p>

  <p>“Eğen Hannibal’ı yakalarlarsa</p>

  <p>“Eğer onu Doğu’da yakalarlarsa, anında vururlar. Eğer oradan çıkmışsa ve çenesini kapalı tutarsa davayı unutulmaya ve ölmeye bırakırlar.”</p>

  <p>“Peki siz de unutulmaya ve ölmeye bırakır mısınız?” “Eğer Fransa’da ele geçerse hapse girecektir. Kafasını bile kaybedebilir.” Popil dolanmayı bıraktı. Omuzları çökmüştü.</p>

  <p>Ellerini ceplerine soktu.</p>

  <p>Leydi Murasaki kendi ellerini kol yenlerinden çıkardı.</p>

  <p>“Siz de sınır dışı edilirsiniz” dedi. “Ben de mutsuz olurum. Sizi görmek hoşuma gidiyor.”</p>

  <p>“Sadece gözlerinizle yaşar mısınız Müfettiş?”</p>

  <p>“Hannibal yaşar mı? Onun için her şeyi yaparsınız, öyle değil mi?”</p>

  <p>Leydi Murasaki bir şey söyleyecekti, kendini korumak için bir şey, ama sadece “Evet” dedi ve bekledi.</p>

  <p>“Ona yardım edin. Bana yardım edin. Pascal.” Adamın ilk adını daha önce hiç söylememişti.</p>

  <p>“Onu bana gönderin.”</p>
</body>
</html>
