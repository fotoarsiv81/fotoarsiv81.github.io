<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>55</h1>

  <p>KAFE de L’ESTE’NİN dışındaki kuşhanede kiraz kuşları parlak ay ışığının altında telaşla söylendiler. Terasın tentesi yukarı toplanmış ve şemsiyeler kapatılmıştı. Yemek salonu karanlıktı ama mutfakta ve barda hala ışık vardı.</p>

  <p>Hannibal, Hercule’nin yeri paspasladığını görebiliyordu. Kolnas bir hesap defteriyle barda oturmaktaydı. Hannibal karanlığa doğru geri çekildi, motosikletini çalıştırdı ve ışıklarını yakmadan uzaklaştı.</p>

  <p>Rue Juliana’daki evin son beş yüz metresini yürüyerek gitti. Eve giden yola bir Citroen Deux Cheveaux park edilmişti; şoför koltuğunda oturan adam sigarasının son nefesini çekiyordu. Hannibal izmaritin bir yay çizerek yoldaki su birikintisine düşmesini uzaktan izledi. Adam koltuğuna iyice yerleşip başını arkaya yaslamıştı. Uyumaya hazırlanıyor olabilirdi.</p>

  <p>Mutfağın dışındaki çalıların arasından evin içini görebiliyordu. Bir pencerenin önünden geçen Madam Kolnas, göremeyeceği kadar kısa boylu biriyle konuşuyordu. Hava sıcak olduğu için sineklikli pencereler açıktı. Mutfağın tel kapısı da bahçeye açılıyordu. Hançer sinek telini kolayca kesti ve kancayı yerinden çıkardı. Hannibal ayaklarını paspasa silip içeri girdi. Mutfak saati gürültüyle çalışıyordu. Banyoda akan suyun sesini de duyabilmekteydi. Banyo kapısını geçti, yerde gıcırtı olmasın diye duvar dibinden ilerliyordu. Madam Kolnas’ın banyoda bir çocukla konuştuğunu duydu.</p>

  <p>Yandaki kapı aralıktı. Hannibal oyuncak dolu rafları ve kocaman, tüylü bir fili görebiliyordu. Odaya baktı. Bir çift karyola vardı. Katerina Kolnas kapıya yakın olan yatakta uyuyordu. Hannibal kızın şakağında atan nabzını görebiliyordu. Kolunda yine Mischa’nın bileziği vardı. Hannibal ışıktan gözlerini kırpıştırdı. Kendi göz kırpışım da duydu. Çocuğun soluk alıp verişini de duyabiliyordu. İçinde kopan fırtınaya rağmen en küçük sesi bile duymaktaydı.</p>

  <p>“Gel canım, kurulanma zamanı” dedi Madam Kolnas.</p>

  <p>Grutas’ın siyah ve kahin görünüşlü teknesi kalın sislerin arasında bir iskeleye bağlı duruyordu. Grutas ve Mueller Leydi Murasaki’yi bağlı ve ağzında bir tıkaçla tekneye taşıdılar ve kamaranın arkasındaki iskeleye götürdüler. Grutas bir tekmeyle alt güvertedeki muamele kabininin kapısını açtı. Kamaranın ortasında, altına kanlı bir çarşaf serilmiş bir sandalye vardı.</p>

  <p>“Pardon, kamaranız henüz hazır değil” dedi Grutas. “Oda servisini arayayım bari. Evaü” Güverteye çıkıp yan kamaraya gitti ve kapıyı açtı. Ranzalara zincirlenmiş üç kadın yüzlerinde nefret ifadesiyle ona baktılar. Eva kadınların giysilerini topluyordu.</p>

  <p>“Buraya gel.”</p>

  <p>Eva muamele kamarasına geldi, Grutas’tan uzak duruyordu. Kanlı çarşafı alıp, sandalyenin altına temizini yaydı. Kanlı çarşafı alıp çıkıyordu ama Grutas “Bırak onu” dedi. “Şuraya koy ki kadın görebilsin.”</p>

  <p>Grutas ve Mueller Leydi Murasaki’yi iskemleye bağladılar.</p>

  <p>Grutas, Mueller’i gönderdi. Duvarın dibindeki bir şezlonga oturup bacaklarını açtı ve uyluklarını ovmaya başladı. “Bana biraz mutluluk vermezsen başına gelecekler hakkında bir fikrin var mı?” dedi.</p>

  <p>Leydi Murasaki gözlerini kapadı. Teknenin sarsıldığını ve hareket ettiğini duydu.</p>

  <p>Hercule iki sefer yapıp çöpleri dışarı taşıdı. Bisikletinin kilidini açtı ve yola koyuldu.</p>

  <p>Hannibal mutfak kapısından içeri girerken Hercule’ün bisikletinin arka lambası hâlâ görülebiliyordu. Kanlı bir pakette ağır bir şey taşımaktaydı.</p>

  <p>Kolnas defteriyle birlikte mutfağa geldi. Ocağı açıp bazı kağıtları üstüne koydu ve ateşe doğru itekledi.</p>

  <p>Arkasından Hannibal “Herr Kolnas, kaselerle çevrili” dedi.</p>

  <p>Kolnas ok gibi dönünce HannibaTın duvara yaslanmış kendisine baktığını gördü. Bir elinde bir kadeh şarap, ötekinde ise bir tabanca vardı.</p>

  <p>“Ne istiyorsun? Burayı kapadık.”</p>

  <p>“Kolnas kase cennetinde. Kaselerle çevrili. Asker künyenizi takıyor musunuz Herr Kolnas?”</p>

  <p>“Benim adım Kleber, Fransız vatandaşıyım ve şimdi polisi arıyorum.”</p>

  <p>“Durun ben arayayım sizin için.” Hannibal kadehini bıraktı ve telefonu kaldırdı. “O arada Savaş Suçları Komisyonunu da arasam bir sakıncası olur mu? Parasını ben öderim.”</p>

  <p>“Siktir git. Canın kimi isterse onu ara. Ciddiyim, onları da arayabilirsin. Ya da ben arayayım. Benim belgelerim var, dostlarım var.”</p>

  <p>“Benim de çocuklarım var. Sizinkiler.”</p>

  <p>“Bu ne demek oluyor?”</p>

  <p>“İkisi de bende. Evinize gittim, Rue Juliana’ya. Koca tüylü filin durduğu odaya girdim ve onları aldım.”</p>

  <p>“Yalan söylüyorsun.”</p>

  <p>“ ‘Onu al, zaten ölecek’ demiştiniz. Hatırladınız mı? Grutas’ın arkasında elinde kasenizle beklerken.</p>

  <p>“Fırınınız için bir şey getirdim.” Hannibal arkasına uzandı ve kanlı paketini ortadaki masaya attı. “Birlikte pişirebiliriz, tıpkı eskiden olduğu gibi.” Mischa’nın bileziğini masaya koydu. Bilezik birkaç kez yuvarlandıktan sonra durdu.</p>

  <p>Kolnas boğulur gibi bir ses çıkardı. Bir an titreyen elleriyle pakete dokunamadı ama sonra yırtarak açtı, içindeki kanlı kasap kağıdını da yırttı, etler ve kemiklerle karşılaşana kadar yırtmaya devam etti.</p>

  <p>“Bu sadece rostoluk et Herr Kolnas. Les Halles’den aldım. Ama insan neler hissediyor, görüyor musunuz?” Kolnas masanın üstüne yığıldı, kanlı elleri Hannibal’ın suratını aradı ama yetişemedi ve Hannibal onu yakalayıp aşağı çekti. Tabancayla Kolnas’ın kafasına vurdu, fazla sert vurmamıştı ve Kolnas’ın dünyası karardı.</p>

  <p>Hannibal’ın kanlı suratı kendi rüyalarındaki şeytani suratlara benzemişti. Gözlerini açana kadar Kolnas’ın yüzüne su döktü.</p>

  <p>“Katerina nerede, ona ne yaptın?” dedi Kolnas.</p>

  <p>“Gayet iyi Herr Kolnas. Pembe ve mükemmel. Şakağında nabzının atışını görebiliyorsunuz. Siz Leydi Murasaki’yi bana verince ben de onu vereceğim size.”</p>

  <p>“Bunu yaparsam ölmüş bir adam olurum.”</p>

  <p>“Hayır. Grutas tutuklanacak ve ben de sizin yüzünüzü unutacağım. Çocuklarınızın selameti için sizi bırakacağım.” “Onların sağ olduğunu nereden bileyim?”</p>

  <p>“Kız kardeşimin ruhuna yemin ederim ki seslerini duyacaksınız. Sağ olarak. Bana yardım etmezseniz sizi öldüreceğim ve çocukları da açlıktan ölmeye bırakacağım. Grutas nerede? Leydi Murasaki nerede?” Kolnas yutkundu, ağzına gelen kanı yutmuştu. “Grutas’ın ev tipi bir teknesi var. Bir kanal teknesi, onunla geziyor. Nemours’un güneyindeki Canal de Loing’de.”</p>

  <p>“Teknenin adı ne?”</p>

  <p>“Christabel. Söz verdin, çocuklarım nerede?”</p>

  <p>Hannibal, Kolnas’ı ayağa kaldırdı. Kasanın yanında duran telefonu aldı, bir numara çevirdi ve almacı Kolnas’a uzattı.</p>

  <p>Bir an için Kolnas kendi karısının sesini tanıyamadı ve sonra “Alo! Alo! Astrid?? Çocukları kontrol et, Katerina’yla konuşmak istiyorum! Ne diyorsam onu yap!”</p>

  <p>Uykusundan kaldırılan çocuğun mızmız sesini dinlerken Kolnas’ın yüzü değişti. Önce rahatladı, sonra kasanın altında tabancayı arayan eli boş kalınca yüzüne boş bir ifade geldi. Omuzları çöktü. “Beni kandırdınız Herr Lecter.” “Sözümü tuttum. Çocuklarınızın hatırı için de —”</p>

  <p>Kolnas yumruğuyla koca Webley’e vurunca Hannibal’ın elinden fırlayan tabanca ikisinin arasına düştü ve Hannibal hançeri çıkarıp Kolnas’ın çenesine sapladı, hançerin ucu başının tepesinden çıkmıştı.</p>

  <p>Telefon almacı kablonun ucunda sürüklendi. Kolnas yüzüstü yere yığıldı. Hannibal onu çevirip mutfak iskemlesine oturdu ve bir süre ona baktı. Kolnas’ın gözleri açıktı, cam gibi olmuştu. Hannibal kaseyi adamın yüzüne kapadı.</p>

  <p>Sonra kiraz kuşlarının kafesini alıp dışarı çıktı. Sonuncu kuşu eliyle tutup ay ışığıyla parlayan gökyüzüne salması gerekti. Uçsunlar diye kuşları kış kışladı. Bir sürü oluşturarak önce bir daire çizdiler, terasta minik gölgeler oynaştı, rüzgarı anlamaya ve kutup yıldızını bulmaya çalışıyorlardı. Hannibal “Gidin” dedi. “Baltık o tarafta. Hep orada kalın.”</p>
</body>
</html>
