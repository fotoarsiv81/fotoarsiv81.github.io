<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>11</h1>

  <p>Jane Rizzoli klasik müzikten anlamazdı. Müzikle tek bağlantısı, rahatlamak için dinleyeceği türden birkaç CD ve ortaokul bandosunda iki yıl trompet çalmış olmasıydı. Bu seçiminin nedeni de, diğer kızların çaldığı klakson sesli klarnetin ya da mıymıy flütlerin aksine trompetin en çok gürültü çıkaran enstrüman olmasıydı. Tabii ya, Rizzoli duyulsun istiyordu. Bu yüzden trompet çalan diğer oğlanlarla omuz omuza durmaktan çekinmemişti. Notaların gümbür gümbür çıkmasına bayılmıştı.</p>

  <p>Ama maalesef yanlış notalar çıkıyordu genelde.</p>

  <p>Babası evin içinde alıştırma yapmasını yasaklamış, bahçedeki komşu köpekleri de bu durumu protesto etmek için deli gibi ulumaya başlamışlardı ki trompete elveda demeye karar verdi. Ham hevesin ve güçlü ciğerlerin, yeteneksizliğin yerini asla alamayacağını o bile anlamıştı.</p>

  <p>O günden bu yana Rizzoli'nin bildiği tek müzik, asansörlerde çalan gereksiz şeyler ve arabalardan gelen gümbür gümbür bas seslerinden ibaret olmuştu. Huntington Caddesi'nin köşesindeki Symphony Hall'a en son lisedeyken gelmiş, Boston Senfoni Orkestrası'nın provalarına katılışlardı sınıf olarak. Symphony Hall'a 1990 yılında eklenen Cohen Kanadı'nı Rizzoli daha önce hiç görmemişti. Frost'la bu yeni kanada girdiklerinde modern görüntü şaşırtmış onu. Hatırladığı o karanlık, kasvetli binaya hiç benzemiyordu.</p>

  <p>Rozetlerini gösterdikleri yaşlı güvenlik görevlisi ziyaretçilerin Cinayet Masası'ndan olduklarını anlayınca zar zor belini doğrultup ayağa kalktı.</p>

  <p>"Ghent'ler için mi geldiniz?" diye sordu adam.</p>

  <p>"Evet, beyefendi," dedi Rizzoli.</p>

  <p>"Korkunç bir şey. Geçen hafta, şehre ilk geldiklerinde uğramışlardı buraya. Salonu görmeye gelmişlerdi." Kafasını salladı. "Çok güzel bir çifttiler."</p>

  <p>"Çaldıkları gece siz görevli miydiniz?"</p>

  <p>"Hayır, hanımefendi. Ben gündüzleri duruyorum. Beşte çıkmam gerekiyor, çünkü karımı huzurevinden almaya gidiyorum. Yirmi dört saat gözetim altında olması gerekiyor. Ocağı falan kapatmayı unutuyor sonra..." Adam aniden sustu, yüzü kızararak. "Ah, buraya eğlenmeye gelmediniz ya. Evelyn'i görmek istiyorsunuz herhalde."</p>

  <p>"Evet. Odası ne tarafta acaba?"</p>

  <p>"Odasında değildir. Birkaç dakika önce salona girdiğini gördüm."</p>

  <p>"Prova falan mı var?"</p>

  <p>"Hayır, efendim. Sakin sezondayız. Orkestra yazları Tanglewood'da kalır. Yılın bu vakti birkaç misafir sanatçıdan başka performans olmaz."</p>

  <p>"Yani salona girebilir miyiz?"</p>

  <p>"Hanımefendi, rozet sizde. İstediğiniz yere girebilirsiniz yani."</p>

  <p>"Buradaki işiniz tam olarak nedir Bayan Petrakas?" diye sordu Frost.</p>

  <p>Evelyn Petrakas'ı hemen fark edememişlerdi. Rizzoli karanlık oditoryuma girdiğinde ilk gördüğü, aydınlatılmış sahneye kadar inen yüzlerce boş koltuk olmuştu. Işığa doğru koridorda yürürlerken zemin eski bir gemideymişler gibi gıcırdıyordu. Sahneye ulaşmışlardı ki cılız bir sesin onlara seslendiğini duydular.</p>

  <p>"Yardımcı olabilir miyim?"</p>

  <p>Gözleri ışıktan kamaşan Rizzoli sesin geldiği, oditoryumun karanlık bir köşesine döndü. "Bayan Petrakas?"</p>

  <p>"Evet?"</p>

  <p>"Ben Dedektif Rizzoli. Bu da Dedektif Frost. Sizinle konuşabilir miyiz?"</p>

  <p>"Buradayım. Arka sıradayım, gelin."</p>

  <p>Koridoru geçip kadının yanına gittiler. Evelyn onları görünce ayağa kalkmadı bile. Sanki ışıktan saklanıyor gibiydi. Yanındaki boş koltuklara oturan dedektiflere kısa bir baş selamı verdi.</p>

  <p>"Ben polisle konuştum zaten. Dün akşam," dedi Evelyn.</p>

  <p>"Dedektif Sleeper'la mı konuştunuz?"</p>

  <p>"Evet. Adı buydu galiba. Nazik, yaşlıca bir adamdı. Kalıp diğer dedektiflerle de konuşmam gerekirdi ama gitmek zorundaydım. O evde daha fazla kalamazdım..." Sadece kendisinin görebildiği bir gösteriyi izliyormuş gibi, hipnotize olmuş halde sahneye baktı. Rizzoli loş ışığa rağmen kadının kırklı yaşlarda olduğunu, güzel bir yüzü olduğunu ve koyu renkli saçlarına akların düşmeye başladığını görebiliyordu. "Burada halletmem gereken işler vardı," dedi Evelyn. "Biletler iade edilecekti. Sonra basın da gelmeye başlamıştı. Geri dönüp onlarla uğraşmam gerekiyordu." Bitkin bir halde güldü. "Yangın söndürücülük. İşte bizim işimiz bu."</p>

  <p>"Unvanımı mı soruyorsunuz?" Omuz silkti. "Misafir sanatçılar için program koordinatörlüğü. Anlamı da şu, Boston'a geldiklerinde sanatçıların mutlu ve sağlıklı olmalarını sağlamaya çalışıyorum. Bazılarının ne kadar çaresiz olduklarını bir bilseniz. Hayatlarını konser salonlarında ve stüdyolarda geçiriyor zavallılar. Gerçek dünya onlar için tam bir bilmece. İşte ben de onlara kalacak yer ayarlıyorum. Havaalanında karşılıyorum. Odalarına meyve sepeti falan gönderiyorum. Başka nelere ihtiyacı oluyorsa artık. Ellerinden tutuyorum yani."</p>

  <p>"Ghent'leri ilk ne zaman gördünüz?" diye sordu Rizzoli.</p>

  <p>"Şehre geldiklerinin ertesi günü. Onları evden almaya gitmiştim. Alex'in viyolonseli sığmayacağı için taksiyle gelemezlerdi. Neyse ki benim cipin arka koltuğu katlanıyor."</p>

  <p>"Burada oldukları zaman zarfında hep siz mi gezdirdiniz onları?"</p>

  <p>"Sadece evle Symphony Hail arasında."</p>

  <p>Rizzoli not defterine göz attı. "Anladığım kadarıyla Beacon Tepesi'ndeki ev bir kurul üyesine aitmiş. Christopher Harm diye biri. Müzisyenleri hep böyle evine davet eder mi?"</p>

  <p>"Zaten kendisi yazları Avrupa'da oluyor. Otelde kalmalarından iyidir, öyle değil mi? Bay Harm klasik müzik sanatçılarına güvenir. Evine iyi bakacaklarından şüphe etmez."</p>

  <p>"Bay Harm'ın evinde kalan misafirler daha önce herhangi bir şeyden şikayetçi oldular mı?"</p>

  <p>"Ne gibi?"</p>

  <p>"Eve girmeye çalışanlar. Hırsızlar. Huzursuz olmalarına neden olan bir şeyler işte."</p>

  <p>Evelyn kafasını salladı. "Orası Beacon Tepesi, Dedektif. Daha düzgün bir muhit olabilir mi? Alex ve Karenna da seviyordu orayı."</p>

  <p>"Peki onları en son ne zaman gördünüz?"</p>

  <p>Evelyn yutkundu. Yumuşak bir sesle konuştu: "Dün gece. Alex'i bulduğumda..."</p>

  <p>"Hayatta oldukları zamanı kast etmiştim Bayan Petrakas."</p>

  <p>"Ah." Evelyn mahcup mahcup güldü. "Doğru ya, onu kast etmişsinizdir. Affedersiniz, düşünemedim. Hâlâ doğru düzgün düşünemiyorum da." Kafasını salladı. "Bugün işe nasıl geldiğimi bilmiyorum, inanın. Boş durmak istemedim galiba."</p>

  <p>"Onları en son ne zaman gördüğünüzü anlatıyordunuz," diye araya girdi Rizzoli.</p>

  <p>Evelyn bu kez daha kararlı bir ses tonuyla konuştu.</p>

  <p>"Dün değil önceki gece. Gösteriden sonra Beacon Tepesi'ne geri götürmüştüm onları. Saat on bir civarıydı herhalde."</p>

  <p>"Onları bırakıp gittiniz mi? Yoksa içeri de girdiniz mi?"</p>

  <p>"Evin önünde bıraktım."</p>

  <p>"Peki içeri girdiklerini gördünüz mü?"</p>

  <p>"Evet."</p>

  <p>"Yani sizi içeri davet etmediler."</p>

  <p>"Çok yorgundular herhalde. Biraz da üzgündüler."</p>

  <p>"Neden?"</p>

  <p>"Boston'a gösteri için geldikleri zaman daha büyük bir seyirciye çalacaklarını ummuşlardı. Ne de olsa bizimki müzik şehri diye bilinir. Burada bile en iyisi bu kadarsa, Detroit'te ya da Memphis'te ne yapacaklardı?" Evelyn sahneye bakti üzgün. "Bizler artık dinozor olduk, Dedektif. Arabada Karenna söylemişti bunu. Kim artık klasik müzik dinliyor ki ? Gençler genelde video klipten başka bir şey seyretmiyorlar artık. Yüzlerinde o halkalarla dolaşan bir sürü çocuk. Varsa yoksa seks, gösteriş ve aptal kıyafetler. Şu şarkıcı var ya hani, adı neydi; neden dilini çıkarıp duruyor? Bunun müzikle ne ilgisi var?"</p>

  <p>"Hiç ilgisi yok," diye onayladı Frost, samimi bir ortam yaratma isteğiyle. "Daha geçen gün karımla bunu konuşuyorduk. Alice klasik müziği sever. Bayılır hatta. Her yıl senfoniye sezonluk bilet alırız."</p>

  <p>Evelyn'in yüzünde hüzünlü bir tebessüm belirmişti. "O halde korkarım siz de dinozorsunuz."</p>

  <p>Çıkmak üzere ayağa kalktıklarında Rizzoli önündeki koltukta duran program broşürünü fark etti. Eğilip aldı. "Burada Ghent'ler de var mı?" diye sordu.</p>

  <p>"Beşinci sayfaya bakın," dedi Evelyn. "Orada işte. Tanıtım fotoğrafları da var."</p>

  <p>Birbirini seven iki insanın resmiydi bu.</p>

  <p>Omuzları açık siyah elbisesiyle ince ve zarif Karenna kocasının gülen gözlerine bakıyordu. Yüzü ışıl ışıl, saçları simsiyahtı. Alexander da ona, gözünün önüne inen bir bukle ve yüzünde çocuksu bir gülümsemeyle bakıyordu.</p>

  <p>"Ne kadar güzel bir çiftler, değil mi? Gariptir, hiç oturup doğru düzgün sohbet etme imkânımız olmadı. Ama müziklerini biliyordum. Albümlerini dinlemiştim. Sahnedeki performanslarını da izlemiştim. Sadece müziklerini dinleyerek bile fikir edinebilirsiniz biri hakkında. Aklımda kala tek şey, müziklerindeki zarafet olmuş. Galiba onlar için söyleyeceğim tek şey bu. Çok zarif insanlardı."</p>

  <p>Rizzoli sahneye dönüp Alexander ve Karenna'yı çalarlarken hayal etmeye çalıştı. Karenna'nın, sahne ışıklanın altında parlayan siyah saçları, Alexander'in viyolonseli. Ve de iki sevgilinin birbirlerine aşklarını ilan eden müzikleri."</p>

  <p>"Sahne aldıkları gece," dedi Frost, "hayal kırıklığı oldu demiştiniz."</p>

  <p>"Evet."</p>

  <p>"Seyirci nasıldı?"</p>

  <p>"Herhalde dört yüz elli kadar bilet satılmıştı."</p>

  <p>Dört yüz elli çift göz, diye düşündü Rizzoli ve karşılarında, genç bir çiftin aşkla parlayan ışıkları. Ghent'ler seyircide nasıl duygular uyandırmıştı acaba? Güzel bir müzikten alınan keyif mi? Birbirine aşık iki genç insanı seyretmenin zevki mi? Yoksa seyircilerin arasında birileri kalbinin derinliklerinden gelen başka duygulara mı kapılmıştı? Açlık gibi. Kıskançlık gibi. Başka bir adamın sahip olduğu şeyi arzulamanın burukluğu gibi.</p>

  <p>Rizzoli'nin bakışları tekrar Ghent'lerin fotoğrafına döndü.</p>

  <p>Dikkat çekici olan kadının güzelliği miydi? Yoksa bu çiftin aşık olmaları mıydı?</p>

  <p><br /></p>

  <p>Sade kahvesini yudumlarken masasının üstünde biriken yığma bakıyordu. Richard ve Gail Yeager. Raşitik kadın. Alexander Ghent. Ve artık bir cinayet olarak bakmıyor olsa da, aklını hâlâ meşgul eden şu kaçak yolcu. Ölüleri hiçbir zaman aklından çıkaramıyordu zaten. Cesetlerin ardı arkası gelmiyordu. Her birinin anlatacak korkunç hikâyeleri vardı ve hepsi de ilgi bekliyordu. Rizzoli yeterince derin kazacak olsa hikâyelerinin kemiklerini de ortaya çıkarabilecekti. Aslında toprağı o kadar uzun zamandır kazıyordu ki, gördüğü bütün ölüler toplu mezarda birbirine girmiş iskeletler gibi ansıyorlardı.</p>

  <p>Öğlen DNA labından gelen çağrıyla, insana suçlayarak akan dosya yığınından bir süreliğine de olsa kaçmaya bahanesi olmuştu. Odasından çıkıp güney kanadına doğru yollandı.</p>

  <p>DNA labı S253'teydi ve onu çağıran uzman Walter DeGroot adında, solgun yüzlü sarışın bir Hollandalıydı. Adam Rizzoli'yi ne zaman görse kaçacak delik arıyordu çünkü biliyordu ki, Rizzoli ziyarete geldiyse kesin bir DNA profilini acele almak için gelmiştir ve almadan da gitmeyecektir. Ama bugün dedektifi görür görmez yüzüne kocaman bir gülümseme yayıldı.</p>

  <p>"Otoradı çıkarttım," dedi. "Şurada asılı."</p>

  <p>Otorad, daha doğrusu otoradyogram, DNA parçalarının dizilimini tespit etmek için çekilen röntgen filmine verilen addı. DeGroot kurutmak için astığı filmi indirip ışık dolabına taktı. Tepeden aşağıya doğru inen koyu renkli, paralel çizgiler belirmeye başlamıştı.</p>

  <p>"Bu gördüğün, sıralı tekrarların değişken sayılarıdır," dedi adam. "Bana verdiğin muhtelif numunenin DNA'sını çıkartıp parçacıkları izole ederek, istediğimiz örneklerle karşılaştırdım. Bunlar genler değil, belirgin bir amaç gözetmeden dizilmiş DNA kesitleri. Ama her biri kişiye özel karakteristikler göstermeye yeter."</p>

  <p>"Peki bu çizgiler nedir? Ne anlama geliyorlar?"</p>

  <p>"Soldan başlayarak ilk iki çizgi kontrol amaçlı. Birincisi, muhtelif numunenin göreli pozisyonlarını tahmin etmemize yarayan standart bir DNA merdiveni. İkincisi ise yine kontrol amaçlı kullanılan standart bir hücre çizgisi. Üç, dört ve beşinci çizgiler de bilinen kaynaklardan alınan örneklerin kendi çizgileri."</p>

  <p>"Hangi kaynaklar bunlar?"</p>

  <p>"Üçüncüsü zanlı Joey Valentine'a ait. Dördüncü Dr. Yeager'ın. Beşinci de Bayan Yeager'ın."</p>

  <p>Rizzoli beşinci çizgiye baktı. Bunun, Gail Yeager'ın yaratılmasında kullanılan tasarımın şeması olduğunu düşünmek ürkütücüydü. Benzersiz bir insan bireyinin, saç renginden tutun da nasıl kahkaha attığına dek her şeyiyle, bu zincire indirgenebiliyor olduğunu düşündü. Ama bu otoradda kocasını seven, annesinin ardından yas tutan o kadından eser yoktu ki. Hepimiz bundan ibaret miydik? Bir dizi kimyasal halkadan oluşmuş bir kolye. Madem öyle ruhumuz bu çifte sarmalın neresinde duruyordu?</p>

  <p>Rizzoli'nin bakışları son iki çizgiye yöneldi. "Bu sonuncular ne?" diye sordu.</p>

  <p>"Bunlar tanımlanamayanlar. Altıncı çizgi Yeager'ların halısında bulunan meniden. Yedinci ise Gail Yeager'ın vajinasından alınan taze meniden."</p>

  <p>"Bu sonuncular birbirine benziyorlar sanki."</p>

  <p>"Doğru. Tanımlanamamış bu iki DNA da aynı adama ait. Ve senin de dikkatini çektiği üzere, bunlar Dr. Yeager'a ya da Bay Valentine'a ait değil. Böylece meninin sahibinin Bay Valentine olmadığı kesinliğe kavuşmuş oluyor."</p>

  <p>Rizzoli son iki çizgiye bakıyordu hâlâ. Bir canavarın genetik parmak iziydi bu.</p>

  <p>"Sizin fail o," dedi DeGroot.</p>

  <p>"CODIS'i aradın mı? Veritabanı karşılaştırmasını acil yapmalarını sağlayabilir miyiz sence?"</p>

  <p>CODIS ulusal DNA veri bankasıydı. Hem binlerce tescilli mahkûmun hem de ülke çapındaki olay yerlerinden toplanan, kimliği meçhul şahısların profillerinin saklandığı bir veritabanı oluşturuluyordu burada.</p>

  <p>"Seni de bu yüzden çağırdım ya. Halıdan alınan DNA'yı geçen hafta göndermiştim."</p>

  <p>Rizzoli iç geçirdi. "Bir yıla kadar cevap verirler artık."</p>

  <p>"Hayır, hayır. Ajan Dean beni aradı. Failinizin DNA'sına CODIS'te rastlanamamış."</p>

  <p>Rizzoli hayretle baktı adama. "Haberi sana Ajan Dean mi verdi?"</p>

  <p>"Elinde kırbaçla başlarında durdu herhalde. Bunca zamandır buradayım, bir CODIS raporunun bu kadar çabuk çıktığını hiç görmemiştim."</p>

  <p>"Peki bu bilgiyi CODIS'e de onaylattın mı?"</p>

  <p>DeGroot surat astı. "Şey, hayır, ben sandım ki Ajan Dean..."</p>

  <p>"Lütfen ara onları. Onaylanmasını istiyorum."</p>

  <p>"Bu Dean'in güvenilirliğiyle ilgili şüphelerin mi var?"</p>

  <p>"Biz işimizi sağlama alalım, olur mu?" Rizzoli ışık dolabına baktı. "Bizimkinin CODIS'te bulunamadığı doğruysa..."</p>

  <p>"O halde karşında yeni bir oyuncu var demektir Dedektif. Ya da sistemden bir şekilde kaçmayı başarmış biri."</p>

  <p>Rizzoli çaresizce DNA çizgilerine baktı. DNA'sı elimizde, diye düşündü. Genetik profili de öyle. Ama henüz adını bile bilmiyoruz.</p>

  <p><br /></p>

  <p>Rizzoli bir CD takıp kanepeye çökerek ıslak saçlarını kumlamaya başladı. Hoparlörlerden gelen güçlü viyolonsel solosu sıcak çikolata gibi eriyordu. Gerçi klasik müzik hayranı değildi ama merak edip Symphony Hall'un hediyelik eşya mağazasından Alex Ghent'in kayıtlarının bulunduğu bir CD satın almıştı. Adamın ölümüyle ilgili her şeyi öğrenmek istiyorsa hayatıyla ilgili de bir şeyler bilmek zorundaydı. Ve adamın hayatı müzikti.</p>

  <p>Ghent'in yayı viyolonselin telleri üzerinde kayarken Bach'ın 1 numaralı Sol Majör Suit'inin melodileri okyanus dalgaları gibi çıkıp çıkıp iniyordu. Bu kayıt, Ghent on sekiz yaşındayken yapılmıştı. Stüdyoda oturmuş, kanlı canlı elleriyle tellere basmış, yayını gezdirmişti tellerin üzerinde. Oysa aynı parmaklar şimdi morgda bembeyaz, buz kesmiş; müzik susmuştu. Rizzoli adamın bu sabahki otopsisinde bulunmuş, uzun ince ellerine bakıp, parmakların viyolonselin sapında uçuşunu hayal etmeye çalışmıştı. İnsan elinin ağaç ve tellerle bir olup böyle zengin sesler çıkarabiliyor olması bir mucizeydi.</p>

  <p>CD'nin kapağını alıp, Ghent'in henüz küçük bir çocukken çekilmiş fotoğrafına baktı. Gözleri viyolonsele bakıyor, sol eliyle enstrümanına sarılmış halde duruyordu. Rizzoli aslında ikisinin birlikte çaldığı bir kayıt aramıştı ama hediyelik eşya mağazasındaki bütün albümler satılmıştı. Sadece Alexander'ınkiler kalmıştı. Şimdi yalnız viyolonsel eşine sesleniyordu. O eş neredeydi acaba? Canlı mıydı hâlâ? İşkence mi çekiyordu, ölümle yüz yüze miydi? Yoksa acıdan kurtulmuş, bedeni çürümeye başlamış mıydı şimdi?</p>

  <p>Telefon çaldı. Rizzoli müziğin sesini kısıp ahizeyi kaldırdı.</p>

  <p>"Dönmüşsün," dedi Korsak.</p>

  <p>"Duş almak için geldim."</p>

  <p>"Birkaç dakika önce de aradım. Açmadın."</p>

  <p>"Duymadım herhalde. Ne var ne yok?"</p>

  <p>"Ben de onu öğrenmek için aramıştım."</p>

  <p>"Bir şey olursa ilk seni arayacağımı söylemiştim ya."</p>

  <p>"Tabii canım. Bugün bir kez olsun aradın mı beni? Joey Valelentine'ın DNA sonucunu öğrenmek istiyordum."</p>

  <p>"Sana söylemeye fırsatım olmadı. Bütün gün oradan oraya koşturup durdum."</p>

  <p>"Unutma ki, seni bu işe dahil eden benim."</p>

  <p>"Unutmadım ki."</p>

  <p>"Baksana," dedi Korsak, "kadın elli saattir yok ortada."</p>

  <p>Karenna Ghent öleli muhtemelen iki gün olmuştur, diye düşündü Rizzoli. Ama ölümü katili durdurmayacaktı. Aksine, iştahını daha da çok artıracaktı. Kadının cesedine her bakışında arzu ettiği bir mal görecekti. Kontrol edebileceği biri. Ona karşı koymuyor. Her türlü ahlaksızlığına boyun eğen, sessiz ve hareketsiz bir et parçası. Bundan daha mükemmel bir sevgili olabilir mi?</p>

  <p>Alexander'in viyolonseli alttan alta sihrini konuşturmaya devam ediyordu. Bu konuşmanın nereye gideceğini, Korsak'ın ne istediğini biliyordu. Ancak onu nasıl durduracağını bilemiyordu. Kanepeden kalkıp müziği kapattı. Sanki viyolonsel sessizlikte bile çalmaya devam ediyordu.</p>

  <p>"Geçen seferki gibi olursa kadından bu gece kurtulacaktır," dedi Korsak.</p>

  <p>"Biz de anında enseleriz."</p>

  <p>"Ben hâlâ takımın bir parçasıyım, öyle değil mi?"</p>

  <p>"Ekiplerimiz civarı gözetliyorlar."</p>

  <p>"Ama ben ekibe dahil değilim ha?"</p>

  <p>"Herkesin yeri belli. Bak, bir şey olursa arayacağım..."</p>

  <p>"Bir şey olursa arayacağım deyip durma bana, tamam mı? Telefonun dibinde saksı gibi oturup bütün gün seni mi bekleyeceğim? Bu katili önce ben buldum; hepinizden önce hem de. Biri senin üzerine çıkmaya çalışsa sen ne hissederdin? Bunu bir düşün bence."</p>

  <p>Düşündü de. Adamın neye kızdığını çok iyi anlıyordu. Hem de herkesten daha iyi anlıyordu, çünkü bu onun da başına gelmişti bir kez. Başkaları onun zaferine sahip çıkarak olan biteni kenardan izlemek zorunda kalmak.</p>

  <p>Saatine baktı. "Ben şimdi çıkıyorum. Sen de gelmek istiyorsan orada buluşalım."</p>

  <p>"Nerede olacaksın?"</p>

  <p>"Smith Sahası'nın karşısındaki park alanında. Seninle golf sahasında buluşabiliriz."</p>

  <p>"Orada olacağım."</p>
</body>
</html>
