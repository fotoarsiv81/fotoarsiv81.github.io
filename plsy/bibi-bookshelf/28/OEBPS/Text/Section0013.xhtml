<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>8</h1>

  <p>"Yaptığı çok garip," dedi Arlen. "Kaseti birkaç kere seyrettik ama hâlâ anlayabilmiş değiliz." Birlikte aşağıya, hastanenin toplantı odasına inmişlerdi. Köşede tekerlekli bir televizyon dolabı vardı. Canady hemen atılıp fişi taktı ve kumandayı eline aldı. Uzaktan kumandayı kullanmak alfa erkeğinin rolüydü ve Canady bu rolü kimseye kaptırmak istemiyordu. Neyse ki Arlen'in bunu umursadığı yoktu.</p>

  <p>Canady kaseti taktı. "Pekala, bakalım Boston emniyeti ne çıkaracak bundan?" Bu, eldiveni birinin yüzüne çarpmanın sözlü yolu olmalıydı.</p>

  <p>Ekranda ilk beliren, koridorun sonundaki kapalı bir kapı oldu.</p>

  <p>"İlk kattaki koridorun tavanına yerleştirilmiş kameradan bunlar," dedi Arlen. "Gördüğünüz kapı, binanın doğu kanadındaki personel otoparkına açılıyor. Dört çıkış kapısından biri. Kayıt saatini altta görebilirsiniz."</p>

  <p>"Beşi on geçiyor," diye okudu Rizzoli.</p>

  <p>"Acil servis kayıtlarına göre mahkûm ameliyathaneye beşe çeyrek kala çıkarılmış, yani bu yirmi beş dakika kadar sonrası. Dikkatli izleyin, her şey beşi on bir geçe başlıyor."</p>

  <p>Ekranda saniyeler hızla akıyordu. Sonra 5:11:13'te görüntüye giren bir siluet, çıkışa doğru acele etmeden yürümeye başladı. Kameraya sırtı dönüktü ve beyaz lab önlüğünün yakasının üzerinden tıraşlı ensesi görülebiliyordu. Üstünde cerrahların giydiği ameliyathane pantolonu, ayaklarında da galoşlar vardı. Tam kapıya kadar gitmişti ki aniden durdu.</p>

  <p>"Şunu izleyin." dedi Arlen.</p>

  <p>Adam yavaşça döndü. Gözleri kameraya çevrildi.</p>

  <p>Rizzoli öne doğru eğildi. Boğazı kurumuş, bakışları Warren Hoyt'un gözlerine kilitlenmişti. Sanki o da dedektife bakıyordu. Kameraya yaklaşınca sol kolunun altına bir ş sıkıştırmış olduğunu gördü Rizzoli. Tomar yapılmış bir Hoyt kameranın tam altına gelip durdu.</p>

  <p>"En tuhaf kısım geliyor," dedi Arlen.</p>

  <p>Hoyt kameradan gözlerini ayırmadan, avuç içi görecek şekilde sağ elini havaya kaldırdı. Mahkemede sadece doğruları söyleyeceğine yemin etmek üzereymiş gibiydi. Sonra sol eliyle açık avuç içine işaret etti. Ve gülümsedi.</p>

  <p>"Ne demek oluyor bunlar?" dedi Canady.</p>

  <p>Rizzoli cevap vermedi. Hoyt'un dönüp kapıdan çık gözden kayboluşunu izledi sessizce.</p>

  <p>"Başa sarar mısınız?" dedi yumuşak bir sesle.</p>

  <p>"Şu hareketin ne anlama geldiğini biliyor musunuz?</p>

  <p>"Başa sarın."</p>

  <p>Canady surat asarak başa sardı.</p>

  <p>Hoyt bir kez daha kapıya yürüdü. Döndü. Kame dibine kadar geldi.</p>

  <p>Rizzoli tepeden tırnağa gergin bir halde, kalbi küt atarak bekledi Hoyt'un bir sonraki hareketini.</p>

  <p>Adam avuç içini gösterdi. "Durdurun," dedin. "Tam burada!"</p>

  <p>Canady görüntüyü dondurdu.</p>

  <p>Hoyt sol işaret parmağı, sağ elinin avucunu gösterir halde, yüzünde bir gülümsemeyle donup kalmıştı. Rizzoli afallamıştı.</p>

  <p>Sessizliği ilk bozan Arlen oldu. "Bunun anlamı nedir? Siz anladınız mı?"</p>

  <p>Rizzoli yutkundu. "Evet."</p>

  <p>"Ne peki?" diye atıldı Canady.</p>

  <p>Rizzoli başından beri kucağında yumruk yapmış olduğu ellerini açtı. Her iki avuç içinde de Hoyt'un bıraktığı yara izleri duruyordu. Arlen ve Canady yara izlerine bakakalmıştı.</p>

  <p>"Bunu size Hoyt mu yapmıştı?" dedi Arlen.</p>

  <p>Rizzoli başını salladı. "Anlamı bu işte. Bu yüzden elini havaya kaldırmış." Tekrar televizyon ekranına dönüp, Hoyt'un avuç içi kameraya dönük, gülümseyen görüntüsüne baktı. "Bu aramızda küçük bir şaka. Merhaba diyor bana. Cerrah benimle konuşuyor yani."</p>

  <p>"Onu çok kızdırmış olmalısınız," dedi Canady. Uzaktan kumandayla ekrana işaret etti. "Şuna baksanıza. 'Al sana,' der gibi."</p>

  <p>"Belki de 'görüşürüz,' demek istiyordur," dedi Arlen sessizce.</p>

  <p>Bu sözler Rizzoli'yi ürpertmişti. Evet, nasıl olsa görüşeceğiz. Nerede ya da ne zaman olacak bu bilmiyorum, ama elbet görüşeceğiz.</p>

  <p>Canady kumandanın düğmesine basarak kaseti oynattı. Hoyt'un elini indirdikten sonra çıkışa yönelişini izlediler tekrar. Rizzoli bu sefer koltuğunun altına sıkıştırmış olduğu tomara dikkat etti. "Yine dondurun," dedi.</p>

  <p>Canady görüntüyü dondurdu.</p>

  <p>Rizzoli eğilip ekrana dokundu. "Ne taşıyor böyle? Kıvrılmış bir havlu gibi."</p>

  <p>"Galiba," dedi Canady. "Neden yanında götürüyor ki?"</p>

  <p>"Havlu değil götürdüğü. İçinde bir şey var." Rizzoli ameliyathanede gördüklerini hatırlamaya çalışıyordu. Ameliyat masasının yanında duran boş tepsi gelmişti gözünün önüne.</p>

  <p>Arlen'e baktı. "Aletler," dedi. "Cerrahi aletlerini almış."</p>

  <p>Arlen başını salladı. "Ameliyathaneden bir laparotomi setinin kaybolduğunu söylemişlerdi."</p>

  <p>"Laparotomi mi? O ne demek?"</p>

  <p>"Tıp dilinde karnın kesilip yarılması demek," dedi Canady.</p>

  <p>Ekranda Hoyt kapıdan çıkıp gitmiş, arkasında boş bir koridor ve kapalı bir kapı bırakmıştı. Canady televizyonu kapatıp Rizzoli'ye döndü. "Anlaşılan sizinki eski günlere dönmeye hazırlanıyor."</p>

  <p>Cep telefonunun çalmasıyla irkildi Rizzoli. Telefona uzanırken kalbinin küt küt attığını fark etti. Adamların gözü üzerinde olduğu için ayağa kalkıp yüzünü cama döndü.</p>

  <p>Arayan Gabriel Dean'di. "Adli antropologun saat üçte geleceğini biliyorsun, değil mi?" diye sordu.</p>

  <p>Rizzoli saatine baktı. "Yetişirim."</p>

  <p>"Neredesin?"</p>

  <p>"Bak, yetişirim dedim ya!" Telefonu kapattı. Camdan dışarı bakarken derin bir nefes aldı. Yapamıyorum, diye düşündü. Canavarlar üzerime üzerime geliyorlar.</p>

  <p>"Dedektif Rizzoli?" diye seslendi Canady.</p>

  <p>"Affedersiniz. Şehre dönmem gerekiyor. Hoyt'la ilgili bir gelişme olursa bana haber verirsiniz, değil mi?"</p>

  <p>Adam başını salladı. Gülümsedi. "Fazla uzun süreceğini sanmıyorum."</p>

  <p><br /></p>

  <p>Belki de görmek isteyeceği son kişiydi Dean; ama adli tıbbın otoparkına girerken yine karşısına ilk çıkan o olmuştu. Boş bir yer bulup girdi ve motoru kapattı. Birkaç dakika beklerse adamın önden gireceğini, böylece gereksiz bir konuşmadan yırtabileceğim umuyordu. Ama maalesef adam onu fark etmiş, durup arabadan inmesini beklemeye başlamıştı. Onunla yüzleşmekten başka şansı kalmamıştı.</p>

  <p>"Sabah toplantıya geri dönmedin," dedi Dean.</p>

  <p>"Marquette odasına çağırdı."</p>

  <p>"Anlattı."</p>

  <p>Rizzoli durup adama baktı. "Ne anlattı sana?"</p>

  <p>"Eski takıntılarından birinin kaçtığını."</p>

  <p>"Öyle olmuş."</p>

  <p>"Bu seni sarstı mı?"</p>

  <p>"Marquette bunu da mı söyledi?"</p>

  <p>"Hayır. Toplantıya geri dönmeyince canının sıkılmış olduğunu düşündüm."</p>

  <p>"İlgilenmem gereken başka bir mesele vardı." Rizzoli binaya doğru yürümeye başlamıştı şimdi.</p>

  <p>"Bu vakada komuta sizde Dedektif Rizzoli," diye seslendi arkasından Dean.</p>

  <p>Rizzoli durup arkasına döndü. "Neden bunu hatırlatma gereği duyuyorsunuz ki?"</p>

  <p>Adam yavaşça yürüyüp Rizzoli'nin dibine kadar geldi. Niyeti de buydu belki. Şimdi burun buruna gelmişlerdi. Geri adım atmaya niyeti yoktu ama adamın bakışlarından yüzünün kızarmasına da engel olamamıştı. Kendini tehdit altında hissetmesinin tek sebebi adamın fiziksel olarak üstün olması değildi. Ajan Dean'in ne kadar çekici bir erkek olduğunu fark etmişti aniden ve bu, ona karşı öfkesi göz önüne alındığında sapıkça bir tepkiydi açıkçası. Bu cazibeyi bastırmaya çalışsa da artık çok geçti. Pençelerini geçirmişti bir kere.</p>

  <p>"Bütün dikkatinizi bu vakaya vermeniz gerekiyor." dedi Dean. "Bakın, Warren Hoyt'un kaçmış olmasından endişelendiğinizi biliyorum. Bu, her polisin midesini bulandırır. İnsanın dengesini bozar..."</p>

  <p>"Beni tanımıyorsunuz. Doktorluk taslamayın."</p>

  <p>"Benim tek sıkıntım, bu soruşturmada önderlik edip edemeyeceğiniz. Diğer meseleler dikkatinizi dağıtacak olursa diyorum."</p>

  <p>Rizzoli öfkesine hakim olmaya çalışıyordu. Sakin bir sesle konuştu: "Hoyt'un bu sabah kaç kişiyi öldürdüğünü biliyor musunuz? Tam üç kişi, Ajan Dean. Bir adam ve iki kadın. Boğazlarını kesmiş, sonra da elini kolunu sallaya sallaya çıkıp gitmiş. Hep böyle yapar zaten." Ellerini havaya kaldırarak Ajan Dean'e gösterdi. "Bunlar ondan hatıra. Benim de boğazımı kesmek üzereydi." Ellerini indirip güldü. "Yani evet kesinlikle haklısınız. Onunla bir meselem var."</p>

  <p>"Ama yapmanız gereken bir işiniz de var. Burada."</p>

  <p>"Yapıyorum ya."</p>

  <p>"Hoyt dikkatinizi dağıtıyor. Size engel oluyor."</p>

  <p>"Bana engel olan tek mesele sizsiniz. Burada ne işiniz olduğunu bile bilmiyorum hâlâ."</p>

  <p>"Daireler arası işbirliği."</p>

  <p>"Burada bir tek ben işbirliği yapıyorum. Karşılığında bana siz ne veriyorsunuz?"</p>

  <p>"Ne bekliyorsunuz?"</p>

  <p>"Büronun neden bu işe karıştığını anlatarak başlayabilirsiniz. Daha önceki hiçbir dosyama karışmamışlardı Yeager'ların farkı ne? Onların hakkında sizin bildiğiniz ama bizim bilmediğimiz bir şeyler mi var?"</p>

  <p>"Ben de siz ne biliyorsanız onu biliyorum," dedi Dean</p>

  <p>Adamın doğru söyleyip söylemediğini anlayamıyordu. Zihninden geçenleri okumak güçtü. Şimdi cinsel cazibe aklını iyiden iyiye karıştırmış, aralarındaki iletişimi eskisinden daha karmaşık bir hale getirmişti.</p>

  <p>Ajan Dean saatine baktı. "Üçü geçmiş. Bizi bekliyorlardır."</p>

  <p>O binaya doğru yollanırken Rizzoli hemen peşinden gitmeyerek bekledi. Bir süre otoparkta durup Dean'e gösterdiği tepkiyi anlamaya çalıştı. Sonra derin bir nefes alıp morga doğru yürümeye koyuldu, kendini ölülerle yeni randevusuna hazırlayarak.</p>

  <p><br /></p>

  <p>Neyse ki bu sefer midesini kaldıracak bir şey olmamıştı. Gail Yeager'ın otopsisi esnasında kusmasına neden olan o yoğun çürüme kokusu yoktu bu ikinci cesette. Ama Korsak her ihtimale karşı Vicks'ini sürmüştü yine burnunun altına. Tamam bu koku da hiç hoş değildi ama en ayından Rizzoli'nin lavaboya koşmasına neden olacak kadar ağır değildi. Zaten onun da geçen geceki utanç sahnesini tekrarlamaya hiç niyeti yoktu. Hele ki Gabriel Dean tam karşısında yerini almış, her hareketini gözlüyorken. Dr. Isles ve adli antropolog Dr. Carlos Pepe kutuyu açıp iskelet kalıntılarını özenle çıkartırken Rizzoli de gözünü kırpmadan onları izliyordu.</p>

  <p>Altmış yaşındaki, iki büklüm Dr. Pepe çocuklar gibi heyecanlı, kutudan çıkarttığı her parçaya sevgiyle bakıyordu. Rizzoli için bütün bunlar, bir ağacın kuru dalları gibi sıradan, üzerleri kirle kaplanmış kemiklerdi. Oysa Dr. Pepe bu kemik parçalarına baktığında kolları, dirsekleri, köprücük kemiklerini görüyor, bunları anatomik sıralarına göre diziyordu masanın üzerine. Kaburga ve göğüs kemikleri, üzeri örtülü paslanmaz çelikten otopsi masasına bırakıldıklarında tangırdadı. Masanın ortasında, leğen kemiğine kadar inecek şekilde boğum boğum sıralanan omurlar, etraflarına dizilmiş kemiklerle birlikte bir kralın tacına benziyorlardı. Uzunlamasına yerleştirilen kol kemiklerinin ucunda, kirli çakıl taşları gibi dizilmiş olan küçük kemiklerin, bu halleriyle, insana mucizevî bir esneklik kazandıran o eklemler olduğuna inanmak güçtü. Eski bir sakatlanmanın izleri hemen dikkat çekiyordu: sol baldır kemiğine çelik cerrah çivileri çakılmıştı. Dr. Pepe son olarak masanın baş tarafına kafatasını ve birbirinden ayrılmış çene kemiklerini yerleştirdi. Bu toza toprağa karışmış kemiklerin arasında altın dişler parıldıyordu. Bütün kemikler dizilmişti nihayet.</p>

  <p>Ama kutuda bir şeyler vardı hâlâ.</p>

  <p>Dr. Pepe kutuyu ters çevirip içindekileri üzerine bez serilmiş bir tepsiye boşalttı. Tepsinin üzerine toz toprak, yapraklar ve tutam tutam kahverengi saçlar döküldü. Doktor muayene ışığını tepsiye tutup üzerindekileri cımbızla karıştırmaya başladı. Çok geçmeden aradığını bulmuştu. Kocaman bir pirinç tanesi büyüklüğünde küçük, kara bir parça.</p>

  <p>"Krizalit," dedi. "Çoğu zaman fare pisliğiyle karıştırılır."</p>

  <p>"Ben de onu diyecektim," dedi Korsak. "Fare pisliğine ne kadar benziyor."</p>

  <p>"Daha çok var onlardan. Ne aradığını bilmen yeter." Dr. Pepe birkaç küçük parça daha ayırıp tepsinin üzerinde küçük bir yığın oluşturmuştu. "Calliphoridae türü."</p>

  <p>"Ne?" diye sordu Korsak.</p>

  <p>Gabriel Dean atıldı: "Kurt sinekleri."</p>

  <p>Dr. Pepe onaylar anlamda başını salladı. "Bunlar kurt sineği larvalarının içinde büyüdükleri kesecikler. Koza gibi. Larvalığın üçüncü aşamasındaki yavrunun dış iskeletidir. Bunların içinden çıktıklarında yetişkin sinek boyuna ulaşmışlardır." Büyüteci puparyumun üzerine tuttu. "Bunlar boş."</p>

  <p>"Ne demek boş?" diye sordu Rizzoli.</p>

  <p>"Boş işte. Sinekler yumurtadan çıkmış."</p>

  <p>"Calliphoridae'nin bu bölgedeki gelişim süresi ne kadar?" diye sordu Dean.</p>

  <p>"Yılın bu zamanında otuz beş gün kadar sürer. Ama bu iki larvanın birbirlerinden ne kadar farklı olduklarına dikkat edin. İkisi de aynı türe ait ancak bu krizalit daha uzun süre dışarıda kalmış."</p>

  <p>"İki farklı nesil," dedi Isles.</p>

  <p>"Benim de tahminim o yönde. Böcekbilimci ne diyecek bakalım."</p>

  <p>"Her bir neslin olgunlaşması otuz beş gün sürüyorsa," diye araya girdi Rizzoli, "bunların yetmiş gündür burada olduklarını söyleyebilir miyiz? Bu kurban yetmiş gündür orada mı yatıyormuş?"</p>

  <p>Dr. Pepe masanın üzerinde duran kemiklere baktı.</p>

  <p>"Bunlardan da anladığım kadarıyla tahmininiz doğru gibi gözüküyor."</p>

  <p>"Biraz daha spesifik olabilir misiniz?"</p>

  <p>"Söz konusu iskeletler olduğunda hayır. Bu şahıs ormanda iki ay da kalmış olabilir, altı ay da."</p>

  <p>Korsak gözlerini devirdi. Bu kemik uzmanını gözü pek tutmamış olmalıydı.</p>

  <p>Ama Dr. Pepe daha yeni başlıyordu. Tekrar masaya döndü. "Kemikler tek bir kadına ait," diye konuşmaya başladı, emiklerin dizilişine bakarak. "Ufak tefek bir kadın –bir buçuk metre boylarında. Kırık kemiklerin nasıl iyileştiğini görüyorsunuz. Kalça kemiği kırılmış ve cerrahi müdahale kapılmış."</p>

  <p>"Steinman çivilerine benziyor," dedi Isles. Sonra da bel omuruna işaret etti. "L-2 ile L-3 arasındaki yakınlık cerrahi müdahaleyle birbirlerine kaynatıldıklarını düşündürüyor."</p>

  <p>"Birden fazla yerinde kırık var demek," diye atıldı Rizzoli.</p>

  <p>"Bu kurbanın başından travmatik bir olay geçmiş."</p>

  <p>Dr. Pepe envanterine devam etti. "Soldaki iki kaburga eksik ve de..." Küçük el kemiklerini incelemeye başlamış şimdi. "... bilekten üç parça ve sol elin parmak kemiklerini çoğu eksik. Leşçinin biri kamını iyi doyurmuşa benziyor."</p>

  <p>"El sandviçi demek," dedi Korsak. Ama kimse gülmedi bu esprisine.</p>

  <p>"Uzun kemiklerin hepsi yerli yerinde. Omurlar da öyle..." Bir an durup boyun kemiklerine baktı. "Ancak dil kemiği yok."</p>

  <p>"Hiçbir yerde bulamadık," dedi Isles.</p>

  <p>"İyice aradınız mı?"</p>

  <p>"Evet. Olay yerine bizzat gidip aradım."</p>

  <p>"Onu da leşçi hayvanlar almış olabilir," dedi Dr. Pepe Kürek kemiklerinden birini eline aldı. "V şeklindeki izle görüyor musunuz. Köpek dişi izine benziyor." Kafasını kaldırıp ekibe baktı. "Kafa vücuttan ayrı mıydı?"</p>

  <p>Rizzoli cevap verdi. "Gövdeden birkaç metre uzak duruyordu."</p>

  <p>Pepe başını salladı. "Köpeklerin işi bu. Onlar için kafa kocaman bir top gibidir. Oyuncak gibi yani. Etrafta yuvarlayıp dururlar. Ama bir bacağa ya da boğaza olduğu gibi dişlerini kolay kolay geçiremeyeceklerini bilirler."</p>

  <p>"Durun biraz," dedi Korsak. "Evcil köpekler mi yap bunu?"</p>

  <p>"Yabani de olsa evcil de olsa bütün köpekler benzer davranışlar gösterirler. Tilkiler ve kurtlar bile sever topla oynamayı. Bu kalıntılar şehrin içindeki bir parkta bulunduğuna göre evcil köpeklerin gözünden de kaçmamıştır muhakkak. Bütün köpekler içgüdüsel olarak eşelerler. Sonra dişlerini geçirebildikleri her şeyi kemirmeyi severler. Kuyruk sokumunun ucu, kaburgalar. Ve tabii, geriye kalan her türlü yumuşak dokuyu parçalamışlardır."</p>

  <p>Korsak dehşete kapılmış gibiydi. "Karımın küçük bir teriyeri var. Bir daha yüzümü yalamasına izin verirsem iki olsun."</p>

  <p>Pepe kafatasını tutup Isles'a sinsi bir bakış attı. "Hadi oyun zamanı, Dr. Isles. Bakalım siz ne diyeceksiniz?"</p>

  <p>"Ne oyunu?" diye sordu Korsak.</p>

  <p>"Tıp fakültesinden kalma bir oyundur," dedi Isles.</p>

  <p>"Karşındakinin bilgisini sınarsın. Spotlar üzerine çevrildiğinde nasıl performans gösterdiğini ölçersin böylece."</p>

  <p>"Eminim bunu üniversitedeki patoloji öğrencilerinize de yapıyorsunuzdur," dedi Pepe.</p>

  <p>"Acımam," dedi Isles, onaylayarak. "Yüzlerine baktığımda kaçacak delik ararlar. Zor bir sorunun geleceğini bilirler çünkü."</p>

  <p>"Ama şimdi biz sizinle oynayacağız," dedi Pepe, neşeyle. "Bize bu şahsı anlatmaya başlayın bakalım."</p>

  <p>Dr. Isles iskeletin üzerine eğildi. "Kesici dişler, damak şekli ve kafatası boyutları beyaz ırka özgü. Küçükçe bir kafatası bu. Alın kemiği de keza. Sonra bir de leğen kemiği var elbette. Girintinin şekline ve kasık üstü açıya bakılırsa bu, beyaz bir kadın."</p>

  <p>"Peki yaşı?"</p>

  <p>"Kalça kemiğinde tamamlanmamış bir füzyon söz konusu. Omurlarda artrit izine rastlanmıyor. Genç bir yetişkin bu."</p>

  <p>"Katılıyorum." Dr. Pepe çene kemiğini aldı. "Üç altın kaplama," dedi. "ve bir sürü de harici amalgam dolgu yapılmış. röntgen çekildi mi?</p>

  <p>"Sabah Yoshima çekti. Işık dolabındalar," dedi Isles.</p>

  <p>Pepe gidip baktı. "İki kanal tedavisi yapılmış." Çene kemiğinin filmine işaret etti. "Kauçuk kanal dolgusuna benziyor. Şuna bakın. Yedinci ila onuncu ve yirmi ikinci ila yirmi yedinci köklerin nasıl kısa ve küt olduklarını görebiliyor musunuz? Ortodontik bir hareket olmuş demek."</p>

  <p>"Ben fark etmemiştim," dedi Isles.</p>

  <p>Pepe gülümsedi. "Nihayet size de öğretebileceğim bir şey çıkmış olmasına sevindim Dr. Isles. Kendimi burada fazlalık gibi hissetmeye başlamıştım."</p>

  <p>"O halde bu şahsın dişçiye verecek parası varmış," diye araya girdi Ajan Dean.</p>

  <p>"Çok da pahalı bir işlemdir," diye ekledi Pepe.</p>

  <p>Rizzoli, Gail Yeager'ı ve inci gibi dişlerini düşündü. Dişlerin durumu, kalp durduktan, et çürüdükten sonra bile zenginle fakiri birbirinden ayırmaya yetiyordu. Kirasını dahi ödemekte zorluk çeken biri için ağrıyan dişi, sızlayan dişetleri asla birinci öncelik olamazdı. Bu kurbanla diğerleri arasındaki ortak noktalar ürkütücü bir noktaya gelmişti.</p>

  <p>Genç bir kadın. Beyaz. Hali vakti yerinde.</p>

  <p>Pepe çene kemiğini bırakıp gövdeye doğru eğildi. Bir süre kaburgalarını ve göğüs kemiğini inceledi. Ayrılan kaburgalardan birini alıp göğüs kemiğinin üzerine tutarak iki kemiğin yaptığı açıya baktı.</p>

  <p>"Pectus excavatum," dedi.</p>

  <p>Isles'ın keyfi kaçmışa benziyordu. "Fark etmemişim."</p>

  <p>"Ya kaval kemiği?"</p>

  <p>Isles hemen atılıp uzun kemiklerden birini eline aldı. Baktıkça kaşlarını daha da çok çatıyordu. Sonra diğer bacağın kemiğini de alıp yan yana koyarak karşılaştırdı.</p>

  <p>"İki yönlü genuvarum," dedi, bu kez sıkıntılı bir sesle. "On beş derece kadar. Nasıl oldu da kaçırdım bunu."</p>

  <p>"Kırığı görünce onu fark edememişsiniz. Şu cerrah çivisi bütün dikkatinizi almış. Gerçi böyle bir şeyi de herkes göremez. Ancak benim gibi bir ihtiyar görünce tanır."</p>

  <p>"İyi bir bahane değil. Hemen dikkatimi çekmeliydi." Isles bir süre sessizce durup gözlerini bacaklardan göğse çevirdi. "Ama bu çok mantıksız. Dişçinin yaptığıyla hiç bağdaşmıyor. Sanki burada iki farklı birey varmış gibi."</p>

  <p>Korsak araya girdi. "Ne konuda konuştuğunuzu bize de anlatsanız bir zahmet? Neymiş o mantıksız olan?"</p>

  <p>"Bu bireyde genuvarum dediğimiz olgu mevcut," dedi Dr. Pepe. "Bacak eğriliği yani. Kaval kemikleri on beş derece kadar eğik. Ki bu da kaval kemiğinin normal eğiminin iki katı kadar."</p>

  <p>"Peki ama sizi bu kadar heyecanlandıran ne? Eğik bacaklı bir sürü insan var."</p>

  <p>"Sadece bacaklar değil ama," dedi Isles. "Göğüste de var aynısı. Kaburgaların göğüs kemiğiyle yaptığı açıya baksanıza. Göğsü huni şeklinde. Anormal kemik ve kıkırdak oluşumu neticesinde stemum –yani göğüs kemiği– içeri göçmüş. İleri safhalarda nefes darlığına ve kalp hastalıklarına neden olabilir. Ama bu o kadar ilerlememiş olduğu için rahatsızlık yaratmamıştır sanırım."</p>

  <p>"Ve bunun nedeni anormal kemik oluşumu mudur?" diye sordu Rizzoli.</p>

  <p>"Evet. Bir çeşit kemik metabolizması kusuru."</p>

  <p>"Peki nasıl bir hastalık bu?"</p>

  <p>Isles bir an duraksadı ve Dr. Pepe'ye baktı. "Ufak tefek yapılı."</p>

  <p>"Trotter-Gleiser tahmini nedir?"</p>

  <p>Isles bir mezura alıp uyluk kemiğiyle kaval kemiği arasını ölçtü. "Bir buçuk metre kadar. Artı eksi beş santimetre."</p>

  <p>"O halde pectus excavatum var. İki yönlü genuvarum da var." Başını salladı. "Aklıma başka bir şey gelmiyor."</p>

  <p>Isles Rizzoli'ye baktı. "Küçükken raşitizm geçirmiş."</p>

  <p>Raşitizm ne garip bir sözcüktü. Bunu duyunca Rizzoli'nin aklına ilk gelen, sefil barakaların arasında çıplak ayakla dolaşan çocuklar, ağlayan bebekler ve fakirlik oluyordu. Siyah beyaz, eski bir devir. Ağzında üç tane altın kaplama ve ortodonti tedavisiyle düzeltilmiş inci gibi dişlere yakışmıyordu raşitizm.</p>

  <p>Bu çelişki Gabriel Dean'in de dikkatini çekmişti. "Ben raşitizmin yetersiz beslenmeden kaynaklandığını sanıyordum," dedi.</p>

  <p>"Evet," diye yanıtladı Isles. "D vitamini eksikliğinden olur. Çocuklar genelde D vitaminini sütten ya da güneş ışığından alırlar. Ama çocuk yetersiz beslenmişse, dışarı çıkarılmadıysa vitamin eksikliği görülebilir. Bu da kalsiyum metabolizmasını ve kemik gelişimini etkiler." Duraksadı.</p>

  <p>"Ben daha önce hiç böyle bir vaka görmemiştim."</p>

  <p>"Bir gün benimle kazılara gel," dedi Dr. Pepe. "Sana geçen yüzyıldan kalma pek çok vaka gösterebilirim. İskandinavya'dan, Rusya'dan..."</p>

  <p>"Peki ya günümüzde? Amerika'da hem de," dedi Dean.</p>

  <p>Pepe kafasını salladı. "Alışılmadık bir durum. Hem kemik deformasyonlarına, hem de güdük kalmış vücut yapısına bakılırsa bu bireyin sefalet içinde yaşadığı tahmin edilebilir. En azından küçükken."</p>

  <p>"Dişçiye yaptırılan işlerle karşılaştırıldığında bir tutarsızlık var."</p>

  <p>"Doğru. Dr. Isles da bu yüzden iki farklı bireyle karşı karşıya gibiyiz dedi ya."</p>

  <p>Çocuk ve yetişkin, diye düşündü Rizzoli. Revere'de geçen kendi çocukluğunu hatırladı. Kiralık küçük bir eve tıkışmış kalabalık ailesini ve yalnız kalabilmek için nasıl verandanın altına saklanmak zorunda kaldığını. Babasının işsiz kaldığı dönemleri, anne babasının odasından gelen korku dolu fısıltıları, konserve mısır ve patates haşlamadan oluşan yemeklerini hatırladı. Kötü günler uzun sürmemişti gerçi; bir yıl sonra babası işe girmiş, masaya et gelmeye başlamıştı. Ama fakirlik vücutta olmasa da zihinde yerini ediyordu. Bunun en güzel örneği, üç kardeşin de hep sağlam ve düzenli işler seçmiş olmalarında görülüyordu. Jane polis olmuş, Frankie donanmaya katılmış, Mikey de postaneye kapağı atmıştı.</p>

  <p>Rizzoli masadaki iskelete baktı. "Sefaletten servete. Oluyor böyle şeyler."</p>

  <p>"Dickens romanlarındaki gibi," dedi Dean.</p>

  <p>"Doğru," dedi Korsak. "Şu cüce Tim gibi."</p>

  <p>Dr. Isles başını salladı. "Cüce Tim de raşitizm geçirmişti."</p>

  <p>"Ama ihtiyar ona tonlarca para bırakınca sonsuza kadar mutlu yaşadılar," dedi Korsak.</p>

  <p>Sen sonsuza kadar mutlu yaşayamadın, diye düşündü Rizzoli, kalıntılara bakarken. Bu artık insanın içini burkan bir kemik öbeğinden öte, hayatı yavaş yavaş yeniden şekilden bir kadına dönüşüyordu. Rizzoli sefalet içinde büyüyen çarpık bacaklı bir çocuk görüyordu şimdi. Aynı çocuğun üzerinde eski püskü bir bluz, çocukluktan ergenliğe geçişini görebiliyordu. Ama o zamanlar bile farklı bir şey, özel bir şey mi vardı bu kızda? Gözlerinde kararlı bakışlar, içine doğduğu hayattan çok daha iyilerini hak ettiğine in kalkık bir çene.</p>

  <p>Anlaşılan aynı kız yetişkin bir kadın olduğunda, parasıyla inci gibi dişler ve altın kaplamalar yaptırabildiği bambaşka bir dünyada yaşamaya başlamıştı. Talih ya da çok çalışma ya da kim bilir, doğru bir erkek sayesinde her şey değişmiş olmalıydı. Ama yine de geçirdiği fakir çocukluk kemiklerine kazınmış, çarpık bacaklarında kendini gösterir olmuştu.</p>

  <p>Ayrıca yaşanmış büyük bir acının izleri de görülebiliyordu. Sol bacağını ve omurlarını dağıtan, sonunda onu baldırında çivilerle yaşamaya mahkûm eden bir felaket.</p>

  <p>"Yaptırılan dişlere ve muhtemel sosyoekonomik statüsüne bakılırsa bu kadının arkasında meraklı bir aile var olmalı," dedi Dr. lsles. "Öleli en az iki ay olmuş. Kayıp veri tabanında ismi olduğunu tahmin ediyorum."</p>

  <p>"Tabii, o ve diğer yüz bin kişi daha," dedi Korsak.</p>

  <p>FBI'ın Ulusal Suç Bilgi Merkezi'nde saklanan kayıp bir şahsın dosyası, sonradan kimliği teşhis edilemeyen kalıntılardan gelen bilgilerle karşılaştırılıyor, muhtemel eşleşmeler önemli bir ipucu kaynağı olabiliyordu.</p>

  <p>"Yerel bir bilgi yok mu?" diye sordu Pepe. "Kapanmamış bir kayıp dosyası falan?"</p>

  <p>Rizzoli kafasını salladı. "Massachusetts eyaletinde yok."</p>

  <p><br /></p>

  <p>Rizzoli onca yorgunluğuna rağmen gece uyuyamıyordu. Yataktan kalkıp kapıdaki kilitleri ve yangın çıkışına açılan pencerenin mandalını kontrol etti yeniden. Bir saat kadar sonra da, duyduğu bir sesle Warren Hoyt'un elinde neşterle ona doğru gelmekte olduğunu hayal edip yine uyu yamadı. Etajerin üzerinden silahını alıp karanlıkta yere çömeldi. Silahını doğrultmuş, kan ter içinde bekledi gölgenin kapıda belirmesini.</p>

  <p>Ama gelen giden yoktu ve duyduğu tek ses, kalbinin gümbürtüsüydü. Bir de sokaktan geçen bir arabadan gelen müzik sesi.</p>

  <p>Nihayet cesaret edip koridora çıktı ve ışığı açtı.</p>

  <p>Saldırgan falan yoktu.</p>

  <p>Sonra salona geçip ışıkları yaktı. İlk iş, kapının zincirinin ve pencerenin kapalı olup olmadığını kontrol etti. Aynen bıraktığı gibi duran salona baktı. Aklımı kaybediyorum, diye düşündü.</p>

  <p>Kendini kanepeye bıraktı, silahını bir kenara koydu, başını ellerinin arasına alıp sıktı. Warren Hoyt'la ilgili bütün düşüncelerini de işte böyle beyninden sıkıp boşaltabilmeyi isterdi. Ama o hep oradaydı; uyanık kaldığı her an bedenine işleyen, kesilip alınamayan bir tümör gibi. Yataktayken Gail Yeager'ı ya da kemiklerini inceledikleri o isimsiz kadını düşünmüyordu. Ne de işteki masasının üzerinde, onu ihmal ettiği için her seferinde sitemkâr bir sessizlikle bakan, uçaktan düşen adamın dosyasını düşünüyordu. Onu bekleyen bir sürü isim ve rapor vardı ama geceleri yatıp gözlerini karanlığa çevirdiğinde aklına gelen tek şey Warren Hoyt'un yüzü oluyordu.</p>

  <p>Telefon çaldı. Kalbi göğsünden çıkacakmış gibi atmaya başlamıştı. Ahizeyi kaldırmadan önce sakinleşmek için birkaç derin nefes almak zorunda kalmıştı.</p>

  <p>"Rizzoli?" diyordu telefonun öteki ucundan Thomas Moore. Bu duymayı beklediği bir ses değildi ve duyar duymaz içi özlemle dolmuştu. Çok değil, bir yıl önce, Moore'la birlikte çalışmışlardı Cerrah soruşturmasında. Gerçi aralarında iş ilişkisinden öte bir şey olmamıştı ama birbirlerine kadar güvenmişlerdi ki böyle derin bir samimiyet ancak evliliklerde olabilecek türdendi. Sesini duyunca fark etti onu ne kadar özlediğini. Ve Catherine'le evliliklerinin canını nasıl hâlâ acıttığını.</p>

  <p>"Selam Moore," dedi, duygularını gizleyerek. "Orada saat kaç?"</p>

  <p>"Beşe geliyor. Seni bu saatte aradığım için kusura bakma. Catherine'in bunları duymasını istemedim de."</p>

  <p>"Önemli değil. Uyanıktım."</p>

  <p>Sessizlik. "Sen de mi uyuyamıyorsun?" Cevabını beklemediği bir soruydu bu. Aynı hayaletin ikisine de musallat olduğunu çok iyi biliyordu çünkü.</p>

  <p>"Marquette seni aradı mı?" diye sordu Rizzoli.</p>

  <p>"Evet. Şimdiye kadar bulurlar diye..."</p>

  <p>"Bir şey yok daha. Yirmi dört saat oldu ve ne gören de duyan biri çıktı."</p>

  <p>"Demek iz soğudu."</p>

  <p>"İz miz hiç olmadı ki. Ameliyathanede üç kişi duruyor, sonra görünmez oluyor ve elini kolunu sallaya sallaya çıkıp gidiyor hastaneden. Fitchburg ve Eyalet Polisi, civarı güvenlik çemberine almış. Resmi bütün haber kanallarında çıkmış. Ama hâlâ bir şey yok."</p>

  <p>"Gideceği tek bir yer var. Tek bir kişi..."</p>

  <p>"Senin evin de gözleniyor. Hoyt yaklaşacak olursa enseleriz."</p>

  <p>Uzun bir sessizlik oldu. Sonra Moore konuştu yeniden.</p>

  <p>"Catherine'i eve götüremem. Burada emniyette olduğunu biliyorum, burada kalmasını söyleyeceğim."</p>

  <p>Rizzoli adamın sesinden aldığı korkunun kendisi için değil karısı için olduğunu anlamış, duyduğu kıskançlığa engel olamamıştı. Bu kadar derinden sevilmek nasıl bir şeydi acaba?</p>

  <p>"Catherine'in haberi var mı?" diye sordu.</p>

  <p>"Evet. Ona söylemek zorundaydım."</p>

  <p>"Nasıl karşıladı?"</p>

  <p>"Benden daha olgun. Sürekli beni sakinleştirmeye çalışıp duruyor."</p>

  <p>"En kötü durumlarla yüz yüze geldi Moore. Ondan daha güçlü olduğunu ispat etti."</p>

  <p>"O da kendini güçlü sanıyor. Daha tehlikeli ya!"</p>

  <p>"En azından artık sen varsın." Benimse kimsem yok. Her zaman olduğu gibi ve muhtemelen her zaman olacağı gibi.</p>

  <p>Moore Rizzoli'nin sesindeki bitkinliği hissetmiş olmalıydı. "Bu senin için de çok zor," dedi.</p>

  <p>"İyiyim ben."</p>

  <p>"O zaman bununla benden daha iyi başa çıkabiliyorsun demek."</p>

  <p>Uyduruktan bir kahkaha attı Rizzoli. "Sanki Hoyt yüzünden endişelenmeye vaktim varmış gibi. Yeni bir ekibe çobanlık etmeye başladım. Stony Brook Koruma Alanı'nda bir ceset bulduk."</p>

  <p>"Kaç kurban var?"</p>

  <p>"İki kadın, artı kadınlardan birinin kaçırılması sırasında öldürülen bir adam. Bu da berbat bir vaka Moore. Zucker faile lakap takmışsa korkacaksın. Bu seferkine Dominator diyoruz."</p>

  <p>"Neden böyle diyorsunuz?"</p>

  <p>"Bundan hoşlanıyor galiba. Güç tripleri işte. Kocanın üzerinde hakimiyet kurması falan. Bilirsin işte, canavarlar ve hasta alışkanlıkları."</p>

  <p>"Geçen yazın tekrarı gibi."</p>

  <p>Ama bu sefer arkamı kollayacak kimse yok. Senin başka önceliklerin var çünkü.</p>

  <p>"Gelişme var mı?" diye sordu Moore.</p>

  <p>"Yavaş. Yetki alanları birbirine karıştı. Çok fazla oyuncu oldu. Newton polisi var, bir de –şunu dinle– Tanrının cezası Büro da karıştı bu işe."</p>

  <p>"Ne?"</p>

  <p>"Evet, evet. Gabriel Dean adında bir Federal. Ben danışmanım diyor ama her taşın altından çıkıyor herif. Senin başına böyle bir şey gelmiş miydi hiç?"</p>

  <p>"Hiç olmadı." Sessizlik. "Ters giden bir şeyler var Rizzoli."</p>

  <p>"Farkındayım."</p>

  <p>"Marquette ne diyor?"</p>

  <p>"Yere yatıp ölü taklidi yapıyor. Komisyon işbirliği yapmamızı istiyormuş."</p>

  <p>"Peki bu Dean'in olayı neymiş?"</p>

  <p>"Fazla konuşmuyoruz. Herif, konuşursam seni de öldürmek zorunda kalırım, diye düşünüyor herhalde." Rizzoli bir an, Dean'in mavi, cam prizmalar gibi delici gözlerini hatırladı. Evet, eli titremeden tetiği çekebilecek türden bir adamdı bu. "Neyse," dedi Rizzoli, "sonuçta Warren Hoyt bi numaralı meselem değil şu anda."</p>

  <p>"Ama benim için öyle," dedi Moore.</p>

  <p>"Bir gelişme olursa ilk seni ararım, merak etme."</p>

  <p>Telefonu kapatır kapatmaz döndüğü sessizlikte, Moore konuşurkenki cesaret gösterisinden eser kalmamıştı. Kapısı zincirli, pencereleri sıkı sıkıya kapalı dairesinde korkularıyla baş başa kalmıştı bir kez daha.</p>

  <p>Belki de tek arkadaşım sensin, diye düşündü silahını alıp yatak odasına dönerken.</p>
</body>
</html>
