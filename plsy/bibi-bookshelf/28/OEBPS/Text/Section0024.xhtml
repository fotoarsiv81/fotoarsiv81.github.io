<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>19</h1>

  <p>Her yerde kâğıtlar vardı, masanın üzerinde açık dosyalar, olay yeri fotoğrafları. Sarı not defterlerine çiziktirilmiş yazılar. Her ne kadar bilgisayar çağı yaşanıyor olsa da –ki masanın üzerinde birkaç tane laptop da vardı– bilgi hızlı ve aman vermeden akmaya başladığında polisler hâlâ kâğıt kalemin rahatlığına başvuruyordu. Rizzoli de laptopunu masasında bırakmış, notlarını kendi el yazısıyla almayı tercih etmişti. Önünde duran kâğıtta bir sürü kelime, dönüp duran oklar ve önemli ayrıntıları vurgulayan küçük kutucuklar sıralanıyordu. Ama yine de bu karmaşanın bir düzeni, mürekkebin kalıcılığının verdiği bir güven duygusu vardı. Dikkatini Dr. Zucker'in fısıltılı sesine vermek isteğiyle yeni bir sayfa açtı. Hemen dibinde oturmuş, kendince notlar tutmakta olan Gabriel Dean'in varlığından uzaklaşmaya çalışıyordu. Bakışları adamın ellerine yöneldi. Kalemi tutan elinin üzerinde kalın kalın damarlar çıkmıştı. Gömleğinin kolları gri ceketinin ucundan bembeyaz ve tertemiz görünüyordu. Toplantıya ondan sonra katılmış ve gelip yanına oturmuştu. Bunun bir anlamı var mıydı? Hayır, Rizzoli. Tek anlamı, hemen yanındaki koltuğun boş olmasından başka bir şey olamaz. Böyle düşüncelere kapılmak sadece zaman kaybıdır. Dikkati dağılmış, düşünceleri farklı farklı yönlere gider olmuştu. Tuttuğu notlar bile sayfanın üzerinde eğri büğrü çizgilere dönüşmüştü. Odada beş adam daha vardı ama onun dikkatini dağıtan bir tek Dean oluyordu. Artık kokusunu da biliyor, odadaki aftershave senfonisinin arasından onun ferah ve temiz kokusunu alabiliyordu. Hiç parfüm sürmeyen Rizzoli bir sürü parfümlü adamın arasında kalmıştı. Son yazdıklarına göz attı:</p>

  <blockquote style="margin: 20px 0 20px 40px; border: none; padding: 0px;">
    <p>Ortak yaşam: bütün organizmaların ortak çıkar sağladıkları bir simbiyoz.</p>
  </blockquote>

  <p>Warren Hoyt'un yeni ortağıyla aralarındaki anlaşmayı tarif eden sözcük. Cerrah ve Dominator artık bir ekipti. Birlikte avlanıp besleniyorlardı.</p>

  <p>"Warren Hoyt bir ortağı olduğunda daha iyi iş çıkarmıştır hep," dedi Dr. Zucker. "Böyle avlanmayı seviyor. Ölene kadar Andrew Capra'yla avlanıyorlarmış. Öyle ki, Hoyt'un ritüelini tamamlaması için bir başka insana ihtiyacı var."</p>

  <p>"Ama geçen yıl yalnız avlanıyordu," dedi Barry Frost. "O zamanlar ortağı yoktu."</p>

  <p>"Aslında vardı," dedi Zucker. "Burada, Boston'da kendine seçtiği kurbanları düşünün. Hepsi de cinsel tacize uğramış kadınlardı. Cinsel tacize uğramış derken Hoyt'un değil başka erkeklerin tacizine uğramış olduklarını kastediyorum. Yaralı kadınlar, tecavüzle damgalanmış kadınlar onu cezbediyor. Onun gözünde kirletilmiş kadınlar bunlar. Dolayısıyla onlara yaklaşmak kolayına geliyor. Derinlerde bir yerde Hoyt normal kadınlardan korkuyor ve bu korkusu onda iktidarsızlık yaratıyor. Capra'yla avlanırlarken kadınlara saldıran Capra oluyordu. Hoyt ancak bu bittikten sonra ortaya çıkıyordu neşteriyle. Ancak o zaman tam bir tatmin duyuyordu bu ritüelden." Zucker odadakilere göz gezdirdi. Bu odadaki polisler bu ayrıntıları zaten biliyorlardı. Dean hariç herkes Cerrah soruşturmasında birlikte çalışmıştı. Warren Hoyt'un işçiliğini iyi bilirlerdi.</p>

  <p>Zucker masanın üzerindeki dosyalardan birini açtı.</p>

  <p>"Şimdi gelelim ikinci katilimize. Dominator'a yani. Onun ritüeli de Warren Hoyt'unkiyle neredeyse aynı. Ancak bu, kadınlardan korkmuyor. Ne de erkeklerden korkuyor. Hatta öyle ki, erkek eşleriyle birlikte yaşayan kadınlara saldırmayı tercih ediyor. Bu, koca olmuş sevgili olmuş fark etmiyor onun için. Hayır, Dominator ortalıkta bir adam olsun istiyor ve onunla başa çıkmaya da her zaman hazır görünüyor. Kocayı etkisiz hale getirmek için şok tabancası ve bant. Erkek kurbanın, olanları seyredecek şekilde oturtulması. Dominator adamı hemen öldürmüyor. Bir seyircisi olmasından ayrı bir heyecan duyuyor. Adamın, ganimetine sahip çıktığını görsün istiyor."</p>

  <p>"Warren Hoyt ise izlemekten heyecan duyuyor," dedi Rizzoli.</p>

  <p>Zucker başını salladı. "Kesinlikle. Katillerden biri öldürmeyi seviyor. Diğeriyse izlemeyi. Bu, ortak yaşama mükemmel bir örnek. Bu iki adam doğuştan ortak. Arzuları birbirlerini tamamlıyor. Birlikteyken daha etkililer. Avlarını daha iyi kontrol edebiliyorlar. Yeteneklerini birleştirebiliyorlar. Hoyt hapisteyken Dominator onun tekniklerini taklit ediyordu. Cerrahın imzasını taşıyan unsurlardan alıntı yapıyordu."</p>

  <p>Rizzoli bunu herkesten önce fark etmişti ancak odadaki hiç kimse bu ayrıntıyı yakalayamamıştı. Onlar belki unutmuştu ama Rizzoli unutmamıştı.</p>

  <p>"Hoyt'un halktan bir sürü mektup aldığını biliyoruz. Hapisteyken bile bir hayranına iş vermeyi başarmış. Onu eğitmiş, yetiştirmiş."</p>

  <p>"Bir çırak," dedi Rizzoli.</p>

  <p>Zucker ona baktı. "İlginç bir söz bu. Çırak. Hocasının nezaretinde sanat öğrenen biri. Bu durumda öğrenilen av sanatı oluyor."</p>

  <p>"Peki ama hangisi çırak?" diye sordu Dean. "Ve hangisi hoca?"</p>

  <p>Dean'in sorusu Rizzoli'nin sinirini bozmuştu. Geçen zaman içinde Warren Hoyt tahmin edebileceği en büyük kötülükleri temsil etmişti. Avcıların dünyasında onunla başa çıkabilecek bir tane daha yoktu. Oysa şimdi Dean düşünmek bile istemediği bir ihtimali atıyordu ortaya: Ya Cerrah da bir başkasının çırağıysa?</p>

  <p>"Aralarındaki ilişki her ne olursa olsun," dedi Zucker, "birlikteyken, tek tek olduklarından çok daha etkililer. Ve birliktelerken saldırı şekilleri de birbirinden etkilenmiş olabilir."</p>

  <p>"Nasıl yani?" diye sordu Sleeper.</p>

  <p>"Dominator şimdiye kadar hep çiftleri seçiyordu. Erkeği, yapacaklarını seyretsin diye karşısına oturtuyordu. Ganimetin onun olduğuna şahit olacak birileri olsun istiyordu yani."</p>

  <p>"Ama artık bir ortağı var," dedi Rizzoli. "Onu izleyecek bir adam. İzlemek isteyen bir adam."</p>

  <p>Zucker başını salladı. "Hoyt, Dominator'un fantezisindeki çok önemli bir boşluğu dolduruyor. İzleyen. Seyirci.</p>

  <p>"Bu da demektir ki, bir dahaki sefere bir çifti seçmeyebilir," dedi Rizzoli. "Onun yerine..." Bu düşüncesini tamamlamak istememişti.</p>

  <p>Ama Zucker onun cevabını duymak istiyordu; çünkü bu cevabı kendi de bulmuştu. Başını yana eğip gözlerinde tuhaf bir pırıltıyla Rizzoli'ye bakıyordu şimdi.</p>

  <p>Cevabı veren Dean olmuştu. "Yalnız yaşayan bir kadını seçecekler," dedi.</p>

  <p>Zucker başını salladı. "Alt etmesi kolay, kontrol etmesi kolay. Dert edecekleri bir koca da olmayacağına göre bütün dikkatlerini kadına çevirebilirler."</p>

  <p>Benim arabam. Benim evim. Ben.</p>

  <p><br /></p>

  <p>Rizzoli arabayı Pilgrim Hastanesi'nin otoparkına çekip kontağı kapattı. Bir süre arabadan inmeyip kapıları kilitli haldeyken etrafı kolaçan etti. Bir polis olarak kendini her zaman bir savaşçı, bir avcı saymıştı. Ama hiçbir zaman av olarak görmemişti kendini. Oysa şimdi bir av gibi, deliğinden çıkmaya hazırlanan bir tavşan gibi ihtiyatlı davranıyordu. Hep korkusuz bir insan olmuşken şimdi arabadan çıkmadan, dışarı gergin bakışlar atıyordu. Dikiz aynasına baktığında solgun bir yüz, kararmış gözler, kısacası neredeyse hiç tanımadığı bir kadını görüyordu. Bir fatih değil, bir kurban. Nefret ettiği türden bir kadın.</p>

  <p>Kapıyı itip dışarı çıktı. Belinde duran silahının verdiği güvenle dimdik doğruldu. Gelsin artık orospu çocukları; hepsine karşı hazırdı.</p>

  <p>Otoparkın asansöründe yalnız başına çıkarken omuzları dikti. Gururu korkusuna baskın gelmişti. Asansörden indiğinde ortalıkta başka insanlar da görünce silahının gereksiz, hatta fazlalık olduğunu hissetti birden.</p>

  <p>Yoğun bakım ünitesinde danışma masasının yanından geçip beş numaralı bölmeye gitti. Cam bölmenin ardından içeri baktı. Korsak'ın yatağında bir kadın yatıyordu.</p>

  <p>"Affedersiniz bayan," dedi bir hemşire. "Ziyaretçilerin kayıt yaptırması gerekiyor."</p>

  <p>Rizzoli hemşireye döndü. "Nerede o?"</p>

  <p>"Kim?"</p>

  <p>"Vince Korsak. Şu yatakta yatıyordu."</p>

  <p>"Ben saat üçte geldim..."</p>

  <p>"Bir şey olursa bana haber verilecekti!"</p>

  <p>Öfkesi etraftaki başka bir hemşirenin dikkatini çekmişti. Hemen araya girip ortalığı yumuşatmaya çalıştı.</p>

  <p>"Bay Korsak'ın tüpü bu sabah alındı hanımefendi."</p>

  <p>Ne demek bu?"</p>

  <p>"Boğazındaki tüp –nefes almasına yardımcı olan tüp yani– çıkardık onu. Artık daha iyi olduğu için ara bakım ünitesine aldık kendisini. Bay Korsak'ın karısına haber verdik ama."</p>

  <p>Rizzoli, Diane Korsak'ı ve boş gözlerini düşündü. Acaba onu aradıklarında söylenenleri anlamış mıydı?</p>

  <p>Korsak'ın odasına vardığında öfkesi dinmiş, kendine hakim olmaya başlamıştı. Sessizce başını içeri soktu.</p>

  <p>Korsak uyanıktı ve tavana bakıyordu. Göbeği örtünün altında şişkin şişkin duruyordu. Kollarıysa, sanki takılı onca kablo ve tüpü dolamaktan korkarmış gibi hareketsiz duruyordu yanlarında.</p>

  <p>"Selam," dedi Rizzoli yumuşak bir sesle.</p>

  <p>Korsak dönüp ona baktı. "Selam," diye inledi.</p>

  <p>"Misafir kabul ediyor musun?"</p>

  <p>Korsak cevaben yatağa vurup yanına çağırdı Rizzoli'yi.</p>

  <p>Rizzoli yatağın yanına bir sandalye çekip oturdu. Korsak'ın bakışları bu kez tavana değil, odanın köşesine yerleştirilmiş olan bir kalp monitörüne döndü. Ekranda EKG çizgileri akıyordu.</p>

  <p>"Bu benim kalbim," dedi Korsak. Tüp yüzünden sesi kısılmış, fısıldar gibi konuşur olmuştu.</p>

  <p>"Her şey yolunda gibi görünüyor," dedi Rizzoli.</p>

  <p>"Evet." Gözleri monitöre dikili, hiçbir şey söylemeden yatmaya devam ediyordu.</p>

  <p>O sabah gönderdiği çiçek buketinin hâlâ yatağın başında durduğunu gördü Rizzoli. Odadaki tek vazoydu bu. Başka kimse çiçek göndermemiş miydi? Karısı bile mi?</p>

  <p>"Dün Diane'le tanıştım," dedi Rizzoli. Korsak ona baktı, sonra hemen gözlerini kaçırdı; ama gözlerindeki üzüntüyü yakalamıştı Rizzoli. "Herhalde sana söylemedi."</p>

  <p>Korsak omuz silkti. "Bugün gelmedi ki."</p>

  <p>"Sonra gelir herhalde."</p>

  <p>"Ne bok yediğini bir bilsem."</p>

  <p>Cevabı Rizzoli'yi şaşırtmıştı. Korsak buna kendi bile şaşırmış gibiydi; yüzü aniden kızarmıştı.</p>

  <p>"Öyle söylememeliydim," dedi.</p>

  <p>"Benim yanımda istediğin her şeyi söyleyebilirsin."</p>

  <p>Korsak tekrar başını kaldırıp monitöre baktı. "Öyle olsun. Her şey berbat."</p>

  <p>"Ne gibi?"</p>

  <p>"Her şey işte. Benim gibi bir adam, bir erkeğin yapması ne gerekiyorsa onu yapıyor. Maaşını eve veriyor. Çocuğuna istediği her şeyi sağlıyor. Bir kez olsun rüşvet almıyor. Bir gün elli dört yaşına geliyor ve bum, kendi kalbim bana karşı gelmeye başlıyor. Burada sırt üstü yatmış, düşünüyorum: Bütün bunlar ne halt içindi? Hayatım boyunca kurallara uydum ve sonuç, babacığını sadece paraya sıkıştığında arayan beceriksiz bir kız. Ve de eczaneden bulduğu her neyse kafayı bulan bir kadın. Ben Prens Valyum'la başa çıkamam. Ben, başını sokabileceği bir çatısı olsun, ilaçlarını düzenli alsın diye çalışıp duran basit bir adamım." Kaderine boyu eğmiş, acı bir gülümseme belirdi dudaklarında.</p>

  <p>"Neden hâlâ evlisiniz?"</p>

  <p>"Başka seçeneğimiz var mı?"</p>

  <p>"Ayrı yaşayın."</p>

  <p>"Yalnız kal diyorsun yani." Bunu öyle söylemişti ki sanki bu en kötü seçenekti onun için. Bazı insanlar seçimlerini yaparken en iyisini umarlar. Oysa Korsak seçim yaparken en kötüsünden kaçınmaktan başka bir şey istememişti Monitöre, yaşadığını gösteren yeşil çizgiye baktı. Seçimleri iyiydi ya da kötü; her şey burada son bulmuştu işte. Korkunun pişmanlıkla el ele yürüdüğü bu hastane odasına.</p>

  <p>Peki onun yaşma geldiğimde ben nerede olacağım? diye düşündü Rizzoli. Bir hastane odasında sırt üstü yatmış yaptığım seçimlerden, karşıma çıkan o yola sapmadığım için pişmanlık mı duyacağım? Boş duvarlı evini, boş yatağın düşündü.</p>

  <p>Hayatı Korsak'ınkinden daha mı iyiydi yani?</p>

  <p>"Her an duracak diye korkuyorum," dedi Korsak.</p>

  <p>"Bilirsin ya, düz çizgi olacakmış gibi. Öyle bir şey olursa korkudan ödüm patlar herhalde."</p>

  <p>"Bakma sen de."</p>

  <p>"Ben bakmazsam kim bakacak?"</p>

  <p>"Hemşireler masalarından takip ediyorlar. Orada da monitörler var, biliyorsun."</p>

  <p>"Gerçekten takip ediyorlar mı bakalım? Yoksa aylaklı edip alışverişti, erkek muhabbetiydi falan mı yapıyorlar. Yani kahretsin, bu benim kalbim yahu.</p>

  <p>"Alarm sistemleri de var. Bir şeyler ters gidince cihaz hemen ötmeye başlıyor."</p>

  <p>"Dalga geçmiyorsun, değil mi?"</p>

  <p>"Ne yani, bana güvenmiyor musun?"</p>

  <p>"Bilemiyorum."</p>

  <p>Bir süre birbirlerine baktılar. Rizzoli utanmıştı. Mezarlıkta olanlardan sonra, ona güvenmesini bekleyemezdi. Görüntü aklından çıkmıyordu bir türlü: karanlıkta yalnız ve terk edilmiş halde yatan Korsak. Ve de o anda kovalamacadan başka bir şey düşünmeyen kendisi. Gözlerini kaçırıp bantlarla, tüplerle dolu kocaman, kıllı kollarına baktı.</p>

  <p>"Çok üzgünüm," dedi Rizzoli. "Tanrım, gerçekten üzgünüm."</p>

  <p>"Ne için?"</p>

  <p>"Seni beklemediğim için."</p>

  <p>"Neden söz ediyorsun sen?"</p>

  <p>"Hatırlamıyor musun?" Korsak başını salladı.</p>

  <p>Rizzoli adamın gerçekten de hatırlamadığını fark edip aniden sustu. Yani şimdi konuşmasa, onu bırakıp gittiğini asla bilemeyebilirdi. Sessizlik en kolay çözüm gibi gözüküyordu ama omuzlarında böyle bir yükle yaşayamayacağını da iyi biliyordu.</p>

  <p>"Mezarlıktaki geceye dair ne hatırlıyorsun?" diye sordu. "Hatırladığın son şey ne?"</p>

  <p>"Son şey mi? Koşuyordum. Galiba ikimiz de koşuyorduk, değil mi? Faili kovalıyorduk."</p>

  <p>"Başka?"</p>

  <p>"Çok kızdığımı hatırlıyorum."</p>

  <p>"Neden?"</p>

  <p>Burun kıvırdı. "Sıska bir kıza yetişemediğim için."</p>

  <p>"Peki sonra?"</p>

  <p>Omuz silkti. "Hepsi bu. Son hatırladığım bu. Sonra da şu Tanrının cezası tüpü bir yerlerime sokmaya çalışan hemşireler..." Aniden durdu. "İyileştim işte. Bunu herkes bilsin."</p>

  <p>Bir sessizlik daha. Korsak inatla gözlerini dikmiş, EKG monitörüne bakıyordu. Sonra sessizce ve iğrenerek konuştu: "Galiba kovalamacayı yüzüme gözüme bulaştırdım."</p>

  <p>Bu Rizzoli'yi şaşırtmıştı. "Korsak..."</p>

  <p>"Şuna bak." Şişkin göbeğine işaret ediyordu. "Sanki basket topu yutmuşum. Öyle durmuyor mu? Ya da on beş aylık hamileymişim gibi. Bir kıza bile ayak uyduramıyorum. Eskiden hızlıydım. Yarış atı gibiydim. Ama bir de şimdiki halime bak. Beni o zamanlar görecektin Rizzoli. Tanıyamazdın. Bana inanmıyorsun, değil mi? Niye biliyor musun? Çünkü sadece şu anki halimi biliyorsun. Bok çuvalı gibi oldum. Çok fazla sigara içiyorum, çok yemek yiyorum." Çok da içiyorsun, diye ekledi Rizzoli içinden. "... çirkin bir yağ tulumu oldum çıktım." Göbeğine öfkeyle bir şaplak attı.</p>

  <p>"Korsak beni dinle. Ben seni yüz üstü bıraktım."</p>

  <p>Korsak şaşkın bir ifadeyle baktı.</p>

  <p>"Mezarlıkta. İkimiz koşuyorduk. Fail olduğunu sandığımız adamı kovalıyorduk. Sen tam arkamdaydın. Nefesini, bana ayak uydurmaya çalıştığını duyabiliyordum."</p>

  <p>"Ne yapacaktın ki?"</p>

  <p>"Sonra sen kayboldu. Ortalıkta yoktun işte. Ama ben koşmaya devam ettim. Hepsi boşunaymış bu arada. Fail değilmiş kovaladığımız. Ajan Dean'miş. Fail çoktan gitmişti Bizse boşuna koşturuyormuşuz Korsak. Gölgelerin peşindeymişiz yani. Hepsi bu."</p>

  <p>Korsak susmuş, hikâyenin bitmesini bekliyordu.</p>

  <p>Rizzoli zorla da olsa devam etti. "İşte o zaman dönüp sana bakmam gerekirdi. Ortalıkta olmadığını fark etmem gerekirdi. Ama işler sarpa sardı işte. Düşünemedim. Durup seni bulmak zorundaydım..." İç geçirdi. "Seni hatırlamam ne kadar sürdü bilmiyorum. Belki de birkaç dakika. Ama sanırım –korkarım– bundan daha uzun sürdü galiba. Ve sen onca zaman yatıyordun, mezar taşlarının birinin arkasında. Seni aramaya çıkmam çok uzun sürdü. Seni hatırlamam."</p>

  <p>Sessizlik. Rizzoli acaba söylediklerimi anladı mı diye merak ediyordu. Adam serumla oynuyor, kablo yığınını toparlamaya çalışıyordu. Sanki ona bakmak istemiyordu da, onun yerine başka bir şeylerle ilgileniyormuş gibi yapıyordu.</p>

  <p>"Korsak?"</p>

  <p>"Evet."</p>

  <p>"Bir şey söyleyemeyecek misin?"</p>

  <p>"Söyleyeceğim. Unut gitsin. Tek söyleyeceğim bu."</p>

  <p>"Kendimi aptal gibi hissediyorum."</p>

  <p>"Neden ki? İşini yaptığın için mi?"</p>

  <p>"Çünkü ortağımı kollamam gerekirdi."</p>

  <p>"Ben senin ortağınım sanki de."</p>

  <p>"O gece ortağımdın."</p>

  <p>Korsak güldü. "O gece sana sadece yük oluyordum. Ayağına bağlı iki tonluk bir zincir. O kadar meşguldün ki benimle ilgilenmeye fırsat bulamadın. Ben burada işimi doğru düzgün yapamadığım için kendimi yiyip duruyorum. Harbiden bak. Kendi kendime söylediğim aptal yalanlan düşünüyorum. Şu işkembeye baksana." Göbeğine yine bir şaplak attı. "Bu göbek gidecekti. Buna ben bile inanıyordum. Bir gün diyete başlayıp kurtulacaktım bu kilolardan. Oysa pantolonlarım gittikçe daha büyük beden oluyordu. Giyim mağazaları pantolonların bedenleriyle oynuyorlar, diyordum kendi kendime. Böyle giderse birkaç yıla kalmaz, palyaço pantolonu giymeye başlayacağım. İstersem tonlarca zayıflama hapı içeyim, fiziksel testleri geçemeyeceğim."</p>

  <p>"Bunu yaptın mı gerçekten? O testleri geçmek için hap mı yuttun?"</p>

  <p>"Öyle ya da böyle olacaktı. Demek istediğim, eninde sonunda kalbimin tekleyeceği belliydi. Bunun olacağını biliyordum. Bak işte oldu ama ben yine de kızgınım." Öfkeyle somurttu. Hızlanan kalp atışlarını gösteren monitöre baktı. "Bizim ihtiyar kafayı yedi işte."</p>

  <p>İkisi de konuşmadan EKG'yi izlediler, kalbinin yavaşlamasını bekleyerek. Rizzoli daha önce kendi kalbinin atışına hiç kulak vermemişti. Korsak'ın monitördeki çizgisini izlerken kendi nabzının da farkına varmıştı. Kendi kalp atışlarını hiç umursamamış; kalbinin her bir atışma bel bağlayarak, bir sonraki atışı dört gözle bekleyerek yaşamanın nasıl bir şey olduğunu hep merak etmişti.</p>

  <p>Gözlerini monitörden ayırmadan yatan Korsak'a bakıp düşündü: Adam sadece kızgın değildi; korkuyordu da.</p>

  <p>Korsak aniden, eli göğsünde, gözleri panikten fal taşı gibi açılmış halde yattığı yerden doğruldu. "Hemşireyi çağır! Hemşireyi çağır!"</p>

  <p>"Ne? Ne oluyor?"</p>

  <p>"Alarm sesini duymuyor musun? Kalbim..."</p>

  <p>"Korsak, çağrı cihazım o."</p>

  <p>"Ne?"</p>

  <p>Rizzoli çağrı cihazını belinden çıkarıp susturdu. Sonra da üzerindeki telefon numarasını okusun diye kaldırıp Korsak'a gösterdi. "Gördün mü? Kalbin falan değil."</p>

  <p>Korsak yatağa gömüldü. "Tanrım. Çıkar şunu buradan. Az daha bir kriz geçiriyordum."</p>

  <p>"Bu telefonu kullanabilir miyim?"</p>

  <p>Eli hâlâ göğsünde, hareketsiz yatıyordu Korsak. "Evet, evet, bence fark etmez."</p>

  <p>Rizzoli ahizeyi kaldırıp numarayı çevirdi. Tanıdık bir ses cevap verdi karşı taraftan. "Adli tıptan Dr. Isles."</p>

  <p>"Rizzoli."</p>

  <p>"Dedektif Frost'la bilgisayarımdaki bazı diş röntgenlerine bakıyoruz. New England bölgesindeki kayıp kadınların listesiyle karşılaştırıyoruz. Maine Eyalet Polisi'nden de bir mail aldık."</p>

  <p>"Konu neymiş?"</p>

  <p>"Bu yıl 2 Haziran günü gerçekleşen bir cinayet ve kaçırılmayla ilgili. Cinayet kurbanı otuz altı yaşında, Kenneth Waite diye biri. Kaçırılan ise karısı; otuz dört yaşında, adı da Maria Jean. Şu anda baktıklarımız da onun röntgenleri zaten."</p>

  <p>"Raşitik kadını mı bulduk?"</p>

  <p>"Eşleşme tamam," diye yanıtladı Isles. "Artık onun bir adı var: Maria Jean Waite. Kayıtlarını fakslayacaklar şimdi."</p>

  <p>"Dur biraz. Bu cinayet kaçırılma Maine'de mi gerçekleşmiş yani?"</p>

  <p>"Blue Hill diye bir kasabada. Frost orayı biliyormuş. Buradan beş saat uzaklıkta diyor."</p>

  <p>"Failimizin avlanma alanı sandığımızdan daha genişmiş demek."</p>

  <p>"Dur. Frost seninle konuşmak istiyor."</p>

  <p>Frost'un neşeli sesi geliyordu karşıdan. "Hey hiç ıstakozlu dürüm yedin mi?"</p>

  <p>"Ne?"</p>

  <p>"Yolda durup ıstakozlu dürüm yiyebiliriz. Lincolnville Sahili'nde bildiğim güzel bir lokanta var. Yarın sekizde çıkarsak öğle yemeğine yetişebiliriz. Benim arabamla mı seninkiyle mi?"</p>

  <p>"Benimkini alabiliriz." Rizzoli bir an durdu. Eklemeden edememişti: "Herhalde Dean de gelmek ister."</p>

  <p>Karşı tarafta bir sessizlik. "Tamam," dedi Frost nihayet, keyfi kaçmış bir halde. "Sen öyle diyorsan öyle olsun."</p>

  <p>"Ben onu ararım."</p>

  <p>Telefonu kapatırken Korsak'ın ona bakmakta olduğunu fark etti.</p>

  <p>"Demek artık Bay FBI da ekibin bir parçası," dedi.</p>

  <p>Rizzoli onu duymazdan gelip Dean'in cep telefonunu çevirdi.</p>

  <p>"Ne zaman oldu bu?"</p>

  <p>"O da kaynaklardan biri işte."</p>

  <p>"Önceden böyle söylemiyordun ama."</p>

  <p>"O zamandan bu yana birlikte çalışma fırsatımız oldu."</p>

  <p>"Deme. Herifin iyi yanlarını görmeye başladın yani."</p>

  <p>Karşı tarafın numarası düşünce eliyle işaret ederek Korsak'ı susturdu. Ama Dean cevap vermemişti. Onun yerine kayıtlı bir mesaj vardı: "Abonemiz şu anda meşgul ya da ulaşılamıyor."</p>

  <p>Rizzoli telefonu kapatıp Korsak'a baktı.</p>

  <p>"Bir sorun mu var?"</p>

  <p>"Bir sorun varmış gibi duran sensin. Taze bir ipucu buldun ve yeni federal dostuna söylemeye can atıyorsun. Neler oluyor?"</p>

  <p>"Olan bir şey yok."</p>

  <p>"Bana öyle gelmedi."</p>

  <p>Rizzoli'nin yüzü yanmaya başlamıştı. Korsak'a doğruyu söylemiyordu ve bunu ikisi de biliyordu. Dean'in telefonunu çevirirken nabzının hızlandığını hissetmişti ve bunun ne anlama geldiğini biliyordu. Uyuşturucu peşinde koşan bir keş gibiydi. Sırtını Korsak'ın imalı bakışlarına dönüp pencereden dışarı bakarken telefon çaldı.</p>

  <p>"Colonnade."</p>

  <p>"Beni konuklarınızdan birine bağlayabilir misiniz acaba? Adı Gabriel Dean."</p>

  <p>"Bir dakika efendim."</p>

  <p>Rizzoli beklerken Dean'e söyleyeceği uygun sözler ve uygun bir ses tonu bulmaya çalışıyordu. Ölçülü. Profesyonel. Polis gibi. Sen polissin.</p>

  <p>Otel operatörüydü konuşan. "Üzgünüm ama Bay Dean otelimizden ayrılmış."</p>

  <p>Rizzoli ahizeye sarılmış, suratını asmıştı. "Temasa geçmemiz için bir numara bırakmış mı?"</p>

  <p>"Kayıtlarımızda böyle bir şey yok."</p>

  <p>Rizzoli pencereden dışarı, batan güneşe bakarken gözleri kamaştı. "Ne zaman ayrılmış acaba?" diye sordu.</p>

  <p>"Bir saat önce."</p>
</body>
</html>
