<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">49</h2>

    <p>Curtis Mayo meşgul bir haber odası görünümü verilmiş stüdyoda oturmaktaydı. Akşam haberlerine gireli on dakika; muş, şimdi aradaki otuz saniyelik banyo temizleyicisi reklamı bitmesini bekliyordu. Televizyon monitöründe, belki ömründe kez bile tuvalet temizlememiş olan New York'lu moda mankeni reklamı yapılan ürünü yanağına götürüp okşarken otuz saniye doldu.</p>

    <p>Stüdyo yönetmeni Mayo'nun önüne geldi, son üç saniye saydıktan sonra eliyle işaret verdi. Kameranın üstündeki kırmızı ışık yanınca Mayo gözlerini merceğe çevirip haber programı ikinci bölümüne başladı.</p>

    <p>"Başkan'ın New Mexico'daki çiftliğinde ülkenin bir numaralı yöneticisi ve yardımcısının dublör kullandıkları yolunda söylentiler dolaşıyor."</p>

    <p>Mayo haberini geçerken yayın rejisörünün komutuyla resim seçici Başkan'ı traktör üzerinde gösteren resmi kesti.</p>

    <p>"Başkan'ı çiftliğinde yonca biçerken gösteren bu film biraz büyütüldüğü zaman görüntüdeki kişinin Başkan olmadığı kuşkularını yaratmaktadır. Herkesçe bilinen bazı hareketler abartılmış, parmaklarda farklı yüzükler görülüyor. Bileğindeki kol saati değişik bir de, Başkan'a ait olmayan sık sık çene kaşıma gibi bir alışkanlık dikkati çekiyor...</p>

    <p>"Başkan'a son derece benzeyen ve televizyon şovlarında olsun, reklamlarda olsun, Başkan'ın taklidini yapan aktör John Sutton'un bu konuda görüşünü almak isteyen muhabirler kendisini Hollywood'da bir türlü bulamamışlardır. Bu durumda akla şöyle bir soru geliyor: Ulusumuzun liderleri neden dublör kullanma, gereğini duyuyorlar? Bu bir güvenlik önlemi midir, yoksa daha karanlık bir amaç mı vardır? Yoksa görevin yoğunluğu aynı da iki yerde birden bulunmalarını mı gerektiriyor? Şimdilik bu konuda ancak tahmin yürütülebilmektedir.</p>

    <p>Mayo yorumunu kuşkuları uyaran bir biçimde bitirirken, yönetmen görüntüyü yeniden stüdyodaki kameraya verdi. Mayo bir sonraki haberini geçmeye başladı.</p>

    <p>"Miami'de uyuşturucu kaçakçılığıyla ilgili cinayetler dizisinde polis yeni ipuçları buldu..." Programdan sonra Başkan'ın dublör kullanmasıyla ilgili olarak kuruma yüzlerce telefon geldiğini öğrenince Mayo buruk bir sevinç duydu. Aynı anda Beyaz Saray'a da en az bu kadar telefon sorusu geliyor olmalıydı. Başkanlık basın sekreterinin ne durumda olduğunu düşünürken pek keyiflendi.</p>

    <p>New Mexico'da Sonny Thompson, Mayo'nun yayını çoktan bittiği halde televizyonun başından ayrılamamıştı. Koltuğa çökmüş, boş gözlerle ekrana bakıyordu. Göründüğü kadarıyla, o güne dek özenle yarattığı dünyası artık çökmek üzereydi. Basın çevresi Amerikan halkını aldatma olayında suç ortaklığı yaptığı için onu asla bağışlamaz, Beyaz Saray'dan ayrıldıktan son hiçbir gazete ya da televizyon şirketi ona iş vermezdi.</p>

    <p>Elinde içki kadehiyle John Sutton arkada, ayakta durm taydı. "Akbabalar üşüşmeye başladı," dedi.</p>

    <p>"Hem de ne üşüşme," diye mırıldandı Thompson.</p>

    <p>"Şimdi ne olacak?"</p>

    <p>"Kararı başkaları verecek."</p>

    <p>"Ben hapse girmek istemiyorum," dedi Sutton huysuzca.</p>

    <p>"Kimsenin hapse gireceği yok," dedi Thompson bitkin sesle. "Bu olay bir Watergate değil. Adalet Bakanlığı da bizi birlikte."</p>

    <p>"Bir avuç açgözlü politikacı için ben kendimi harcatmam. Sutton'un gözlerinde hırs pırıltıları beliriyordu. "Böyle bir işle binlerce, hatta birkaç milyon dolar kazanılabilir."</p>

    <p>Thompson dönüp baktı. "Nasıl?"</p>

    <p>"Röportajlar, makaleler, sonra kitap yazılabilir... keseyi durmak için sınırsız olasılık var."</p>

    <p>"Yani sen buradan tıpış tıpış çıkıp dışarda her şeyi anlatacağını mı sanıyorsun?"</p>

    <p>"Neden olmasın?" dedi Sutton. "Kim beni durduracak?"</p>

    <p>Gülme sırası Thompson'a gelmişti. "Sana neden gerek duyulduğunu açıklamadılar herhalde. Bu küçük rolünün ülke çıkarı bakımından ne büyük bir önemi olduğunu bilmiyorsun.”</p>

    <p>"Aman, bana ne," dedi Sutton kayıtsızca.</p>

    <p>"Belki inanmayacaksın, Bay Sutton, ama devletimizde ülkenin çıkarı için gerçekten didinen pek çok insan var. Sen para kazanasın diye çeneni açmana göz yummayacaklardır."</p>

    <p>"Washington'daki o tımarhaneyi yöneten ne oldum delisi züppeler beni nasıl durduracaklar? Kulağımı mı çekecekler? Altmış iki yaşımda beni orduya mı alacaklar? Gelir vergisinden mi yakama yapışacaklar? O konuda tertemizim."</p>

    <p>"O kadar yumuşak önlemler değil," dedi Thompson. "Yalnızca seni devreden çıkarırlar."</p>

    <p>"Ne demek, devreden çıkarırlar?"</p>

    <p>"Aslında 'kaybederler' demeliydim," dedi Thompson; Sutton'un gözlerindeki dehşet belirtilerini görmek hoşuna gitmişti. Tabii, sonra seni kimsenin bulamayacağını söylememe gerek yok herhalde."</p>

    <p>Fawcett aynanın karşısında tıraş olurken kendisini hiç de hoş bir günün beklemediğini biliyordu. Mayo'nun haber programı ülkenin bütün sabah gazetelerinde birinci sayfalarda yer almıştı. Bütün basın birden Başkan'ın neden on gündür kimseyle görüşmediğini sormaya başlamıştı. Başyazıların yarısı Başkan'ın hemen ortaya çıkıp bir demeç vermesi gerektiğini söylerken, diğer yarısı da "Gerçek Başkan nerede?" sorusunu sormaktaydı.</p>

    <p>Yüzünde kalan köpüğü bir havluyla sildikten sonra yüzüne losyon çarparken, Fawcett en akıllı davranışın, Washington'a özgü bulmaca oyununu oynayıp sessiz kalmak olduğuna karar verdi. Kendisi usta bir manevrayla geri planda kalır, haber oranlarını kibarca Douglas Oates'un üzerine salardı.</p>

    <p>Artık zaman kalmamış, oyalama taktiğinin sonu gelmişti. Başkan'ın kaçırıldığı duyurulunca kim bilir ne tatsız bir kargaşa doğardı. Devlete karşı işlenen hiçbir suç bugüne dek bu boyutlara varmamıştı.</p>

    <p>Ne var ki, her şeye karşın bürokrasi çarkının işleyeceğine Tanıyordu. Seçmen oylarıyla yükselip düşenler hep iktidarda bulunan seçkin kişiler olurdu. Düzen her şeye dayanabilirdi. Gelecek Başkan'ın göreve geçişini kolaylaştırmak için elinden geleni yapmaya kararlıydı. Şansı yaver giderse görevde kalması bile olasıydı.</p>

    <p>Koyu renkte bir takım elbise giyip arabasıyla bürosuna gitti Yolda içi içini yemekteydi. Oscar Lucas ve Alan Mercier onu kapıda bekliyorlardı.</p>

    <p>"Durum çok kötü," dedi Lucas.</p>

    <p>"Birinin bir açıklama yapması gerekecek," dedi Mercier, yüzü kireç gibiydi.</p>

    <p>"Hangi zavallının üstüne kaldı bu iş?" diye sordu Fawcett.</p>

    <p>"Doug Oates bir basın toplantısı yapıp Başkan'ın kaçırıldığını duyurmak için en uygun adamın sen olduğunu söyledi."</p>

    <p>"Peki, ya diğer kabine üyeleri?" diye sordu Fawcett inanmazlıkla.</p>

    <p>"Onlar da aynı görüşte."</p>

    <p>"Oates'un canı cehenneme!" dedi Fawcett öfkeyle. "Çok budalaca bir fikir. Kendi postunu kurtarmaya çalışıyor. Böyle açıklama yapmaya yetkim yok. Amerikan seçmeninin gözünde ben bir hiçim. Bin kişide biri bile benim adımı ya da yönetimde ki görevimi anımsayamaz. Neler olacağını bal gibi biliyorsun Halk hemen ülke liderlerinin batan bir gemide postlarını kurtarma telaşına düştüklerini anlayacak, ondan sonra da Amerika Birleşik Devletleri'nin ne kadar saygınlığı kalmışsa silinip gidecek. Kusura bakmayın, ama hayır. Bu duyuruyu yapmak için mantıklı seçenek Oates'un kendisidir."</p>

    <p>"Ama bak dinle," dedi Mercier sabırla. "Eğer gazeteci' karşısına Oates'u çıkaracak olursak, o da bir sürü kahredici soruyu, 'bilmiyorum, haberim yoktu,' gibisinden yanıtlayınca, herkes bu kaçırma işinde onun parmağı olduğunu sanacak. Başkanlık sırasında olduğu için bu olayda en kazançlı çıkan o. Ülkede ne kadar bozguncu varsa, onu suçlamaya başlayacak. Eski Dışişleri Bakanı Alexander Haig, Reagan'a suikast girişiminden hemen sonra her şeyi kontrol altına aldığını söyleyince tepkiler ne olmuştu, anımsarsın. Haklı ya da haksız olarak kamuoyunda iktidar avcısı gibi düşünülmeye başladı. Halk ülkeyi yönetmesi düşüncesini hoş karşılamadı. Gözden düşünce de bir süre sonra istifa etmek zorunda kaldı."</p>

    <p>"Kedi mamasıyla hardalı kıyaslamaya çalışıyorsun," dedi Fawcett. "Sana söylüyorum. Başkan'ın, Başkan Yardımcısı'nın ve parlamentonun önde gelen iki üyesinin kaçırılmış olduğunu ve öldüklerinin sanıldığını kalkıp ben açıklarsam, halk öfkeden küplere binecektir. Bırakın her şeyi bir yana, bana inanmazlar bile.</p>

    <p>"Asıl önemli olan," dedi Mercier kesin bir tavırla. "Douglas Oates'un Beyaz Saray'a kar gibi tertemiz girmesini sağlamaktır, kendisini yıpratacak bir sürü söylenti ve kuşku arasında ortalığı toparlayamaz."</p>

    <p>"Oates politikacı değildir ki. Bugüne dek bir kez olsun Başkanlık için bir heves göstermemiştir."</p>

    <p>"Başka seçeneği yok," dedi Mercier. "Gelecek seçimlere dek görev yapmak zorunda."</p>

    <p>"Bari kabine üyeleri destek olmak için arkamda duramazlar mı?"</p>

    <p>"Hayır, bunu kabul etmezler."</p>

    <p>"Demek ki, köyden kovulan ben oluyorum. Herkes de bunu onayladı mı?"</p>

    <p>"Durumunu abartıyorsun," dedi Mercier yumuşayarak. “Hiç kimse sana 'tu kaka' demeyecek. İşin de güvencede. Doug Oates senin yine Beyaz Saray'da, aynı görevde kalmanı istiyor." "Altı ay sonra da istifamı ister."</p>

    <p>"Geleceği garanti edemeyiz."</p>

    <p>"Pekâlâ," dedi Fawcett sesi öfkeden titreyerek.</p>

    <p>"Gidin Oates'a söyleyin, seçtiği kurbanı boynunu uzatacak."</p>

    <p>Arkasını dönmeden koridoru geçti ve öfkesinden burnundan soluyarak odasına vardı. Bürokrasinin dişlileri şimdi de onu ezip geçecekti; bunu düşündükçe sövüp duruyordu. Öylesine gözü kararmıştı ki, Başkan'ın sekreteri Megan Blair'in odaya girişini bile fark etmedi.</p>

    <p>"Seni hiç bu denli huzursuz görmemiştim."</p>

    <p>Fawcett ona dönüp güç bela gülümseyebildi. "Duvarla içimi döküyordum."</p>

    <p>"Ben de öyle yaparım, özellikle yeğenim eve gelip beni kaldığı zamanlar, pikabı sonuna kadar açar, bütün ev yerin oynar."</p>

    <p>"Bir şey mi istemiştin?" diye sordu Fawcett sabrı tükenerek.</p>

    <p>"Aklıma geldi de," dedi Megan. "Neden Başkan'ın çiftlikten döndüğünü kimse ona söylemedi?"</p>

    <p>"Unutmuş olacağım.." Fawcett birden durdu, Megan'a tu tuhaf bakmaya başladı. "Ne dedin az önce?"</p>

    <p>"Başkan geri dönmüş, hiç kimse de bana haber vermedi</p>

    <p>Fawcett'in yüzü şaşkınlıktan allak bullak olmuştu. "Baş New Mexico'da."</p>

    <p>"Hiç de değil," dedi Megan. "Şu anda masasının başında oturuyor. Geç geldim diye de bana söylemediğini bırakmadı.</p>

    <p>Megan öyle kolay kolay yalan söyleyecek bir kadın de Fawcett gözlerine bir bakınca, kadının doğru söylediğini anladı.</p>

    <p>Megan da ona uzun uzun baktı, başını kuşkulu kuşkulu salladı. "Bir şeyin yok ya?"</p>

    <p>Fawcett karşılık vermedi. Koşarak odasından çıkıp koridorda Lucas ve Mercier'i buldu. Fawcett'in deli gibi koşarak geldiğini görünce iki adam da şaşırdılar.</p>

    <p>"Beni izleyin!" dedi Fawcett yanlarından koşarken.</p>

    <p>Bir an ikisi de taş kesildiler, sonra onlar da Fawcett'in peşinden koşmaya başladılar.</p>

    <p>Fawcett, Oval Salon'a adımını atar atmaz donakaldı, bembeyaz kesildi.</p>

    <p>Amerika Birleşik Devletleri Başkanı masasından başını kaldırıp gülümsedi. "Günaydın, Dan. Günün çizelgesine birlikte bakalım mı?"</p>

    <p>&nbsp;</p>

    <p>Bir mil kadar uzakta, Sovyet Büyükelçiliği'nin en üst katındaki bir odada Aleksei Lugovoy büyük bir monitörün başına oturmuş, Başkan'ın deşifre olmuş beyin dalgalarını okumaktaydı. Ekranda Başkan'ın düşünceleri İngilizce olarak belirirken, hemen bitişikteki aygıt bu metni Rusçaya çeviriyordu.</p>

    <p>Lugovoy elindeki fincanı dudaklarına götürüp şekersiz kahvesinden bir yudum aldı, sonra ayağa kalktı. Kalın kaşlarının altındaki gözleri ekrandaki yeşil harflerden bir an bile ayrılmıyordu.</p>

    <p>Başkan'ın beyni tüm düşüncelerini, konuşma biçimini, hatta yakında konuşan başkalarının sözlerini bile yayınlamaktaydı. Huckleberry Finn projesinin ikinci aşaması başarılı olmuştu.</p>

    <p>Lugovoy sonuncu ve en kritik aşamaya başlamadan önce birkaç gün daha beklemeye karar verdi. Bu aşama Başkan'ın beynine emir vermeyi kapsıyordu. Her şey yolunda giderse bu müthiş projesini Kremlin'dekilerin devralacağını çok iyi biliyordu. Ondan sonra da Amerika Birleşik Devletleri'nin siyasetini Başkan değil, Komünist Parti Başkanı Antonov yönetecekti.</p>
  </div>
</body>
</html>
