<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">77</h2>

    <p>Pitt Dünya Ticaret Merkezi'nin ön kapısından çıkarken Loren de onu binanın önünde bir bankta oturmuş bekliyordu. Geldiğini görünce kalkıp yanına gitti ve kucaklaştılar. Bir süre hiç konuşmadan öylece durdular.</p>

    <p>Loren onun bitkinliğini ve sızılarını hisseder gibiydi. Ama hissettiği başka bir şey daha vardı. İçinde o güne dek varlığını hiç fark etmediği bir huzur vardı. Birkaç kez Pitt'i hafifçe öptükten sonra koluna girip bekleyen bir taksiye götürdü.</p>

    <p>"Sal Casio?" diye sordu Loren.</p>

    <p>"Kızının yanında."</p>

    <p>"Ya Min Koryo Bougainville?"</p>

    <p>"Cehennemde."</p>

    <p>Loren onun gözlerindeki dalgınlığı fark etti. "Dinlenmen gerek. En iyisi seni bir hastaneye yatıralım."</p>

    <p>Pitt'in yüzünde birden her zamanki şeytansı ifade belirdi. "Ben başka bir şey düşünüyordum."</p>

    <p>"Ne?"</p>

    <p>"Gelecek hafta Manhattan'ın en güzel otelinde lüks bir dairede kalmayı. Şampanya, odamıza gelen özel yemekler ve sen benimle sevişiyorsun."</p>

    <p>Loren'in gözlerinde cilveli bir pırıltı belirdi. "Neden bütün ağır işleri ben yapıyorum?" "Herhalde bu durumumda ben yapamam."</p>

    <p>Loren kolunu sımsıkı tuttu. "Sanırım hayatımı kurtardıktan sonra bu kadarını yapmam gerek."</p>

    <p>"Semper Paratus," dedi Pitt.</p>

    <p>"Semper ne?"</p>

    <p>"Kıyı Koruma'nın parolasıdır. Her zaman hazırım. Eğer onların o kurtarma helikopteri mavnaya zamanında inmeseydi, şimdi ikimiz de Meksika Körfezi'nin dibinde yatıyorduk."</p>

    <p>Taksiye vardıklarında Pitt, Loren'in yardımıyla içeri girebildi. Loren de yanına oturup elini öpmeye başladı. Sürücü sabırla bekliyor, dışarı bakmaya çalışıyordu.</p>

    <p>"Nereye?" diye sordu sürücü bir süre sonra.</p>

    <p>"Helmsley Palace Oteli," dedi Pitt.</p>

    <p>Loren şaşıp kaldı. "Helmsley'de mi daire tutuyorsun?"</p>

    <p>"Lüks daire," diye düzeltti Pitt.</p>

    <p>"Peki bunun parasını kim verecek?"</p>

    <p>Pitt şakadan bir hayretle ona baktı. "Kim olacak, devlet tabii."</p>

    <p><b>SON</b></p>
  </div>
</body>
</html>
