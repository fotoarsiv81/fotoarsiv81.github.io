<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">42</h2>

    <p>Kaçıştan üç saat bile geçmeden Lee Tong, Bougainville laboratuvara ulaşıp Lugovoy'u karşısına aldı. Saat sabahın üç olmak üzereydi, ama Lee Tong sanki hiç yatmamış gibiydi. "Adamlarım öldü," dedi Lee Tong, yüzünde hiçbir ifade olmaksızın. "Bundan seni sorumlu tutuyorum."</p>

    <p>"Böyle olacağını bilmiyordum." Lugovoy alçak ama titreyen bir sesle konuşuyordu.</p>

    <p>"Nasıl bilmemiş olabilirsin?"</p>

    <p>"Bu tesisten kimsenin kaçamayacağına güvence vermiştiniz. Ben de onun böyle bir girişimde bulunabileceğini hiç sanmıyordum."</p>

    <p>"Kim bu?"</p>

    <p>"Paul Suvorov, bir KGB ajanı. Adamlarınız yanlışlıkla Stanten Island feribotunda almışlar." "Ama sen biliyordun."</p>

    <p>"Buraya vardıktan sonra haberim oldu."</p>

    <p>"Yine de bir şey söylemedin."</p>

    <p>"Bu doğru," diye itiraf etti Lugovoy. "Korktum. Bu deney bittikten sonra Rusya'ya döneceğim. İnanın bana, devlet güvenilik görevlileriyle takışmak insana çok pahalıya mal olabilir."</p>

    <p>Yanı başındaki adamdan duyulan korku... Bougainville bu korkuyu, karşılaşmış olduğu her Rusun gözlerinde görmüştü. Adamlar yabancılardan korkarlardı, üniformalı herkesten korkarlardı. Bu korkuyla öyle uzun bir zamandan beri yaşamışlardı ki, artık öfke ya da mutluluk kadar yaygın bir duygu olmuştu. İçinden Lugovoy'a acımak gelmedi. Tersine böyle baskılı bir sistem içinde kendi isteğiyle yaşadığı için tiksinti duydu.</p>

    <p>"Bu Suvorov deneye herhangi bir zarar verdi mi?" "Hayır," diye yanıtladı Lugovoy.</p>

    <p>"Başkan Yardımcısı başına bir darbe yemiş, ama şimdi yine uyuşturucu altında. Başkan'a dokunulmamış."</p>

    <p>"Herhangi bir geciktirme yok yani?"</p>

    <p>"Her şey programlandığı gibi gidiyor."</p>

    <p>"Ve üç gün sonra bitirebileceksin, değil mi?" Lugovoy başıyla doğruladı.</p>

    <p>"Süreyi kısaltıyorum."</p>

    <p>Lugovoy sanki doğru işitmemiş gibi davrandı. Ama çok geçmeden gerçek kafasına dank etti. "Tanrım, olamaz!" diye soludu. "Her bir dakikaya bile gerek duyarken... Zaten şu durumda adamlarımla ben otuz gün gerektiren bir işlemi on güne sıkıştırmaya çalışıyoruz. Bizi acele ettirmekle hiçbir güvence payı bıraktırmıyorsunuz. Başkan'ın beyin dengesini bulabilmesi için daha çok zamana gereksinmemiz var."</p>

    <p>"O dediğin, Başkanınız Antonov'un sorunu, benim ya da büyükannemin değil. Biz anlaşmamıza uyduk. Buraya bir KGB nin girmesine göz yumarak projeni tehlikeye sen attın."</p>

    <p>"Yemin ederim, Suvorov'un kaçışıyla hiçbir ilişkim yok."</p>

    <p>"O senin masalın," dedi Bougainville buz gibi bir sesle, sen bu kaçışın daha önceden planlandığına inanıyorum, büyük olasılıkla da Başkan Antonov'un emirleri üzerine. Hiç kuşku yok, Suvorov çoktan amirlerine haber uçurmuştur, Amerika'da ne kadar Sovyet ajanı varsa, şimdi bizi arıyordur. Bu tesisi de buradan taşımamız gerekecek."</p>

    <p>Bu en yıkıcı darbe olmuştu Lugovoy için. Bir an boğulacak gibi oldu. "Olanaksız!" diye canı yanmış bir köpek gibi haykırdı, Başkan ve bütün bu aygıtları başka bir yere taşıyıp yine de veriniz o gülünç zaman sınırına uymamız olanaksız."</p>

    <p>Bougainville çekik gözleriyle Lugovoy'u süzdü. "Merak etme, doktor. Hiçbir şeyi yerinden kaldıracak değiliz."</p>

    <p>&nbsp;</p>

    <p>Pitt, NUMA binasındaki bürosuna girdiğinde, Hiram Yaeger'i kanepede uyuklarken buldu. Hırpani giysileri, uzun, örgülü saçı ve sakalıyla bilgisayar uzmanı tipik bir köprüaltı şarapçısına benziyordu. Pitt uzanıp hafifçe omzundan çekti. Önce göz kapağını aralayan Yaeger, biraz sağa sola kıvrıldıktan sonra gerinerek doğruldu ve oturma durumuna geçti.</p>

    <p>"Yorucu bir gece mi geçirdin?" diye sordu Pitt.</p>

    <p>Yaeger her iki eliyle kafasını kaşıyıp esnedi. "Celestial Seasonings Red Zinger çayı bulunur mu sende?"</p>

    <p>"Yalnızca dünden kalma kahveyi ısıtabilirim."</p>

    <p>Yaeger yüzünü buruşturdu. "O kafein seni bir gün öldürecek."</p>

    <p>"Kafein, çevre kirliliği, içki, kadın... ne fark eder?"</p>

    <p>"Aklımdayken... kıstırdım onu."</p>

    <p>"Neyi kıstırdın?"</p>

    <p>"Kafese kıstırdım senin o pireli gemi şirketini."</p>

    <p>"Vay canına!" dedi Pitt heyecanla. "Neredeymiş?"</p>

    <p>"Burnumuzun dibindeymiş," dedi Yaeger sırıtarak. "New York'ta."</p>

    <p>"Nasıl becerdin?"</p>

    <p>"İşin içinde Koreli olduğunu doğru tahmin etmiştin, ama sorunun yanıtı bu değildi. Ben o açıdan daldım işe. Kore bandıralı ya da merkezi Kore'de bulunan bütün gemi ve ihracat şirketlerini kurcaladım. Elliden fazla şirket çıktı, ama hiçbiri de daha önce soruşturduğumuz bankalarla ilişkili değildi. Başka çare kalmayınca da işi bilgisayara bıraktım. Bu arada gururum da paramparça oldu tabii. Çok geçmeden şirketin adı çıktı ortaya, Koreli adı değil ama. Fransız."</p>

    <p>"Fransız ha."</p>

    <p>"Aşağı Manhattan'da, Dünya Ticaret Merkezi'nde üslenmişler. Yasal gemileri Somali Cumhuriyeti bayrağını taşıyor. Ne dersin bu işe?"</p>

    <p>"Devam et."</p>

    <p>"Birinci sınıf bir şirket, hiç dalaveresi falan yok, çeşitli yayınlarda pamuk prenses kadar ak olarak tanıtılıyor. Öyle temizler ki, yıllık raporları okunurken neredeyse bir yandan da kilise müziği çalacak. Ama o yaldızlı yüzeyi yeterince kazıyacak olursan, San Francisco'daki eşcinsel sayısından çok sahtekârlık görürsün. Gemi belgelerinde sahtekârlık, sigorta vurgunları, olmayan gemilerin olmayan yüklerle yaptığı seyirler, kaçakçılık, daha ne istersen var. Hepsi de yasal kılıflar içinde yapılmış."</p>

    <p>"Adı ne bu şirketin?"</p>

    <p>"Bougainville Denizcilik Şirketi," dedi Yaeger. "Duymuş muydun?"</p>

    <p>"Min Koryo Bougainville... şu Çelik Nilüfer mi?" Pitt adamakıllı etkilenmişti. "Duymayan mı var? Kadın bütün o ünlü İngiliz ve Yunan armatörleriyle eş tutuluyor."</p>

    <p>"İşte senin Korelin o."</p>

    <p>"Bilgilerin kesin mi? Yanılgı payı var mı?"</p>

    <p>"Sapasağlam," dedi Yaeger. "İnan bana. Her şeyi üç kez baştan kontrol ettim. Bir kez Bougainville adını ele geçirdikten sonra bütün iş izleri geriye doğru takip etmeye kalıyordu. Tümü çıktı ortaya; banka hesapları, akreditifler... bankaların bu sahtekârlıklara asıl göz yumduklarına insan şaşıp kalıyor. Bu yaşlı kadın bana Doğu Hindistan'daki yirmi kollu heykelleri anımsatıyor, yüzünde kutsal bir ifadeyle karşında otururken yirmi tane kolu sana doğru ha babam mucuk yapıyor."</p>

    <p>"Basardın," dedi Pitt sevinçle. "Sosan Ticaret, San Marino ve Pilottown'un Bougainville imparatorluğuyla olan ilişkisini çıkardın ortaya."</p>

    <p>"Kalbine kazık çakar gibi."</p>

    <p>"Ne kadar geçmişi inceleyebildin?"</p>

    <p>"Kadının işe başladığı günlere kadar götürebilirim seni. Bayağı sıkı bir karı. Elinde bir avuç hurda ve mangal gibi bir yürekle İkinci Dünya Savaşı sonrası işe başlamış. Yavaş yavaş eskimiş gemileri toplamış, personel diye bir avuç pirince şükreden yoksul Korelileri çalıştırmış. Böylece alabildiğine fiyat kırarak giderek gelişen bir iş kurmuş. Yaklaşık yirmi beş yıl önce torunu da şirkete katılınca işler iyice açılmaya başlamış. Çok kaypak herif o torun. Hep geri planda kalıyor. Okul kayıtları dışında onun hakkında en küçük bir iz bulmak olanaksız. Yani, Min Koryo Bugainville tam otuz ülkeye bulaşan deniz suçları imparatorluğunu böyle kurmuş. Adı Lee Tong olan torunu şirkete katıldıktan sonra örgütün korsanlık ve sahtekârlık işlerini neredeyse güzel sanatlar durumuna getirmiş. Bütün bunları yazdım. Masanda kopyası var."</p>

    <p>Pitt masasına bakınca en az on beş santimetre kalınlığın bir sayfa yığını gördü. Oturup bilgisayardan çıkan bu sayfaları kısaca gözden geçirdi. Bougainville Şirketi'nin el atmadığı yasadışı iş kalmamış gibiydi, bir tek fahişelik suçuna bulaşmamışlardı.</p>

    <p>Bir süre sonra Pitt başını kaldırıp Yaeger'e baktı. "Büyük bir iş basardın, Hiram," dedi içtenlikle. "Sağol."</p>

    <p>Yaeger başıyla sayfaları işaret etti. "Senin yerinde olsa bunları gözümün önünden ayırmazdım."</p>

    <p>"Yakalanma olasılığımız var mı?"</p>

    <p>"Var elbette. Yasadışı olarak yaptığım girişler banka bilgisayarının jurnaline kaydolup günlük formlar halinde birikiyor. Eğer uyanık bir denetçi listelere bir göz atacak olursa, önce neden bir Amerikan oşinografi kurumunun en büyük yatırımcılarından birinin kayıtlarına burnunu soktuğunu merak edecektir. Daha sonra da iz bulma aygıtını kullanarak bizi saptar."</p>

    <p>"Banka bunu öğrenir öğrenmez hemen Min Koryo'ya bilgi verecektir elbette," dedi Pitt düşünmeye başlayarak. Sonra başını kaldırdı. "Kayıtlarına bulaşanın NUMA olduğunu öğrendikten sonra bizim bilgisayarımıza girip kendilerinden ne gibi bilgiler edindiğimizi öğrenebilirler mi?"</p>

    <p>"Bu konuda bizim şebekemiz de diğerleri gibi savunmasız. Ama pek bir şey öğrenemezler. Manyetik bilgi depo disklerini yerinden çıkardım."</p>

    <p>"Bizi ortaya çıkarmaları ne kadar sürer dersin?"</p>

    <p>"Daha şimdiden öğrenmemişlerse şaşarım."</p>

    <p>"Onlardan önce davranabilir misin?"</p>

    <p>Yaeger, Pitt'e merakla baktı. "Ne hinlikler düşünüyorsun yine?"</p>

    <p>"Git makinenin başına geç, bu kez iyice yuvalarını yap. Şebekelerine girip bütün bilgileri değiştirirsin, günlük Bougainville operasyonlarını altüst et, yasal banka kayıtlarını sil, programlarına saçma sapan talimatlar doldur. Bir kez olsun hesap vermek zorunda kalsınlar." "Ama federal bir soruşturma için çok gerekli kanıtları da yok etmiş olacağız."</p>

    <p>"Olsun," dedi Pitt. "Zaten yasadışı yoldan edinmiştik o bilgileri. Mahkemede kullanılamazdı." "Ağır ol bakalım. Başımızı iyice derde sokabiliriz."</p>

    <p>"Daha da kötüsü olabilir, canımızdan olabiliriz," dedi Pitt hafifçe gülümseyerek.</p>

    <p>Yaeger'in yüzünde daha önce olmayan bir ifade belirdi. Anızın doğan bir korku işaretiydi bu. Başladığı oyunun artık eğlenti yanı kalmamış, daha karanlık boyutlara varmıştı. Bu araştıranın, sonunda ölümüyle bitebilecek kadar ciddileşebileceğini hiç düşünmemişti.</p>

    <p>Pitt, Yaeger'in aklından geçenleri okudu. "İstersen vazgeç, izne çıkarsın," dedi. "Seni ayıplamam."</p>

    <p>Yaeger bir an düşündükten sonra hayır anlamında başını Hadi. "Yok, devam edeceğim. Bu adamlar cezasını bulmalı."</p>

    <p>"O halde doğduklarına pişman et. Girdikleri bütün işleri, dış yatırımlarını, yan işleri, gayrimenkul işlerini, neleri varsa hepsini üst et."</p>

    <p>"Benim postum tehlikeye giriyor, ama yapacağım. Sen yeter ki, amirali birkaç gece daha benden uzak tut."</p>

    <p>"Bir de Eagle adında bir tekne hakkında bilgi çıkıp çıkmağına bakıver."</p>

    <p>"Başkanlık yatı mı?"</p>

    <p>"Yalnızca. Eagle adında bir tekne."</p>

    <p>"Başka bir şey var mı?"</p>

    <p>Pitt başını salladı. "Senin bilgisayar merkezinde de güvenlik önlemlerinin artırılmasını sağlayacağım."</p>

    <p>"Burada kalıp senin kanepeyi kullansam sakıncası var mı? Dairemde tek başıma yatmaya çekiniyorum nedense."</p>

    <p>"Bürom emrindedir."</p>

    <p>Yaeger ayağa kalkıp gerindi. Sonra da başıyla bilgisayar sayfalarını işaret etti. "Bunları ne yapacaksın?"</p>

    <p>Pitt, Bougainville imparatorluğunun kirli çamaşırlarına uzun uzun baktı. Kişisel olarak sürdürdüğü soruşturmanın temposu birden hız kazanmış, bulmacanın parçaları yavaş yavaş yerlerini bulmaya başlamıştı. "Biliyor musun," dedi dalgın dalgın. "Ne yapacağım konusunda en küçük bir fikrim yok."</p>
  </div>
</body>
</html>
