<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">33</h2>

    <p>"Demek Dirk Pitt buymuş," dedi Min Koryo. Tekerlekli koltuğunda oturmuş, önündeki kahvaltı tepsisinden uzanarak karşı duvardaki büyük televizyon ekranına bakıyordu.</p>

    <p>Lee Tong da yanında oturmuş, başkanlık yatı üzerinde demir atmış Hoki Jamoki'nin video kaydını izlemekteydi. "Beni asıl şaşırtan şey," dedi Lee Tong. "Batığı nasıl bu denli çabuk bulabildiği. Sanki eliyle koymuş gibi buluverdi."</p>

    <p>Min Koryo çenesini incecik elleri arasına yerleştirmiş, gözlerini ekrandan ayırmıyordu. Yüzü öfkeden gerilmişti. "Pitt ve NUMA," diye tısladı. "Bu alçaklar neyin peşindeler? Önce San Marino ve Pilottown balonu, şimdi de bu."</p>

    <p>"Yalnızca bir rastlantı," dedi Lee Tong. "Şileplerle yat arasında doğrudan hiçbir bağ yok." "Muhbir olabilir," dedi Min Koryo, sesi kırbaç gibiydi. "Daha önce de bizi satanlar olmuştu." "Bu pek geçerli bir yargı değil, aunumi," dedi Lee Tong. "Gerçekleri yalnız sen ve ben biliyoruz. Diğerleri hep öldü."</p>

    <p>"Kusursuz bir şey yoktur. Yalnızca budalalar kendilerini mükemmel sanırlar."</p>

    <p>Lee Tong büyükannesinin Doğu felsefesini dinleyecek durumda değildi. "Boşuna kendini üzme," dedi donuk bir sesle "Resmi bir soruşturma ekibi er geç yatı bulacaktı nasıl olsa. Başkan'ı gündüz gözüyle yattan çıkaramazdık. Yatı gün doğuşundan sonra kimse görmediğine göre, basit bir hesapla nehrin Washington'la Chesapeake Körfezi arasındaki bir yerinde olduğunu anlayacaklardı."</p>

    <p>"Bay Pitt bu sonuca varmakta hiç güçlük çekmedi."</p>

    <p>"Hiç fark etmez," dedi Lee Tong. "Daha zamanımız var. Lugovoy istediği sonucu elde ettikten sonra bize kalan tek iş, altının gönderilmesini yönetmek. Bu tamamlanınca Başkan Antonov, ABD Başkanı'nı alabilir. Ama Margolin, Larimer ve Moralin güvence ve gelecekteki pazarlıklarımız için bizde kalacak. İnan bana, aunumi, işin tehlikeli yanı bitti. Bougainville kalesi hâl sapasağlam."</p>

    <p>"Belki haklısın, ama köpekler de çok sokuldular."</p>

    <p>"Karşımızda dünyanın en gelişmiş teknolojisine sahip çok iyi eğitim görmüş, çok akıllı insanlar var. Epey yaklaşabilirler ama hiçbir zaman bizim ne denli ilgili olduğumuzu anlayamazlar."</p>

    <p>Biraz yatışan Min Koryo yanından eksik olmayan fincanından bir yudum çay aldı. "Geçen sekiz saat içinde hiç Lugovoy'la konuştun mu?"</p>

    <p>"Evet. Hiçbir engelle karşılaşmadığını ve projesini beş gün içinde tamamlayabileceğini söyledi."</p>

    <p>"Beş gün," dedi Min Koryo. "Sanırım Antonov'la ödeme işini sonuca bağlama zamanı geldi. Gemimiz var mıymış?"</p>

    <p>"Venice iki gün önce Odessa limanına vardı."</p>

    <p>"Gemi kaptanı kim?"</p>

    <p>"Kaptan James Mangyai, şirketin en güvenilir adamlarından," dedi Lee Tong.</p>

    <p>Min Koryo onaylar biçimde başını salladı. "Üstelik iyi denizcidir. Onu yirmi yıl önce ben işe almıştım."</p>

    <p>"Son külçe altın yüklenir yüklenmez demir alıp yola çıkması için emir verildi."</p>

    <p>"Güzel. Bakalım, Antonov şimdi hangi oyalama taktiğini uygulayacak. Her şeyden önce, eminim, Lugovoy'un deneyi başarıyla sonuçlanana dek ödemeyi geciktirmek isteyecektir. Ama biz buna yanaşmayacağız. Bu arada bir KGB ordusu Amerika'nın altını üstüne getirip Başkan'ı ve laboratuvar tesislerimizi arayacaklardır."</p>

    <p>"Hiçbir Amerikalı ya da Rus Lugovoy'la adamlarını gizlediğimiz yeri bulamaz," dedi Lee Tong kesinlikle.</p>

    <p>"Ama yatı buldular," diye anımsattı Min Koryo. Lee Tong yanıt veremeden bant sona erdi ve video ekranı kanandı. Lee Ton geri sarmak için hazırlandı. "Bir kez daha izlemek ister misin?" diye sordu.</p>

    <p>"Evet, dalgıçları daha yakından bir daha görmek istiyorum." Lee Tong bant sarıldıktan sonra aygıtı yeniden çalıştırdı. Min Koryo kısa bir süre konuşmadan izledikten sonra, "Batık alanından gelen en son rapor nedir?" diye sordu.</p>

    <p>"Bir NUMA batık çıkarma ekibi cesetleri çıkarmış, yatı da çıkarmaya hazırlanıyorlar." *</p>

    <p>"Pitt'le konuşan kırmızı sakallı adam kim?" Lee Tong görüntüyü büyüttü. "Amiral James Sandecker, NUMA Başkanı."</p>

    <p>"Adamın film çekerken görülmedi ya?"</p>

    <p>"Hayır, işinde çok usta bir adamdır. Eski bir FBI ajanı. Yan kuruluşlarımızdan biri tarafından işe alındı, kendisine Pitt'in NUMA araç gereçlerini yabancılara sattığından kuşkulanıldığı söylendi."</p>

    <p>"Pitt hakkında ne biliyoruz?"</p>

    <p>"Onun hakkında ayrıntılı bir dosyayı Washington'dan uçakla getirtiyorum, bir saate dek burada olur."</p>

    <p>Min Koryo ekrana doğru yaklaştı, öfkeden ağzı büzülmüştü. "Nasıl bu kadar çok şey bilebilir? NUMA bir oşinografi kurumudur. Gizli ajan çalıştırmazlar. Neden bu adam peşimizi bırakmıyor?"</p>

    <p>"Öğrenmemiz iyi olur."</p>

    <p>"Biraz yaklaştırsana," dedi Min Koryo.</p>

    <p>Lee Tong görüntüyü yeniden büyüttü, kamera Sandecker'in omzu üzerinden geçerek ekranı Pitt'in yüzüyle doldurdu. Pitt sanki kamerayla konuşur gibiydi. Lee Tong bu durumda görüntüyü dondurdu.</p>

    <p>Min Koryo küçük burnunun üzerine gözlüklerini geçirip Pitt'in yakışıklı yüzüne uzun bir süre baktı. Kara gözlerinde bir an bir parıltı oldu ve "Elveda, Bay Pitt," dedi.</p>

    <p>Sonra uzanıp aygıtı kapattı.</p>
  </div>
</body>
</html>
