<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="text-align: center;">DÖRDÜNCÜ BÖLÜM</h1>

    <h2 class="sigil_not_in_toc" style="text-align: center;">Stonewall Jackson</h2>
  </div>

  <div class="WordSection1">
    <h2>71</h2>

    <p><i>13 Ağustos 1989 New Orleans, Louisiana 68</i></p>

    <p>Yol boyunca uçağı Giordino yönetirken Pitt uyudu. Pontchartrain Gölü'nün mavi yeşil suları üzerinde alçalırken New Orleans kıyılarındaki küçük havaalanı da belirmeye başlamıştı. Camgöbeği rengindeki NUMA jeti asfalt piste inip üzerinde DELTA PETROL LTD. yazılı bir helikopterin yakınında durdu.</p>

    <p>Bitişikte duran arabadan bir adam inip uçağa doğru yürümeye başladı. Pitt jetin kabininden inince adam güneş gözlüğünü çıkarıp elini uzattı.</p>

    <p>"Bay Pitt?" diye sordu adam gülümseyerek.</p>

    <p>"Evet, benim."</p>

    <p>"Adım Clyde Griffin, FBI bölge sorumlusuyum." O sırada Giordino da yanlarına gelmişti. Pitt ikisini tanıştırdı.</p>

    <p>"Sizin için ne yapabiliriz, Bay Griffin?" "Başkan'ımız Emmet telefon etti, aramanızda Büro'nun resmen size yardımcı olamayacağını bizzat açıklamamı istedi."</p>

    <p>"Ben yardım istemedim ki," dedi Pitt.</p>

    <p>"Resmi yardım yapamayız, dedim, Bay Pitt," dedi Griffin beyaz dişlerini sergileyerek. "Ama bugün günlerden pazar. Başkan'ım tatil günlerinde ajanların her istediklerini yapabileceklerini söylüyor. Emrimdeki sekiz adam da, sizin yapacağınız işin golf oynamaktan daha önemli olduğu görüşündeler."</p>

    <p>"Emmet bunu onaylıyor mu?"</p>

    <p>"Kesinlikle resmi olmayan bir dille, eğer Başkan Yardımcısı'nı en kısa zamanda bulmazsak, kıçıma öyle bir tekme vuracağını söyledi ki, uzun süre hiç oturmak istemeyecekmişim."</p>

    <p>"Bayıldım bu adama," dedi Giordino.</p>

    <p>"Ne aradığımız konusunda size bilgi verildi mi?" diye sordu Pitt.</p>

    <p>Griffin başını salladı. "Bir nehir mavnası. Burayla Baton Rouge arasında iki yüz mavnayı aradık bile."</p>

    <p>"Siz kuzeyi aramışsınız. Ben güneyde olduğunu sanıyorum."</p>

    <p>Griffin kuşkuyla baktı. "Gelen şilep ve tankerlerin çoğu yüklerini kent limanlarında bırakırlar. Bu yükler sonra römorklar! kuzeye nakledilir. Güney sularında okyanusa çöp balyaları bırakan birkaç mavnadan başka mavna yoktur."</p>

    <p>"O taraflarda aramamız için iyi bir neden daha."</p>

    <p>Griffin eliyle helikopteri işaret etti. "Adamlarım nehir boyunca arabalarda bekliyorlar. Onları havadan yönetiriz."</p>

    <p>"Delta Petrol yazısını herkes yutar mı?" diye sordu Pitt.</p>

    <p>"Petrol şirketlerinin helikopterleri burada çok sık görülür.” dedi Griffin. "Açık denizdeki petrol kuyularına ve körfezdeki boru hattı inşaatına personel ve ikmal taşırlar. Kimse dönüp bakmaz bile."</p>

    <p>Pitt özür dileyip NUMA uçağının içine girdi, bir dakika sonra elinde bir keman kutusuyla çıktı. Sonra helikoptere girip pilotla tanıştı. Pilot ince yapılı, sarışın, hülyalı gözlerle bakan bir kadındı. Ne FBI ajanlığı, ne de Slats Hogan olan adı ona yakışıyordu.</p>

    <p>"Uçarken keman mı çalacaksın?" diye sordu Hogan merakla.</p>

    <p>"Yükseklik korkum var da, iyi geliyor," dedi Pitt gülerek.</p>

    <p>"Ne insanlar var," diye mırıldandı Hogan.</p>

    <p>Emniyet kemerleri bağlandıktan sonra Hogan aracı havalandırdı. Güney yönüne dönmeden önce kentin merkezinden şöyle bir geçiş yaptılar.</p>

    <p>St. Charles Caddesi'nde küçük yeşil bir nokta olarak görünen bir tramvay güneşte pırıl pırıl yansıyan rayları üzerinde tıngır mıngır ilerliyordu. Pitt dünyanın en büyük spor merkezi olan Superdome'un dev gibi beyaz çatısını hemen tanıdı. Daracık sokakları ve tıkış tıkış sıralanmış evleriyle Fransız Mahallesi ve St. Louis Katedrali sağ yanda kalırken, Mississippi Nehri'nin çamurlu yeşil suları belirdi.</p>

    <p>"İşte geldik," dedi Hogan. "Yaşlı Adam Nehri. İçilmeyecek kadar koyu, ama ekilmeyecek kadar da suludur."</p>

    <p>"Daha önce burada bulundunuz mu?" diye sordu Griffin, Pitt'e.</p>

    <p>"Birkaç yıl önce İç Savaş'ta batmış bir çift Güney Konfederasyonu gemisi üzerine tarihi bir araştırmayı yönetmiştim. Nehrin altmış mil kadar aşağısındaydı, Plaquemines Parish'de." "Orada öyle nefis bir lokanta bilirim ki..."</p>

    <p>"Ben de. Adı da Tom'un Yeri. Enfes körfez istiridyeleri vardır. Oraya gidince mutlaka Tom'un annesinin özel acılı sosundan isteyeceksin. İstiridyelerin üzerine çok güzel gidiyor."</p>

    <p>"Epey dolaşmışsın."</p>

    <p>"Elimden geldiğince."</p>

    <p>"Mavnanın nerede gizlenmiş olacağı konusunda bir fikriniz var mı?"</p>

    <p>"Epey kullanılmış bir depo ve liman arayalım. Sıkı güvenlik önlemleri, alabildiğine bekçisi, yüksek duvarları, hatta belki köpekleri olan bir yer. Paslı ve hurda durumdaki mavna da hemen yakında bağlı olmalı. Benim tahminim, Chalmette'le Pilottown arasında bir yerde." "Pilottown'a ancak tekneyle gidilebilir," dedi Griffin. "Delta karayolu Venice adındaki kasabanın on mil yukarsında bitiyor."</p>

    <p>"Pardon, yanıldım."</p>

    <p>Bir süre hiç konuşma olmadı. Aşağıda nehir saatte dört millik bir hızla akmaktaydı. Her iki yanda çayırlarda otlayan inekleri ve portakal bahçeleriyle küçük çiftlikler vardı. Bunların ötesindeyse bataklıklar görünüyordu. Port Sulphur limanının üstünden geçtiler. Sülfür, küçük sarı tepeler halinde yerden on beş metre kadar yükseliyordu.</p>

    <p>Bunu izleyen yarım saat içinde üç kez boşuna umutlandılar. Port Sulphur'un birkaç mil altında terk edilmiş bir konserve fabrikası ve önüne bağlanmış iki mavna gördüler. Griffin telsizle helikopteri karadan izleyen ajanlarına talimat verdi. Hemen yapılan arama sonucu bina boş çıktı, mavnaların içinde de sintine suyu ve çamurdan başka bir şey yoktu.</p>

    <p>Güneye doğru uçmaya devam ederek büyük bataklıkları üzerinden geçtiler. Arada sırada geyik sürüleri ve güneşlene timsahlar görüyorlardı.</p>

    <p>Küt burunlu kocaman bir yük gemisi akıntıya karşı yol al maktaydı. Bayrağında kırmızı üzerine yaldızlı bir yıldız, orak çekiç vardı.</p>

    <p>"Rus gemisi," dedi Pitt.</p>

    <p>"New Orleans'a her yıl giren beş bin geminin pek çoğu Sovyetlere aittir," dedi Griffin.</p>

    <p>"Şu mavnaya yakından bakmak ister misiniz?" diye sordu Hogan eliyle göstererek. "Şurada, doğu tarafındaki dubanın kasında."</p>

    <p>Griffin başını salladı. "Buna gidip kendimiz bakalım."</p>

    <p>"Şuradaki setin üzerine indireyim, sizi," dedi Hogan.</p>

    <p>Helikopter set üstündeki yola indi. Griffin hemen araçtan çıkıp mavnaya koştu. Üç dakika sonraysa yine helikopterdeki yerine oturmuş kemerini bağlıyordu.</p>

    <p>"Bir şey yok, ha?" dedi Pitt.</p>

    <p>"Havagazı. Yarı yarıya petrolle dolu. Yakıt istasyonu olarak kullanılıyor olmalı."</p>

    <p>Pitt saatine baktı, iki buçuk olmuştu. Zaman hızla geçmekteydi. Topu topu birkaç saat sonra Moran yemin edip Başkan olacaktı. "Haydi, aramaya devam edelim."</p>

    <p>Hogan aracı hızla kaldırıp yan yatırarak yola devam etti. Giordino'nun midesi ağzına gelmişti.</p>

    <p>Sekiz mil kadar gittikten sonra bir başka mavna gördüler. Bu kez karadaki ekip mavnayı aradı. Bu da boş çıktı.</p>

    <p>Balıkçı kasabaları olan Empire ve Buras'ın üzerinden geçtiler. Derken, tam bir kıvrımı döndükleri zaman nehrin altın yıllarından kalma, tablo gibi bir görünümle karşılaştılar. Uzun beyaz teknesi, geniş ortası, güvertelerinden yükselen buharıyla yandan çarklı bir buhar gemisi nehrin batı yakasına burnunu dayamıştı.</p>

    <p>"Mark Twain günlerinden kalma," dedi Giordino.</p>

    <p>"Ne güzel," dedi Pitt hayranlıkla.</p>

    <p>"Adı Stonewall Jackson'dur," diye açıkladı Griffin. "Yetmiş yıldan beri nehirdeki en büyük gösteridir."</p>

    <p>Geminin borda iskeleleri, beşgen biçiminde inşa edilmiş eski bir tuğla kalenin önünde kıyıya indirilmişti. Yüzlerce insan kalenin surlarında ve geçit töreni alanında gezmekteydi. Yakında bir tarlanın ortasında karşılıklı iki hat asker birbirlerine ateş ederken göğe mavi bir duman yükseliyordu.</p>

    <p>"Neyi kutluyorlar?" diye sordu Giordino.</p>

    <p>"Eyaletler arası savaşı," dedi Hogan.</p>

    <p>"Pek anlamadım."</p>

    <p>"Tarihi bir çarpışmayı sahneliyorlar," diye açıkladı Pitt. "iç Savaş'ta geçen bir çarpışmayı gerçek üniformalar, orijinal ya da tıpatıp taklit edilmiş silahlarla canlandırıyorlar. Gettysburg'da böyle bir savaş sahnesine tanık olmuştum. Müthiş benzetiyorlar, gerçekmiş gibi görünüyor."</p>

    <p>"Yazık, durup izleyemiyoruz," dedi Griffin.</p>

    <p>"Plaquemines Parish tarih deposu gibi bir yerdir," dedi Hogan. "Savaş taklidi yaptıkları o yıldız biçimindeki yapı Jackson Kalesi'dir. St. Philip Kalesi ya da geriye ne kaldıysa, tam nehrin karşısındadır. İşte Amiral Farragut'un bu kaleleri kullanarak 1862 yılında New Orleans'ı Kuzey'lilere kazandırdığı alan burasıdır?"</p>

    <p>Kuzey gemileriyle Güney bataryalarının karşılıklı top atışları hiç zorlanmadan herkesin gözlerinin önüne gelir gibi oluyordu. Ama Amiral Farragut'un filosunu geçirdiği kıvrım şimdi sessiz ve sakindi. Yüzyılı aşkın bir süre önce batan savaş gemilerini gömen nehrin suları şimdi usul usul akıyordu.</p>

    <p>Hogan birden oturduğu yerde dikilip kontrol panelinin üstünden bakmaya başladı. İki mil kadar ötede pruvası nehrin aşağı tarafına dönük bir gemi eski, ahşap bir limana bağlıydı. Geminin arkasında bir nehir mavnası ve römork vardı. Limanın önündeyse büyük, metal bir depo görünüyordu.</p>

    <p>"Bu olabilir," dedi Hogan.</p>

    <p>"Geminin adını okuyabiliyor musun?" diye sordu Pitt arka koltuktan.</p>

    <p>Hogan bir an için sol elini kumanda kolundan çekip gözlerine siper ederek baktı. "Dur bakayım... ama, yok, bu az önce geçtiğimiz kasabanın adı."</p>

    <p>"Hangi kasaba?"</p>

    <p>"Burası."</p>

    <p>"Bu olabilir işte!" dedi Pitt zafer dolu bir sesle. "Bu bal gibi o yahu!"</p>

    <p>"Gemide hiç personel gözükmüyor," dedi Griffin. "Ev yüksek bir duvar görünüyor, ama ne bekçi var, ne de köpek. Bayağı sakin bir yer bence."</p>

    <p>"Hiç güvenme," dedi Pitt. "Gözden kaybolana dek nehrin altına doğru gidelim, Slats. Sonra batıdaki sete inip arabadaki adamlarınızla buluşalım."</p>

    <p>Hogan aynı rota üstünde beş dakika uçtuktan sonra yarım daire çizerek kuzeye döndü ve bir okulun futbol alanına indi. İçi FBI ajanı dolu iki araba onlardan önce gelmiş, bekliyorlardı.</p>

    <p>Griffin dönüp Pitt'e baktı. "Ben adamlarımla yükleme limanına açılan ön kapıdan girerim. Siz ve Giordino, Hogan'la kalıp havadan gözlem yaparsınız. Sıradan bir operasyon olacak."</p>

    <p>"Sıradan operasyon," diye yineledi Pitt soğuk bir sesle. "Kapıdan gir, FBI kimliğini göster, herkes donsun kalsın. Olacak iş değil. Bu adamlar senin benim sivrisinek öldürdüğümüz gibi insan öldürürler. Böyle açık açık gitmek kafanı uçurmaları için davetiye çıkarmak olur. Bekleyip yardım çağırsan akıllılık edersin."</p>

    <p>Griffin'in yüzünden işine karışılmasını istemediği belliydi. Pitt'in söylediklerine aldırmadan Hogan'a talimat verdi.</p>

    <p>"Kalkmadan önce kapıya gitmemiz için bize iki dakika ver, sonra da deponun üstünde dolan. İletişim şubemizle temas kurup durumu rapor edersin. Onlar da bu raporu Washington'daki merkezimize iletsinler."</p>

    <p>Griffin helikopterden inip en öndeki arabaya bindi. Lise spor salonunun yanından dolanıp Bougainville limanına çıkan yola girdiler ve az sonra setin arkasında gözden kayboldular. Hogan helikopteri yükseltirken bir yandan da telsiz bağlantısı kurmaya çalışmaktaydı. Pitt yardımcı pilot koltuğuna geçmiş, huzursuzlukla Griffin'in depo kapısında bekleyişini izliyordu.</p>

    <p>"Bir şeyler oluyor," dedi Hogan. "Römork ve mavna hareket etti."</p>

    <p>Haklıydı. Römork ağır ağır iskeleden açılmış, küt burunlu mavnayı da peşinden sürüklüyordu. Serdümen usta bir manevrayla iki aracı birden nehrin ortasına götürüp körfeze doğru ilerlemeye başladı.</p>

    <p>Pitt hemen bir mikrofon kapıp, "Griffin!" diye bağırdı. "Mavnayı oradan uzaklaştırıyorlar. Gemiyle depoyu boşver. Yola dönüp karadan takip edin."</p>

    <p>"Anlaşıldı," dedi Griffin.</p>

    <p>Ansızın gemideki kapılar savrularak açıldı, adamlar güvertede koşuşmaya başladılar. Göz açıp kapayana dek başüstünde ve kıçta üstü branda beziyle örtülü makineli tüfek yuvaları ortaya çıkıvermişti.</p>

    <p>"Griffin!" diye haykırdı Pitt mikrofona. "Çabuk kaç. Aman çabuk kaç!"</p>

    <p>Uyarı geç kalmıştı. Griffin öndeki arabaya balıklama daldı, araba tam setin güvenliğine doğru atılırken 20 milimetrelik Oerlikon makineli tüfekleri mermi yağmuruna başladı. Hareket halindeki araba mermi yağmurundan payını alıyordu. Mermiler ince saçı karton gibi delerek içerdekilerin etlerini ve kemiklerini parçaladı. Arkadaki araba durmak zorunda kaldı. İçindekiler kendilerini dışarı attılar; kimi yattığı yerde hareketsiz kaldı, kimi sürünerek siper aradı. Griffin ve adamları setin tepesine çıkmayı başarmışlardı, ama tümü de ağır yaralanmıştı.</p>

    <p>Pitt keman kutusunu açıp Thompson'un namlusunu yan pencereden çıkardı ve Buras'ın pruvadaki makinelisini taramaya başladı. Hogan onun ne yapmak istediğini anlayıp daha iyi bir açıdan ateş edebilmesi için aracı yana yatırdı. Makineli tüfeği çevresindekiler sapır sapır yere devrilmeye başlamışlar, bu öldürücü ateşin nereden geldiğini fark edememişlerdi. Kıç taraftakiler daha çabuk uyandılar. Silahlarını Griffin ve adamlarından çevirip göğe yönelttiler. Hogan birkaç santim yakından geçen mermilerden kurtulmak için büyük çaba harcıyor, geminin çevresinde büyük bir hız yapıyordu.</p>

    <p>Ama çok geçmeden bir mermi helikoptere isabet etti. Ön cam parçalanırken Pitt gözlerini korumak için elleriyle yüzü kapadı. Çelik burunlu mermiler aracın gövdesini delerken motor da adamakıllı hasar görüyordu.</p>

    <p>"Göremiyorum," dedi Hogan şaşılacak kadar sakin bir sesle. Yüzü alnındaki kesiklerden akan kanla kıpkırmızı olmuş, önünü göremez durumdaydı.</p>

    <p>Kolunda birkaç derin sıyrık dışında Pitt yarasız sayılırdı. Makinelisini sağ baldırındaki yarayı sarmaya çalışan Giordino'ya verdi. Helikopter güç kaybetmiş, hızla nehrin ortasına doğru alçalmaya başlamıştı. Pitt uzanıp kumandayı Hogan'dan aldı ve aracı yana yatırarak son anda römorktan gelen yaylım ateşinden kurtardı. Mavnada da bir düzineye yakın adam belirmiş, otomatik silahlarla yaralı helikoptere ateş yağdırıyorlardı.</p>

    <p>Motordan yağ boşalıyor, pervane palaları deli gibi sarsılıyordu. Pitt hızın çabuk düşmesini önlemeye çalıştı. Kontrol paneli mermi yağmurunda paramparça olmuştu. Pitt umutsuz bir savaş veriyordu, daha fazla havada kalamayacaktı. Artık aracı düz tutmak bile olanaksız olmuştu.</p>

    <p>Yerdeyse, setin arkasında Griffin dizleri üstüne çökmüş, bir eliyle parçalanmış bileğini tutuyor, helikopterin çaresizce debelenmesini gördükçe öfkesinden çılgına dönüyordu. Aracın gövdesi öylesine delik deşik olmuştu ki, içinde kimsenin sağ olabileceğine inanamıyordu. Helikopteri son olarak peşinde dumanlı bir iz bırakarak nehrin yukarsına doğru yalpalaya yalpalaya uçarken gördü. Bir sıra ağaca çarpmadan kurtuldu ve az sonra gözden iyice kayboldu.</p>

    <h2 class="MsoNormal sigil_not_in_toc" style="margin-bottom: 2.4pt; text-align: justify;"><a id="AYHAN"></a></h2>
  </div>
</body>
</html>
