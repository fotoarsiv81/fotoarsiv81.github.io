<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">55</h2>

    <p>Sabah trafiği yavaş yavaş yayılırken değişik yönlerden askeri konvoylar kente girmekteydi. Kara Kuvvetleri Özel Antiterörist Birliği olan bir konvoy Fort Belvoir'den gelerek kuzeye doğru, Anacostia Freeway'e doğru ilerliyordu. Bir diğeri Fort Meade'den gelmiş Baltimore ve Washington Parkway yolunu tutmuştu. Aynı anda Kritik Operasyon Birliği Quantico'daki deniz piyade üssünden gelmiş, batıdaki Rochambeau Köprüsü'ne doğru gitmekteydi.</p>

    <p>Beş tonluk personel kariyerleri uzun sıralar halinde Federal Merkez'de birleşirken, bir grup saldırı aracı da Capitol önündeki çim parka yerleşmişti. İki bin kadar özel eğitim görmüş, yirmi dört saat alarm durumunda bulunan deniz piyadesi de hazır beklemekteydi.</p>

    <p>Bu birlikler hiç zaman kaybetmeden federal binaların içine daldılar, Capitol'deki çalışma odalarında kim varsa dışarı çıkardıktan sonra bütün kapıları mühürleyip mevki aldılar. Yasama görevlileri önce bunu bir terörist bomba tehdidi üzerine binayı boşaltma olayı sandılar. Başka tek açıklaması, daha önce kendilerine duyurulmamış bir askeri tatbikat olabilirdi. Ama Amerikan devletinin çalışma makamının Başkan tarafından kapatıldığını öğrenince şok ve öfke içinde çileden çıktılar. Capitol binalının doğu tarafında küçük gruplar halinde toplanıp ileri geri söylendiler. Lyndon Johnson bir kez Kongre'ye kilit vurma tehdidi savurmuş, ama bunu yapacağına da kimseyi inandıramamıştı. Üstlerinde kamuflaj giysileri, ellerinde M-20 otomatik tüfekleriyle Kongre'yi işgal eden askerler yapılan itirazlara kulak asmadılar. Liberal görüşleriyle ülke çapında ün yapmış bir senatör koridorunu yarıp geçmek istediyse de, iki deniz piyadesi tarafından sürüklenerek geri getirildi.</p>

    <p>Askerler diğer işyerlerine ve bağımsız acenteliklere dokunmadılar. Pek çok federal işyeri her zamanki gibi çalışmasını sürmekteydi. Caddeler açık tutuldu, trafik her zamankinden daha düzenli bir akış içinde işledi. Bu durum halkın bayağı hoşuna gitti.</p>

    <p>Basın ve televizyon muhabirleri Capitol Alanı'na doldular. Otopark elektronik aygıtlar ve kablolardan görünmez hale gelmişti. Başkan'ı protesto etmek isteyen senatör ve Kongre üyeleri kameraların önünde kuyruk olmuşlardı.</p>

    <p>Amerikalıların bu olayı iğrenç görmek yerine eğlenceli bulmalarıysa şaşılacak bir şeydi. Pek çoğu televizyonları başında oturup sirk izler gibi olayın gelişmesini izlemişti. Genel kanı Başkan'ın Kongre'ye geçici bir gözdağı vermekte olduğuydu. Herkes bir iki gün sonra askerlere çekilme emrinin verileceğini sanıyordu.</p>

    <p>Dışişleri Bakanlığı'nda Oates, Emmet, Brogan ve Mercier'le birlikteydi. Odadaki hava kuşku ve kararsızlığın yarattığı gerilimle doluydu.</p>

    <p>"Başkan kendisini anayasal devletten üstün görüyorsa, budalalık ediyor," dedi Oates. Emmet, Mercier'e baktı. "Sen nasıl oldu da olanlardan habersiz kaldın?"</p>

    <p>"Beni devre dışı bıraktı," dedi Mercier. "Aklından neler geçirdiği hiç belli değildi."</p>

    <p>"Herhalde Jesse Simmons ve General Metcalf bu olayda Başkan'ın safında olmamışlardır," diye yüksek sesle düşün Oates.</p>

    <p>Brogan hayır anlamında başını salladı. "Pentagon'daki kaynaklarım Jesse Simmons'un kesin olarak karşı çıktığını söylediler."</p>

    <p>"Neden bizi uyarmamış?" diye sordu Emmet.</p>

    <p>"Simmons, Başkan'a kesin bir dille yaptığının çılgınlık olduğunu söyleyince film iyice kopmuş. Askeri nöbetçiler eşliği evine götürülmüş, şimdi orada göz hapsinde."</p>

    <p>"Tanrım," diye mırıldandı Oates. "Her geçen dakika beter oluyor."</p>

    <p>"Ya General Metcalf?" diye sordu Mercier.</p>

    <p>"Eminim o da itiraz etmiştir," dedi Brogan. "Ne var ki, Clinton Metcalf iliklerine kadar asker bir adamdır, başkomutan'ın verdiği emirleri harfi harfine yerine getirmekle yükümlü. Ayrıca Başkan'la ikisi çok eski ve yakın arkadaştırlar. Belli ki, Metcalf kendisini Genelkurmay Başkanı atayan adama borçlu hissediyor, Kongre'ye değil."</p>

    <p>Oates elini masasının üzerinde gezdirdi. "Başkan on günlüğüne kayboluyor, döndükten sonra da zıvanadan çıkmış oluyor."</p>

    <p>"Huckleberry Finn," dedi Brogan.</p>

    <p>"Başkan'ın son yirmi dört saat içindeki davranışlarına bakılacak olursa," dedi Mercier. "Bu varsayım için epey sağlam görünüyor."</p>

    <p>"Dr. Lugovoy ortaya çıktı mı?" diye sordu Oates. Emmet hayır anlamında başını salladı. "Hâlâ kayıp." "Rusya'daki adamlarımızdan doktor hakkında bilgi topla-ldik," dedi Brogan. "Adamın son on beş yıl içindeki uzmanlığı zihin transferi üzerine olmuş. Sovyet istihbarat kurumları bu alandaki araştırmalara muazzam para yatırmışlar. KGB tarafından yönetilen akıl hastanelerinde kaybolan yüzlerce Yahudi ve siyasal suçlu, Dr. Lugovoy tarafından kobay olarak kullanılmış. Düşünce kontrolü ve yorumu alanında kesin sonuç aldığını iddia ediyormuş."</p>

    <p>"Bizim de böyle bir projemiz var mı?" diye sordu Oates. Brogan başıyla doğruladı. "Bizimkinin kod adı 'Fathom', aynı amacı taşıyor."</p>

    <p>"Hâlâ Vince Margolin, Larimer ve Moran hakkında bir ipucu bulamadınız değil mi?" diye sordu Oates, Emmet'e dönerek. Emmet utanmış görünüyordu. "Ne yazık ki, hâlâ nerede oluklarını bilmiyoruz."</p>

    <p>"Sence Lugovoy zihin transferi deneyini onlara da uygulamış mıdır?"</p>

    <p>"Sanmıyorum," dedi Emmet. "Eğer o doktorun yerinde olaydım, onları Başkan'ın fiyasko olması halinde kullanmak üzere yedekte tutardım."</p>

    <p>"Başkan'ın beyni onların kontrolünden çıkıp hiç beklenmedik biçimlerde tepki gösterebilir," dedi Brogan. "Beyin üzerinde henüz kesin bir bilim yok. Ne olacağını kimse tam olarak kestiremez."</p>

    <p>"Kongre de oturup bunu bekleyecek değil," dedi Mercier "Şimdiden Başkan'ı mahkemeye vermek amacıyla kendileri toplanacak bir yer arıyorlar."</p>

    <p>"Başkan bunun farkında, budala değil," dedi Oates. "Kongre ve Senato ne zaman toplanmak üzere bir araya gelseler ya asker gönderip dağıtacak. Silahlı kuvvetler işin içine girdikten sonra da istediğini yapabilecektir."</p>

    <p>"Başkan yabancı düşman güçler tarafından yönetilirken Metcalf ve diğer Kuvvet Komutanları ona destek olmaya devam edemez," dedi Mercier.</p>

    <p>"Metcalf bu zihin kontrolü konusunda kesin bir kanıt görene dek harekete geçmek istemiyor," dedi Emmet. "Ama sanırım o da Kongre saflarına geçmek için iyi bir bahane bekliyor."</p>

    <p>Brogan endişeli görünüyordu. "Dua edelim de harekete geçmekte geç kalmasın."</p>

    <p>"Demek bu durumda iş dördümüzün Başkan'ı etkisiz hale getirecek bir yol bulmasına kalıyor," dedi Oates.</p>

    <p>"Bugün Beyaz Saray'ın önünden geçtin mi?" diye sordu Mercier.</p>

    <p>"Hayır," dedi Oates. "Neden sordun?"</p>

    <p>"Askeri kampa benziyor. Her karış toprağın üstünde bir asker var. Söylendiğine göre, Başkan kimseyle görüşmüyormuş bakan olarak senin bile ön kapıdan girebileceğini sanmıyorum.</p>

    <p>Brogan bir an düşündü. "Dan Fawcett hâlâ içerde."</p>

    <p>"Onunla telefonda konuştum," dedi Mercier. "O da Bakan'ın davranışlarına çok sert tepki gösterenlerden. Sanırım şimdi o da Oval Salon'da istenmeyen adam ilan edilmiştir."</p>

    <p>"Bize Başkan'ın güvenini kazanmış biri gerek."</p>

    <p>"Oscar Lucas," dedi Emmet.</p>

    <p>"İyi düşündün," dedi Oates. "Gizli Servis'in Başkanı olarak orayı yönetecek kişi."</p>

    <p>"Biri gidip Dan Fawcett ve Oscar'la yüz yüze konuşarak durumu anlatmalı," diye önerdi Emmet.</p>

    <p>"Bu işi ben hallederim," dedi Brogan.</p>

    <p>"Bir planın var mı?" diye sordu Oates.</p>

    <p>"Şu an hazır değil, ama adamlarımla bir şeyler buluruz."</p>

    <p>"Aman, iyi bir plan olsun," dedi Emmet ciddileşerek. "Yoksa atalarımızın en korktuğu şey başımıza gelir."</p>

    <p>"Neymiş o?"</p>

    <p>"En korkunç şey," dedi Emmet. "Beyaz Saray'da bir diktatör."</p>
  </div>
</body>
</html>
