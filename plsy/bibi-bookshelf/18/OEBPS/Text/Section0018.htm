<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>14</h2>

    <p>Alaska'nın buz gibi havasından sonra Güney Carolina'nın bıçak ve nemli atmosferi insana saunanın içi gibi geliyordu. Pitt bir telefon ettikten sonra Charleston Havaalanı'nda bir araba kiraladı. Güneye doğru ilerleyip 52 numaralı karayoluna saptıktan sonra deniz üssüne giden yola girdi. Bir mil kadar bu yolda gittikten sonra karşısına kırmızı tuğladan büyük bir bina çıktı. Çatıdaki paslanmış levhada "Alhambra Demir ve Kazan Şirketi" yazılıydı.</p>

    <p>Arabasını park edip yüksek, demir bir kiriş altından geçti. Panelin üstüne 1861 tarihi kazınmıştı. Binanın resepsiyon yeri Pitt'i şaşırttı. Mobilyalar aşırı modern, her yer krom kaplıydı. Modern mimari sergilerinden birine girdiğini sandı.</p>

    <p>Genç, tatlı bir kız önündeki işten başını kaldırıp Pitt'e gülümsedi. "Buyurun, efendim?"</p>

    <p>Pitt kızın yeşil gözlerine takılıp kaldı. Mutlaka liseden daha yeni çıkmış olmalıydı bu tatlı kız. "Havaalanından arayıp Bay Hunley'den bir randevu almıştım. Adım Pitt."</p>

    <p>Kızın yüzündeki ifade hiç değişmeden, "Evet, Bay Hunley sizi bekliyor. Lütfen şöyle gelin." Pitt'in girdiği çalışma odası kahverenginin değişik tonlarıyla döşenmişti. Pitt bir an kendisini yulaf ezmesi içinde boğulur gibi hissetti. Ufak tefek bir adam kocaman, böbrek biçiminde bir masanın ardında ayağa kalkıp elini uzattı.</p>

    <p>"Bay Pitt, adım Charlie Hunley."</p>

    <p>"Nasılsınız, Bay Hunley," dedi Pitt uzanan eli sıkarak. "Görüşmeyi kabul ettiğiniz için teşekkür ederim."</p>

    <p>"Bir şey değil. Yalnız telefonda söyledikleriniz merakımı uyandırdı. Kazan üretim kapasitemizle ilgili bir şey sorulmayalı kırk yıl oluyor da."</p>

    <p>"İşi bıraktınız mı?"</p>

    <p>"Elbette. Elli bir yazında bıraktık. Bir dönemin sonu oldu bizim için. Dedemin dedesi İç Savaş'ta, Güney donanmasına zırhlı yapardı. İkinci Dünya Savaşından sonra babam artık bir değişiklik yapma gereğine inandı. Fabrikadaki makineleri değiştirdi; metal mobilya yapmaya başladı. Oldukça da iyi bir karar vermiş galiba."</p>

    <p>"Hiç eski üretim kayıtlarını sakladığınız olur mu?" diye sordu Pitt.</p>

    <p>"Siz Kuzeylilerin tersine," dedi Hunley sırıtarak. "Biz Güneyli çocuklar hiçbir şeyimizi atmayız, karılarımız dahil."</p>

    <p>Pitt kibarca güldü. Boşu boşuna kendisinin California'lı olduğunu açıklamaya kalkmadı. "Sizin telefonunuzdan sonra dosya odamızda bir araştırma yaptım," dedi Hunley. "Bana bir tarih vermemiştiniz, ama sizin verdiğiniz tanımlarda Liberty tipi gemilere topu topu kırk tane kazan yapmışız. Söylediğiniz seri numarasını bulmam on beş dakika sürmedi. Ama ne yazık ki, size bilmediğiniz yeni bir şey söyleyemeyeceğim."</p>

    <p>"Kazanı makineleri yapan şirkete mi gönderdiniz, yoksa tesis edilmesi için doğrudan tersaneye mi?"</p>

    <p>Hunley önündeki sararmış kâğıdı inceledi. "Burada kazanın 14 Haziran 1943 tarihinde Savannah'daki Georgia Gemi Yapım Şirketi'ne gönderildiği yazıyor." Hunley başka bir kâğıda baktı. "Burada kazanlar tesis edildikten sonra denetlemeye giden adamımızın bir raporu var. Sizi ilgilendirebilecek tek şey geminin adı."</p>

    <p>"Bunu biliyorum zaten," dedi Pitt. "Adı Pilottown." Hunley'in yüzünde bir şaşkınlık belirdi, önündeki kâğıda bir daha baktı. "Herhalde farklı gemilerden söz ediyoruz."</p>

    <p>"Bir yanlışlık olamaz mı?" dedi Pitt. "Eğer siz seri numarasını yanlış vermediyseniz..."</p>

    <p>"Çok dikkat ettim," dedi Pitt.</p>

    <p>"O zaman size ne diyeceğimi bilemiyorum," dedi Hunley rakoru Pitt'e uzatarak.</p>

    <p>"Denetleme raporuna göre 38874 numaralı kazan adı San Marino olan Liberty tipi bir gemiye gönderilmiş."</p>
  </div>
</body>
</html>
