<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>60</h2>

    <p>Pitt ölmüş olduğundan emindi. Ölmemiş olması için en küçük bir neden yoktu. Ama yine de karanlık bir tünelin ucunda göz kamaştıran bir aydınlık, kendinden önce ölen akrabaları ya da adaşlarının yüzlerini görmüyordu. Sanki kendi yatağında yatıyordu; Loren de yanındaydı, saçları yastığın üzerine dağılmış, kolları boynuna dolanmış, bir türlü ayrılmasına izin vermiyordu. Yüzü parlar gibiydi, menekşe renkli gözleri Pitt'in gözlerinden bir an bile ayrılmıyordu. Yoksa o da öldü mü, diye geçirdi içinden.</p>

    <p>Birden Loren onu tutan ellerini çözdü, sonra giderek ufalarak uzaklaşmaya başladı, tâ ki gözden kaybolana dek. Pitt gözkapaklarına vuran bir ışık fark etti, uzaktan sesler de geliyordu. Güçlükle gözlerini açtı. Önce düz, beyaz bir yüzeye baktığın sandı. Sonra iyice kendine gelince bunun gerçekten de düz, beyaz bir yüzey olduğunu anladı.</p>

    <p>Baktığı yer bir tavandı.</p>

    <p>Yabancı bir ses, "Kendine geliyor," dedi.</p>

    <p>"Bunun tahtalıköyü boylaması için üç kaburga kırığı, beyin sarsıntısı ve bir galon deniz suyu yutması yeterli değil." Bu sesin kim olduğu açıkça belliydi işte.</p>

    <p>"En korktuğum başıma geldi," diye mırıldandı Pitt. "Cehenneme düştüm ve şeytanla tanışıyorum."</p>

    <p>"Şuna bakın, en iyi ve tek dostu için neler söylüyor," dedi Giordino yanındaki deniz üniformalı doktora.</p>

    <p>"Bedensel gücü çok iyi," dedi doktor. "Çabucak iyileşir."</p>

    <p>"Klasik soruyu sorduğum için bağışlayın," dedi Pitt. Ama ben neredeyim?"</p>

    <p>"Guantanamo Körfezi Deniz Hastanesi'ne hoşgeldiniz,” dedi doktor. "Kurtarma araçlarımızdan biri Bay Giordino'yla sizi sudan çıkardılar."</p>

    <p>Pitt güçlükle gözlerini Giordino'ya odakladı. "Sen iyi misin?”</p>

    <p>"Karnında kocaman bir morluk var, ama yaşar," dedi doktor. "Bildiğim kadarıyla da sizin hayatınızı kurtarmış."</p>

    <p>Pitt kafasındaki bulutları kovalayıp neler olduğunu anımsamaya çalıştı. "Leonid Andreyev'deki kat görevlisi kafamla beyzbol oynuyordu."</p>

    <p>"Kürekle vurdu," dedi Giordino. "Ben de hemen öbür tarafdan suya dalıp seni kolundan yakaladım ve su üstüne çıkardım. Kat görevlisi bana da vurmak üzereyken bizim helikopterdeki kurtarma görevlisi suya atlayıp bizi yukarı çekmelerini sağladı "Ya Loren?"</p>

    <p>Giordino gözlerini kaçırmaya çalıştı. "Kayıplar listesinde." "Ne kayıbı be!" diye hırladı Pitt. Dirseklerinin üstünde doğrulmaya çalışırken yüzü acıyla buruştu. "Her ikimiz de onun sağ olduğunu ve cankurtaran sandalında kaldığını biliyoruz."</p>

    <p>Giordino'nun yüzü asıldı. "Gemi kaptanının verdiği kurtulanlar listesinde adı yok."</p>

    <p>"Bir Bougainville gemisi!" dedi Pitt anımsayarak. "Bizi tepelemek isteyen Uzakdoğu'lu kat görevlisi eliyle..."</p>

    <p>"Chalmette'i göstermişti," dedi Giordino. "Evet, adı Chalmette'di, kendisine ait olduğunu söyledi, bana da adımla hitap etti."</p>

    <p>"Kat görevlileri yolcuların adını anımsamakla yükümlüdür, seni kırk dört numarada kalan Charlie Gruber olarak tanıyordu."</p>

    <p>"Hayır, beni haklı olarak Bougainville işlerine karışmakla suçladı, son sözleri de, 'İyi yolculuklar, Dirk Pitt," oldu.</p>

    <p>Giordino şaşırmıştı. "Seni nasıl tanıyabilir, anlamıyorum, ama neden Bougainville'e ait bir Sovyet gemisinde kat görevlisi olarak çalışsın?"</p>

    <p>"Tahmin edemiyorum."</p>

    <p>"Ve Loren'in kurtarıldığı konusunda yalan söylesin?" Pitt yalnızca başını salladı.</p>

    <p>"O halde Bougainville'in elinde tutsak bulunuyor," dedi Giordino.</p>

    <p>"Ama ne amaçla?"</p>

    <p>"Benim yanıtlayamayacağım sorular sorup duruyorsun," Pitt. "Chalmette nerede şimdi?"</p>

    <p>"Kurtulanları bırakmak için Miami'ye gidiyor."</p>

    <p>"Ben ne kadar baygın kaldım?"</p>

    <p>"Yaklaşık otuz iki saat," dedi doktor.</p>

    <p>"Hâlâ zamanımız var," dedi Pitt. "Chalmette'in Florida sahillerine ulaşmasına saatler var."</p>

    <p>Yatakta doğrulup bacaklarını kenardan sarkıttı. Oda fena ileri geri sallanmaya başlamıştı. Doktor yanına gelip iki kolundan tuttu. "Umarım bir yere gideceğinizi sanmıyorsunuzdur." "Chalmette Miami'ye vardığında limanda karşılamak niyetindeyim," dedi Pitt.</p>

    <p>Doktorun yüzünde son derece ciddi, mesleki bir ifade belirdi. "Daha dört gün bu yataktan çıkmayacaksınız. Kırık kaburgalarınızla hiçbir yere gidemezsiniz, üstelik beyin sarsıntınızın ne denli ciddi olduğunu da henüz bilmiyoruz."</p>

    <p>"Bağışlayın, doktor," dedi Giordino. "Ama her ikinizin de dediği olmayacak."</p>

    <p>Pitt kötü kötü baktı Giordino'ya. "Kim durduracakmış beni?”</p>

    <p>"Örneğin, Amiral Sandecker. Bir başkası da, Dışişleri Bakanı Douglas Oates. Kendine gelir gelmez Washington'a gitmen içir emir geldi. Büyük bir sorun karşısında olabiliriz. Sanırım Moran'la Larimer'i bir Sovyet gemisinde bulmamız başımıza büyük işler açacak."</p>

    <p>"Ben Chalmette'de Loren'i arayana dek bekleyebilirler."</p>

    <p>"O benim işim. Sen başkente giderken, ben de Miami'ye gidip gümrük müfettişi olacağım. Her şey düzenlendi."</p>

    <p>Biraz yatışan Pitt yatağa uzandı. "Ya Moran?"</p>

    <p>"Bekleyemedi," dedi Giordino öfkeyle. "Deniz Kuvvetleri'nin işi gücü bırakıp kendisini hemen bir uçakla Washington'a götürmesini istedi. Hastane koridorunda karşılaştık onunla. Neredeyse o kanca burnunu düzeltecektim. Adi herif, Loren'in durumuna en küçük bir ilgi göstermedi. Larimer'in ölümünü duyunca da düpedüz sevindi alçak."</p>

    <p>"Kendisine yardım edenleri terk etmekte çok ustadır," dedi Pitt.</p>

    <p>Bir hastabakıcının getirdiği tekerlekli koltuğa Pitt güç otururken, göğsünde keskin bir acıyla inlemekten kendini alamadı.</p>

    <p>"Benim kararıma karşı hastaneden ayrılıyorsunuz,' doktor. "Bunun anlaşılmasını istiyorum. Kendinizi fazla yoracak olursanız, hiçbir güvenceniz yoktur."</p>

    <p>"Sizi bütün sorumluluklardan kurtarıyorum, doktor," dedi Pitt gülerek. "Kimseye sizin hastanız olduğumu söylemem. Meslek ününüz güvenliktedir."</p>

    <p>Giordino, Pitt'in kucağına Deniz Kuvvetleri'nce verilen giyecekleri ve kâğıt bir torba koydu. "Al sana giyecek bir şey ve ceplerinden çıkanlar. Uçakta giyinirsen zaman kaybetmezsin." Pitt torbayı açıp içindeki naylon keseyi parmağıyla yokladı, içindekilerin kuru ve yerinde olduğunu görünce sevindi. Başını kaldırıp Giordino'ya baktı, el sıkıştılar. "İyi avlar, dostum."</p>

    <p>Giordino da onun omzunu sıvazladı. "Hiç merak etme Loren'i bulacağım. Sen Washington'a git, yuvalarını yap."</p>
  </div>
</body>
</html>
