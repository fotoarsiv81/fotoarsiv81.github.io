<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="text-align: center;">İKİNCİ BÖLÜM</h1>

    <h2 class="sigil_not_in_toc" style="text-align: center;">Eagle</h2>
  </div>

  <div class="WordSection1">
    <div>
      <br />
    </div>

    <p><i>29 Temmuz 1989 Washington, D. C.</i></p>

    <h2 id="sigil_toc_id_4">13</h2>

    <p>Filmlerde bir türlü uyanamayıp da yatağın ucunda çalan telefonu açamayan aktörlerin tersine, Gizli Servis Başkanı Ben Greenwald, hemen kendine gelip ikinci kez çalmadan almacı al­dı.</p>

    <p>"Ben Greenwald."</p>

    <p>"Selam," dedi Oscar Lucas'ın tanıdık sesi. "Seni uyandırdığım için üzgünüm, ama futbol maçının sonucunu merak ettiğini biliyorum."</p>

    <p>Greenwald birden gerildi. Gizli Servis haberleşmesine "Şerri" diye başlanması son derece ciddi bir durumun ivedi ve çok gizli raporunun başlangıcıydı. Bunu izleyen tümce önemsizdi, yalnızca telefonun güvenli olmaması olasılığına karşı bir önlem-di. Kissinger zamanında Dışişleri Bakanlığının Ruslara kenti tepeden gören bir yerde büyükelçilik binası yaptırmaya izin veresinden sonra telefon dinlenmesi gerçek bir tehlike olmuştu. "Pekâlâ," dedi Greenwald heyecanını belli etmeden. "Kim andı?"</p>

    <p>"İddiayı kaybettin."</p>

    <p>"İddia" da başka bir şifre sözcüktü. Bundan sonra söyleneceklerin şifreli olacağını açıklıyordu.</p>

    <p>"Jasper College bir," diye devam etti Lucas. "Drinkwater Tech, sıfır. Üç tane Jasper oyuncusu sakatlanıp oyunu terk etti."</p>

    <p>Bu haber Greenwald'in kulaklarında bomba gibi patladı. Jasper College, Başkan'ın kaçırılması olayı için kullanılan şifre sözcüktü. Üç oyuncunun sakatlanıp çıkmasıysa, Başkan'ın yerini alabilecek üç kişinin de götürülmüş olduğunu anlatıyordu. Greenwald ömrü boyunca böyle bir haber alacağını düşünemezdi.</p>

    <p>"Yanlışlık yok, değil mi?" diye sordu Greenwald.</p>

    <p>"Yok," dedi Lucas buz gibi bir sesle.</p>

    <p>"Maçın sonucunu kaç kişi biliyor?"</p>

    <p>"Yalnızca Blackowl McGrath ve ben."</p>

    <p>"Öyle kalsın."</p>

    <p>"İşi sağlama bağlamak için," dedi Lucas. "Yedek oyuncuların ve transfer adaylarının da bir değerlendirmesini yaptım."</p>

    <p>Greenwald, Lucas'ın ne demek istediğini hemen anladı. Kayıp kişilerin eşleri ve çocuklarıyla başkanlık sırasında olan aday bulunup sıkı bir korunmaya alınacaktı. Greenwald derin bir soluk alıp kafasını toparlamaya çalış­tı. Hızlı davranmak gerekliydi. Eğer Başkan'ın kaçırılmasında Sovyet parmağı varsa ve nükleer bir saldırı için üstünlük elde et­mek istiyorlarsa, şimdi bile çok geç kalınmış, yapacak bir şeyj kalmamıştı. Öte yandan da Amerikan hükümetinin en önemli dört adamının kaçırılması, hükümeti düşürme amacını da taşı­yabilirdi. .</p>

    <p>Artık güvenlikle yitirilecek zaman yoktu. "Amin," dedi Greenwald, artık şifreli konuşmayacağını belirterek.</p>

    <p>"Anlaşıldı."</p>

    <p>Birden Greenwald'in aklına korkunç bir şey geldi. "Ya Çantacı?" diye sordu heyecanla. "O da diğerleriyle birlikte kayıp."</p>

    <p>Eyvah, diye geçirdi içinden Greenwald. Felaket üstüne felaket biniyordu. Başkan'ın yanından gece gündüz eksik olmayan çantasının içinde Sovyet Rusya'da daha önceden seçilmiş hedeflere yönelik ülkedeki on bin nükleer başlıklı füzeyi harekete geçirecek şifreler vardı. Bu çantadan sorumlu subaya da "Çantacı" deniyordu.</p>

    <p>Bu son derece gizli şifrelerin yabancı ellere geçmesi akla hayale gelmeyecek korkunçlukta sonuçlar doğurabilirdi.</p>

    <p>"Genelkurmay Başkanına hemen bilgi verilsin," dedi Greenwald. "Sonra hemen Dışişleri ve Savunma Bakanlarıyla Ulusal Güvenlik Danışmanı'nı evlerinden alıp Beyaz Saray Durum Odası'na getirin."</p>

    <p>"Başkanlık personelinden kimseye haber verelim mi?"</p>

    <p>"Pekâlâ, Dan Fawcett'i de getirin. Ama şimdilik bu iş için bu çerçeve içinde kalsın. Adamımızın kaybolduğunu ne kadar az kişi bilse o denli rahat çalışabiliriz."</p>

    <p>"O halde," dedi Lucas. "Toplantıyı Durum Odasından başka bir yerde yapmamız daha iyi olur. Haber organları Beyaz Saray çevresinden bir an bile ayrılmıyorlar. Eğer sabahın bu saatinde devletin ileri gelenleri orada görünürlerse, tümü akbaba gibi üşüşür."</p>

    <p>"İyi düşündün," dedi Greenwald. Bir an düşündükten sonra, Toplantı Gözlemevi'nde olsun," diye bildirdi. "Başkan Yardımcısının evi mi?"</p>

    <p>"Orada basına ait hiçbir araç görünmedi bugüne dek."</p>

    <p>"En kısa zamanda herkesi toparlarım."</p>

    <p>"Oscar?"</p>

    <p>"Efendim."</p>

    <p>"Çok kısaca anlatsana, ne oldu?"</p>

    <p>Lucas kısa bir an durduktan sonra söyledi. "Tümü birden başkanlık yatında kayboldular." "Anlıyorum," dedi Greenwald, ama hiçbir şey anlamadığı belliydi.</p>

    <p>Greenwald daha fazla konuşarak zaman harcamadı. Telefonu kapatıp hemen giyindi. Gözlemevi'ne giderken felaket haberine biraz geciken bir tepki olarak midesi kasılmaya başladı. Gözleri karardı, içinden gelen kusma dürtüsünü bastırmaya çalıştı.</p>

    <p>Başkentin ıssız caddelerinde arabasını sarhoş gibi sürüyordu. Arada sırada geçen bir iki kamyon dışında trafik yok denecek kadar azdı, trafik ışıklarında da sürücülere yavaşlamalarını uyaran sarı ışıklar yanıp sönmekteydi.</p>

    <p>Ansızın U dönüşü yapan sokak temizleme aracını gördüğünde iş işten geçmişti. Ön camı birdenbire aracın beyaz boyalı kocaman gövdesiyle doluverdi. İçindeki sürücü Greenwald'in frenlerinden çıkan çığlıklar ve farların gözüne vurmasıyla paniğe kapılmış, kendini yana atmıştı.</p>

    <p>Metalin yırtılma gürültüsüne uçan cam parçalarının şıngırtısı karıştı. Motor kapağı ikiye katlanıp yerinden koptu, direksiyon büyük bir şiddetle Greenwald'in göğsüne çarparak göğüs kafesini ezdi.</p>

    <p>Parçalanmış radyatörden buhar tıslarken Greenwald sürücü koltuğuna mıhlanıp kalmıştı. Gözleri açık, parçalanmış ön cama kayıtsızca bakar gibiydi.</p>

    <p>&nbsp;</p>

    <p>Oscar Lucas, Başkan Yardımcısının oturma odasında şöminenin önünde dikilmiş, Başkan'ın kaçırılışını anlatıyordu! Birkaç dakikada bir saatine göz atıp, Greenwald'in neden böyle geciktiğine bir anlam veremiyordu. Odada oturan beş adam Lucas'ı dinlerken şaşkınlıklarını gizleyememekteydiler.</p>

    <p>Savunma Bakanı Jesse Simmons dişlerini yanmamış lüle taşı piposuna kenetlemişti. Üzerinde yazlık bir spor ceketle pantolon vardı. Dan Fawcett ve Ulusal Güvenlik Danışmanı Al Mercier de aynı biçimde giyinmişlerdi. Kara Kuvvetleri General Clayton Metcalf üniformalı, Dışişleri Bakanı Douglas Oates f takım elbise kravatlıydı.</p>

    <p>Lucas yaptığı açıklamanın sonuna geldiğinde soru yağmuruyla karşılaşacağını ve hemen görevinden kovulacağım sanıyordu. Ama beklediğinin tersine, uzun bir sessizlik oldu. Adamlar hiç kıpırdamadan, sessizce oturdular.</p>

    <p>Sessizliği ilk bozan Oates oldu. "Tanrım!" dedi. "Akla hayale sığmaz bir şey bu! Yatta bulunan onca insan bir anda nasıl yok olabilir?"</p>

    <p>"Bilmiyoruz," diye yanıtladı Lucas. "Güvenlik gereği, olay yerine soruşturma ekibi göndermedim. Ben Greenwald sizlere bilgi verilene dek işin çok gizli kalmasını istedi. Bu odanın dışında gerçeği bilen yalnızca üç Gizli Servis görevlisiyle Ben Greenwald var." "Mutlaka mantıklı bir açıklaması olmalı," dedi Mercier. Ayağa kalkıp odanın içinde volta atmaya başladı. "Yirmi kişi birden doğaüstü güçler ya da uzaydan gelen yaratıklar tarafından kaçırılmadı ya. Eğer Başkan ve diğerleri gerçekten Eagle'da kayboldularsa... ki, ben bunu biraz kuşkulu buluyorum... o zaman bu işi yapanlar müthiş bir örgüt olmalı." "Sizi temin ederim, efendim," dedi Lucas gözlerini Mercier'e dikerek. "Yardımcım yatta kimseyi bulamadı."</p>

    <p>"Sisin çok yoğun olduğunu söylemiştiniz," diye üsteledi Mercier.</p>

    <p>"Blackowl öyle tanımladı."</p>

    <p>"Güvenlik çemberinizden içeri sızıp yeniden dışarı süzülmüş olamazlar mı?"</p>

    <p>Lucas, hayır, anlamında başını salladı. "Yoğun siste güvenlik çemberimizi aşmış olsalar bile çevreye yerleştirilen çok duvarlı alarm sistemlerimiz en küçük bir hareketi bile fark ederdi."</p>

    <p>"Geriye nehir kalıyor," dedi Jesse Simmons. Savunma Babanı çok kısa konuşmasıyla tanınırdı. Güneşten bronzlaşmış yüzüyse, hafta sonlarını en büyük zevki olan bu kayağı yaparak geçirdiğini göstermekteydi. "Ya Eagle'a nehirden bordaladıysalar? Ya tümünü zor kullanarak başka bir tekneye götürdüyseler?"</p>

    <p>Oates, Simmons'a kuşkuyla baktı. "Bu işi Korsan Karasakal yapmış gibi düşünüyorsun." "Görevliler hem limanı, hem de nehir kıyısını kollamaktaydılar," diye açıkladı Lucas. "Yolcuların ve personelin hiç gürültü çıkarmadan başka bir tekneye götürülmeleri olanaksız."</p>

    <p>"Belki de bir ilaçla bayıltılmışlardır," dedi Dan Fawcett.</p>

    <p>"Olasıdır," diye mırıldandı Lucas.</p>

    <p>"Şu işe bir de tepeden aşağı bakalım," dedi Oates. “Kaçırma olayının nasıl uygulandığını düşüneceğimize, bunu kimin yapmış olabileceğini ve amacını bulmaya çalışsak daha iyi olur."</p>

    <p>"Aynı fikirdeyim," diyen Simmons, Metcalf'a döndü. "General, ilk saldırıyı yapmak için zaman kazanmak amacıyla bu işi Ruslar yapmış olabilir mi?"</p>

    <p>"Eğer böyle olsaydı," dedi Metcalf. "Füzeleri bir saat önce tepemize inmiş olurdu."</p>

    <p>"Hâlâ da inebilir."</p>

    <p>Metcalf, olamaz anlamında başını salladı. "Böyle bir hazırlık içinde olduklarını gösteren hiçbir belirti yok. Kremlin'deki istihbarat kaynaklarımız Moskova'daki seksen yeraltı kumanda merkezinde fazladan hiçbir faaliyet olmadığını bildiriyorlar. Uydu gözlemlerimiz de Doğu Bloğu sınırında askeri yığınak görmemiş. Üstelik Başkan Antonov şu anda resmi bir ziyaret için Paris'te bulunuyor."</p>

    <p>"Neyse, Üçüncü Dünya Savaşı şimdilik sözkonusu değil demek," dedi Mercier rahatlayarak.</p>

    <p>"Ama bataktan çıkmış da değiliz," diye anımsattı Fawcett "Nükleer saldırı şifrelerini taşıyan subayımız da kayıp."</p>

    <p>"O konuda merak etmeyin," dedi Metcalf o gece ilk kez gülümseyerek. "Lucas bana durumu anlatır anlatmaz alfabetik şif re sözcüklerinin değiştirilmesini emrettim."</p>

    <p>"Peki, eski şifre sözcüklerini kullanarak yenilerini çıkaramazlar mı?"</p>

    <p>"Neden yapsınlar?"</p>

    <p>"Şantaj ya da Ruslara ilk darbeyi vurmak gibi çılgınca bir girişim."</p>

    <p>"Yapılamaz," dedi Metcalf. "Birçok güvenlik önlemi var. Aslında Başkan bile, bir an akıl dengesi bozulacak olsa da tek başına nükleer bir saldırı başlatamaz. Savaşı başlatma emri Savunma Bakanı Simmons ve Kuvvet Komutanları aracılığıyla verilebilir. Eğer herhangi birimiz bu emrin geçersiz olduğunu bilirsek, hemen durdurabiliriz."</p>

    <p>"Pekâlâ," dedi Simmons. "Şimdilik bu işte Sovyet parmağı aramaktan vazgeçebiliriz. Geriye ne kalıyor?"</p>

    <p>"Pek bir şey kalmıyor," dedi Mercier.</p>

    <p>Metcalf, Oates'e baktı. "Şu durumda, Sayın Bakan, anayasa gereği görevi siz devralacaksınız."</p>

    <p>"Doğru söylüyor," dedi Simmons. "Başkan, Margolin, Larimer ve Moran sağ bulunana dek başkanlığa sen vekâlet ediyorsun."</p>

    <p>Bir an odada çıt çıkmadı. Oates'in her zaman pırıldayan inç yüzü birden beş yıl yaşlanmış gibiydi. Ancak az sonra kendini toparladı, gözlerine soğuk ve bilinçli bir ifade geldi. "Yapmamız gereken ilk şey, hiçbir şey olmamış gibi dayanmaktır."</p>

    <p>Mercier kafasını geri atıp tavana baktı. "Bir basın toplantı yapıp bütün dünyaya devletimizin dört en önemli liderini bir türlü bulamadığımızı duyuramayız, bunu kabul ediyorum. Bu haber yayıldığı zaman olacak yankıları düşünmek bile istemiyorum. Ama gerçeği basından birkaç saatten fazla gizli tutamayız."</p>

    <p>"Sonra kaçırma eylemini yapanların basın aracılığıyla bize ültimatom verme ya da fidye isteme olasılığını da unutmayalım," diye ekledi Simmons.</p>

    <p>Metcalf aynı fikirde görünmüyordu. "Bana kalırsa, Sayın kakan Oates'la sessizce temas kuracaklardır. Para isteyeceklerini de hiç sanmıyorum."</p>

    <p>"Siz de haklı olabilirsiniz, general" dedi Oates. "Ama öncelikle yapmamız gereken şey, Başkan'ı bulana dek gerçeği saklamak olmalı."</p>

    <p>Mercier bundan hoşlanmamıştı. "Lincoln'un da dediği gibi, herkesi her zaman kandıramazsınız. Başkan ve Başkan Yardımcısının yokluğunu halkın gözünden bir günden fazla saklamak hiç de kolay değil. Hem Larimer ve Moran da Washington'da her zaman görülen insanlar. Sonra Eagle'ın personeli de var düşünülecek. Onların ailelerine ne diyeceksiniz?"</p>

    <p>"Jack Sutton!" diye atıldı Dan Fawcett ansızın.</p>

    <p>"Kim?" diye sordu Simmons.</p>

    <p>"Televizyon reklamlarında ve güldürü programlarında Baş-kan'ın taklidini yapan ve ona çok benzeyen bir aktör."</p>

    <p>Oates yerinde doğruldu. "Ne düşündüğünü anlıyorum. Gerçekten benzerlikleri olağanüstü, ama bu iş yürümez, yüz yüze gelindiğinde hemen anlaşılır. Sutton'un sesi Başkan'ınkine hiç benzemiyor, üstelik Başkan'la her gün yakın ilişkisi olanlar bu yutturmacayı hemen fark ederler."</p>

    <p>"Ama on metre uzaktan Başkan'ın karısı bile ayırt edemez."</p>

    <p>"Sözü ne demeye getiriyorsun?" diye sordu Metcalf, Fawcett'e.</p>

    <p>"Basın Sekreteri Thompson, Başkan'ın New Mexico çiftliğinde Doğu Bloğu yardım programıyla ilgili çalışmalarını sürdürebilmek için bir süre tatil yapacağını bildiren bir açıklamada bulunur. Beyaz Saray'ı kollayan gazeteciler uzakta tutulur... hiç olmadık bir şey değil bu da, bazen Başkan'ın demeç vermek istemediği zamanlar olmuştur. Bütün görecekleri, uzak bir mesafeden helikoptere binen aktör Sutton olur. Bir uçağa atlayıp peşini den gidebilirler tabii, ama çiftliğe girmeleri yasaklanabilir."</p>

    <p>"Sutton'la gidecek bir de Sahte Başkan Yardımcısı bulamaz mıyız?" diye sordu Mercier.</p>

    <p>"İkisi birlikte aynı uçakta bulunamazlar," diye anımsattı Lucas.</p>

    <p>"Tamam, onu da gece kalkan bir uçakla göndeririz," diye üsteledi Mercier. "Margolin zaten pek haber konusu olmuyor. Yerini biri alacak olsa dikkati çekmez."</p>

    <p>"Kimse ilgilenmez bile," diye ekledi Oates, halkın Başkan Yardımcıları’nı pek umursamadığını vurgulayarak.</p>

    <p>"Ben Beyaz Saray içindeki ayrıntıları halledebilirim," dedi Fawcett.</p>

    <p>"İki kişi tamam, diyelim," dedi Simmons. "Larimer ve Moran'ı ne yapacağız?"</p>

    <p>"Bu yıl tek sayılı yıllardan," dedi Mercier iyice havaya girerek. "Kongre bütün ağustos ayı boyunca tatile giriyor, yani iki gün sonra. Bu da bizim tek şanslı olduğumuz konu işte. Larimer'le Moran'ın birlikte balığa çıktıklarını ya da uzak bir yerde tatile gittiklerini yayamaz mıyız?"</p>

    <p>Simmons, hayır anlamında başını salladı. "Balık olayını unutun."</p>

    <p>"Neden?"</p>

    <p>Simmons acı acı gülümsedi. "Çünkü Capitol Hill'de herkes Larimer'le Moran'ın şerbetle sirke gibi birbirlerini açmadıklarını bilir."</p>

    <p>"Olsun. Dış ilişkileri görüşmek için bir balık avı toplantısı akla yatkındır," dedi Oates.</p>

    <p>"Peki, bürolarındaki personele ne diyeceksiniz?"</p>

    <p>"Bugün cumartesi, o işi halletmek için tam iki günümüz var."</p>

    <p>Simmons bir yere not almaya başladı. "Dört kişi tamam, geriye Eagle'ın personeli kalıyor." "Sanırım buna da uygun bir kılıf uydurabilirim," dedi Mettait. "Kıyı Koruma Komutanlığı'yla görüşürüm. Personelin ailelerine yatın çok gizli bir askeri toplantı için program dışı bir seyire çıktığını bildirirler. Ayrıntı vermeye de gerek olmaz."</p>

    <p>Oates odanın içindeki adamlara bir bir baktı. "Eğer başka lir soru yoksa..."</p>

    <p>"Bu düzmecede başka kimi haberdar edelim?" diye sordu Fawcett.</p>

    <p>"Kötü bir sözcük seçtin Dan," dedi Oates. "Yaptığımız işe en iyisi 'oyalama' diyelim."</p>

    <p>"Hiç kuşkusuz, soruşturmanın ülke içindeki sorumluluğunu FBI'dan Emmet alacak. Uluslararası soruşturmayı da, tabii ClA'dan Brogon yürütecek," dedi Metcalf.</p>

    <p>"İşte şimdi çok acı bir noktaya dokundun, general," dedi Simmons.</p>

    <p>"Nasıl efendim?"</p>

    <p>"Ya Başkan ve diğerleri ülke dışına kaçırılmışlarsa?"</p>

    <p>Simmons'un bu düşüncesine hemen karşılık gelmedi. Kimsenin düşünmek istemediği tatsız bir olasılıktı. Ülke içindeki onca olanaklarını kullanamazlarsa Başkan'ı aramak için yapılacak soruşturmanın etkisi en az yüzde seksen düşerdi.</p>

    <p>"Ölmüş de olabilirler," dedi Oates. "Ama biz onların sağ ve ülke içinde bir yerde olduklarını varsayarak davranacağız."</p>

    <p>"Lucas'la ben, Emmet ve Brogan'a durumu anlatırız," dedi Fawcett.</p>

    <p>O sırada kapı tıklatıldı. İçeri bir Gizli Servis görevlisi girip Lucas'ın kulağına bir şeyler fısıldadı. Lucas'ın kaşları yukarı kalktı, birden yüzü sarardı. Az sonra görevli odadan çıkıp kapıyı kapattı.</p>

    <p>Oates merakla Lucas'a baktı. "Yeni bir gelişme mi var, Oscar?"</p>

    <p>"Ben Greenwald?" dedi Lucas. "Otuz dakika önce ölmüş. Arabası bir yol temizlik aracına çarpmış."</p>

    <p>Oates üzüntülü sözlerle zaman harcamadı. "Geçici olarak bana verilen yetkilere dayanarak seni Gizli Servis'in yeni müdürü olarak atıyorum."</p>

    <p>Lucas büzülür gibi oldu. "Hayır, lütfen, yapabileceğimi hiç san...</p>

    <p>"Bir başkasını atamak anlamsız olur," diye sözünü kesti Oates. "İstesen de, istemesen de, Oscar, bu işe tek aday sendin."</p>

    <p>"Korumaya yeminli olduğum adamı kaybettiğim anda terfi etmem doğru olmuyor gibi."</p>

    <p>"Suçu bana at," dedi Fawcett. "Adamların doğru dürüst hazırlanmadan yat gezisini sana ben yükledim."</p>

    <p>"Kendinizi suçlamanın sırası değil," dedi Oates sertçe. "Herkes bulunduğu göreve layıktır. Şimdi artık işe koyulalım."</p>

    <p>"Bir daha ne zaman toplanalım?" diye sordu Simmons.</p>

    <p>Oates saatine bakarak, "Dört saat sonra," dedi. "Beyaz Saray Durum Odasında."</p>

    <p>"Herkes aynı anda görünürse dikkati çekeriz," dedi Fawcett.</p>

    <p>"Maliye Bakanlığı bodrumundan Beyaz Saray'a giden bir yeraltı bakım tüneli var," diye açıkladı Lucas. "Birkaçınız oradan gelebilir."</p>

    <p>"İyi fikir," dedi Metcalf. "Sivil otomobillerle binaya girip tünelden geçer, asansörle Durum Odasına çıkarız."</p>

    <p>"O iş de tamam o zaman," dedi Oates koltuğundan kalkarak. "Eğer bugüne dek sahneye falan çıkmayı düşünmüşseniz, işte size yaşamınızın fırsatı. Herhalde söylememe gerek yok, beyler, eğer sunacağınız gösteri fiyasko olursa, inen perdeyle birlikte ülke de dibe gider."</p>
  </div>
</body>
</html>
