<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">34</h2>

    <p>Yemek salonunda Lugovoy'la birlikte 1966 yapımı şarap yudumlayan Suvorov bir yandan sigarasını tüttürüyor, bir yani dan da hoşnutsuz bir ifadeyle kadehindeki kırmızı sıvıya bakıyordu.</p>

    <p>"Bu Moğollar bize şarap ve biradan başka bir şey vermiyor. Ne olurdu bir şişe iyi bir votka olsaydı."</p>

    <p>Lugovoy, Koreli garsonlardan birinin ikram ettiği kutudan bir puro aldı. "Sende de hiç sofra kültürü yok, Suvorov. Şu önündeki, en kaliteli porto şarabıdır."</p>

    <p>"Amerikan kokuşmuşluğu daha bana bulaşmadı," dedi Suvorov kasılarak.</p>

    <p>"Ne dersen de, ama bizim disiplinli yaşam biçimimiz için Rusya'ya kaçan Amerikalı da pek olmuyor nedense."</p>

    <p>"Sen de onlar gibi konuşmaya, içmeye başlıyorsun. Derken sen de onlar gibi sokak ortasında adam öldürüp ırza geçmeye kalkışacaksın. Hiç olmazsa ben nereye ait olduğumu biliyorum.”</p>

    <p>Lugovoy dalgın dalgın purosuna baktı. "Ben de. Burada benim başaracağım için ülkemizin Amerika'ya karşı uyguladığı siyasete büyük katkısı olacak. Senin KGB'nin önemsiz sanayi sırlarını çalma işinden çok ama çok daha ciddi."</p>

    <p>Suvorov bu yoruma fazla kızamayacak denli şarap içmişti, davranışların üstlerine rapor edilecektir."</p>

    <p>"Sana kaç kez söyledim. Bu proje Başkan Antonov'un kendi tarafından işleme kondu."</p>

    <p>"Sana inanmıyorum."</p>

    <p>Lugovoy purosunu yakıp dumanını tavana doğru üfledi, “Senin ne düşündüğün pek önemli değil."</p>

    <p>"Dışarıyla bağlantı kurmanın bir yolunu bulmalıyız," dedi Suvorov sesini yükselterek. Lugovoy ciddileşti. "Sen delirmişsin. Sana bir daha söylüyorum, hayır! Sana emrediyorum, işime karışma! Gözün kör mü senin? Beynin yok mu? Bak şöyle bir çevrene. Bütün bu gördüklerinin hazırlanması yıllar sürdü. En küçük bir ayrıntı bile özenle planlandı. Madam Bougainville'in örgütü olmasa bütün bunları sağlayamazdık."</p>

    <p>"Burada onun tutsağıyız," dedi Suvorov isyanla.</p>

    <p>"Ne fark eder, sonuçta bizim devletimiz kazançlı çıkıyor."</p>

    <p>"Durumun kontrolü bizim elimizde olmalı," diye üsteledi Suvorov. "Başkan'ı buradan çıkarıp sorguya çekilmesi için kendi adamlarımıza teslim etmemiz gerekir. Onun zihninden alacağımız sırlar kim bilir nasıl değerlidir."</p>

    <p>Lugovoy çaresizlik içinde başını salladı. Artık ne diyeceğini bilemiyordu. Yurtseverlik ateşiyle dumanlanmış bir kafaya mantık anlatmak, körkütük bir sarhoşa yüksek matematik anlatmaktan farksızdı. Bütün bu işler bittikten sonra Suvorov'un bir rapor yazıp kendisini vatan haini ve Sovyet güvenliği için büyük bir tehdit olarak göstereceğini biliyordu. Ama yine de için için gülmekteydi. Eğer deney başarılı biterse, Başkan Antonov onu Sovyetler Birliği kahramanı olarak bile ilan edebilirdi.</p>

    <p>Ayağa kalkarak gerinip esnedi. "Gidip birkaç saat uyuyayım. Yarın sabah ilk iş. Başkan'ın tepkilerini programlamak olacak."</p>

    <p>"Saat kaç oldu?" diye sordu Suvorov. "Bu mezarlıkta gecemi gündüzümü karıştırdım."</p>

    <p>"Gece yarısına beş dakika var."</p>

    <p>Suvorov da esneyip kalktı. "Sen git yat. Ben biraz daha içeceğim. İyi bir Rus şişe boşalmadan odadan ayrılmaz."</p>

    <p>"İyi geceler," dedi Lugovoy. Çıkıp koridora gitti.</p>

    <p>Suvorov yarım yamalak bir el sallayıp, o da biraz kestirecekmiş gibi kanepeye uzandı.</p>

    <p>Ama tam üç dakika boyunca gözlerini saatine dikti. Sonra hemen kalkıp koridora çıktı. Köşeye yapışıp asansörü gözetlemeye başladı.</p>

    <p>Lugovoy purosunu tüttürerek sabırla asansörü beklemekteydi. On saniye içinde asansör kapısı sessizce açıldı ve Lugovoy içine daldı. Saat tam on iki olmuştu. Suvorov, Lugovoy her on iki saatte bir laboratuvardan çıkıp yirmi otuz dakika sonra döndüğünü saptamıştı.</p>

    <p>Buradan ayrılıp kontrol odasına geldi. İki kişi büyük dikkatle Başkan'ın beyin ritmini ve yaşam belirtilerini incelemekteydiler. Bunlardan biri Suvorov'u fark edince başını sallayıp gülümsedi.</p>

    <p>"İşler iyi gidiyor mu?" diye sordu Suvorov konuşma olsun diye.</p>

    <p>"Saat gibi," dedi teknisyen.</p>

    <p>Suvorov odaya girip TV monitörlerine baktı. "Diğerlerine yapılıyor?" diye sordu Margolin. Larimer ve Moran'ın kozalarını göstererek.</p>

    <p>"Uyuşturulmuş durumdalar, serumla konsantre protein karbonhidrat sıvıları veriliyor."</p>

    <p>"Programlanma zamanları gelene dek," diye ekledi Suvorov.</p>

    <p>"Bilemem. Bunu Dr. Lugovoy'a sorman gerek."</p>

    <p>Suvorov adamlardan birinin Senatör Larimer'in kozasında bir kapak açıp koluna bir iğne yapışını izledi. "Bu adam ne yapıyor?" diye sordu Suvorov. Teknisyen başını kaldırıp baktı. "Her sekiz saatte bir uyuşturucu iğne yapmamız gerek, yoksa ayılırlar."</p>

    <p>"Anlıyorum," dedi Suvorov. Birden kaçış planı bütün ayrıntıyla kafasında belirivermişti. Kendini çok rahatlamış hissetti, üç günden beri ilk kez. Bunu kutlamak için yemek salonuna döndü ve bir şişe porto şarabı daha açtı. Sonra cebinden küçük not defteri çıkarıp harıl harıl bir şeyler yazmaya koyuldu.</p>

    <p>&nbsp;</p>

    <p>Oscar Lucas arabasını Walter Reed Askeri Tıp Fakültesi önündeki park yerine bıraktıktan sonra bir yan kapıdan binaya daldı, koridorları koşa koşa geçip başında bir deniz piyadesinin nöbet beklediği bir kapıda durdu. Nöbetçi Lucas'ın kimliğini iyice inceledikten sonra onu hastanenin çok gizli otopsilerinin yapıldığı bölümüne götürdü. Kapıda LABORATUVAR. YALNIZ YETKİLİ ARSONEL GİREBİLİR yazılıydı.</p>

    <p>"Umarım sizleri bekletmedim," dedi Lucas soluk soluğa. "Hayır, Oscar," diye karşılık verdi Alan Mercier. "Ben de bir dakika önce geldim."</p>

    <p>Lucas odanın içinde şöyle bir bakındı. Kendisinden başka beş adam daha vardı: General Metcalf, Sam Emmet, Martin Brogan, Mercier ve Albay Thomas Thornburg olarak tanıtılan, kısa boylu, göğsü çıkık bir adam. Albay Thornburg fakültenin Adli ve Klinik Patoloji başkanıydı.</p>

    <p>"Şimdi artık herkes burada olduğuna göre, sizlere sonuçlarımızı açıklayabilirim," dedi Albay Thornburg.</p>

    <p>Geniş bir pencerenin önüne gidip camın öbür yanındaki konan, yuvarlak makineye baktı. Bir şaftla jeneratöre bağlanmış bir türbine benziyordu. Türbinin yarısı beton zeminin altındaydı Yuvarlağın iç kısmında silindir biçiminde bir açıklık, tam dışındaysa saydam bir tepsi içine yatırılmış bir ceset vardı.</p>

    <p>"Çözümleme sondası ya da ekibimdeki araştırmacıların kısaca andığı gibi, ÇS Başlıca işlevi de, X ışınları altında elektronik olarak vücuttaki tüm dokuyu ve kemikleri her bir milimetresine kadar araştırıp görüntülemek."</p>

    <p>"Buna benzer skopi aygıtları vardır," dedi Brogan.</p>

    <p>"Temel işlevi benzer," diye Thornburg yanıtladı. "An böyle bir benzetme, pervaneli uçakla bir süpersonik jeti kıyaslamak olur. Skopi aygıtının vücudun yalnızca bir kesimini göstermesi saniyeler sürer. Oysa ÇS bundan çok daha kısa sürede beş bin resim verir. Bu resimler otomatik olarak bilgisayara aktarılır ve burada ölüm nedeni çözümlenir. Bu işlemi epey sadeleştirmiş oldum, ama genel olarak yapılan budur işte."</p>

    <p>"Bilgi bankalarınızda bilinen tüm zehirlerin ve bulaşıcı hastalıkların yol açtığı metabolik bozukluklar vardır sanırım," Emmet. "Bizim büromuzdaki bilgisayar kayıtlarıyla aynı çıkmıştı. "Evet, yalnız bizim bilgi depomuz daha geniş kapsamlı çünkü karşımıza canlı doku da çıktığı oluyor."</p>

    <p>"Patoloji laboratuvarında canlı doku mu?" diye sordu Lucas şaşırarak.</p>

    <p>"Canlılar üzerinde çalıştığımız da oluyor. Zehir enjekte edilmiş ya da yapay olarak bulaşıcı hastalık verilmiş istihbarat ajanlarımız eğer ölmemişlerse, hemen buraya getirilirler. ÇS ile hemen zehiri saptayıp antidotunu buluruz. Birkaç kişiyi böyle kurtardık, ama çoğu zaman bize getirildiklerinde iş işten geçmiş oluyor."</p>

    <p>"Bütün vücudun analizini yapıp aradığınızı birkaç saniyede bulabiliyor musunuz?" diye sordu General Metcalf inanmazlıkla</p>

    <p>"Saniye değil, mikrosaniye," diye düzeltti Thorburg. "Cesedin içini dışına çıkarıp bir sürü ayrıntılı test yapmak yerine. Bu müthiş aygıtla aynı işlemi göz açıp kapayana dek yapabiliyoruz.”</p>

    <p>Ama bunun devlete şöyle bir otuz milyon dolara mal olduğunu da belirtmek isterim." "Nehirden çıkan cesetlerde ne buldunuz?" Thornburg uzun bir panelin başında oturan teknisyenin Omzuna dokundu. "Şimdi size göstereceğim."</p>

    <p>Bütün gözler tepsideki cesede çevrildi. Tepsi yavaş yavaş türbine doğru yaklaşıp orta silindirin içinde kayboldu. Türbin dakikada altmış devirle çalışmaya başladı. Cesedi çevreleyen X ışınlı tabancalar birbiri ardına devreye girerken kameralar da florasanlı bir ekrandan görüntüleri alıp sonuçları bilgisayar ekranına aktardı. Odada bulunan adamlar daha başlarını çevirmeye fırsat bulamadan ölüm nedeni yeşil harflerle ortadaki ekranda belirmişti bile. Yazılanların çoğu anatomik terimlerle iç organların tanımlarını, karışan zehir miktarını ve bunun kimyasal kodunu vermekteydi. Son satırdaysa "Conium maeulatum" yazılıydı. "Bu da ne demek?" diye sordu Lucas. "Maydanoz ailesinden," dedi Thorburg. "Daha çok baldıran adıyla bilinir."</p>

    <p>"Oldukça eski moda bir öldürme biçimi," dedi Metcalf. "Evet, klasik devirlerde baldıran oldukça sık kullanılırdı, sokrat'ın idamında kullanılmasıyla tanınır. Bugünlerde ender kullanılıyor, ama yine de elde etmesi çok kolay, üstelik adamakıllı da öldürücüdür. Yeterince verildiği taktirde bütün solunum organlarını felce uğratır."</p>

    <p>"Nasıl verilmiş?" diye sordu Sam Emmet.</p>

    <p>"ÇS'ye göre, bu kurban zehiri naneli dondurmayla almış."</p>

    <p>"Tanıtladığımız Kıyı Koruma personelinden sekiz tanesi baldıranı dondurmayla almış, biri kahvesiyle, biri de hafif içkisiyle.”</p>

    <p>"Cesetler su altında beş gün kalmış olmasına karşın ÇS tün bu bilgiyi verebiliyor mu?" diye sordu Lucas.</p>

    <p>"Çürüme olayı ölümden hemen sonra başlar," diye açıkladı Thorburg. "Bağırsaklardan ve vücut bakterisi taşıyan diğer or­ganlardan dışarı doğru ilerler. Hava olan yerde bu süreç daha hızlı gelişir. Ama ceset sualtı gibi oksijenin çok az olduğu ortamlardaysa çürüme çok yavaş olur. Bizim durumumuzdaysa korumayı daha çok cesetlerin kapalı kalmasına borçluyuz. Örneğin, boğularak ölmüş bir insan, ayrışma gazları genleştiği için birkaç gün içinde su yüzüne çıkar ve havaya maruz kalınca çürüme hızlanır. Bize getirilen bu cesetler birkaç saat öncesine dek sualtında kalmışlar."</p>

    <p>"Aşçı iyi çalışmış doğrusu," dedi Metcalf.</p>

    <p>Lucas hayır anlamında başını salladı. "Aşçı değil, yemek salonuna bakan garson. Ortaya çıkaramadığımız bir tek o var.</p>

    <p>"Sahte garson demek ki," dedi Brogan. "Gerçek garson öldürüp cesedini de yok etmişlerdir."</p>

    <p>"Ya diğerleri?" diye sordu Emmet.</p>

    <p>"Asyalılar mı?"</p>

    <p>"Onlar da mı zehirlenmişler?"</p>

    <p>"Evet, ama farklı bir biçimde. Tümü de vurulmuş."</p>

    <p>"Vurulmuş mu, zehirlenmiş mi, hangisi?"</p>

    <p>"Son derece öldürücü bir zehire bulanmış oklarla vurulmuşlar."</p>

    <p>"Bu adamlar amatör değilmiş," dedi Emmet.</p>

    <p>Thornburg da bunu doğrular biçimde başını salladı. Oku atılma yöntemi çok profesyonel. İki yıl önce bunun aynısı bir olay Bay Brogan'ın adamları tarafından getirilen bir Sovyet ajanından çıkarmıştım. Yanılmıyorsam, silahın adı biyoinokülatördü."</p>

    <p>"Hiç duymamıştım," dedi Lucas.</p>

    <p>"Elektrikle çalışan bir tabanca," diye açıkladı Brogan, Thorburg'a buz gibi bir bakış atarak. "Hiç ses çıkarmaz, ara sıra yerel ajanlarımız kullanıyor."</p>

    <p>"Silah deponda delik var galiba, Martin," diye takıldı Meyer.</p>

    <p>"Sözkonusu silah üretildiği yerden kaçırılmış olmalı," diye savundu Brogan.</p>

    <p>"Asyayılar tanıtlanabildi mi?" diye sordu Lucas.</p>

    <p>"FBI'da kayıtları yok," dedi Emmet.</p>

    <p>"CIA ve Interpol'da da yok," diye ekledi Brogan. "Dost Asya ülkelerinin istihbarat servislerinde de bilgi yok."</p>

    <p>"Mercier, ÇS'nin içinden çıkarılan cesede uzun uzun baktı. "Korkarım, baylar, her bir yeni kapı açışımızda bomboş bir odaya dalıyoruz."</p>
  </div>
</body>
</html>
