<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>63</h2>

    <p>Başkan üzerinde pijamaları ve sabahlığıyla yazı masasında otururken Fawcett yatak odasına girdi. "Ee, Moran'la konuştun mu?"</p>

    <p>Fawcett'in yüzü gülmüyordu. "Hiçbir önerinizi dinlemeye yanaşmadı."</p>

    <p>"Demek öyle?"</p>

    <p>"Başkan olarak işinizin bittiğini söyledi, hiçbir söylediğinizin önemi yokmuş. Sonra da epey övgü yağdırdı."</p>

    <p>"Ne dediyse söyle bana," dedi Başkan sertçe. Fawcett tedirgin bir iç çekti. "Davranışınızın çılgınca olduğunu. Bunu ve sizin akıl hastanesine kapatılmanız gerektiğini öne sürdü. Sizi Benedict Arnold'la kıyaslayıp yönetim döneminizi tarih kitaplarından bile sildirmeye kararlı olduğunu söyledi. Böyle ileri ¡eri konuştuktan sonra ülkeye büyük bir hizmet yapmak istiyorsanız, intihar ederek vatandaşın vergilerini uzun bir soruşturma ve mahkeme masraflarına harcatmamanızı belirtti."</p>

    <p>Başkan'ın yüzü öfke dolu bir maskeyle örtülmüş gibiydi. "O kokuşmuş serseri beni mahkemeye götürebileceğini mi sanıyor?"</p>

    <p>"Moran'ın sizin yerinizi almak için bütün kapıları zorladığını herkes biliyor."</p>

    <p>"Benim yerime geçmek için daha bir fırın ekmek yemesi gerek," dedi Başkan dişlerinin arasından.</p>

    <p>"Sanki yarın Başkanlık yemini edecekmiş gibi konuşuyor," diye yangına körükle gitti Fawcett. "Görevden alınmanız önerisi, yerinize geçmesi için ilk adımmış."</p>

    <p>"Alan Moran asla Beyaz Saray'a giremeyecek," dedi Başkan sert ve kararlı bir sesle. "Kongre toplanamazsa, sizi de görevden alamazlar. Ama toplanmalarına daha fazla engel olamazsınız."</p>

    <p>"Ben izin verene dek toplanamazlar."</p>

    <p>"Yarın sabah Lisner Anfisi'ndeki toplantı için ne düşünüyorsunuz?"</p>

    <p>"Askerler hemen dağıtacaklar."</p>

    <p>"Ya Virginia ve Maryland'den gelen Ulusal Muhafızlar direnirlerse?"</p>

    <p>"Deneyimli askerlere ve deniz piyadelerine karşı ne kadar direnebilirler ki?"</p>

    <p>"Epey can kaybı olabilir," dedi Fawcett.</p>

    <p>"Ne olur yani?" dedi Başkan kayıtsızca. "Kongre'nin toplanmasını geciktirdiğim sürece daha çok iş çıkarabilirim. Bir ölüm bunun için büyük bir bedel sayılmaz."</p>

    <p>Fawcett karşısındaki adama endişeli gözlerle baktı. Kampanyası sırasında bütün içtenliğiyle, yönetimi boyunca tüm Amerikan evladının savaşa ve ölüme gönderilmeyeceğine yemin eden bu adam değildi. Başkan'ın dostu ve danışmanı olarak rolü burada bitmiş oluyordu. Bir süre sonra, "Umarım fazla kırıcı olmuyorsunuzdur," dedi.</p>

    <p>"Korkmaya mı başladın, Dan?"</p>

    <p>Fawcett kendini köşeye sıkıştırılmış hissetti, ama cevap vermesine fırsat kalmadan elinde bir tepsi içinde demlik ve fincanlarla Lucas girdi odaya.</p>

    <p>"Adaçayı isteyen var mı?" diye sordu.</p>

    <p>Başkan başını salladı. "Sağol, Oscar. Çok düşüncelisi "Dan?"</p>

    <p>"Sağol, iyi olur."</p>

    <p>Lucas çayı boşaltıp fincanları uzattı. Fawcett kendisininkini bir dikişte bitirdi. "Soğumuş biraz."</p>

    <p>"Mutfaktan buraya getirene dek soğudu."</p>

    <p>"Ben sevdim," dedi Başkan iki yudum arasında. "Dilimi yakacak kadar sıcak şey içmekten hoşlanmam." Fincanını masanın üzerine bıraktı. "Ee, nerede kalmıştık?"</p>

    <p>"Yeni siyasetinizi konuşuyorduk," dedi Fawcett sıkıştığı köşeden sıyrılarak. "Batı Avrupa, Amerikan askerlerini NATO'dan çekme kararınız üzerine çalkalanıp duruyor. Diplomatik çevrelerde Antonov'un Londra'ya yerleşmeye niyetli olduğu esprisi dolaşıyor."</p>

    <p>"Hiç de iyi bir espri değil," dedi Başkan soğuk bir sesle. "Başkan Antonov kendi sınırlarından çıkmayacaklarına şahsen söz verdi."</p>

    <p>"Hitler'in de Neville Chambeıiain'e aynı şeyi söylediğini anımsar gibiyim."</p>

    <p>Başkan buna öfkeli bir tepki gösterecekmiş gibi baktıysa da, birden esneyerek başını salladı, uyumamak için kendini zor tutuyordu. "Kim ne düşünürse düşünsün," dedi ağır ağır. "Nükleer tehdidi ortadan kaldırdım ya, gerisi önemli değil."</p>

    <p>Fawcett durumu sezip o da esnemeye başladı. "Eğer bu gece bana daha fazla gereksiniminiz yoksa, Başkan'ım, eve gidip yatmayı düşünüyorum."</p>

    <p>"Ben de öyle," dedi Lucas. "Karım ve çocuklar hâlâ yaşadığımdan kuşkulanır oldular." "Elbette. Sizi bu kadar geç saate kadar tuttuğum için bağışlayın."</p>

    <p>Başkan yatağına geçti, terliklerini fırlatıp sabahlığını çıkardı. "Televizyonu açar mısın, Oscar? Şu yirmi dört saatlik kapalı devre haber yayınlarında ne varmış bakalım." Sonra Fawcete döndü. "Dan, yarın ilk iş, General Metcalf'la görüşmek istiyorum. Askerlerinin durumu hakkında bilgi versin."</p>

    <p>"Anlaşıldı," dedi Fawcett. "İyi geceler." Asansörle birlikte aşağı inerlerken Fawcett saate baktı. "İki saat yeter."</p>

    <p>"Ölü gibi uyuyacak, ama kalkınca korkunç bir mide bulantı­sı olur," dedi Lucas.</p>

    <p>"Sahi, nasıl becerdin? Fincanına bir şey koyduğunu görmedim. Ama üçümüze de aynı demlikten boşalttın."</p>

    <p>"Eski bir sihirbaz numarası," dedi Lucas gülerek. "Demliğin içinde iki bölme vardı." Asansör inip de kapıları açılınca karşılarında Emmet'i buldular. "Sorun var mı?" diye sordu Emmet.</p>

    <p>Fawcett başını salladı. "Yağdan kıl çeker gibi. Başkan masum bir bebek gibi uyuyor."</p>

    <p>"Şimdi işin zor yanı başlıyor," dedi Lucas. "Rusları nasıl kandıracağız?"</p>
  </div>
</body>
</html>
