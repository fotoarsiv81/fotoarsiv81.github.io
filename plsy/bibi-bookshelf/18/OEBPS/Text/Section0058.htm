<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>53</h2>

    <p>Geminin muhasebecisi borda iskelesinden gelmekte olan iki turiste bakıp için için güldü. Gülünç bir çiftti doğrusu. Kadın ayak bileklerine dek inen, bol bir elbise giymişti. Rus muhasebeci onun bu görünüşünü patates çuvalına benzetti. Başındaki geniş kenarlı şapkadan yüzü belli olmuyordu, ama muhasebeci buna pek aldırmadı.</p>

    <p>Görünüşe göre kocası olması gereken adam sarhoştu. Buram buram ucuz viski kokuyor, her an düşecek gibi yürüyor ve durmadan sırıtıyordu. Üzerinde iri çiçekli bir gömlek, dar paçalı beyaz pantolon vardı. Tam karısının kulağına eğilmiş bir şeyler saçmalarken muhasebeciyi gördü, eliyle gülünç bir selam çaktı "Selam, kaptan," dedi ağzı kulaklarına vararak.</p>

    <p>"Ben kaptan değilim. Adım Peter Kolodno. Muhasebeciyim. Size nasıl yardımcı olabilirim?"</p>

    <p>"Adım Charlie Gruber, bu da karım, Zelda. Burada, San Salvador'da bilet aldık."</p>

    <p>Adam muhasebeciye biletlerini uzattı. Muhasebeci birkaç dakika bu biletleri inceledi.</p>

    <p>"Leonid Andreyev'e hoşgeldiniz," dedi muhasebeci ciddileşerek. "Korkarım size yeni yolculara gösterdiğimiz ağırlama törenini yapamıyoruz, bize epey geç katıldınız."</p>

    <p>"Ne güzel kendi yelkenlimizle geziyorduk, ama budala dümencimiz bizi mercan kayalıklarına oturttu," dedi Gruber denen adam. "Küçük kadınım ve ben neredeyse boğuluyorduk. Sioux Falls'daki evimize erken dönmek istemediğimizden, tatilimizi sizin geminizle bitirmeye karar verdik. Hem zaten karım Yunanlılara bayılır."</p>

    <p>"Bu bir Rus gemisidir," dedi muhasebeci sabırlı bir sesle.</p>

    <p>"Yok yahu?"</p>

    <p>"Evet, efendim. Leonid Andreyev'in bağlı olduğu liman Sivastopol'dur."</p>

    <p>"Deme, yahu. Nerede bu dediğin?"</p>

    <p>"Karadeniz'de," dedi muhasebeci kibarlığını koruyarak.</p>

    <p>"Epey kirli bir yer olsa gerek."</p>

    <p>Muhasebeci Amerika'nın böyle vatandaşlarıyla nasıl süper güç olduğuna bir türlü akıl erdirememişti. Yolcu listesine bir göz atıp başını salladı. "Kamaranız Gorki katında, otuz dört numara. Şimdi servis görevlisini çağırır, size yerinizi göstermesini sağlarım. "Sağolasın, ahbap," dedi Gruber muhasebecinin elini sıkarak.</p>

    <p>Servis görevlisi Gruber'leri kamaralarına götürürken muhasebeci de avucunun içine baktı. Charlie Gruber tam yirmi beş sent bahşiş vermişti.</p>

    <p>&nbsp;</p>

    <p>Servis görevlisi bavulları bırakıp kapıyı dışardan kapar kapanmaz Giordino başındaki peruğu atıp dudaklarındaki ruju silmeye başladı. "Tanrım, Zelda Gruber! Bu kılıklara da mı girecektim ben?"</p>

    <p>"Bence göğsüne bir çift greyfurt yerleştirseydin daha da iyi olurdu," dedi Pitt gülerek.</p>

    <p>"Bence düz olması daha iyi. Böylece dikkati çekmiyorum."</p>

    <p>"Belki de haklısın. Bu kamarada dört kişi fazla olurduk." Giordino penceresiz, küçücük kamarayı göstererek kollarını sıvadı. "İndirimli tarife ha? Telefon kulübeleri bile daha büyüktür. Şu sarsıntıyı hissediyor musun? Makinelere yakın olmalıyız."</p>

    <p>"Alt katlarda olalım diye ucuz kamarayı ben istedim," diye ıkladı Pitt. "Burada hem gözden uzak, hem de geminin iş yerlerine daha yakın oluruz."</p>

    <p>"Loren'i alt kısımlarda bir yere mi kapamışlardır sanıyorsun?"</p>

    <p>"Görmemesi gereken bir şeyi ya da birini gördüyse, Ruslar onu diğer yolculardan uzak tutmak isterler."</p>

    <p>"Ama boşuna telaşa kapılmış da olabiliriz."</p>

    <p>"Yakında öğreniriz," dedi Pitt.</p>

    <p>"İşe nereden başlayacağız?" diye sordu Giordino.</p>

    <p>"Ben personel kamaralarından başlarım. Sen de muhasebecinin yolcu listesinde Loren'in kamarasına bak. Sonra da kamaraya git ve bak bakalım, orada mı."</p>

    <p>Giordino sırıtmaya başladı. "Üstüme ne giyeyim?"</p>

    <p>"Kendi kılığında git. Zelda'yı yedek olarak saklarız."</p>

    <p>Saat sekizi bir geçe Leonid Andreyev limandan demir aldı. Günbatımı gökyüzünü alevlere boğarken gemi San Salvador'un kumsallarından uzaklaşıp açık denize yöneldi.</p>

    <p>Işıl ışıl aydınlanmış güvertelerde iki ayrı orkestranın müziği, çınlayan kahkahalara karışmaktaydı. Yolcular gün boyu giydikleri şortlarını çıkarmışlar, takım elbiseler ve tuvaletlere bürünmüşlerdi.</p>

    <p>Al Giordino üzerinde şık bir siyah takımı elbiseyle, daire tipi lüks kamaraların bulunduğu koridorda yürüyordu. Bunlar birinde kalıyormuş havasıyla bir kapının önünde durup çevresine bakındı. Elinde tepsiyle bir servis görevlisi yaklaşmaktaydı.</p>

    <p>Giordino tam karşısında, üzerinde MASAJ ODASI yazılı kapının önüne geçti ve kapıyı tıklattı.</p>

    <p>"Masöz saat altıda görevi bırakıyor, efendim," dedi servis görevlisi.</p>

    <p>Giordino gülümsedi. "Yarın için bir randevu almak istemiştim."</p>

    <p>"Bu işi ben yapabilirim, efendim. Sizin için hangi saat uygun olur?"</p>

    <p>"Öğlen nasıl?"</p>

    <p>"Sorarım," dedi servis görevlisi, kolları ağır tepsiyi taşım tan dizleri bükülüverecek gibiydi. "Adınız ve kamaranız?"</p>

    <p>"O'Callaghan, yirmi iki numaralı kamara, Tolstoy katı," da dedi Giordino. "Sağol." Sonra dönüp yolcu asansörüne doğru yürüdü. "Çağırma düğmesine basıp zil sesini çıkardıktan sonra dönüp koridora baktı. Servis görevlisi Loren'in iki daire ötesinde bir kapıyı tıklatmaktaydı. Giordino içerde kim olduğunu göremedi, ama bir kadın sesinin servis görevlisini içeri çağırdığını duydu.</p>

    <p>Giordino hiç zaman kaybetmeden Loren'in dairesine gidip kilide isabetli bir tekme atarak açıp içeri girdi. Odalar karanlık olduğundan elektrik düğmesine bastı. Oda sanki hiç kimse kalmamış gibi temiz ve düzenliydi.</p>

    <p>Dolapta Loren'in giysileri yoktu. Burada kalmış olduğunu gösteren ne bir bavul, ne de herhangi bir şey vardı. Karış karış, oda oda aradı. Mobilyaların altına, perdelerin arkasına bile baktı. Ellerini halıların ve koltukların üzerinde gezdirdi. Saç, kıl olabilir diye, küveti ve duş yerini bile aradı. Hiçbir şey.</p>

    <p>Ama pek de hiçbir şey değildi. Bir odadaki kadının varlığı, ayrıldıktan sonra bir süre daha orada kalırdı. Giordino havayı akladı. Hafif bir parfüm kokusu burnuna geldi. Kendisi en pahalı Chanel No: 5 parfümüyle, sıradan bir banyo kolonyasını ayırt edemezdi, ama bunda zarif bir çiçek kokusu vardı. Tanıtlamak istediyse de, bunu yapamayacağına karar verdi.</p>

    <p>Kapıyı tekmelediği zaman kırılıp kopan parçaya sabun sürerek yerine tutturdu. Sağlam bir tutkal değildi kuşkusuz, ama birkaç kez açılıp kapanabilirdi.</p>

    <p>Sonra kilidi sürdü, ışığı kapatıp dışarı çıktı.</p>

    <p>Pitt makine dairesine giden bir tünel merdiveninden aşağı inerken, bir yandan da açlıktan midesi gurulduyordu. Ta Washington'dan, çıktıklarından beri ağzına bir lokma koymamıştı, midesindeki gurultu neredeyse çelik tünelde yankılanacaktı. O an geminin sofralarından birinde olup doyasıya yemek yemeyi çok isterdi. Altındaki bölmeden sesler duyunca kafasından yiyecekle ilgili düşünceleri bir anda atıverdi.</p>

    <p>Tünel merdivenine iyice yapışıp ayaklarının altında kalan bölmeye baktı. Yaklaşık bir metre kadar aşağıda bir adamın omuzları görünüyordu. Az sonra dağınık, kirli sarı saçlı bir adamın başı belirdi. Adam başka birine Rusça bir şeyler söyledi. Buna gelen yanıtı ayak sesleri izledi. Üç dakika sonra görünürdeki adam da uzaklaştı ve bir kapının kapanma sesi işitildi. Ardından yine ayak sesleri ve sonra sessizlik.</p>

    <p>Pitt ayaklarını merdivenin demirine takarak başaşağı uzandı ve bölmeyi görmeye çalıştı. Makine dairesi personelinin soyunma odasıydı. Şimdilik boştu. Hemen kendini aşağı sarkıtıp dolapların içinde bedenin uygun yağlı, lekeli bir tulum buldu. Başına iki numara büyük gelen bir de kep bulup giydi. Artık çalışma yerlerinde rahatça dolaşabilirdi.</p>

    <p>Şimdi en büyük sorunu, yalnızca yaklaşık yirmi sözcük bildiği Rusçasıydı; o yirmi sözcük de hep lokantada yemek ısmarlamakla ilgiliydi.</p>

    <p>Yarım saat sonra Pitt geminin pruva kesimindeki personel yatakhanesindeydi. Yanından geçen aşçı, garson ve oda hizmetçisi dönüp bakmadılar bile; yalnızca süvarilerden biri Pitt’in yağlı tulumuna yüzünü ekşiterek baktı.</p>

    <p>İyi bir rastlantıyla personel çamaşır odasına geldi. Yuvarlak yüzlü bir kız tezgâhın arkasından ona Rusça bir şey sordu.</p>

    <p>Pitt omuz silkip, "Nyet," dedi.</p>

    <p>Uzun bir masanın üzerinde yeni yıkanmış ve ütülenmiş formalar vardı. O an Pitt kızın hangi çamaşırın kendisine olduğunu sormuş olabileceğini düşündü. Bir süre bakındı sonra üstündekine benzer üç temiz tulumun katlanmış olarak durduğunu gördü. Temiz bir tulumla geminin her yerinde dolaşabilir, herkes de onu bakımla görevli makine dairesi personeli sanabilirdi.</p>

    <p>Kız, Pitt'in gösterdiği çamaşırları tezgâhın üzerine koyduktan sonra bir soru daha sordu. Pitt'in aklı yıldırım hızıyla çalışarak kısıtlı Rusça sözlü den bir şeyler çıkardı. "Yest'li uvas sosiski."</p>

    <p>Kız bu kez adamakıllı tuhaf tuhaf bakarak Pitt'e çamaşırını uzattı, ve imzalaması için bir kâğıt verdi. Pitt okunması bir imza karaladı. Kızın gözlerinde kuşkudan çok merak görmek Pitt'in içini rahatlattı.</p>

    <p>Boş bir kamara bulup da üstünü değiştirdiği sırada kızdan Rusça sosis istemiş olduğunu fark etti.</p>

    <p>Bir ilan panosunda gördüğü gemi bölümlerini gösteren planı aldıktan sonra alt kesimlerde dolaşarak beş saat daha geçirdi. Loren'in varlığını gösteren hiçbir iz bulamayınca kamarasına döndü. Giordino akıllılık edip kamaraya yemek getirtmişti.</p>

    <p>"Bir şey buldun mu?" diye sordu Giordino, önündeki ilk kadehe Rus şampanyası boşaltırken.</p>

    <p>"Hiçbir iz yok," dedi Pitt yorgun bir sesle. "Bir şey mi kutluyoruz?"</p>

    <p>"Bırak da bu zindanda biraz lüksümüz olsun."</p>

    <p>"Loren'in kamarasını aradın mı?"</p>

    <p>Giordino başıyla doğruladı. "Loren ne cins parfüm kullanır?"</p>

    <p>Pitt kadehinde yükselen kabarcıklara daldı bir süre. "Bir Fransız adı vardı, ama anımsayamıyorum. Neden sordun?"</p>

    <p>"Çiçek gibi bir kokusu var mıydı?"</p>

    <p>"Leylak... hayır, hanımeli. Evet, hanımeli kokusu."</p>

    <p>"Kamarası tertemiz edilmişti. Ruslar sanki orada hiç kimse kalmamış izlenimini vermek istemişler, ama ben Loren'in kokunu duydum."</p>

    <p>Pitt kadehini boşalttıktan sonra yenisini doldurdu. "Onu öldürmüş olabileceklerini de unutmayalım," dedi Giordino.</p>

    <p>"O zaman neden giysilerini ve bavullarını saklasınlar? Bütün eşyalarıyla denize düştüğünü iddia edemezler ya."</p>

    <p>"Eşyalarını aşağıda bir yerde saklayıp uygun bir zamanı bekliyor olabilirler. Fırtınalı bir hava olduğunda da bu acı haberi beyan ederler. Üzgünüm, Dirk." Giordino nesnel düşünmeye çalışıyordu. "Olaya iyi, kötü, her açıdan bakmak zorundayız."</p>

    <p>"Loren yaşıyor ve bu geminin içinde bir yerde," dedi Pitt karlı bir sesle. "Belki Moran ve Larimer de burada olabilir."</p>

    <p>"Bayağı iyimsersin."</p>

    <p>"Loren uyanık bir kızdır. Eğer önemli bir nedeni olmasaydı, Sally Lindeman'dan Moran ve Larimer'i bulmasını istemezdi. Sally'nin dediğine göre, Moran da, Larimer de ortadan kaybolmuşlar. Şimdi Loren de kayıp. Senin aklına başka şey geliyor mu ki?"</p>

    <p>"İyi ama bütün bunlar ne amaçla yapılmış olabilir?"</p>

    <p>"Kesin olarak bilemiyorum. Yalnızca içimden bir ses bu işe Madam Bougainville ve Eagle'ın kaybıyla ilgili olduğunu söylüyor."</p>

    <p>Giordino bir süre susup düşündü. "Evet," dedi sonra. "Aklında çılgınca bir fikir, ama bu koşullarda epey akla yatkın. Nereden başlamamı istersin?"</p>

    <p>"Zelda kılığına gir ve gemideki bütün kamaraların önünden geç. Eğer Loren ve diğerleri içerde hapsedilmişlerse, kapıda bir nöbetçi olması gerekir."</p>

    <p>"Biz de nöbetçiye bakıp onları bulacağız," dedi Giordino "Sen nerede olacaksın?"</p>

    <p>Pitt gemi planını yatağının üstüne serdi. "Personelin bir bölümü de kıç kısmında yatıyor. Ben de oraları arayacağım." Haritayı katlayıp tulumunun arka cebine koydu. "Haydi, hemen başlayalım. Fazla zamanımız yok."</p>

    <p>"En azından iki günümüz var, Leonid Andreyev Jamaica'ya varana dek."</p>

    <p>"Hiç de öyle bol keseden değil," dedi Pitt. "Karayipler'in deniz haritasına bakacak olursan, yarın öğleden sonra bu saatlerde Küba kıyılarından geçeceğimizi göreceksin." Giordino onun ne demek istediğini anlayıp başını salladı "Böylece Loren ve diğerlerini kimsenin el süremeyeceği bir yere götürebilmeleri için güzel bir fırsat bulacaklar."</p>

    <p>"İşin en kötü yanı da, geminin büyük bir olasılıkla Küba'da en çok, onları Moskova'ya giden bir uçağa bindirecekleri kadar kalacak olması."</p>

    <p>Giordino bir an Pitt'in söylediklerini düşündükten sonra bavuluna gidip peruğunu alarak başına geçirdi. Sonra da aynanın karşısına geçip yüzünü şekilden şekle soktu.</p>

    <p>"Ee, Zelda," dedi kendi görüntüsüne. "Haydi, şu katları gezelim de tanıdık var mı, bir bakalım."</p>
  </div>
</body>
</html>
