<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">67</h2>

    <p>"Hastamız yaşayacak ve savaşa devam edecek," dedi; Başkan'ın özel doktoru Harold Gwynne. Neşeli ve insancıl bir adamdı. "Sıradan bir grip. Ateş düşene dek yataktan çıkmayın. Size bir antibiyotikle mide bulantısına karşı bir şey vereyim."</p>

    <p>"Böyle yatıp duramam," diye isyan edecek oldu Başkan. "Yapacak çok işim var."</p>

    <p>Ama fazla üsteleyecek durumda değildi. Otuz dokuz ateşin verdiği ürpermeler ve her an kusacak durumda oluşu Başkan'ı yatağa mıhlamış gibiydi. Boğazı yanıyor, burnu tıkalı ve tepede tırnağa dökülüyordu.</p>

    <p>"Sakin olun ve dinlenin," dedi Gwynne. "Dünya siz olmadan da birkaç saat dönebilir." Başkan'ın koluna bir iğne yaptıktan sonra bir de hap yutturdu.</p>

    <p>Yatak odasına Dan Fawcett girdi. "İşiniz bitti mi, doktor?</p>

    <p>Gwynne başını salladı. "Aman yataktan çıkarmayın. Öğleden sonra ikide gelip yine bakarım." Dostça gülümseyerek siyah çantasını kapatıp odadan çıktı.</p>

    <p>"General Metcalf bekliyor," dedi Fawcett, Başkan'a.</p>

    <p>Başkan arkasına üçüncü bir yastık daha koyarak güçlü oturma durumuna geçti. Başı dönmeye başlamıştı.</p>

    <p>Metcalf sekiz sıra şeritle dolu pırıl pırıl üniformasıyla odaya girdi. Generalin eskiye göre daha bir soğuk havası vardı.</p>

    <p>Başkan soluk yüzüyle ve sulanmış gözlerle baktı. Bir art arda hapşırmaya başladı.</p>

    <p>Metcalf yanına sokuldu. "Getirmemi istediğiniz bir şey var mı, Başkan'ım?"</p>

    <p>Başkan hayır anlamında başını salladı ve eliyle uzak durmasını işaret etti. "Önemli değil. Ee, durum nasıl, Clayton?"</p>

    <p>Başkan, Kuvvet Komutanları'na hiçbir zaman rütbeleriyle hitap etmez, böylece onları adlarıyla çağırarak biraz alçaltmak isterdi.</p>

    <p>Metcalf koltuğunda huzursuzca kıpırdandı. "Sokaklar şu sıra sakin, ama birbirinden ayrı iki pusu olayı oldu."</p>

    <p>"Suçlular yakalandı mı?"</p>

    <p>"Evet, efendim."</p>

    <p>"Birkaç tane radikal canidir herhalde."</p>

    <p>Metcalf gözlerini yere çevirdi. "Pek değil. Bir tanesi Güney Dakota Kongre üyesi Jacob Whitman'ın oğlu, diğeri de posta genel müdürü Kenneth Potter'in oğlu. Her ikisi de on yedi yaşın altında."</p>

    <p>Başkan'ın yüzü bir an bocaladıysa da yine eski sertliğini aldı. "Askerlerin Lisner Anfisi'nde yerlerini aldı mı?"</p>

    <p>"Bir deniz piyade bölüğü binanın çevresine yerleşti."</p>

    <p>"Onlar yetmez," dedi Başkan. "Maryland ve Virginia'dan gelecek muhafızlar birleşti mi, seninkilerin beş katı eder."</p>

    <p>"Muhafızlar atış menziline bile giremeyecekler," dedi Metcalf emin bir sesle. "Planımız onları daha kente girmeden durdurmak."</p>

    <p>"İşte bu sağlam bir iş olur," dedi Başkan gözleri parlayarak.</p>

    <p>"Özel bir haber geçiyorlar," dedi Fawcett televizyonun başına çökerek. Sesi yükseltti ve yataktan görünebilmesi için televizyonun önünden çekildi.</p>

    <p>Curtis Mayo silahlı askerlerle barikat yapılmış bir karayolunda duruyordu. Geri planda yol boyu uzanan tanklar vardı. Namlularını karşılarında bulunan bir personel kariyeri konvoyuna çevirmişlerdi.</p>

    <p>"Bu sabah George Washington Üniversitesi'nde yapılması düşünülen Kongre toplantısı için Kongre Başkanı Alan Moran'ın koruyucu olarak güvendiği Virginia Ulusal Muhafız birlikleri, Kara Kuvvetleri zırhlı birlikleri tarafından başkent sınırında geri çevrildi. Bildiğimiz kadarıyla, kentin kuzeydoğu girişinde Maryland muhafızları da aynı biçimde karşılandı. Şu ana dek herhangi bir çatışma tehlikesi yok. Her iki eyaletin muhafız birlikleri, sayıca olmasa bile, üstün silahlar karşısında boyun eğmiş durumda. Lisner Anfisi dışında Vietnam madalyalı Albay Ward Clarke komutasındaki deniz piyade bölüğü binaya girmek isteyen Kongre üyelerini içeri bırakmıyor. Böylece Başkan, Kongre ve Senato üyelerinin onaylarını almadan çok tartışmalı dış politikasını sürdürürken, bir kez daha onların toplanmalarını önlemiş olmaktadır. Ben CNN haber merkezinden Curtis Mayo, Washington'un otuz mil güneyinde bir karayolundaki durumu bildirmiş bulunuyorum."</p>

    <p>"Bu kadarı yeter mi?" dedi Fawcett televizyonu kapatarak.</p>

    <p>"Evet, evet," dedi Başkan sevinçle. "Bakalım Moran manyağı şimdi ne yapacak."</p>

    <p>Metcalf ayağa kalktı. "Eğer benden istediğiniz başka şey yoksa Pentagon'a dönmem gerekiyor. Avrupa'daki komutanlarımız epey sarsılmış durumda. Birliklerimizi geri çekme konusunda pek sizin gibi düşünmüyorlar."</p>

    <p>"Uzun vadede bu geçici askeri dengesizliğin nükleer savaş tehlikesinden çok daha hayırlı olduğunu kabul edeceklerdir. Başkan, Metcalf'ın elini sıktı. "İyi iş gördün, Clayton. Kongreyi felçli bıraktığın için sağol."</p>

    <p>Metcalf bir on beş metre kadar koridorda yürüdükten sonra depo benzeri bomboş bir yapının içine geçti.</p>

    <p>Başkan'ın Beyaz Saray'daki yatak odasının tıpatıp ben olan sahne, İkinci Dünya Savaşı'ndan bu yana kullanılma eski bir Deniz Kuvvetleri ikmal deposunda kurulmuştu.</p>

    <p>Bu aldatmacanın her bir ayrıntısı dikkatle planlanıp uygulanmıştı. Bir ses teknisyeni stereo bir teyple tam uygun volümü ayarlayıp sokaktaki trafik gürültüsünü vermekteydi. Yatak odası pencerelerine tutulan ışık, gökyüzü aydınlığını veriyor, gerçekçi olsun diye arada geçen bir bulutun gölgesi yerine hafifçe karartılıyordu. Lambalara yerleştirilen filtreler güneşin gün boyu değiştiği sarı portakal renklerini yansıtmaktaydı. Bitişik banyodaki sıhhi tesisat sistemi bile aynı sesleri verecek biçimde düzenlenmişti, ama lağım kentin kanalizasyon sistemine karışacağı yerde, bir septik tanka boşalıyordu. Beton zeminde bir sürü deniz piyadesi ve Gizli Servis görevlisi vardı. Tepedeyse, kurulan iskeleler üzerindeki personel ışıklandırmayla uğraşıyorlardı.</p>

    <p>Metcalf elektrik kabloları üzerinden geçip karşı duvardaki treylere yürüdü. Oates ve Brogan buradaydılar.</p>

    <p>"Kahve ister misiniz?" dedi Brogan.</p>

    <p>Metcalf seve seve kabul etti. Fincanını alıp bir koltuğa oturdu. "Olur şey değil, bir an için kendimi gerçekten Beyaz Saray'da sandım."</p>

    <p>"Martinin adamları müthiş bir iş başardılar," dedi Oates. "Hollywood'dan bir ekip getirip bütün seti dokuz saat içinde kurdurdu."</p>

    <p>"Başkan'ı getirirken bir sorun çıktı mı?"</p>

    <p>"Kolay oldu," dedi Brogan. "Mobilyaları getirdiğimiz kamyon içinde taşıdık. Tuhaf gelecek, ama işin en zor yanı badana kokusu oldu."</p>

    <p>"Nasıl?"</p>

    <p>"Duvarları yeni boya kokusu olmayan bir maddeyle kaplamamız gerekti. Neyse ki, merkezdeki kimyagerlerimiz kokuyu gideren tebeşirimsi bir madde buldular."</p>

    <p>"Haber programı da çok iyi bir buluştu," dedi Metcalf.</p>

    <p>"Kolay olmadı," dedi Oates. "Curtis Mayo'yla anlaşmak zorunda kaldık. Sonunda her şeyin yayın hakkını yalnızca ona vereceğimizi söyleyince bu sahte haber programını kabul etti. Ayrıca durum düzelene dek hiçbir soruşturma yapmamayı da kabullendi."</p>

    <p>"Başkan'ı daha ne kadar aldatabilirsiniz?" "Ne kadar istersek," dedi Brogan. "Amacınız nedir?"</p>

    <p>"Başkan'ın beyin dalgalarını incelemek."</p>

    <p>Metcalf, Brogan'a kuşkuyla baktı. "Beni pek inandıramadınız. Rusların çalmış olduğu Başkan'ın beynini geri almaya çalıştığınıza inanmamı istemeniz biraz fazla oluyor galiba." Brogan ve Oates birbirlerine bakıp gülümsediler. "Kendi gözlerinizle görmek ister misiniz?" diye sordu Oates.</p>

    <p>Metcalf kahve fincanını bıraktı. "Hem de nasıl."</p>

    <p>"Buradan gelin," dedi Oates bir kapıyı aralayarak.</p>

    <p>Bir treylerin yarısı olduğu gibi elektronik ve bilgisayar aygıtlarıyla doluydu. Bilgi merkeziyse Lugovoy'un Bougainville laboratuvarında kullandığından en az bir kuşak ileriydi.</p>

    <p>Onların yaklaştığını fark eden Dr. Edgely yanlarına gel Oates onu Metcalf'la tanıştırdı. "Demek Fathom'u yöneten o esrarengiz dâhi sizsiniz, sizinle tanışmaktan onur duyarım."</p>

    <p>"Sağolun, general," dedi Edgely. "Bay Oates bana proje pek inanamadığınızı söyledi."</p>

    <p>Metcalf etrafındaki karmaşık faaliyete baktı. "İtiraf edeyi bütün bunlar fena halde aklımı karıştırıyor."</p>

    <p>"Aslında çok basit," dedi Edgely. "Kontrolü Başkan'ın beynindeki mikroçipten, önünüzde gördüğünüz kendi ünitemize çevirebilmek için beyin ritmlerindeki bilgileri alıp biriktiriyoruz." Metcalf'ın kuşkuları yatışmış gibiydi. "Demek hepsi doğruymuş. Ruslar gerçekten de Başkan'ın düşüncelerini yönetiyorlarmış."</p>

    <p>"Elbette. Yasal engellerle karşılaşmadan komünist bloka yardım projelerini yürütsün diye Kongre'yi kapatma kararını onların talimatıyla verdi. NATO'dan askerlerimizi çekme kararı da bunun güzel bir örneği. Tam Sovyetlere Noel armağanı işte."</p>

    <p>"Ve sizler de Başkan'ın zihnine girebilecek misiniz?"</p>

    <p>Edgely başını salladı. "Kremlin'e göndermek istediğiniz herhangi bir haber var mı? Onları yanlış yola sürükleyecek bir şey, örneğin?"</p>

    <p>Metcalf'ın yüzü aydınlandı. "Sanırım istihbaratçılarım onları uzun bir süre meşgul edecek güzel bir bilim kurgu öyküsü yazabilirler."</p>

    <p>"Başkan'ı Lugovoy'un yönetiminden ne zaman çıkarabilmeyi umuyorsunuz?" diye sordu Brogan.</p>

    <p>"Sanırım sekiz saat sonra transferi gerçekleştirebiliriz," dedi Edgely.</p>

    <p>"O zaman biz kalabalık edip işinize engel olmayalım."</p>

    <p>Dışarı çıktıklarında Sam Emmet büroda onları beklemekteydi. Oates, Emmet'in yüzünden bir tatsızlık olduğunu anladı.</p>

    <p>"Şimdi Capitol Hill'den geliyorum," dedi Emmet. "Yem verme saati gecikmiş hayvanlar gibi davranıyorlar. Başkan'ı görevden almak için tartışmalar sürüp gidiyor. Başkan'ın partisi cılız bir bağlılık gösterisi yapıyor, ama yalnızca göstermelik. Gerçek bir destek yok. Toptan kopmalar başlayacak."</p>

    <p>"Ya komisyon?" diye sordu Oates.</p>

    <p>"Muhalefet partisi oylama yaptırdı ve zaman kaybetmemek için komisyon soruşturmasından vazgeçildi."</p>

    <p>"Ne zaman karara varırlar dersin?"</p>

    <p>"Kongre görevden almak için bu öğleden sonra oylamaya geçebilir."</p>

    <p>"Tahminin?"</p>

    <p>"Beşe bir lehte."</p>

    <p>"Ya Senato?"</p>

    <p>"Üçte ikiden daha büyük bir çoğunlukla görevden alırlar."</p>

    <p>"Hiç zaman kaybetmiyorlar." "Başkan'ın son kararları düşünülünce, herkes görevden alma işlemlerine ulusal ivedilik gözüyle bakıyor."</p>

    <p>"Vince Margolin'i destekleyen olur mu?"</p>

    <p>"Tabii, ama ortaya çıkmazsa kimse onun yanında olmaz. Başkan görevden alındıktan altmış saniye sonra görevi üstlenen kişinin Başkan'lık yemini etmesi gerekiyor. Söylentilere göre, Margolin Başkan'ın çılgınca siyasetinden sorumlu tutulmamak için son dakikaya kadar ortalarda gözükmüyormuş."</p>

    <p>"Ya Moran?"</p>

    <p>"İşler burada çatallaşıyor. Moran, Margolin'in intihar ettiğini gösteren kanıtları bulunduğunu iddia ediyor. Ben de bunları hasıraltı etmeye çalışıyormuşum."</p>

    <p>"Ona inanan var mı?"</p>

    <p>"İnanıp inanmadıkları önemli değil. Haber organları ağzından çıkan her söze balıklama atlıyorlar. Basın toplantıları büyük ilgi çekiyor. Şimdi de Gizli Servis korunması istedi. Yardımcıları daha şimdiden işbölümü yapıp Beyaz Saray'a geçince kimlerin danışman olacağına karar vermişler."</p>

    <p>"Ne olacağı belli," dedi Oates yılgın bir sesle. "Alan Moran Amerika Birleşik Devletleri'nin yeni Başkan'ı olacak."</p>

    <p>"Buna izin veremeyiz," dedi Emmet.</p>

    <p>Herkes dönüp ona baktı. "Yarına kadar Vincent Margolin ortaya çıkaramazsak, nasıl engel oluruz?" diye sordu Brogan.</p>

    <p>"Bir yolunu bulmalıyız." Emmet çantasından bir dosya kardı. "Şuna bir bakmanızı istiyorum."</p>

    <p>Oates dosyayı açıp sessizce okuduktan sonra Brogan uzattı. Son olarak da Metcalf okudu. Sonra gözlerini dikip Emmet'e baktılar.</p>

    <p>"Raporda okuduklarınızın tümü gerçektir," dedi Emmet.</p>

    <p>"Bunu neden daha önce ortaya çıkarmadınız?" diye sordu Oates.</p>

    <p>"Çünkü daha önce bu adamın derinliğine soruşturmasını gerektiren bir durum olmamıştı," dedi Emmet. "Geçmişlerinde suç sayılan bir eyleme bulaşmadıkları takdirde parlamenterlerin kirli çamaşırlarını ortaya dökmez FBI. Boşanma hileleri, cinsel sapıklıklar ya da trafik suçları gibi kayıtları bir dosyaya yerleştirip başımızı çeviririz. Moran'ın dosyası çok temizdi; onun gibi iyi bir eğitimi, üstün bir zekâsı, çalışkanlığı, varlık ya da önemli dostlar gibi bir desteği olmayan bir insan, bulunduğu yere kadar yükselirken o denli temiz kalamaz. Adamda girişkenlik ya da yetenek belirtisi de yok. İşte bu raporda da gördüğünüz gibi, sonuçta adamakıllı kirli çıktı."</p>

    <p>Metcalf raporu bir kez daha gözleriyle taradı. "Chicago'daki bu borsa şirketi... neydi adı? Hah, tamam, Blackfox ve Churchill."</p>

    <p>"Moran'ın rüşvet ve diğer yasadışı ödemelerini yasal gösteren paravan şirket. Adların tümü Güney Dakota'da bir mezarlıktaki mezartaşlarından alınmış. Kirli iş çeviren özel ya da tüzel herkesten aldığı rüşveti gizlemek için hayali borsa kazançları göstermiş. Kongre Başkanı Moran'ın yanında Bougainvilleler yavrukurtlar gibi kalıyor."</p>

    <p>"Bunu halka açıklamamız gerek," dedi Brogan.</p>

    <p>"Bence acele etmeyelim," dedi Oates. "Moran bunu yadsımak için her yola başvuracak, ulusu uzlaştırıp birliği sağlamasına engel olmak için kendisine suç yüklendiğini iddia edecektir. Neler yapacağı gözümün önüne geliyor. Hem zaten Adalet Bakanlığı onu köşeye sıkıştırana kadar çoktan Başkan'lık yeminini etmiş olacak. Şu gerçeği de kabul edelim artık, baylar, ülkeyi bir yıl içinde iki kez Başkan devirme sürecine sokamayız." Metcalf başını sallayarak aynı fikirde olduğunu belirtti. "Başkan'ın çılgınca siyaseti üzerine bir de Moran'ın Başkan</p>

    <p>Yardımcısı'nın ölümü hakkında zırvalamaları kamuoyunun kolay kabul edeceği şeyler değil. Federal sisteme güvenlerini kaybeden pek çok insan bir dahaki seçimde oy vermeye gitmeyebilir."</p>

    <p>"Daha da kötüsü," dedi Emmet. "Giderek daha çok mükellef ödedikleri paranın harcandığı yeri uygun bulmayarak vergi vermek istemiyorlar. Sahtekârlar ve üçkâğıtçılar tarafından yönetilen bir hükümeti desteklemek istemedikleri için de kimse onları suçlayamaz. Beş milyon kişi vergi formunu yırtıp atacak olsa, bütün federal mekanizma duruverir."</p>

    <p>Dört adam küçük büronun içinde kös kös oturuyorlardı. Akıllarına gelen olasılıklar, olmayacak şeyler değildi. Benzeri olmayan bir durumla karşı karşıyaydılar. Hasar vermeden bu fırtınanın geçiştirilmesi giderek olanaksız hale geliyordu.</p>

    <p>Sonunda Brogan konuştu. "Vince Margolin olmadan mahvoluruz."</p>

    <p>"Şu NUMAdaki adam, Pitt ilk somut ipucunu sağladı."</p>

    <p>"Neymiş?" diye sordu Metcalf.</p>

    <p>"Pitt, Margolin'in tutsak olduğu laboratuvarın bir nehir mavnasında bulunduğu sonucuna varmış."</p>

    <p>"Nerde?" diye sordu Metcalf sanki işitmemiş gibi.</p>

    <p>"Bir nehir mavnasında," diye yineledi Emmet. "Ama Tanrı bilir iç kanallardan hangi birinde." "Arıyor musunuz?"</p>

    <p>"Martin ve ben ayırabildiğimiz bütün ajanları bu işe koştu</p>

    <p>"Bana ayrıntıları biraz daha açıklayıp iyi bir koordinasyon planı verebilirseniz, ben de arama alanlarına elimden geldiğin personel yollarım."</p>

    <p>"Bu çok iyi olur, general," dedi Oates. "Sağolun."</p>

    <p>Telefon çaldı, Oates hemen açtı. Bir süre sessizce dinledikten sonra kapadı. "Lanet olsun!" Emmet daha önce Oates'un ağzından böyle söz duymamıştı. "Kimdi arayan?"</p>

    <p>"Kongre'den arayan bir yardımcım."</p>

    <p>"Ne dedi?"</p>

    <p>"Moran Başkan'ı düşürecek oyları toplamış."</p>

    <p>"Senato soruşturma komisyonuna çıkaramazsak, Başkan'lık yolunda hiçbir engeli kalmaz o zaman," dedi Brogan.</p>

    <p>"Böylece bize kalan zamanı da on saat kadar kısaltmış oldu," diye belirtti Metcalf.</p>

    <p>"Eğer yarın bu saate kadar Başkan Yardımcısı'nı ortaya çıkaramazsak," dedi Emmet. "Amerika Birleşik Devletleri'ne elveda diyebiliriz."</p>
  </div>
</body>
</html>
