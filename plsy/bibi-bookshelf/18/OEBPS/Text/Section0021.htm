<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>17</h2>

    <p>FBI ajanları Eagle'ın altını üstüne getirirlerken Blackowl limandan onları izlemekteydi. Adamların her biri de kendi alanında uzmandı. Yatın karinasından telsiz direğine kadar hemen hiç konuşmadan didik didik aramaktaydılar.</p>

    <p>Bu sırada teknede vidalarla sabitleştirilmemiş ne kadar mobilya, halı ya da çeşitli eşya varsa tümü plastik torbalara konulup kaydedildikten sonra kıyıda bekleyen kamyonlara getirilmekteydi.</p>

    <p>Yeni ajanların da katılmasıyla arama alanı genişletildi. Artık her bir ağaç ve çalılık bile inceleniyor, dalgıçlar nehrin çamur zeminini tarıyorlardı.</p>

    <p>Ajanların şefi iskelede duran Blackowl'u görünce hem yanına geldi. "Burada bulunmak için izniniz var mı?"</p>

    <p>Blackowl yanıt vermeden kimliğini gösterdi.</p>

    <p>"Hafta sonunda Gizli Servis'in Mount Vernon'da ne işi var?" diye sordu adam.</p>

    <p>"Tatbikat görevi," dedi Blackowl. "Ya FBI?"</p>

    <p>"Sizin gibi. Bizim Başkan da herhalde çok tembelleştiğimizi düşünmüş, hiç yoktan çok öncelikli bir talim yaptırıyor."</p>

    <p>"Aradığınız belli bir şey var mı?" diye sordu Blackowl kayıtsız bir ilgi gösterir gibi. "Tekneden en son kimlerin bulunduğu konusunda ne bulursak... parmak izlerinden tanıtlama, nereden gelmiş oldukları falan işte."</p>

    <p>Blackowl karşılık verecekken limanda Ed McGrath'ın alnı ter içinde kalmış, yüzü pancar gibi olmuştu. Blackowl onun koşarak gelmiş olduğunu tahmin etti.</p>

    <p>"Özür dilerim, George," dedi McGrath. "Seninle bir dakika görüşebilir miyim?"</p>

    <p>"Elbette." Blackowl, FBI ajanına el salladı.</p>

    <p>"Tanıştığımıza evindim."</p>

    <p>"Ben de."</p>

    <p>İşitilemeyecekleri kadar uzaklaştıktan sonra Blackowl fısıltıyla sordu.</p>

    <p>"Aşağıda neler oluyor, Ed?"</p>

    <p>"FBI ajanları çok ilginç bir şey buldular."</p>

    <p>"Nerede?"</p>

    <p>"Nehrin yüz elli metre kadar yukarsında, ağaçların arasına gizlenmiş. Gel, sana göstereyim." Kıyı boyunca uzanan bir patikadan yürüdükten sonra içeri saparak bakımlı bir bahçeye girdiler. Bahçeyi çeviren çiti aşıp ani otların yükseldiği bir alana geldiler. Bir süre ilerledikten sonra başında iki FBI ajanının beklediği, elektrik jeneratörlerine bağlı su tankına benzeyen iki tane kocaman depo gördüler. "Bunlar da ne oluyor?" dedi Blackowl, FBI ajanlarına. Adamlardan biri başını kaldırdı. "Sis yapıcısı." Blackowl şaşırarak baktı, sonra anlar gibi oldu. "Sis yapıcı.Yani bu makineler sis çıkarıyor!"</p>

    <p>"Evet ya. Sis jeneratörleri. İkinci Dünya Savaşı'nda Deniz Kuvvetleri bunları destroyerlere yerleştirirdi, sis örtüsünde gizlenmek için."</p>

    <p>"Tanrım!" dedi Blackowl. "Demek işin aslı buymuş!"</p>
  </div>
</body>
</html>
