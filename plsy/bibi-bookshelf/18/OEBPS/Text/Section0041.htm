<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>37</h2>

    <p>Bulanık düşlerden biriydi. Uyandıktan sonra bir türlü anımsayamadığı türden. Terk edilmiş bir geminin iç bölümlerinde birini aramaktaydı. Toz bulutu ve karanlıkta doğru dürüst hiç şey görünmüyordu. Eagle'ı aramak için dalışı gibi, dipten kalk kum ve bitki parçaları vardı. Aradığı adam önündeydi, ama uzanıp yetişmesi olanaksızdı, yüzü de görünmüyordu. Gözlerini kısıp baktı, karşısındaki siluet işaret edip yaklaşmasını istedi.</p>

    <p>Tam o sırada tiz bir ses kulağının dibinde çınlayıp bu görüntüyü sildi attı. Uyanıp telefona uzandı.</p>

    <p>"Dirk?" dedi neşeli bir ses. "Evet."</p>

    <p>"Sana bir haberim var."</p>

    <p>"Öyle mi?"</p>

    <p>"Uyuyor musun? Ben St. Julien."</p>

    <p>"Perlmutter?"</p>

    <p>"Uyan be adam. Bir şey buldum."</p>

    <p>Bunun üzerine Pitt gece lambasını yakıp yatağında doğruldu. "Peki, seni dinliyorum." "Kore'deki dostlarımdan yazılı bir rapor aldım. Kore'deki tersane kayıtlarını incelemişler. Bil bakalım ne olmuş? Belle Chasse hiçbir zaman hurda olarak parçalanmamış."</p>

    <p>Pitt yatak örtüsünden sıyrılıp ayaklarını yere sarkıttı. "Devam et."</p>

    <p>"Kusura bakma sana önce bilgi veremedim, ama bu olay bugüne dek gördüğüm en akıl durdurucu denizcilik bulmacası. Otuz yıldır birileri gemilerle öyle oyunlar oynuyor ki, aklın durur."</p>

    <p>"Anlat da aklım dursun."</p>

    <p>"Önce sana bir şey sorayım," dedi Perlmutter. "Alaska'da bulduğun geminin adı?"</p>

    <p>"Pilottown mu?"</p>

    <p>"Boyayla yazılmış harfler kaynakla tutturulmuş boncuk bir çerçeve içinde miydi?"</p>

    <p>Pitt şöyle bir düşündü. "Anımsadığım kadarıyla solmuş bir boyaydı. Kalkan kenarları da aşınmış olmalı."</p>

    <p>Perlmutter derin bir soluk verdi. "Bunu söylemeni umut ediyordum."</p>

    <p>"Neden?"</p>

    <p>"Kuşkularında haklıymışsın. San Marino, Belle Chase ve Pilottown gerçekten de aynı gemi."</p>

    <p>"Vay canına!" dedi Pitt heyecanlanarak. "Bağlantıyı nasıl urdun?"</p>

    <p>"Gerçek Pilottown'a ne olduğunu öğrenerek," dedi Perlmutter. "Benim kaynaklarım Bell Chasse'nin Pusan tersanelerinde hurda olarak söküldüğünü gösteren bir kayıt bulamadılar. Ben de onlara kıyı boyunca başka tersanelere de sormalarını söyledim. Inchon limanında bir ipucu ele geçirdiler. Tersane ustaları ilginç insanlardır. Hiçbir gemiyi unutmazlar, hele hele hurda olarak söktüklerini. Umursamaz gibi görünürler, ama yaşlı bir geminin limanlarına son kez bağlanmasına da için için üzülürler. Her neyse, yaşlı bir tersane ustası oturup uzun uzun öykülerini anlattı. Gemi tarihi konusunda tam bir derya."</p>

    <p>"Ne dedi?" diye sordu Pitt sabırsızlanarak.</p>

    <p>"San Marino'yu maden cevheri taşıyacak duruma getirip adını Belle Chasse olarak değiştiren ekibin şefiymiş, bütün olayı ayrıntılı olarak anımsadı."</p>

    <p>"Ama tersane kayıtları?"</p>

    <p>"Belli ki, tersane sahipleri tarafından kayıtlara geçirilmemiş... ha, tersane sahipleri de, eski dostlarımız Sosan Ticaret Şirketi tabii. Bu usta ayrıca gerçek Pilottown'un sökülüşünü de anımsıyor. Göründüğü kadarıyla, Sosan Şirketi ya da bunun bir yan kuruluşu, San Marino'yu kaçırıp personelini öldürmüşler. Sonra yük depolarını maden cevheri taşıyacak biçimde değiştirip farklı bir adla kaydettirerek denizlerde dolaştırmışlar."</p>

    <p>"Peki, Pilottown nerede devreye giriyor?" diye sordu Pitt.</p>

    <p>"Sosan Şirketi yasal olarak satın almış. İlginç bir şey daha söyleyim: Uluslararası Deniz Suçları Merkezi bu şirketi on değişik gümrük suçundan sanık olarak listesinde bulunduruyor. Bayağı yüksek bir sayı. Libya'ya plütonyumdan tut, Arjantin'de asilere silah, Ruslara Amerikan gizli teknolojisine kadar her şeyi taşımışlar. İşletmecileri çok uyanık adamlarmış. Suçlamalar hiç kanıtlanamamış. Beş kez kuşkulu yüklerle demir almışlar, ama bir keresinde bile bunu boşaltırken yakalanmamışlar, Pilottown teknesi ve makineleri iyice eskidikten sonra da hurda olarak sökülmüş, bütün kayıtları da yok edilmiş."</p>

    <p>"Peki, eğer batırdıkları gemi gerçekten San Marino ya da öbür adıyla Belle Chasse'yse, neden Pilottown'un battığını id dia ettiler?"</p>

    <p>"Çünkü Belle Chasse'nin geçmişi hakkında sorularla karşılaşabilirlerdi. Pilottown'un belgeleri sağlam olduğu için 1979'da var olmayan yüküyle birlikte battığını iddia ederek sigorta şirketlerinden de yüklü paralar kopardılar."</p>

    <p>Pitt ayak parmaklarına baktı. "O yaşlı usta Sosan Şirketi için başka gemileri de değiştirdiğini anımsıyor mu?"</p>

    <p>"İki gemiden daha söz etti, biri bir tanker, diğeri de bir şilep. Ama bunlar değiştirme değil, onarım görmüşler. Yeni adları da Boothville ve Venice olmuş."</p>

    <p>"Önceki adları neymiş?"</p>

    <p>"Yaşlı, usta gemilerin önceki kimliklerini gösteren hiçbir şeyin bırakılmadığını söylemiş." "Görünüşe bakılırsa birileri kaçırdığı gemilerle iyi bir filo kurmuş."</p>

    <p>"Ucuz ve kirli bir kazanç yolu," dedi Perlmutter.</p>

    <p>"Ana şirket hakkında bilgi var mı?" diye sordu Pitt.</p>

    <p>"O hâlâ kapalı bir kapı," dedi Perlmutter. "Ama yaşlı usta gemilerin işi bitip de demir almak üzereyken patronlardan birinin gelip denetlediğini söylemiş."</p>

    <p>"Başka?" dedi Pitt ayağa kalkarak.</p>

    <p>"Bu kadar işte."</p>

    <p>"Bir şeyler daha olmalı canım, adamın bir tanımı, adı falan gibi."</p>

    <p>"Dur şu rapora bir daha bakayım."</p>

    <p>Pitt telefonda kâğıt hışırtılarını ve Perlmutter'in mırıldanmasını duydu. "Hah, şurada işte. Bu önemli kişi hep büyük, siyah bir limuzinle gelirmiş, ama markası belli değil. Bir Koreli için uzun boylu sayılırmış..."</p>

    <p>"Koreli mi?"</p>

    <p>"Raporda öyle yazıyor," dedi Perlmutter. "Üstelik Kore dilini Amerikan aksanıyla konuşuyormuş."</p>

    <p>Pitt düşündeki siluet adama bir adım daha yaklaşmış oluyordu. "St. Julien, çok iyi iş gördün."</p>

    <p>"Kusura bakma, sonuna kadar götüremedim."</p>

    <p>"İşe yarar ilk ipucunu sağladın."</p>

    <p>"Tepele şu hergeleyi, Pitt."</p>

    <p>"Niyetim o."</p>

    <p>"Eğer bana gerek duyarsan, seve seve gelirim."</p>

    <p>"Sağol, St. Julien."</p>

    <p>Pitt kalkıp dolabına yürüdü, üzerine bir kimono geçirip kuşağını bağladı. Sonra mutfağa gidip kendine greyfurt suyuyla rom hazırladı. İçkisini yudumlarken telefonu açıp bir numara çevirdi</p>

    <p>Zil birkaç kez çaldıktan sonra umursamaz bir ses karşıl verdi. "Evet?"</p>

    <p>"Hiram, bilgisayarını takırdat bakalım. Sana yeni bir problem soracağım."</p>
  </div>
</body>
</html>
