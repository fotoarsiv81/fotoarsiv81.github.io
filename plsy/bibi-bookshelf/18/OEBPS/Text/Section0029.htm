<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>25&nbsp;&nbsp;&nbsp;&nbsp;&nbsp;&nbsp;</h2>

    <p>Gün doğuşundan tam beş dakika sonra Washington'un tüm sokak lambalarındaki</p>

    <p>fotoelektrik kontrolörler devrelerini kapattılar. En çok birkaç saniye arayla yüksek basınçlı</p>

    <p>sodyum lambaların sarılı kırmızılı ışınları bir bir solup söndüler. Işığa duyarlı kontrolörleri gün batmadan on beş dakika önce yeniden canlanacak ve lambaları yakacaktı.</p>

    <p>Giderek solan lambaların altında Sam Emmet servis tüneline yürürken, sabah trafiği de hızlanmaya başlamıştı. Tünelden Beyaz Saray'a geçerken refakatçi olarak ne bir deniz piyade eri, ne de Gizli Servis görevlisi vardı. Diğerleri gibi o da yalnız gelmişti. Hazine Dairesi binasının altında arabasını park ettikten sonra karşılaştığı tek insan bodrum kapısında gördüğü nöbetçiydi. Durum Odası'na giden koridorun başında Alan Mercier'i sokuldu.</p>

    <p>"Sonuncu sensin," dedi Mercier.</p>

    <p>Emmet saatine baktı, beş dakika erken gelmişti. "Herkes beldi mi?"</p>

    <p>"Mısır'da olan Simmons ve senin yerine Princeton'da konferans veren Lucas dışında herkes hazır."</p>

    <p>Odaya girince Oates ona yanına oturmasını işaret etti. Dan Fawcett, General Metcalf, CIA Başkanı Martin Brogan ve Mercier de masanın çevresinde yerlerini aldılar.</p>

    <p>"Toplantıyı her zamanki saatinden dört saat öne aldığım için bağışlayın," diye başladı Oates. "Ama Sam'ın adamları kaçırma işinin nasıl yürütüldüğünü öğrenmişler." Oates daha fazla açıklamaya girişmeden sözü FBI genel müdürüne bıraktı.</p>

    <p>Emmet herkese birer dosya ilettikten sonra kalkıp yazı tahinin başına geçerek eline bir tebeşir aldı. Çabuk ve kesin çizgilerle nehri, Mount Vernon'un bulunduğu alanı ve limana bağlı başkanlık yatının planını çiziverdi. Ardından gerekli ayrıntıları da yerleştirip belli alanları işaretledi.</p>

    <p>Planında her şeyin yerli yerinde olduğuna karar verdikten sonra Emmet dinleyicilerine döndü. "Olayı zaman sırasıyla en başından inceleyelim. Sizler önünüzdeki raporu incelerken ben kısaca özetleyim. Anlatacağım şeylerin bir bölümü kanıtlara dayanan olgular, bir bölümüyse varsayımlardır. Aradaki boşlukları da hep birlikte doldurmaya çalışalım."</p>

    <p>Emmet tahtanın sol üst köşesine zamanı yazdı.</p>

    <p>18.25: Eagle'ın Mount Vernon'a varışı. Gizli Servis görevileri güvenlik ağlarını örmüşler, tetikte bekliyorlar.</p>

    <p>20.15: Başkan ve konukları yemeğe oturuyorlar. Aynı saatte yat personeli ve subaylar da kendi yemek salonlarında yemeğe başlıyorlar. Görev yerinde bulunan, yani sofrada olmayan yalnızca aşçı, yamağı ve salon garsonu. Burası önemli, çünkü Başkan'ın, konuklarının ve yat personelinin yemek sırasın ilaçla uyuşturulduğunu sanıyoruz."</p>

    <p>"İlaçla uyuşturma mı, yoksa zehirleme mi?" diye sordu Oates.</p>

    <p>"Zehirleme durumu yok," dedi Emmet. "Ya aşçı ya da masalara servis yapan garson yemeklere hafif uyku veren bir ilacı katmış olmalı."</p>

    <p>"Mantıklı görünüyor," dedi Brogan. "Güvertede cesetlerin devrilmesi işlerine gelmezdi herhalde."</p>

    <p>Emmet düşüncelerini toparlamak için biraz durdu. "Gece yarısına kadar yat güvertesinde nöbet tutan Gizli Servis görevlisi en son Başkan'la Başkan Yardımcısı Margolin'in yattıklarını bildiriyor. Saat: 23.10."</p>

    <p>"Bu saat Başkan için çok erken," dedi Fawcett. "İkiden önce yattığını çok az gördüm."</p>

    <p>"00.25: Kuzeydoğu yönünden hafif bir sis yaklaşıyor. Saat 01.35'teyse Deniz Kuvvetleri artığı iki sis jeneratöründen kaynaklanan yoğun bir sis bulutu başlıyor. Jeneratörler Eagle'dan 160 metre uzaklıkta gizlenmiş."</p>

    <p>"Bütün alanı örtebilir mi bu sis?" diye sordu Oates.</p>

    <p>"Uygun atmosfer koşullarında... ki bu durumda hiç rüzgar da yok... bulduğumuz jeneratörle ikiye iki dönümlük bir alanı kaplayan sis üretebilirler."</p>

    <p>Fawcett'in aklı karışmış gibiydi. "Olur şey değil, bu operasyonu gerçekleştirmek için bir ordu ister."</p>

    <p>Emmet hayır anlamında başını salladı. "Hesaplarımıza göre, yedi ya da en çok on kişiyle gerçekleştirilmiş."</p>

    <p>"Gizli Servis, Mount Vernon'u çeviren alanı ve koruluğu iyice aramış olmalıydı," dedi Fawcett. "Jeneratörler nasıl gözlerine çarpmamış?"</p>

    <p>"Jeneratörler o akşam saat beşe kadar oraya getirilmemişti," dedi Emmet.</p>

    <p>"Peki, onları çalıştıranlar o karanlıkta nasıl görebilmişler?" diye üsteledi Fawcett. "Neden hareketlerinin ya da jeneratörlerin gürültüsü hiç işitilmedi?"</p>

    <p>"Kızılötesi gece gözlükleri birinci sorunuzu yanıtlar. Jeneratörlerin çıkardığı sesse moolayan sığır gürültüsünde kayboldu."</p>

    <p>Brogan hayretle başını salladı. "Kimin aklına gelirdi?"</p>

    <p>"Birinin gelmiş işte," dedi Emmet. "Jeneratörlerin yanında bir teyp ve amfi bulduk." "Raporda güvenlik görevlilerinin siste yağlı bir koku fark etlikleri yazıyor."</p>

    <p>Emmet başını salladı. "Jeneratör gazyağı gibi bir yakıtı basıncı çok yükselene dek ısıtıp çok küçük damlacıklar halinde püskürtüyor, sis de böyle oluşuyor."</p>

    <p>"Sonra ne olmuş?" dedi Oates.</p>

    <p>"01.50: Küçük refakatçi teknesi görüş uzaklığı olmaması nedeniyle limana bağlanıyor. Üç dakika sonra da Kıyı Koruma gemisi radar alıcılarını tıkayan bir sinyal alıyor. Blackowl'a verdikleri bilgiye göre, radarları bozulmadan önce ossiloskoplarındaki tek temas Kent Temizlik İşleri'nin çöp balyalarını çeken ve sis geçene dek nehir kıyısına bağlanan bir römorku olmuş."</p>

    <p>"Ne kadar uzaklıkta bağlanmışlar?" diye sordu Metcalf.</p>

    <p>"Nehrin yukarı kısmında, iki yüz metre ötede."</p>

    <p>"Demek römork yapay sis alanı dışındaymış."</p>

    <p>"Önemli bir nokta," dedi Emmet. "Buna az sonra dönecez."</p>

    <p>Emmet yazı tahtasına dönüp yeni bir saat yazdı. Odada büyük bir sessizlik vardı. Uzun toplantı masasında oturan herkes büyük bir heyecan içinde Emmet'in açıklamalarını bekliyordu.</p>

    <p>"02.00: Görevli ajanlar nöbet yerlerini değiştiriyorlar. Liman girişindeki yerini Karl Polaski'ye bırakan Lyle Brock Eagle'da nöbet noktasına geçiyor. Polaski liman girişindeyken Eagle sis örtüsü içinde kaldığından, yatı görmesi olanaksız. Bir ara teknenin borda iskelesine gelip Brock olduğunu sandığı biriyle konuşuyor. Aslında bu sırada Brock ya baygın ya da çoktan ölmüş olmalı. Polaski bu konuşma sırasında bir şeyden kuşkulanmıyor yalnızca Brock'un bir sonraki nöbet noktasını sorması tuhafına gidiyor."</p>

    <p>"Polaski yabancı biriyle konuştuğunu fark edememiş mi diye sordu Oates.</p>

    <p>"Konuşma üç dört metre uzaklıktan ve yattakileri rahatsız etmemek için fısıltıyla yapılmış. Saat 03.00'teki nokta değişimin yapılırken Brock sisin içinde geçip gitmiş. Polaski ancak bir siluet görebildiğini bildirdi. Brock'un nöbet yerinde bulunmadığını Edward McGrath fark ettiğinde saat 03.48. McGrath hemen Blackowl'u arıyor ve iki adam dört dakika sonra Eagle'da buluşuyorlar. Yatı arıyorlar, ama Brock'un yerini alan Polaski dışında kimseyi bulamıyorlar."</p>

    <p>Emmet tebeşiri yerine bırakıp ellerini sildi. "Gerisi önemli değil, alarm veriliyor, Mount Vernon çevresi didik didik aranı yollar kesiliyor, falan filan..."</p>

    <p>"Alarmdan sonra römork ve çöp balyalarının konumu neydi?" diye sordu Metcalf.</p>

    <p>"Çöp balyaları nehir kıyısında bağlıydı," dedi Emmet. "Ama römork yoktu."</p>

    <p>"Gerçekler bu kadar," dedi Oates. "En önemli soru şu: Yaklaşık yirmi insan nasıl oluyor da Gizli Servis ordusunun burnu binden ve bugüne dek en gelişmiş alarm sistemleri arasında yattan çıkarılıp kaçırtabiliyor?"</p>

    <p>"Bunun yanıtı, Sayın Bakan, kimsenin yattan çıkarılmamasıdır."</p>

    <p>Oates'un kaşları kalktı. "Nasıl?"</p>

    <p>Emmet, Metcalf'ın yüzünde bir böbürlenme belirtisi fark eder gibi oldu. "Sanırım general bu sorunun yanıtını çözdü." "N'olur, bana da söylesin birisi," dedi Fawcett. Emmet konuşmaya başlamadan derin bir soluk aldı. "Blackowl ve McGrath'ın terk edilmiş olarak buldukları yat, Başkan ve konuklarını Mount Vernon'a götüren yat değildi." "Vay anasına!" dedi Mercier.</p>

    <p>Emmet yeniden tebeşiri alıp tahtada çizmeye başladı. "Jeneratörlerin yaydığı yoğun sis nehri ve Mount Vernon'u iyice sardıktan on beş dakika sonra eylemciler Kıyı Koruma'nın radarını bozdular Nehrin yukarsında bulunan römorksa, ki bu durumda bunun her bakımdan Eagle'ın ikiz benzeri bir yat olduğunu biliyoruz, çöp balyalarını bırakıp ağır ağır limana doğru süzülmeye başladı. Tabii bu sırada radarı Kıyı Koruma'dan farklı bir frekansta çalışmaktaydı."</p>

    <p>Emmet tahtaya yaklaşan yatın yolunu çizdi. "Mount Vernon iskelesine ve Eagle'a elli metre kala motorlarını kesip kendini bir pili hızı olan akıntıya bıraktı. Eylemciler bundan sonra..." "Yata nasıl çıktıklarını bilmek isterim," diye atıldı Mercier. Emmet ellerini iki yana açarak çaresizlik işareti yaptı. "Biliyoruz. Tahminimiz, eylemcilerin o gün daha erken saatlerde mutfak personelini öldürüp, sahte kimliklerle yerlerini aldığı." "Lütfen devam edin," dedi Oates.</p>

    <p>"Sonra yatta bulunan eylemciler halatları çözüp Eagle'ı iskeleden ayırarak öbür yata yer açtılar. Bu sırada limanda nöbette olan Polaski hiçbir şey duyamazdı, çünkü makine dairesi jeneratörlerinin sürekli uğultusu vardı. Sahne yat limana bağladıktan sonra içindekiler, en çok iki kişi olabilir, küçük bir bota binip ekle Eagle'a gittiler. Yalnız biri yatta kalıp Brock'un rolünü üslendi. Polaski, Brock'un taklitçisiyle konuştuğunda yat değiş-e işi çoktan bitmişti. Bir sonraki nokta değişiminde Brock rolü yapan adam sıvışıp sis jeneratörlerini çalıştıran arkadaşlarının yanına gitti. Birlikte arabalarına atlayıp Alexandria yönün­deki otoyola çıktılar. Bu ayrıntıları ayak izleri ve lastik izlerinden çıkardık."</p>

    <p>Emmet dışında herkes gözlerini yazı tahtasına dikmiş, olayı kafalarında canlandırmaya çalışıyordu. Eylemin tereyağından kıl çeker gibi yürütülmüş olması ve akıllara durgunluk veren müthiş zamanlaması herkesi büyülemişti.</p>

    <p>"Doğrusu işin uygulanışına hayran olmamak elde değil, dedi Metcalf. "Böyle bir plan hazırlamak epey zaman almış olmalı."</p>

    <p>"Tahminimize göre üç yıl almıştır," dedi Emmet. "Peki, o denli benzer bir yatı nerede bulmuşlar?" diye sordu Fawcett.</p>

    <p>"Soruşturma ekibim bu işle uğraştı. Eagle'ın yapımcısı aynı zamanda bir de Samantha adıyla kayıtlı ikiz bir yat yapmış. Samantha'nın kayıtlarda gözüken son sahibi Baltimore'lu borsa simsarı. Üç yıl önce Dunn adında bir adama satmış, başka bilgi alamadık. Gelir vergisinden düşmek için biraz el altından yapılan bir satışmış. Adam bir daha ne yatı, ne de Dunn'ı görmüş. Samantha da yeni sahibinin adı altında hiçbir yere kayıtlanmamış."</p>

    <p>"Her bakımdan Eagle'ın kopyası mıymış?" diye sordu Brogan.</p>

    <p>"İnsanı kolayca aldatacak kadar. Mobilyasından duvar dekoruna, boyasına ve tüm araç gereçlerine kadar aynı."</p>

    <p>Fawcett sinirli sinirli kalemini masada tıklatıyordu. "Peki, nasıl fark ettiniz?"</p>

    <p>"Bir insan bir odaya her girişinde ve çıkışında varlığı izler bırakır. Saç teli, saç kepeği, vücut yağı, parmakizi... bunların tümü bulunabilir. Laboratuvar görevlilerim yatta yaptığı araştırma sonunda Başkan ve diğerlerinin orada bulunduklarını gösteren en küçük bir iz bile bulamadılar."</p>

    <p>Oates koltuğunda doğruldu. "Büron mükemmel bir iş sardı, Sam. Çok teşekkür ederiz." Emmet başıyla bir selam verip oturdu.</p>

    <p>"Yat değiştirme olayı yeni bir bakış açısı da getiriyor," diye devam etti Oates. "Düşünmesi bile korkunç, ama kaçırılanların öldürülmüş olabileceğini göz önünde bulundurmalıyız." "Mutlaka yatı bulmamız gerek," dedi Mercier.</p>

    <p>"Denizden ve havadan arama başlattım bile," dedi Emmet.</p>

    <p>"Öyle bulamazsınız," dedi Metcalf. "Karşımızda çok akıllı İnsanlar var. Yatı hemen bulunabileceği bir yere bırakmamışlardır."</p>

    <p>"Yatı ortadan kaldırmışlardır mı, demek istiyorsunuz?" diye sordu Fawcett.</p>

    <p>"Pekâlâ olabilir," dedi Metcalf. "Eğer durum buysa, cesetlerle karşılaşmamız çok mümkün." Oates dirseklerinin üzerine yaslanıp elleriyle yüzünü ovuşturdu. O anda o odada bulunmaktansa başka her yerde olmayı eğlerdi. "Gizlilik çemberimizi biraz genişletmek zorundayız," dedi. "Sualtı arama işinde aklıma gelen en uygun isim NU-MA'dan Jim Sandecker."</p>

    <p>"Aynı fikirdeyim," dedi Fawcett. "Onun özel proje ekibi Alaska'da çok duyarlı bir işi hallederek zehir yayan gemiyi buldu."</p>

    <p>"Ona durumu sen açıklar mısın, Sam?" dedi Oates, Emet'e.</p>

    <p>"Buradan çıkınca doğru bürosuna giderim." "O halde şimdilik bu kadar," dedi Oates yorgun bir sesle, iyi ya da kötü, elimizde bir ipucu var artık. Eagle'ı bulduktan sonra karşımıza ne çıkacak, Tanrı bilir. Ama o tekneye ilk ayak san adamın yerinde olmak istemezdim doğrusu."</p>
  </div>
</body>
</html>
