<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>27</h2>

    <p>Başkan siyah deri yastığı olan krom bir iskemle üzerini oturtulmuş, naylon kayışlarla dik oturması sağlanmıştı. Gözleri açık, boş bakıyordu. Alnına ve göğsüne yapıştırılmış olan alıcılar bedenindeki sekiz ayrı yaşam işlevini bilgisayara bildiriyordu.</p>

    <p>Çeşitli elektronik aygıtlarla tıka basa dolu olan ameliyat odası otuz metrekareyi geçmiyordu. Lugovoy ve dört kişilik cerrah ekibi büyük bir titizlikle az sonraki son derece duyarlı ameliyata hazırlanıyorlardı. Paul Suvorov üzerindeki yeşil ameliyat giysisiyle odanın tek boş olan köşesinde dikilmiş, Lugovoy yardımcılarından bir kadının Başkan'ın ensesine bir iğne yaptığını izliyordu.</p>

    <p>"Anestezi için tuhaf bir yer," dedi Suvorov. "Asıl giriş için yerel anestezi yapacağız," dedi Lugovoy video ekranında büyütülmüş röntgen filmine bakarak. "Ama şahdamarına verilecek küçük bir doz Amytal beynin sağ ve sol yarıkürelerini uyuşturur. Bunun da amacı ilerde ameliyatın anımsanmaması içindir."</p>

    <p>"Kafasını tıraş etmeniz gerekmez miydi?" diye sordu Suvorov, Başkan'ın metal başlıktan sarkan saçını görünce.</p>

    <p>"Normal cerrahi kuralları uygulayacak durumda değiliz," Dedi Lugovoy sabırla. "Artık senin de bildiğin nedenlerden ötürü, Başkan'ın görünüşünü hiçbir şekilde değiştiremeyiz."</p>

    <p>"Ameliyatı kim yönetecek?"</p>

    <p>"Kim yönetecek sanıyorsun?"</p>

    <p>"Sana soruyorum, yoldaş."</p>

    <p>"Ben yöneteceğim."</p>

    <p>Suvorov'un aklı karışmıştı. "Senin de, bütün ekibinin de dosyalarınızı defalarca okudum. İçindekileri neredeyse ezberden söyleyebilirim. Senin alanın psikoloji, diğerlerinin de çoğu elektronik uzmanı, birisiyse biyokimyacı. Hiçbirinizin cerrahi niteliği yok."</p>

    <p>"Çünkü buna gerek yok." Lugovoy, Suvorov'u başından savıp yeniden TV ekranına baktı. Sonra başını sallayarak işaret verdi. "Artık başlayabiliriz. Lazeri yerine getirin." Teknisyenlerden biri bir argon lazere bağlı mikroskobun bana geçti. Bilgisayara bağlı olan aygıt, mikroskobun pozisyon ayarlayıcısı altında portakal renkli sayılarla koordinatları gösterdi­. Sayılar sıfırlandığı zaman yerleştirme kusursuz olmuştu. Lazerin başındaki adam başını salladı. "Yerleştirme tanı."</p>

    <p>"Devam et," dedi Lugovoy.</p>

    <p>Çıplak gözle görülemeyecek denli ince, mavi yeşil karışımı ışın Başkan'ın kafatasına temas edince, yalnızca lazer operatörünün mikroskopta görebildiği ince bir duman çıktı.</p>

    <p>Odadaki görünüm oldukça tuhaftı. Herkes Başkan'a arkasını dönmüş, büyük bir ilgiyle monitörleri izlemekteydi. Görüntü büyütülünce ışın örümcek ağının teli gibi görünmeye başladı. Bilgisayar insan becerisinin çok üstünde bir kapasiteyle lazeri kemik üstünde milimetrenin otuzda biri büyüklüğünde bir delik açmasını sağladı. Böylece yalnızca beyin ve sıvısını örten zarı içine girilmiş oluyordu.</p>

    <p>Suvorov büyülenmiş gibi ekrana iyice sokuldu. "Şimdi ne olacak?" diye sordu hırıltılı bir sesle.</p>

    <p>Lugovoy başıyla elektromikroskoplarından birini işaret ederek "Kendin bak."</p>

    <p>Suvorov mikroskoptan baktı. "Bütün gördüğüm, kara bir nokta."</p>

    <p>"Gözüne göre odaklasana."</p>

    <p>Suvorov söyleneni yapınca nokta olarak gördüğü şey bir mikroçip oldu... yani entegre bir devre.</p>

    <p>"Bu mikrominyatür devre beyin sinyallerini alıp yayınlayabiliyor. Bunu beynin düşünme merkezine yerleştireceğiz."</p>

    <p>"Peki bu mikroçip enerji kaynağı olarak ne kullanıyor?"</p>

    <p>"Beynin kendisi on vatlık bir elektrik üretir," diye açıkladı Lugovoy. "Başkan'ın beyin dalgaları binlerce mil uzaklıkta bir kontrol merkezinde toplanabilecek, bunlar çözümlendikten sonra istenen emirler yeniden beynine iletilebilecek. Bunu uzak kontrol aygıtıyla TV kanalı değiştirmeye de benzetebilirsin."</p>

    <p>Suvorov mikroskobun başından çekilip Lugovoy'a baktı "Bunun sağlayacağı olanaklar benim düşündüğümden de müthiş," diye mırıldandı, "ABD hükümetinin bütün sırlarını öğrenebileceğiz."</p>

    <p>"Ayrıca yaşadığı sürece gece gündüz, bütün davranışların düzenleyebileceğiz," diye devam etti Lugovoy. "Ve bilgisayar aracılığıyla kişiliğini de ne kendisinin, ne de ona en yakın onların bile anlayabileceği biçimde yöneteceğiz."</p>

    <p>"Mikroçipi yerleştirmeye hazırız," dedi teknisyenlerden "Devam edin."</p>

    <p>Lazerin yerini robot benzeri bir makine aldı. İnanılmayacak denli küçük mikroçip mikroskobun altından alınıp mekanik bir koldan uzanan çok ince bir kablonun ucuna yerleştirildi. Buradan da Başkan'ın kafatasındaki deliğe girecekti. "Giriyoruz... girdik," dedi konsolda oturan adam. Adam lazeri nişanlarken olduğu gibi, yine ekranda beliren bir dizi sayıya bakmaktaydı. Bütün işlem önceden programlanmış, insan eli değmeksizin yürütülüyordu. Robot bilgisayarın yönetimiyle kabloyu koruyucu zar içinden geçirip beynin yumuşak tabakasına getirdi. Altı dakika sonra ekranda yerleştirmenin tamamlandığı bildirildi. Lugovoy'un gözleri röntgen monitöründen ayrılmıyordu. Sondayı çekin."</p>

    <p>"Çekiyoruz," diye duyurdu bir ses. Kablo çıkarıldıktan sonra yerine, içinde küçük bir tampon, saçları Başkan'a çok benzeyen bir Rus teknisyeninden alınış kökleriyle birlikte üç tel saç bulunan minyatür bir tüp getirildi. Bu tampon lazerin açtığı deliğe yerleştirildi. Robot ünitesi çekildikten sonra Lugovoy elinde iri bir büyüteçle gelip sonucu inledi.</p>

    <p>"Oluşacak hafif kabuk bağlama da birkaç güne dek kepekle örtülür," dedi Lugovoy. Sonuçtan hoşnuttu.</p>

    <p>"Mikroçip işler durumda," dedi Lugovoy'un kadın asistanı. Lugovoy keyifle ellerini ovuşturdu. "Güzel. İkinci girişe başlayabiliriz."</p>

    <p>"Başka bir mikroçip mi yerleştireceksiniz?" diye sordu Suvorov.</p>

    <p>"Hayır, yalnızca hipokampusa birazcık RNA aşılayacağız."</p>

    <p>"Daha basit terimlerle beni aydınlatabilir misin?" Lugovoy konsolda oturan adamın omzu üzerinden eğilip bir kolu çevirdi. Başkan'ın beyninin görüntüsü bütün röntgen ekranını kaplayacak denli büyütülmüştü.</p>

    <p>"İşte," dedi Lugovoy cam ekranı tıklatarak. "Yan karıncıkların altında uzanan şu denizatı biçimindeki bölge beynin limbik sisteminin en önemli yeridir. Buraya hipokampus denir. Bellenecek yeni bilgiler buraya gelir, istenmeyenler buradan atılır. İste nen biçimde düşünmesi sağlanan bir denekten alınan RNA, yani ribonükleik asit, buraya aşılanarak 'bellek nakli' dediğimiz işlem gerçekleşir."</p>

    <p>Suvorov gördüklerini ve işittiklerini büyük bir çabayla aklı da depolamaya çalışıyor ama yetişemiyordu. Bu kadarını sindirmesi olanaksızdı.</p>

    <p>"Gerçekten bir insanın belleğini bir başkasına aşılayabiliyor musunuz?"</p>

    <p>"Elbette," dedi Lugovoy biraz şişinerek. "KGB'nin devlet düşmanlarını kapattığı akıl hastanelerinde ne yapılıyor sanıyor sun? Tümünü birden yeniden eğitimden geçirip parti hayranı yapmıyorlar. Çoğu da önemli psikolojik deneylerde kullanılıyor. Örneğin, şu anda Başkan'ın beynine aşılayacağımız RNA devlet liderlerimizin yakışıksız pozlarda resimlerini yapmakta inat eden bir ressamdan alındı. Neydi adı..."</p>

    <p>"Belkaya mı?"</p>

    <p>"Evet. Oskar Belkaya. Sosyolojik bir yüzkarası. Yaptığı o resimler bakanın zevkine göre ya modern sanat şaheserleri ya karabasan gibi soyutlamalar. Senin devlet güvenlik ajanları onu stüdyosunda tutukladıktan sonra Kiev dışında ıssız bir sanatoryuma götürdüler. Orada, tıpkı buradakiler gibi iki yıl boyunca koza içinde tutuldu. Biyokimyada keşfedilen yeni buluşlar sonucunda belleği silinip ABD Başkan'ının hükümetinde uygulayacağı yeni siyasi doktrinlerle dolduruldu."</p>

    <p>"Ama bu işi kontrol mikroçipiyle yapamıyor musunuz?"</p>

    <p>"Mikroçip, bilgisayara bağlı mekanizmasıyla son derece karmaşık ve bozulma olasılığına sahip. Bellek nakli bir çeşit destekleme sistemi oluyor. Ayrıca deneylerimiz de kontrol işlemi sözkonusu kişinin kendi düşüncelerini yarattığı zaman çok iyi yürüdüğünü gösteriyor, böylece mikroçip yalnızca olumlu ya da olumsuz karşılık vermekle yetiniyor."</p>

    <p>"Çok müthiş," dedi Suvorov. "Hepsi bu kadar mı?"</p>

    <p>"Değil. Ek önlem olarak, çok yetenekli bir hipnotizmacı olan yardımcım, Başkan'ı transa sokup onun bizimle birlikteyken bilinçaltına işleyen tüm duygularını silecek. Üstelik on gün içinde nerelerde olduğu ve neler yaptığı konusunda da ayrıntılı bir bilgiverecek."</p>

    <p>"Böylece bütün güvenlik önlemlerini almış oluyorsunuz," dedi Suvorov.</p>

    <p>Lugovoy hayır anlamında başını salladı. "İnsan beyni bir türlü tümüyle anlayamayacağımız sihirli bir evrendir. Az çok kontrol altına aldığımızı sanabiliriz, ama o kaprisli doğasıyla ne yapacağı hiç belli olmaz."</p>

    <p>"Yani bütün bunlara karşın, Başkan yine sizin istediğiniz biçimde davranmayabilir mi?" "Olabilir," dedi Lugovoy. "Bütün kontrolümüze karşın, hepimiz için korkunç sonuçları olabilecek bir şey yapması çok mümkündür."</p>
  </div>
</body>
</html>
