<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">61</h2>

    <p>Alan Moran'ın uğradığı şaşkınlık Rip Van Winkle'dan daha az olamazdı. Yaklaşık iki hafta önce Başkan'lık yatında uyumaya gittiğini anımsıyordu, sonra bilinçli olarak yaşadığı tek olay South Carolina dolayında bir yerde bir limuzine sürüklenişiydi. Yanan Rus gemisindeki tutsaklık ve kaçışı belleğinde bulanık görüntüler halindeydi. Washington'a dönüp de, hem Kongre'yi hem de Senato'yu meclislerinden kovulmuş görünce iyice kendine geldi ve eski siyasi postuna büründü.</p>

    <p>Hükümetin hem böyle duygusal, hem siyasi bakımdan parçalanmış olması Başkan'lık için yıllardır beslediği umutları ve sınırsız hırsını gerçekleştirmek için büyük bir fırsattı. Pek sevilmediği için bu göreve seçimle gelmesi olanaksızdı, ama şimdi adam yokluğunda bu düş gerçekleşebilirdi. Margolin kayıp, Larimer ölmüş, Başkan görevden alınmak üzereyken önünde hiçbir engel kalmamış gibiydi.</p>

    <p>Moran, Beyaz Saray yakınlarındaki Jackson Alanı'nda basın toplantısı yapmış, kalabalık bir muhabir topluluğunun makineli tüfek gibi yağdırdığı soruları yanıtlıyordu. Günün adamı durumundaydı ve her dakikasının tadını çıkarıyordu.</p>

    <p>A¡p Van Winkle: Yirmi yıl uyuduktan sonra uyanan öykü kahramanı.</p>

    <p>"Son iki hafta içinde nerede olduğunuzu söyleyebilir misiniz?" diye sordu New York Times'dan Ray Marsh.</p>

    <p>"Elbette," dedi Moran. "Senato Başkanı Marcus Larimer'le birlikte Karayipler'de balığa gitmiştik. Niyetimiz hem balık tutmak, hem de yüce ulusumuzu ilgilendiren önemli sorunları tartışmaktı."</p>

    <p>"Aldığımız habere göre Senatör Larimer Leonid Andreyev felaketi sırasında ölmüş."</p>

    <p>"Ne yazık ki, bunun doğru olduğunu söylemek zorundayım," dedi Moran birden suratı asılarak. "Rus gemisindeki patlamayı işitip gördüğümüzde, beş altı mil uzaktaydık. Kaptanımıza;" hemen rota değiştirip felaket yerine gitmesini söyledik. Oraya vardığımızda Leonid Andreyev tümüyle alevler içinde kalmıştı Korku içinde yüzlerce yolcu, çoğunun giysileri tutuşmuş bir durumda kendilerini denize atıyorlardı."</p>

    <p>Moran anlatımına ağırlık vermek için biraz durdu, sonra ayrıntılı bir tanım yapmaya başladı. "Ben hemen suya atladım ardımdan da senatör atladı, amacımız yüzemeyecek denli ağır yaralılara yardım etmekti. Saatlerce didinip kadın, çocuk, kim varsa balıkçı teknemize getirene kadar suda durabilmelerini sağladık. O arada Senatör Larimer'i gözden kaybetmiştim. Neden sonra ona baktığım zaman yüzü suya dönük durduğu fark ettim. Aşırı zorlamanın bir kalp krizine yol açtığı belliydi Onun için kahramanca öldü, dediğimi yazabilirsiniz."</p>

    <p>"Kaç kişi kurtardığınızı söyleyebilirsiniz?" Bunu soran United Press'ten Joe Stark'dı.</p>

    <p>"Sayısını unuttum," dedi Moran yalanlarını sürdürerek, küçük teknemiz yanık yaralarıyla kaplı, yarı boğulmuş kazazedelerle aşırı derecede yüklenmiş durumdaydı. Bir de ben binersem alabora olabilir, diye düşünerek bir kişinin daha ölümden kurtulmasını sağlamak için suda kaldım. Neye ki, Deniz Kuvvetle beni sudan çıkardı. Bu vesileyle onların da olağanüstü görev yaptıklarını belirtmek isterim."</p>

    <p>"Kongre üyesi Loren Smith'in de Leonid Andreyev'de bulunduğunu biliyor muydunuz?" diye sordu Marion Tournier; Associated Press'in radyo muhabiriydi.</p>

    <p>"O sırada bilmiyordum," dedi Moran yine suratına o asık havayı vererek. "Ne yazık ki, az önce aldığım habere göre kayıplar listesindeymiş."</p>

    <p>Curtis Mayo kameramanına bir işaret çakıp Moran'a iyice sokuldu. "Sayın Kongre üyesi, Başkan'ın Kongre'yi kapaması konusunda ne düşünüyorsunuz?"</p>

    <p>"Devletimizde böylesine küstahça bir girişimde bulunulmasını dehşet içinde karşıladım. Başkan'ın sağduyusu belli ki uzun bir tatile çıkmış. Tek bir darbeyle ülkemizi demokrasiden çıkarıp faşist bir devlet haline getirdi. Onun görevden alınması için elimden geleni yapacağım... bir an önce hem de."</p>

    <p>"Bunu nasıl yapmayı düşünürdünüz?" diye sıkıştırdı Mayo. "Parlamento üyeleri Başkan'ı görevden uzaklaştırmak için ne zaman toplanmaya kalksa, Başkan bu toplantıyı asker gücüyle dağıtıyor."</p>

    <p>"Bundan böyle farklı olacak," dedi Moran güvenle. "Yarın sabah saat onda Kongre üyeleri George Washington Üniversitesi'nde Lisner Anfisi'nde bir toplantı yapacaklar. Başkan'ın yetkilini kötüye kullanarak üstümüze salacağı askerlerin müdahalecinden korunmak için bu kez biz de güce güçle karşı koyacağız, komşu eyaletler Maryland ve Virginia'nın Kongre ve Senato üyeleriyle görüştüm. Valileri kabul etmiş. Anayasal hakkımız olan toplanma özgürlüğümüzü korumak için bize Ulusal Muhafız birlikleri gönderecekler."</p>

    <p>"Ateş etme emri verilecek mi?" diye sordu Mayo kan kokusu alarak.</p>

    <p>"Eğer saldırıya uğrarlarsa, elbette verilir," dedi Moran buz gibi bir sesle.</p>

    <p>"Ve böylece İkinci İç Savaş da başlamış olur," dedi Oates eğilip televizyonu kapatarak. Sonra Emmet, Mercier ve Brogan'a döndü.</p>

    <p>"Moran da Başkan kadar kaçık," dedi Emmet başını tiksintiyle sallayarak.</p>

    <p>"Böyle yöneticileri kabul etmek zorunda olduğu için Amerikan halkına çok acıyorum," dedi Mercier.</p>

    <p>"Lisner Anfisi'nde bir çatışma olabilir mi dersin?" diye sordu Oates, Emmet'e.</p>

    <p>"Capitol Hill'i koruyan Deniz Piyade ve Kara Kuvvetleri özel birlikleri çok iyi eğitim görmüş profesyonellerdir. Soğukkanlı davranacaklarına ve budalaca bir şeye kalkışmayacaklarına güvenebiliriz. Asıl tehlike Ulusal Muhafızlar. Bunlardan biri paniğe kapılıp da silahını ateşledi mi, iş biter. O zaman Kent State Üniversitesi'ndeki gibi, belki de daha feci bir biçimde kan gövdeyi götürebilir. Bu kez Muhafızlar'ın karşısında kuş uçurmayan nişancılar var."</p>

    <p>"Bu arada ateş hattında bulunup birkaç Kongre üyesini ölümü de işleri iyice altüst eder," diye ekledi Mercier.</p>

    <p>"Başkan'ın mutlaka gözaltına alınması gerek. Planımızı öne almak zorundayız," dedi Oates. "Bunu yaparsak Dr. Edgely'nin Başkan'ın beyin sinyalle değerlendirmesini de eksik bırakmış oluruz," dedi Mercier.</p>

    <p>"Kitle kırımını önleme, Rusları yanıltma planından önce gelmek zorunda," dedi Oates.</p>

    <p>Brogan gözlerini tavana dikmiş, bir şeyler düşünmekteydi. "Sanırım biz de bir iki numara çevirebiliriz."</p>

    <p>Oates gülümsedi. "Kafanın içindeki dişlilerin fıkırdadı duyuyorum, Martin. ClA'den nasıl bir Makyavelist plan çıkacak bakalım?"</p>

    <p>"Edgely'nin işini kolaylaştıracak bir yol," dedi Brogan tilki gibi sırıtarak. "Bir filmden esinlendiğim bir numara."</p>

    <p>Pitt, Andrews Hava Üssü alanında Deniz Kuvvetleri'ne ait yolcu jetinden inerken siyah bir limuzin kendisini bekliyordu. Amiral Sandecker arabanın içindeydi.</p>

    <p>Kapıyı açıp Pitt'in binmesine yardım etti. "Yolculuk nasıl geçti?"</p>

    <p>"Neyse ki hava iyiydi."</p>

    <p>"Bagajın var mı?"</p>

    <p>"Üzerimde ne varsa işte," dedi Pitt. Arka koltuğa, amiralin yanına otururken yüzü acıyla gerildi, dişlerini sıktı. "Çok mu ağrıyor?"</p>

    <p>"Biraz. Artık eskiden olduğu gibi kırık kaburgaları bantlamıyorlar. Kendi kendine iyileşmeye bırakıyorlar."</p>

    <p>"Bu kadar acele dönmeni istediğim için kusura bakma, ama Washington'da fırtına patlamak üzere, Douglas Oates da, senin getireceğin bilgilerle birkaç sorunu çözebileceğini umuyor."</p>

    <p>"Anlıyorum," dedi Pitt. "Loren'den bir haber var mı?"</p>

    <p>"Korkarım, yok."</p>

    <p>"Yaşıyor," dedi Pitt pencereden dışarı bakarak. "Kuşkum yok," dedi Sandecker. "Adının listede olmayışı belki de bir yanlışlık sonucudur. Belki de gazetecilerden kaçınmak için adını yazdırmak istememiştir."</p>

    <p>"Loren'in gizlenmek için bir nedeni yok ki." "Merak etme, ortaya çıkacaktır," dedi Sandecker. "Sen şimdi anlat bakalım bana, nasıl oldu da son elli yılın en korkunç deniz felaketinde sen de bulundun?"</p>

    <p>Pitt amiralin konuyu bu denli çabuk değiştirebilmesine şaşıyordu. "Gemide birlikte bulunabildiğimiz kısa süre içinde," diye başladı Pitt. "Loren bana ilk gece güvertede dolaşırken dış lambaların birden söndüğünü, ardından da bir helikopterin indiğini söyledi. Üç yolcu inmiş helikopterden. Bunlardan ikisi hoyratça itilip kakılıyormuş. Loren yarı karanlıkta adamlardan birinin Alan Moran olduğunu tanımış, ama emin olmadığı için yardımcısı Sally Lindemann'a telefon edip Moran'ın nerede olduğunu öğrenmesini istemiş. Sally bir sürü masal dinlemiş, ama Moran'ı nerede olduğunu bulamamış. Bu arada Marcus Larimer'in de Moran'la birlikte olduğunu öğrenmiş. Loren'e bunu bildirince, Loren beni aramasını söylemiş, tam bir şeyler daha söyleyecekken hat kesilmiş. Ruslar onun telefonlarını dinlerken çok kritik bir operasyonu öğrenmek üzere olduğunu anlamışlar."</p>

    <p>"Bunun üzerine diğerleriyle birlikte onu da tutsak etmişler sonra da Moskova'ya uçuracaklarmış."</p>

    <p>"Yalnız Loren onlar için değerli olmaktan çok tehlikeliymiş. Uygun bir zamanda denize atıvereceklermiş."</p>

    <p>"Peki, Lindeman seni aradıktan sonra ne oldu?" diye sor Sandecker.</p>

    <p>"Al Giordino'yla bir plan yapıp güneye giden bir uçağa atladık. San Salvador'da gemiye yetişip bindik."</p>

    <p>"Leonid Andreyev'de bulunan iki yüzü aşkın kişi öldü. Kurtulduğun için şanslısın."</p>

    <p>"Evet," dedi Pitt dalgın dalgın. "Zor kurtulduk."</p>

    <p>Pitt konuşmak istemiyordu. Aklında yalnızca bir yüz var cankurtaran sandalından ona sırıtarak bakan, yaptığı işten zevk alan bir kat görevlisinin yüzü; en küçük bir pişmanlık duymayan bir katil.</p>

    <p>"Eğer merak ediyorsan söyleyim," dedi Sandecker sessizligi bozarak. "Şimdi doğruca Dışişleri Bakanlığı'nda Bakan Oates ile toplantıya gidiyoruz."</p>

    <p>"Giderken Washington Post gazetesine de bir uğrayalım dedi Pitt.</p>

    <p>Sandecker ters ters baktı. "Gazete alacak zamanımız yok.”</p>

    <p>"Eğer Oates söyleyeceklerini duymak istiyorsa bal gibi oturup bekler."</p>

    <p>Sandecker yüzünü buruşturdu, ama üstelemedi. "Sana on dakika. Oates'a telefon edip uçağının geciktiğini söylerim."</p>

    <h2 class="MsoNormal" id="sigil_toc_id_6" style="margin-bottom: 2.4pt; text-align: justify;">62</h2>

    <p>Pitt Dışişleri Bakanı'yla daha önce, Kuzey Amerika Antlaşması olayında tanışmıştı. Maviye çalan gri saçları, kahverengi gözleri ve terzi elinden çıkmış beş yüz dolarlık gri takım elbisesiyle Oates atletik yapılı, yakışıklı bir adamdı.</p>

    <p>"Bay Pitt, sizi yeniden gördüğüme sevindim."</p>

    <p>"Ben de, Sayın Bakan."</p>

    <p>Oates odada bulunanlara Pitt'i takdim etti. ClA'den Brogan, FBI'dan Emmet, Pitt'in yine önceden tanıdığı, Ulusal Güvenlik'ten Mercier ve Beyaz Saray temsilcisi Dan Fawcett vardı. Amiral Sandecker, Pitt'in yanında duruyordu.</p>

    <p>"Lütfen oturun," dedi Oates herkese.</p>

    <p>Sam Emmet, Pitt'in yüzüne ilgiyle bakıyordu. "Hoşgörünüze sığınarak dosyanızı inceledim, Bay Pitt ve itiraf edeyim devlete yaptığınız hizmetler heyecanlı bir roman gibi okunuyor." Emmet dosyayı şöyle bir taradı. "Vixen operasyonu sırasında sayısız insan yaşamının kurtulmasından baş sorumluluk. Kanada'yla birleşme anlaşmasında aracı oluşunuz. Titanik operasyonunu yönetmeniz ve Sicilya projesi için ender bulunan bir elementi keşfetmeniz. Çok başarılı bir insansınız."</p>

    <p>"En kritik zamanda en kritik yerlerde bulunabiliyor," dedi Oates.</p>

    <p>"NUMA'ya katılmadan önce Hava Kuvvetleri'ndeymişsiniz," diye devam etti Emmet.</p>

    <p>"Binbaşı rütbesiyle. Vietnam'da mükemmel sicil almışsınız." Emmet okuduğu bir şeye takıldı, yüzünün İfadesi değişir gibi oldu. "Burda bize ait bir uçağı düşürdüğünüz için takdirname aldığınız yazılı."</p>

    <p>"Bunu ben açıklasam daha iyi olur," dedi Sandecker. "Çünkü Dirk'ün düşürdüğü uçakta ben vardım."</p>

    <p>"Zamanımızın kısıtlı olduğunu biliyorum, ama bu olayın nasıl geliştiğini dinlemek isterdim," dedi Oates.</p>

    <p>Sandecker gülümseyerek başını salladı. "Adamlarımla birlikte Saygon'dan kalkmış, Da Nang'ın kuzeyinde küçük bir kıyı limanına uçak motoru götürüyorduk. Uçağımızın ineceği alan Kuzey Vietnamlıların eline geçmiş, ama bizim haberimiz yoktu. Telsizimiz bozulmuş, gönderilen uyarıları alamıyorduk. Dirk bizi bir bombardıman görevinden dönerken, bize yakın uçmaktaydı. Komutanı ona bir yolunu bulup bizi uyarmasını emretmiş." Sandecker, Pitt'e bakıp gülümsedi. "Çocuk elinden geleni yaptı, bir neon işareti asmadığı kalmıştı. Pilot kabini içinde sessiz film mi oynamadığı kaldı, burnumuzun dibine makineliyle mermi mi yağdırmadı, ama ne yaptıysa bizim kalın kafamız bir türlü mesajı alamadı. Tam artık iniş alanına yaklaşmış, deniz üzerinden piste girecekken, büyük nişancılık isteyen bir iş yaparak iki motorumuzu birden vurup parçaladı. Bunun üzerine pilotumuz kıyıya bir mil kala uçağı denize indirmek zorunda kaldı. Dirk bu sırada tepemizde uçup ateşiyle kıyıdan bize gelebilecek saldırıları püskürttü. Sonra Deniz Kuvvetleri'ne ait bir devriye botu gelip bizi aldı. Daha sonra, beni mutlak bir tutsaklıktan ve olası bir ölümden kurtardığını öğrenince çok iyi dost olduk. Bundan yıllar sonra Başkan Ford benden NUMA'yı kurmamı isteyince, ben de Dirk'e benimle çalışmasını rica ettim."</p>

    <p>Oates ilgi dolu gözlerle Pitt'e bakıyordu. "Gerçekten çok ilginç bir yaşam sürüyorsunuz, Bay Pitt, size gıpta ediyorum."</p>

    <p>Pitt bakana karşılık veremeden Alan Mercier söze karışta "Eminim, Bay Pitt kendisini neden buraya çağırdığımızı merak ediyordur."</p>

    <p>"Nedenini çok iyi biliyorum," dedi Pitt.</p>

    <p>Odada bulunan herkese şöyle bir baktı. Tümü de sanki bir aydır hiç uyumamış gibiydi. Sonunda doğruca Oates'a hitap ederek söze başladı. "Sinir gazı S'nin çalınıp Alaska Körfezi'nden çevreye yayılmasından kimin sorumlu olduğunu biliyorum." Pitt tane tane, sözcüklerin üzerinde durarak konuşuyordu. "Başkan'lık yatını ve yolcularını kaçırırken yaklaşık otuz kişiyi kimin öldürdüğünü de. Son olarak da, Leonid Andreyev'e sabotaj yaparak erkek, kadın, çocuk, iki yüzü aşkın kişinin ölümüne kimin yol açtığını biliyorum. Bu bilgimde varsayım ya da tahmin faktörü yoktur. Bütün kanıtlarıyla birlikte, buz gibi gerçektir."</p>

    <p>Odaya bir ölüm sessizliği çöktü. Kimse konuşmak cesareti gösteremiyordu. Pitt'in yaptığı açıklamayla taş kesilmişlerdi sanki.</p>

    <p>Neden sonra Brogan, Pitt'e ilk soruyu sorabildi. "Sanırım Rusları kastediyorsunuz, Bay Pitt." "Hayır, efendim."</p>

    <p>"Yanılmanız olası değil mi?" diye sordu Mercier. "Hayır."</p>

    <p>"Eğer Ruslar değilse," dedi Emmet temkinli bir sesle. "O halde kim?"</p>

    <p>"Bougainville Denizcilik imparatorluğunun başları, Min Koryo ve torunu Lee Tong."</p>

    <p>"Ben Lee Tong'u şahsen tanırım," dedi Emmet. "Siyasi kampanyalara büyük bağışlarda bulunan saygıdeğer bir işadamıdır."</p>

    <p>"Devletin parasını sağmak isteyen bütün şarlatanlar ve mafya da aynı şeyi yapıyor," dedi Pitt. Masanın üzerine bir fotoğraf koydu. "Bu resmi Washington Post'dan ödünç aldım. Bu adamı tanıyor musunuz, Bay Emmet, şurada, kapıdan çıkmakta olan adamı?"</p>

    <p>Emmet fotoğrafı alıp dikkatle baktı. "Lee Tong Bougainville.” dedi. "Pek iyi çıkmamış, ama gördüğüm ender fotoğraflarından biri. Gazetecilerden ve reklamdan frengiden kaçar gibi kaçar. Onu suçlamakla çok büyük bir yanılgıya düşüyorsunuz, Bay Pitt.”</p>

    <p>"Yanılmıyorum," dedi Pitt kararlı bir sesle. "Bu adam beni öldürmeye çalıştı. Leonid Andreyev'in havaya uçurulması ve batmasıyla, Kongre üyesi Loren Smith'in kaçırılmasından sorumlu olduğuna inanmam için nedenlerim var."</p>

    <p>"Kongre üyesi Loren Smith'in kaçırılması tümüyle sizin varsayımınız."</p>

    <p>"Kongre üyesi Moran gemide neler olduğunu size anlatmadı mı?" diye sordu Pitt!</p>

    <p>"Hiçbir sorumuzu yanıtlamıyor," dedi Mercier. "Bütün bildiğimiz basına yaptığı açıklamalar."</p>

    <p>Emmet kızmaya başlıyordu. Pitt'in açıklamalarını FBI'yı beceriksizlikle suçlanması olarak görmekteydi. Gözleri ateş saçarak masaya uzandı. "Bu saçma sapan peri masallarına gerçekten inanmamızı mı bekliyorsunuz?"</p>

    <p>"Neye inandığınız hiç umurumda değil," dedi Pitt, FBI Başkan'ına aynı sertlikle bakarak. "Bougainville’lerin suçlu olduğunu nasıl buldunuz?" diye sordu Oates.</p>

    <p>"Bir dostumun Sinir Gazı S'den ölmesi üzerine bu işe giriştim. Sorumlu kişileri araştırmaya başladım, ama itiraf edeyim amacım yalnızca öç almaktı. Yaptığım soruşturmalar Bougainville Şirketi'nde odaklanırken, yasadışı birçok başka faaliyetle de ortaya döküldü."</p>

    <p>"Bu suçlamalarınızı kanıtlayabilir misiniz?"</p>

    <p>"Elbette," dedi Pitt. "Gemi kaçırma eylemleri, uyuşturucu kaçakçılığı, çeşitli malların kaçakçılığı gibi kirli işlerini anlatan bilgisayar verileri NUMA'da bir kasada gizlidir."</p>

    <p>Brogan elini kaldırdı. "Bir dakika. Bougainvilleler'in Eagle'ın kaçırılma işinden de sorumlu</p>

    <p>olduğunu söylemiş miydiniz.”</p>

    <p>"Evet."</p>

    <p>"Kimin kaçırıldığını da biliyor musunuz?"</p>

    <p>"Biliyorum."</p>

    <p>"Olanaksız," dedi Brogan kesinlikle. "Ad vermemi ister misiniz, baylar?" dedi Pitt. "Başkan’dan başlayalım, sonra Başkan Yardımcısı Margolin, Senatör Larimer ve Kongre Başkanı Moran. Larimer ölürken yanındaydım. Margolin hâlâ sağ ve Bougainvilleler'in tutsağı. Moran şimdi Washington'da, hiç kuşku yok, ülkenin yeni kurtarıcısı olmak için kim bilir ne dolaplar çeviriyor. Başkan ise Beyaz Saray'da ne büyük bir siyasi felakete yol açtığının farkında olmadan otururken, beyni Dr. Aleksei Lugovoy adında bir Sovyet psikologu tarafından yönetiliyor."</p>

    <p>Oates ve diğerleri artık iyice taş kesilmişlerdi.</p>

    <p>"Bütün bunları bilemezsiniz!" dedi Brogan soluğunu tuta­rak.</p>

    <p>"Görüyorsunuz ki, biliyorum," dedi Pitt sakin bir sesle.</p>

    <p>"Tanrım, nasıl bilebilirsiniz?" dedi Oates.</p>

    <p>"Leonid Andreyev cehenneme dönüşmeden birkaç saat önce Paul Suvorov adında bir KGB ajanı öldürdüm. Üzerinde, şimdi bende bulunan bir not defteri vardı. Defterde Başkan Eagle'dan kaçırıldıktan sonra geçen olaylar yazılı."</p>

    <p>Pitt gömleğinin içindeki tütün kesesini çıkarıp açtı ve küçük defteri masanın üzerine bıraktı. Bir süre kimse el süremedi. Neden sonra Oates uzanıp defteri aldı ve çekine çekine sayfaları çevirmeye başladı.</p>

    <p>"Çok tuhaf," dedi bir süre sonra. "Bu İngilizce yazılmış, Rusça ve şifreli yazılacağını sanırdım."</p>

    <p>"Pek tuhaf değil," dedi Brogan. "iyi bir ajan görevli bulunduğu ülkenin dilinde yazar. Ama asıl tuhaf olan şey, Suvorov'un neden not tutmaya gerek gördüğü. Sanırım bir yandan Lugovoy'u gözlüyordu, bu zihin kontrolü projesi ilerde aklında kalabilmesi için çok teknik bir konuydu, bu yüzden de gözlemlerini kaydetmek istedi."</p>

    <p>"Bay Pitt," dedi Fawcett. "Adalet Bakanlığı'nın Min Koryo ve Bugainville Şirketi'ni suçlayabilmesi için yeterli kanıtınız var mı?"</p>

    <p>"Suçlamak için var, ama mahkûm etmek için yok," dedi Pitt. Devlet hiçbir zaman seksen altı yaşında ve Min Koryo kadar zengin, güçlü bir kadını hapse atamayacaktır. Zaten böyle bir tehlike gördüğü anda ülkede kaçıp eylemlerine başka bir yerde devam eder."</p>

    <p>"İşlediği suçların niteliğine bakınca, gittiği ülkeden geri verilmesini istememiz pek zor olmaz," dedi Fawcett.</p>

    <p>"Min Koryo'nun Kuzey Korelilerle çok sıkı bağları var," dedi Pitt. "Eğer oraya giderse, hiçbir zaman adalet önüne çıkmaz."</p>

    <p>Emmet bunu düşünüp söze karıştı. "Sanırım biz bu noktada devreye girebiliriz." Sonra da sanki Pitt orada yokmuş gibi, Amiral Sandecker'e döndü. "Amiral, Bay Pitt'in daha ayrıntılı bir ifade vermesini ve Bougainvilleler hakkında topladığı bilgisayar verilerini bize teslim etmesini sağlar mısınız?"</p>

    <p>"NUMA'nın işbirliğine güvenebilirsiniz," dedi Sandecker. Sonra da iğnelemek için ekledi. "FBI'yı bataktan kurtarmak bizi her zaman sevindirir."</p>

    <p>"O zaman sorun kalmadı," dedi Oates araya girerek. "Bay Pitt, Başkan Yardımcısı Margolin'i nerede gizledikleri hakkın bir fikriniz var mı?"</p>

    <p>"Hayır, efendim. Suvorov'un da bilmiş olduğunu sanmıyorum. Lugovoy'un laboratuvarından kaçtıktan sonra tuttuğu notlara göre, helikopterle o alan üzerinde uçmuş, ama ne binayı, de tam yerini çıkarabilmiş. Verebildiği tek konum Güney Carolina'da, Charleston'un güneyinde bir nehir."</p>

    <p>Oates teker teker Emmet'e, Brogan'a ve Mercier'e baktı "Evet, baylar, artık bir başlama noktamız var."</p>

    <p>"Sanırım hepimiz Bay Pitt'e teşekkür borçluyuz," dedi Fawcett.</p>

    <p>"Evet, gerçekten öyle," dedi Mercier. "Bize çok yardımcı oldunuz."</p>

    <p>Şu işe bak, diye geçirdi içinden Pitt. Her şey bitti, şimdi teşekkür ediyorlar.</p>

    <p>"Hepsi bu kadar mı?" diye sordu.</p>

    <p>"Şimdilik," dedi Oates.</p>

    <p>"Ya Loren Smith ve Vince Margolin?"</p>

    <p>"Onları kurtaracağız," dedi Emmet soğuk bir sesle.</p>

    <p>Pitt güçlükle ayağa kalkmaya çalıştı. Sandecker gelip koluna girdi. Pitt sonra ellerini masaya dayayıp Emmet'e doğru uzandı, gözleriyle deler gibi baktı. "Kurtaracaksınız," dedi çelik gibi bir sesle. "Mutlaka kurtaracaksınız."</p>

    <p>&nbsp;</p>

    <p>Chalmette, Florida'ya yaklaşırken haberleşme trafiği de arapsaçına dönmüştü. Geminin telsiz odası yakınlarını merak edenlerin ardı arkası kesilmeyen sorularıyla dolup taşmaktaydı. Bir süre sonra Koreliler bu işle başa çıkamayacaklarını anlayıp yalnızca gemide bulunan kazazedelerin adlarını vermekle yetindiler. Haber organlarınca Leonid Andreyev'in batmasıyla ilgili sorulan bütün sorular da yanıtsız bırakıldı.</p>

    <p>Yolcuların dostları ve akrabaları panik içinde Rus gemisinin acentesine dolmaya başladılar. Ülkenin çeşitli yerlerinde bayraklar yarıya indirildi. Korkunç olay hemen her evde konuşma konusu oluyordu. Gazeteler ve televizyon Başkan'ın Kongre'yi kapatma eylemini geçici olarak bırakıp faciayla ilgili özel baskılar ve yayınlar yapmaktaydı.</p>

    <p>Deniz Kuvvetleri'nce denizden toplanan kazazedeler evlerine en yakın deniz üslerine ya da hastanelere taşınmıştı. İlk röportajlar da bunlarla yapıldı. Verdikleri çelişkili ifadelerde, patlamayı İkinci Dünya Savaşı'ndan kalma bir mayından, Rusların orta Amerika'ya kaçırdıkları silah ve cephaneye kadar her türlü şeye bağlamaktaydılar.</p>

    <p>Amerika'da bulunan Sovyet diplomatik misyonlarıysa çok sert tepki gösterip, ABD Deniz Kuvvetleri'ni dikkatsizlik sonucu Leonid Andreyev'e bir roket atmakla suçladılar. Bu suçlama Doğu Bloğu ülkelerinde pek beğenildiyse de, başka her yerde çok yavan bir propaganda numarası olarak kabul edilip üzerinde durulmadı.</p>

    <p>1956 yılında Andrea Dorya'nın batışından bu yana en büyük deniz faciası olduğu söyleniyordu. Chalmette'in suskun kalışı bütün muhabirleri ve gazetecileri çileden çıkarmıştı. Gemi limana girerken karşılamak için tekne, uçak, helikopter kiralamak isteyenler kuyruklar oluşturuyordu. Koreli kaptanın suskunluğu varsayımlara yol açıyor, gerilimi gittikçe artırıyordu. Demeç verme fırsatını bulan her politikacı ivedilikle soruşturma yapılmasını istemekteydi.</p>

    <p>Chalmette sonuna dek inadını sürdürdü. Ana kanala girerken muhabirlerin doluştuğu helikopterler, yatlar ve balıkçı tekneleri çevresine kurt sürüsü gibi üşüşmüştü. Sakat Koreli denizcilerin yalnızca el sallayıp, kendi dillerinde bir şeyler bağırmaları herkesi düşkırıklığına uğratmaktaydı.</p>

    <p>Miami limanındaki Dogde Adası'na bağlanan Chalmette, karşılamak için polis kordonuyla sınırlanan yüz bin kişilik bir kalabalık toplanmıştı. Gemideki kazazedeler korkuluklara dayanmış, gördükleri manzara karşısında şaşıp kalmışlardı.</p>

    <p>Kimi bir kez daha toprağa ayak basacağı için sevinçte uçuyor, kimi de yitirdiği kocası, karısı, oğlu ya da kızı için yas tutuyordu. Kalabalık bir anda sessizliğe gömüldü. Daha sonra televizyon yorumcusu bu anı, "bir tabutun toprağa indirilişi sınırındaki sessizlik" olarak nitelendirecekti.</p>

    <p>Bu kargaşalık içinde fark edilmeyen gümrük ve göçmen bürosu müfettişleri kılığındaki FBI ajanları gemiye girip Leonid Andreyev'den kurtulan personeli ve yolcuları sorguya çeketiler. Kongre üyesi Loren Smith'in nerede olduğunu sordular, bir iz bulabilmek umuduyla gemiyi didik didik aradılar.</p>

    <p>Al Giordino cankurtaran sandalından anımsadığı kazazedeleri sorguya çekti. Hiçbiri Loren'in ya da Uzakdoğu'lu kat görevlisinin Chalmette'e çıktıktan sonra ne olduğunu anımsayamıyordu. Bir kadın ikisini de gördüğünü ve gemi kaptanı tarafından bir yere götürüldüğünü söyledi, ama emin değildi. Ölümden kıl payı kurtulan bu insanların çoğunun belleği doğal olarak yaşadıkları felaketi hemen silmeye başlamıştı.</p>

    <p>Kaptan ve personel hiçbir şey bilmediklerini iddia ettiler. Loren'in resimleri de kimse tarafından tanınmadı. Çevirmenler personeli Kore dilinde sorguya çektiler, ama sonuç yine değişmedi. Kimse onu görmemişti. Altı saatlik arama da boşa çıktı. Neden sonra muhabirlere gemiye çıkma izni verildi. Koreli personel deniz kahramanları olarak ilan edildiler. Yanan denizin ortasında korkusuzca dört yüz kişiyi ölümden kurtaran Bougainville Denizcilik ve yiğit görevlileri olarak yaratılan tablo, Min Koryo için hiç beklenmedik, mükemmel bir reklam oldu.</p>

    <p>Giordino yorgun argın, artık boşalmış limandaki gümrük bürosuna doğru yürürken hava kararmış, hafif bir yağmur başlamıştı. Giordino büroda bir masaya oturdu ve boş gözlerle dışardaki yağmura baktı.</p>

    <p>Sonra döndü, telefon karşısında düşmanmış gibi duruyordu. Cebindeki konyak şişesinden iri bir yudumla cesaretini artırıp Amiral Sandecker'den yürüttüğü bir puroyu yaktıktan sonra bir numara çevirdi ve çalmasını bekledi. Telefonun açılmamasını umut eder gibiydi. Neden sonra bir ses karşılık verdi.</p>

    <p>Giordino diliyle dudaklarını ıslattı. "Bağışla beni, Dirk. Çok peç kaldık. Loren gemide yoktu."</p>

    <p>&nbsp;</p>

    <p>Helikopter güney yönünden gelip iniş ışıklarını yaktı. Pilot gerekli düzenlemeyi yaptıktan sonra aracı Manhatan'daki Dünya Ticaret Merkezi'nin damındaki terasa indirdi. Açılan yan kaplan Lee Tong çıktı, özel olarak korunan bir giriş kapısından gerek büyükannesinin dairesine giden asansöre bindi.</p>

    <p>Eğilip yaşlı kadının alnına bir öpücük kondurdu. "Günün nasıl geçti, aunumi?"</p>

    <p>"Berbat," dedi kadın bitkin bir sesle. "Birisi banka kayıtlarımızı, bilgisayarda bulunan her iş kaydımızı altüst ediyor. Onca titizlikle hazırlanan çalışmamız şimdi darmaduman oldu." Lee Tong'un gözleri kısıldı. "Kim yapıyor olabilir?"</p>

    <p>"Bütün izler NUMA'yı gösteriyor."</p>

    <p>"Dirk Pitt."</p>

    <p>"En büyük aday o."</p>

    <p>"Artık değil, dedi Lee Tong. "Pitt öldü."</p>

    <p>Min Koryo'nun gözleri kuşkuluydu. "Bundan emin misin?"</p>

    <p>Lee Tong olumlu anlamda başını salladı. "Pitt de Leonid Andreyev'deydi. Bizim için büyük bir şans. Onu ölürken izledim."</p>

    <p>"Karayipler harekâtın tam başarılı olamadı. Moran hâlâ sağ."</p>

    <p>"Evet, ama bu arada Pitt'ten kurtulduk, üstelik Leonid Andreyev'i batırarak Venice ve altınımızın öcünü aldık."</p>

    <p>Min Korya sert çıktı. "O sümüklüböcek Antonov bize bir milyar dolarlık altınla iyi bir gemimiz ve personeline mal olan koca bir kazık atmış, sen de öcünü almaktan söz ediyorsun."</p>

    <p>Lee Tong büyükannesini hiç böyle öfkeli görmemişti. "Ben de çok içerledim, aunumi, ama Sovyetler Birliği'ne savaş ilan edecek durumda değiliz."</p>

    <p>Min Koryo hırsla öne eğildi, elleri koltuğunun kollarına sımsıkı yapışmıştı. "Ruslar teröristlerin gırtlaklarına sarılmasının demek olduğunu bilmiyorlar. Senden onların ticari filolarına bombalı saldırılar düzenlemeni istiyorum, özellikle petrol tankerleri Lee Tong ellerini büyükannesinin omuzlarına dayadı. Yahudilerin göze göz atasözü intikamcı ruhları doyurabilir, banka hesabına hiçbir şey katmaz. Öfke gözünü karartmasın aunumi."</p>

    <p>"Ne bekliyordun?" diye terslendi Min Koryo. "Antonov Başkan'ı aldı, altın da istediği anda çıkarabileceği bir yerde.</p>

    <p>Lugovoy'u ve adamlarını Başkanla birlikte bıraktık. Yıllar süren planlama ve milyonlarca dolar harcadık, neye yaradı?"</p>

    <p>"Pazarlık kozumuzu kaybetmedik," dedi Lee Tong. "Başkan Yardımcısı Margolin hâlâ elimizde, laboratuvarda. Bir de beklenmedik bir ikramiyemiz var: Kongre üyesi Loren Smith."</p>

    <p>"Onu da mı kaçırdın?" diye sordu Min Koryo hayretle.</p>

    <p>"O da eğlence gemisindeydi. Batma olayından sonra Chalmette'den bir helikopterle onu laboratuvara gönderdim."</p>

    <p>"İlerde yararı olabilir," dedi Min Koryo.</p>

    <p>"Moralini bozma, aunumi. Hâlâ oyundan kopmadık. Antonov ve KGB'li aşkı Polevoi, Amerikalıların bireysel haklara olan hastalık derecesindeki düşkünlüğünü hiç hesaba katmadılar. Başkan'a Kongre'yi kapattırıp daha güçlenmesini beklemek çok budalaca bir hataydı. Bir haftaya kalmaz görevden alıp Washignton'dan kovarlar."</p>

    <p>"Pentagon'un desteği olduğu sürece kovamazlar." Lee Tong uzun gümüş ağızlığına bir sigara yerleştirdi. "Kuvvet Komutanları diken üstünde oturuyorlar. Sonsuza dek parlamentoyu toplanmaktan alıkoyamazlar. Başkan'ın görevden alınmasını oybirliğiyle kabul ettikten sonra generallerle amiraller de Kongre'yi ve yeni Başkan'ı destekleyeceklerdir."</p>

    <p>"Ki, o da Alan Moran olacak," dedi Min Koryo sanki ağzında acı bir tat varmış gibi.</p>

    <p>"Tabii, biz Vincent Margolin'i serbest bırakmazsak."</p>

    <p>"Kendi boğazımızı kesmiş oluruz. En iyisi onu hepten yok etmek ya da cesedini Potomac Nehrine bırakmak."</p>

    <p>"Dinle, aunumi," dedi Lee Tong kara gözleri ışıldayarak, iki seçeneğimiz var. Birincisi, laboratuvarımız hâlâ tıkır tıkır işler durumda. Lugovoy'un bilgileri de hâlâ bilgisayar disklerinde duruyor. Zihin kontrolü tekniği avucumuzda sayılır. Margolin'in aynını programlayacak başka bilim adamları buluruz. Bu kez yaz Saray'ın kontrolü Rusların elinde değil, Bougainville Denizcilik Şirketi'nin elinde olur."</p>

    <p>"Ama ya beyin kontrol transferi gerçekleşmeden Moran başkan olursa? O zaman Margolin hiçbir işimize yaramaz."</p>

    <p>"İkinci seçenek," dedi Lee Tong. "Margolin'i ortadan kaldırıp Beyaz Saray yolunu açmak için Moran'la pazarlığa oturmak."</p>

    <p>"Onu satın alabilir miyiz?"</p>

    <p>"Moran kurnaz bir adamdır. Bugünkü siyasi gücünü el altından yaptığı anlaşmalara borçludur. İnan bana, aunumi, Alan Moran'ın Başkan olmak için ödemeyeceği bedel yoktur."</p>

    <p>Min Koryo torununa büyük bir saygıyla bakmaya başladı. Damarlarındaki tüccar kanını, bir fiyaskoyu büyük bir başarıya çevirmek kadar heyecanlandıran bir şey yoktu. "Pekâlâ, pazarlığa otur bakalım."</p>

    <p>"Kabul ettiğine çok sevindim."</p>

    <p>"Laboratuvarı güvenli bir yere taşıman gerek," dedi Min Koryo, "Hiç olmazsa durumumuz belli olana dek. Polis çok geçmeden ipuçlarını bir araya getirip aramalarını Doğu Kıyıları'nda yoğunlaştıracaktır."</p>

    <p>"Ben de öyle düşündüm," dedi Lee Tong. "Sana sormadan römorklarımızdan biriyle onu Güney Carolina sularından çıkarıp özel teslim limanımıza gönderdim."</p>

    <p>"Çok güzel bir yer seçmişsin," dedi Min Koryo.</p>

    <p>"Ve kullanışlı."</p>

    <p>"Kongre üyesi kadını ne yapacağız?" diye sordu Min Koryo. "Eğer gazetecilerle görüşecek olursa, Moran'ın Leo Andreyev'de bulunmasıyla ilgili bir sürü tatsız soru çıkmasına yol açabilir. Moran onun da susturulması için bir bedel ödeyecektir."</p>

    <p>"Evet, o konuda yalan söyleyerek kendini köşeye sıkıştırdı."</p>

    <p>"Ya da onu da zihin kontrolü deneyinden geçirip Washington'a gönderebiliriz. Kongre'de de bir uşağımızın bulunması na olmaz."</p>

    <p>"Ama ya Moran pazarlığında onu da öne sürerse?"</p>

    <p>"O zaman laboratuvarımızı Margolin ve Loren Smith'le birlikte denizin yüz kulaç dibine göndeririz."</p>

    <p>&nbsp;</p>

    <p>Lee Tong ve Min Koryo'nun habersiz oldukları şey, bütün bu konuşmaların bitişik bir apartmanın çatısındaki bir alıcıya yayınlanmakta oluşuydu. Bu alıcı da birkaç sokak ötedeki toz içinde terk edilmiş bir büroda ses uyarımıyla çalışan bir teybe radyo frekans sinyalleri gönderiyordu.</p>

    <p>Bu eski binanın yıkılmasına karar verilmiş, çoğu büro boşaltılmış olmasına karşın birkaç kiracı hâlâ taşınmamıştı.</p>

    <p>Sal Casio onuncu katta bir başınaydı. Burayı seçmesine en büyük neden, kapıcıların bu katta asansörden hiç çıkmamaları ve pencereden bakınca çatı üstündeki alıcısını hemen görebilmesiydi. Bomboş büroda katlanan bir yatak, bir uyku tulumu ve elektrik ısıtıcısından başka gereksindiği bir eşyası yoktu. Alıcı-kaydedici teybi ve bir ara sokak çöplüğünde bulduğu kırık dökük koltuk da lüksüydü.</p>

    <p>Elinde bir kesekâğıdı içinde sandviçleri ve üç şişe birasıyla odanın kilidini açıp içeri girdi. İçersi oldukça sıcak ve havasızdı, hemen gidip pencereyi açtı.</p>

    <p>Casio bu ömür törpüleyici gözetleme işini otomatik olarak yapıyor, düşüncelere dalabildiği için de yalnızlığı severek katlanıyordu. Mutlu evlilik yıllarını anımsar, kızının büyüdüğü günleri düşünür, içi burkulurdu. Öç alması giderek yaklaşmıştı. Artık Bogainvilleler'in sonu yaklaşıyordu.</p>

    <p>Sandviçini dişlerken teybe bir göz attı ve yokluğu sırasında yeni bir kayıt olduğunu gördü. Geri sarıp dinlemek için sabahı beklemeye karar verdi. Üstelik kaydedilen yeri çalarken yeni seslerin uyarımıyla çalışmaya başlarsa, bu bölüm silinirdi.</p>

    <p>Casio'nun teypdeki kaydın ne denli önemli olduğunu bilmesine olanak yoktu. Bekleme kararı olağandı, ama bu gecikme ilerde çok pahalıya mal olacaktı.</p>

    <p>&nbsp;</p>

    <p>"Sizinle konuşabilir miyim, general?"</p>

    <p>Günlük mesaisini bitirmiş olan Metcalf çantasını kapatmak üzereydi. Kapı eşiğinde Alan Mercier'i görünce biraz şaşırdı. "Elbette, lütfen içeri girin, oturun."</p>

    <p>Mercier generalin masasının önüne geldi, ama oturmadı. "Size hoşlanmayacağınız bir haberim var."</p>

    <p>Metcalf iç çekti. "Son zamanlarda kötü haberler günümüzün bir parçası haline geldi. Nedir?"</p>

    <p>Mercier içinde birkaç daktilo sayfası olan ciltli bir dosya uzatarak yumuşak bir sesle konuştu. "Başkan'ın emirleri. Noel'e dek Avrupa'daki bütün Amerikan askeri birlikleri çekilmiş olacak. NATO'dan topyekün çıkmayı planlamanız için de size yirmi gün veriyor." Metcalf kafasına balyoz yemiş gibi koltuğuna çöktü. "O-ola-maz bu!" diye kekeledi. "Başkan'ın böyle bir emir vereceğine inanamam!"</p>

    <p>"Haberi verdiği zaman ben de sizin kadar şaşırdım," dedi Mercier. "Oates'la birlikte onu caydırmaya çalıştık, ama boşuna.; Her şeyin geri çekilmesini istiyor... Pershing ve kruz füzeleri, tüm silah ve cephane, ikmal depoları, bütün örgütü."</p>

    <p>Metcalf hayretler içindeydi. "Ama Batı'yla olan anlaşmalarımız ne olacak?"</p>

    <p>Mercier ellerini yana açarak çaresizliğini gösterdi. "Daha önce hiç sözünü etmediği bir görüşü var: Avrupa'nın jandarmalığını bırak Avrupa yapsın."</p>

    <p>"Aman Tanrım," dedi Metcalf birden öfkeye kapılarak. "Bütün kıtayı altın bir tepsi içinde Ruslara teslim ediyor."</p>

    <p>"Aynı fikirdeyim."</p>

    <p>"Buna alet olacak değilim."</p>

    <p>"Ne yapacaksınız?"</p>

    <p>"Doğruca Beyaz Saray'a gidip istifa edeceğim," dedi Metcalf.</p>

    <p>"Acele davranmadan bir kez de Sam Emmet'le görüşmenizi öneririm."</p>

    <p>"Neden?"</p>

    <p>"Bilmeniz gereken bir şey var," dedi Mercier alçak bir sesle. "Sam benden daha iyi anlatabilir size."</p>
  </div>
</body>
</html>
