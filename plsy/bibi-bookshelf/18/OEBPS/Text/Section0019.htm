<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>15</h2>

    <p>Pitt'in Charleston'dan kalkan uçağı Washington Ulusal Havaalanı'na inerken, Kongre üyesi Loren Smith de bekleyenler arasındaydı. Uzaktan Pitt'i görünce dikkatini çekmek için elini salladı, Pitt de gülümsedi. Aslında Loren'in el sallamaya ihtiyacı yoktu, çünkü yeterince dikkati çekmekteydi.</p>

    <p>Loren'in boyu bir seksen beşe yakındı. Uzun tarçın renkli saçları kısmen yüzüne dökülmüş, menekşe gözlerini daha da çarpıcı yapmıştı. Üzerindeki pembe pamuk örgü giysiye aksesuar olarak Çin desenli bir kuşak takmıştı.</p>

    <p>Ciddi görünüşünün altında çocuksu bir neşe ve atılganlık gizliydi. Colorado eyaletini temsil etmek üzere ikinci kez Kongre üyeliğine seçilmişti. İşini seviyordu, yaşamını buna adamıştı. Genellikle duygusal ve nazik olmasına karşın, Kongre'de herhangi bir konuyu tartışacağı zaman kaplan kesilirdi. Meslektaşları onu güzelliği kadar zekâsıyla da takdir ederlerdi.</p>

    <p>Siyasi bir gerekçe olmadıkça partilerden ve dışarda verilen akşam yemeklerinden kaçınırdı. Evi dışındaki tek sosyal etkinliği Pitt'le aralıklı olarak süren ilişkisiydi.</p>

    <p>Loren, Pitt'in yanına gidip ağzına bir öpücük kondurdu. "Evine hoşgeldin gezgin."</p>

    <p>Pitt kotunu onun omzuna koydu, birlikte bagajı almaya yürüdüler. "Beni karşıladığın için, sağol."</p>

    <p>"Senin otomobillerinden birini ödünç aldım, umarım kızmazsın."</p>

    <p>"Hangisini aldığına bağlı," dedi Pitt.</p>

    <p>"En beğendiğimi, mavi Talbot Lago'yu aldım."</p>

    <p>"Saoutchik döşemesi olanı mı? Çok pahalı bir zevkin var. O araba tam iki yüz bin dolardır." "Eyvah. Umarım park yerinde kimse çarpmaz."</p>

    <p>Pitt sert sert baktı. "Eğer öyle bir şey olursa, Colorado eyaletinin Kongre'deki koltuğu bundan böyle boş kalır."</p>

    <p>Loren koluna sarılıp kıkırdadı. "Arabalarını kadınlarından daha çok düşünüyorsun."</p>

    <p>"Arabalar hiç dır dır edip yakınmaz ki."</p>

    <p>"Yapmadıkları birkaç şey daha biliyorum," dedi Loren hin hin gülerek.</p>

    <p>Terminal adamakıllı kalabalıktı. Bir süre bekledikten sonra Pitt'in iki bavulu taşıyıcı bant da belirdi. Dışarda hafif bulutlu, yapışkan bir hava vardı. 1948 model Talbot Lago'yu park yerinde bulup içine yerleştiler. Direksiyon sağdaydı. Pitt yolcu koltuğunda oturup karşıdan gelen trafiğe hiçbir şey yapmadan bakmaya bir türlü alışamamıştı.</p>

    <p>"Perlmutter'i aradın mı?" diye sordu. "Uçağın inmeden bir saat önce," dedi Loren. "Yataktan kalkıp telefon açan birine göre çok nazik bir adam. Hakkında bilgi istediğin gemileri kütüphanesinde arayacakmış."</p>

    <p>"Gemiler hakkında St. Julien Perlmutter kadar bilgisi olan yoktur."</p>

    <p>"İlginç bir adam olduğu telefonda bile anlaşılıyor."</p>

    <p>"Bir de yakından tanışan, şaşarsın."</p>

    <p>Yolun geri kalanında Pitt konuşmadan görünümü izledi. Potomac Nehri'ni geçip Georgetown'a vardılar. Pitt bu kenti hiç sevmez, "Sahteşehir" derdi. Tuğladan evler bisküvi gibi hep bir kalıptan çıkmıştı sanki. Kaldırımlarda park edilmiş arabaları, bakımsız bahçeleri, yollarda çöp yığınlarıyla, bu sokaklarda ülkenin en pahalı taşınmazlarının bulunması gerçekten şaşırtıcıydı.</p>

    <p>Loren boş bir park yeri bulup hemen yanaştı ve kontağı kapattı.</p>

    <p>Pitt daha kapıyı çalmaya fırsat bulamadan iki yüz kiloya yakın dev bir adam kapıyı açıverdi. Gür gri sakallı, kırmızı yüzlü adamın mavi gözleri ışıl ısıldı. Küçücük burnu hesaba katılmazsa, tohuma kaçmış bir Noel Baba'ya benzetilebilirdi.</p>

    <p>"Dirk," diye patladı adamın sesi. "Nerelerdesin yahu?"</p>

    <p>St. Julien Perlmutter'in üzerinde kırmızı ve sarı brokar bir sabahlık, altında lacivert bir pijama vardı. Pitt'i kucaklayıp en küçük bir zorlanma belirtisi göstermeden havaya kaldırdı. Loren'in gözleri faltaşı gibi açılmıştı.</p>

    <p>"Eğer beni öpmeye kalkarsan, apış arana tekmeyi yersin, Julien," dedi Pitt.</p>

    <p>Perlmutter bir kahkaha atıp Pitt'in 90 kiloluk gövdesini yere bıraktı. "Hadi, hemen içeri girin. Kahvaltı hazırladım. Aç olmalısınız."</p>

    <p>Pitt, Loren'i tanıştırdı. Perlmutter eğilip Loren'in elini öptü, sonra da onları hem oturma odası, hem çalışma odası, hem de yatak odası olan geniş bir salona getirdi. Duvar raflarında salkım saçak binlerce kitap görünüyordu. Koltukların, hatta yatağın üstü bile kitaptan geçilmiyordu.</p>

    <p>Perlmutter'in gemilerle ilgili yayın koleksiyonu bütün uzmanlarca eşsiz olarak nitelendirilirdi. En az yirmi deniz müzesi, aşırı yemek düşkünlüğü onu mezara götürdükten sonra kütüphanesini bağışlaması için sürekli olarak istekte bulunmaktaydılar.</p>

    <p>Perlmutter, Pitt'le Loren'e üzeri zarif gümüş ve porselen servisle donanmış sofraya davet etti. "Ne kadar güzel," dedi Loren.</p>

    <p>"Ünlü Fransız transatlantiği Normandie'den." diye açıkladı Perlmutter. "Gemi New York limanında yanıp batmadan önce kaldırıldığı bir depoda buldum."</p>

    <p>Perlmutter konuklarına zengin bir Alman kahvaltısı çıkardı. "Çok lezzetli," dedi Loren. "Jambonlu yumurtadan başka bir şey yemek ne güzel oluyor."</p>

    <p>"Alman mutfağından vazgeçemiyorum," dedi Perlmutter göbeğine vurup bir kahkaha atarak. "Egzotik bir çöplük hazırlamak olan Fransız mutfağına göre çok daha besleyicidir." "San Marino ve Pilottown hakkında bir şeyler öğrenebildin mi?" diye sordu Pitt. "Doğrusunu istersen, buldum," dedi Perlmutter. Sofradan kalkıp Liberty tipi gemiler üzerine yazılmış kalın ve tozlu bir kitap alarak döndü, gözlerine gözlüğünü geçirip kitapta işaretli bir sayfayı buldu.</p>

    <p>"İşte burada. San Marino, Temmuz 1943 yılında Georgia Gemi Yapım Şirketi tarafından yapılmış. Tekne numarası 2356 yük taşıyıcısı olarak sınıflandırılmış. Savaş sonuna dek Atlantik seferleri yapmış. Alman denizaltısı U-573 tarafından ağır bir torpil yarası almış ama kendi olanaklarıyla Liverpool'a vararak orada onarım görmüş. Savaştan sonra İngiltere'de Bristol Gemi Şirketi'ne satılmış. 1956 yılında New York'un Manx Gemi Şirketi'ne satılarak Panama bandırasıyla sefer yapmış. 1966 yılında bütün personeliyle Kuzey Pasifik'te kaybolmuş."</p>

    <p>"Böylece de defteri kapanmış oluyor."</p>

    <p>"Belki öyle, belki de değil," dedi Perlmutter. "Buraya bir not düşülmüş. Başka bir başvuru kaynağında bir rapor buldum. Geminin kayboluşundan üç yıl kadar sonra Lloyd Sigorta Şirketi'nin uzmanlarından olan Rodney Dewhurst adında bir adam Singapur'da limana bağlı gemilerden birini tanır gibi olmuş. Yalnızca bir tane daha Liberty tipi gemide görmüş olduğu özel kargo bumbaları dikkatini çekince bir yolunu bulup gemiye çıkmış. Yaptığı kısa bir gözlem sonunda bir dalavere sezmiş. Ne yazık ki, o gün tatil olduğu için liman yetkililerini bulup gemide bir soruşturma yapılmasını sağlaması bir hayli uzun sürmüş. Yetkililerle birlikte limana vardığındaysa gemi çoktan denize açılmış. Gümrük kayıtlarına bakıp geminin Belle Chasse ismiyle Sosan Ticaret Şirketi adındaki Inchon, Koreli bir kuruluşa ait olduğunu öğrenmişler. Bir sonraki durağı Seattle olarak gözüküyormuş. Dewhurst hemen Seattle liman polisine bir telgraf çekip onları uyarmış, ama Belle Chasse oraya gelmemiş."</p>

    <p>"Dewhurst nasıl olup da kuşkulanmış?" diye sordu Pitt.</p>

    <p>"Daha önce San Marino'yu sigortalarken geminin her bir Köşesini iyice incelemiş. Belle Chasse'yle aynı gemi olduğundan hiç kuşkusu yok."</p>

    <p>"Belle Chasse başka bir limanda görülmüş olmalı, değil i?" diye sordu Loren.</p>

    <p>Perlmutter başını salladı. "İki yıl boyunca hiçbir kayıtta gözükmedi. Derken Kore, Pusan'da hurda olarak kaydı bulundu, u bilgi işinize yarar mı?"</p>

    <p>Pitt bardağındaki şnapstan bir yudum aldı. "Asıl sorun da bu işte. Bilmiyorum." Pitt kısaca Pilottown'un bulunuşunu özetledi, ama sinir gazından hiç söz etmedi. Seri numarasını bulduğunu ve bunu Charleston'da soruşturduğunu anlattı.</p>

    <p>"Demek Pilottown sonunda bulundu," dedi Perlmutter.</p>

    <p>"Artık denizlerde başıboş seyretmiyor."</p>

    <p>"Ama onun bulunuşu bir sürü sorun daha çıkardı, ortaya" dedi Pitt. Neden kazanı San Marino adına kayıtlı gözüküyor? Açıklaması yok. Herhalde her iki gemi de birbirlerine yakın kızaklarda inşa edildiler ve yaklaşık aynı zamanda denize indirildiler. Oradaki denetçinin aklı karışmış olmalı. Kazanı başka bir teknede gördüğünü yazmıştır."</p>

    <p>"Keyfini kaçırmak istemem," dedi Perlmutter. "Ama yanılıyor olabilirsin."</p>

    <p>"İki gemi arasında bir bağlantı yok mu?"</p>

    <p>Perlmutter gözlüklerinin üzerinden Pitt'e bilgiç bilgiç baktı. "Evet ama senin sandığın gibi değil." Yeniden kitaba dönüp yüksek sesle okumaya başladı. "Adı önce Bart Pulver, sonra Rosthena ve Pilottown olan Liberty tipi gemi Astoria Demir ve Çelik Şirketi tarafından Oregon'da Kasım 1942 tarihinde denize indirilip..."</p>

    <p>"Yani Batı Yakası'nda mı yapılmış?" dedi Pitt hayretle.</p>

    <p>"Savannah'dan iki bin beş yüz mil ötede ve San Marino'dan dokuz ay kadar önce denize indirilmiş." Perlmutter, Loren'e döndü. "Biraz daha kahve ister misiniz, sayın bayan?" Loren ayağa kalktı. "Siz ikiniz konuşadurun, ben kahveyi; yaparım."</p>

    <p>"Ama espressodur."</p>

    <p>"Yabancısı değilim."</p>

    <p>Perlmutter, Pitt'e bakıp bir göz kırptı. "Müthiş bir kadın."</p>

    <p>Pitt başıyla onaylayıp devam etti. "Charleston'daki kaz yapımcısının doksan mil ötesinde Savannah tersanesi varken ülkenin öbür ucuna göndermesi hiç akla yatkın gelmiyor." "Haklısın, hiç akla yatkın değil."</p>

    <p>"Pilottown hakkında başka ne biliyorsun?"</p>

    <p>Perlmutter okumaya devam etti. "Tekne numarası 793, yük taşıyıcı sınıfından. Savaştan sonra Yunan bandırasıyla Atina'da Kassandra Fosfat adında bir şirkete satılmış. Haziran 1954'de fosfat yüküyle Jamaika açıklarında karaya oturmuş. Dört ay sonra yine yüzdürülmüş. 1962 yılında Sosan Ticaret Şirketi'ne satılmış..."</p>

    <p>"Inchon, Kore," diye tamamladı Pitt. "İlk bağlantımıza döndük."</p>

    <p>Loren elinde tepsiyle gelip kahveleri dağıttı. "Bu ne şeref benim için," dedi Perlmutter. "Daha önce bir Kongre üyesi bana servis yapmamıştı hiç."</p>

    <p>"Umarım kahveyi çok sert yapmamışımdır," dedi Loren kendi fincanından bir yudum alıp yüzünü buruşturarak.</p>

    <p>"Varsın dibi biraz çamurlu olsun, uyuşuk kafalara birebirdir," dedi Perlmutter.</p>

    <p>"Yine Pilottown'a dönelim," dedi Pitt. "1962'den sonra ne oldu?"</p>

    <p>"1979'a dek hiçbir limana giriş kaydı yok, o yıl da bütün personeliyle Kuzey Pasifik'te bir fırtınada battığı bildirilmiş. Bunu eleyen yıllarda da, ikide bir Alaska kıyılarında gözükerek büyük olay olmuş."</p>

    <p>"Demek San Marino ile aynı deniz alanında kaybolmuş," dedi Pitt. "Bu da bir ilinti olabilir."</p>

    <p>"Havada uçan sabun köpüğünü kapıyorsun," dedi Loren. "Nereye varacaksın, bilemiyorum."</p>

    <p>"Bence de öyle," dedi Perlmutter. "Somut bir ipucu yok ki." "Bence var," dedi Pitt güvenle. "Ufak çapta bir sigorta dalaveresi olarak başlayan şey çok daha büyük boyutlarda bir yolsuzluğa dönüşüyor."</p>

    <p>"Bu işte senin ilişkin ne?" diye sordu Perlmutter.</p>

    <p>Pitt'in gözleri uzaklara dalıp gitmişti. "Sana söyleyemem."</p>

    <p>"Gizli bir devlet soruşturması mı?" "Bu iş öncelikle benimle, ama son derece gizli bir projeyle de ilgili."</p>

    <p>Perlmutter ısrar etmedi. "Pekâlâ dostum, başka soru sormayacağım. Eğer yanardağa gömülü geminin Pilottown değil de San Marino olduğundan kuşkulanıyorsan, nereye gideceksin?"</p>

    <p>"Kore'ye, Inchon'a. Sosan Ticaret Şirketi pek çok soruyu yanıtlayabilir."</p>

    <p>"Boşuna zaman harcama. Şirket büyük olasılıkla paravandır, yalnızca kayıtta bulunanlardan. Çoğu gemi şirketi gibi, şirket sahipliği bilinmeyen bir posta kutusu numarası olarak çıkar karşına. Senin yerinde olsaydım, bu işi hiç irdelemezdim."</p>

    <p>"Çok kötü bir antrenör olurdun," dedi Pitt gülerek. "Takımın yirmi fark önde olsa, devre arası konuşmalarınla oyuncularının moralini bozup maçı kaybettirebilirdin."</p>

    <p>"Bana biraz daha şnaps, lütfen," dedi Perlmutter bardağını Pitt'e uzatarak. "Bak, ne yapalım. Deniz araştırmalarıyla ilgili yazıştığım iki Koreli arkadaşım var. Sosan Ticaret Şirketi'ni onlar soruştursunlar."</p>

    <p>"Bir de Belle Chasse'nin hurda olarak söküldüğü Pusan tersanelerini."</p>

    <p>"Peki, onu da sorarım."</p>

    <p>"Yardımın için sağol."</p>

    <p>"Hiçbir şey garanti edemem."</p>

    <p>"Zaten beklemiyorum."</p>

    <p>"Şimdi ne yapacaksın?"</p>

    <p>"Basın bültenleri çıkaracağım."</p>

    <p>Loren afalladı. "Ne çıkaracaksın?"</p>

    <p>"Basın bülteni," dedi Pitt. San Marino ve Pilottown'un bulunduklarını duyurup, NUMA'nın her iki gemiyi de inceleyeceğini ilan edeceğim."</p>

    <p>"Bu saçmalığı ne zaman düşündün?" diye sordu Loren.</p>

    <p>"On saniye kadar önce."</p>

    <p>Perlmutter umutsuz bir hastaya bakan psikiyatris gibi Pitt'i süzdü. "Amacının ne olduğunu pek sökemedim."</p>

    <p>"Merak hastalığından herkes payını almıştır." dedi Pitt, yeşil gözlerinde şeytani bir pırıltıyla. "Bu gemilerin sahibi şirketten birisi mutlaka ne olup bittiğini öğrenmek için ortaya çıkacaktır. Çıktı mı da, ensesine yapışacağım."</p>
  </div>
</body>
</html>
