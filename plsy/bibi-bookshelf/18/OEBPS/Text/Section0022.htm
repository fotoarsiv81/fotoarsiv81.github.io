<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">18</h2>

    <p>Washington'un devlet daireleriyle çevrili kesimi hafta sonlarında tam bir hayalet kent görünümü alır. Devlet çarkı, cuma akşamı saat beşte durup, pazartesi sabahı yeniden öksüre tıksıra çalışmaya başlayana dek, derin bir uykudadır. Temizlik görevlilerinin işlerini bitirip gitmelerinden sonra o dev gibi binalar mezarlık sessizliğine bürünürler. En şaşırtıcı olaysa, bu süre içinde telefonların bile kesik oluşudur.</p>

    <p>Hafta sonlarında Capitol'de olsun, Mall'da olsun yalnızca bol bol turist vardır, kimi frizbi atarken, kimi gruplar da Capitol'ün kubbesi içinde ağızları bir karış açık dolaşırlar.</p>

    <p>Öğle zamanı Başkan bahçeye çıkıp helikopterine binerken de Beyaz Sarayı çeviren parmaklıklar dışında bir grup turist ona bakmaktaydı. Başkan bu kalabalığı eliyle selamlayıp hemen helikoptere bindi. Ardında yardımcıları ve Gizli Servis görevlilerinden oluşan küçük bir grup vardı. Çevrede basının önde gelenlerinden pek kimse yoktu, bunların çoğu ya televizyonda beyzbol izlemekte ya da golf oynamaktaydı.</p>

    <p>Helikopter havalanıp gökte küçük bir nokta haline gelene dek Fawcett ve Lucas bulundukları Güney Kapısı'ndan baktı</p>

    <p>"Bayağı çabuk oldu," dedi Fawcett alçak bir sesle. "Değiştirmeyi beş saatten kısa bir süre içinde yaptınız."</p>

    <p>"Los Angeles'deki adamlarım haber aldıktan kırk da' sonra Sutton'u bulup Deniz Kuvvetleri'nin F-20'sine atmışlar.”</p>

    <p>"Ya Margolin?"</p>

    <p>"Benim ajanlarımdan biri yeterince ona benziyor. Alacakaranlıkta New Mexico'ya giden bir jete binecek."</p>

    <p>"Adamlarının ağzı sıkı mıdır?"</p>

    <p>Lucas, Fawcett'e sert bir bakış attı. "Onların ağzından sır çıkmaz. Eğer bu iş dışarı sızarsa, sızdıranlar mutlaka başkanlık personelinden olacaktır."</p>

    <p>Fawcett güçlükle gülümsedi. Beyaz Saray personelinin basın mensupları tarafından kolay bir av olduğu gerçekti.</p>

    <p>"Çiftlikte çok sıkı kontrol altında bulunacaklar," dedi Lucas. "Oraya vardıktan sonra hiç kimse ayrılamayacak, bütün haberleşmenin de kontrol edilmesini sağlayacağım." "Eşler nasıl karşıladı durumu?"</p>

    <p>"Yüzde yüz yardımcı oluyorlar," dedi Fawcett. "Başkan'ın eşiyle Bayan Margolin bulaşıcı bir hastalığa yakalandıklarını söyleyip evden çıkmamaya karar verdiler."</p>

    <p>"Peki," dedi Lucas. "Başka ne yapabiliriz artık?"</p>

    <p>"Bekleyeceğiz," dedi Fawcett donuk bir sesle. "Başkan'ı bulana dek bu oyunu sürdüreceğiz."</p>

    <p>"Bana kalırsa gereğinden fazla yükleniyorsunuz," dedi FBI Başkan Yardımcısı Don Miller. Emmet yardımcısının bu olumsuz yargısını duymazlıktan geldi. FBI merkezine gelir gelmez bütün şubeleri alarma geçiriş, ardından da elli eyalette bulunan bütün bürolarla denizaşırı ülkelerde görevli tüm ajanlara birinci dereceden ivedi durum n hazır olmalarını duyurmuştu. Daha sonra da adam kaçırma alanında uzmanlaşmış ne kadar terörist varsa, bunlar hakkındaki dosyalar, kayıtlar ve tanımların çıkarılmasını istemişti.</p>

    <p>Böylece harekete geçirilen FBI'nın altı bin ajanına da gerekçe olarak, Gizli Servisin Dışişleri Bakanı Oates'la devletin ile-gelenlerinden ve adı açıklanmayan birinin kaçırılacağı konunda ihbar aldığını duyurmuştu.</p>

    <p>"Çok ciddi bir durum olabilir," dedi Emmet. "Gizli Servis yanılıyor, deyip geçemeyiz."</p>

    <p>"Daha önceleri de yanılmışlardı," dedi Miller. "Bu kez değil."</p>

    <p>Miller, Emmet'e merak içinde baktı. "Çalışmamız için çok az bilgi verdiniz. Bunca gizlilik neden?"</p>

    <p>Emmet yanıt vermeyince Miller de daha fazla üstelemedi. Masanın üzerine üç tane dosya uzattı. "İşte, FKÖ'nün adam kaçırma operasyonları, Meksika'daki Zapata Tugayı'nın rehin alma etkinlikleri hakkındaki son bilgilerle benim kuşkulu olduğum bir dosya daha."</p>

    <p>Emmet soğuk soğuk baktı. "Daha açık konuşamaz mısın?"</p>

    <p>"Bir ilişki olduğundan emin değilim, ama davranış biçimi bana tuhaf gelince..."</p>

    <p>"Kimden söz ediyorsun?" Emmet uzanıp dosyanın kapağı nı açtı.</p>

    <p>"Birleşmiş Milletler'deki bir Sovyet delegesi, adı Aleksi Lugoyov..."</p>

    <p>"Ünlü psikolog," diye belirtti Emmet, bir yandan dosyaları okurken.</p>

    <p>"Evet, onunla birlikte Dünya Sağlık Örgütü'nde bulunan bir kaç adamı kayboldular." Emmet başını kaldırdı. "İzlerini mi kaybettik?"</p>

    <p>Miller evet anlamında başını salladı. "Birleşmiş Milletler gözetim ajanlarımız Rusların cuma gecesi binadan ayrıldıklarını söylediler..."</p>

    <p>"Yahu, daha cumartesi sabahındayız," diye sözünü kesti Emmet. "Birkaç saat öncesinden söz ediyorsun. Bunun neresi kuşkulu?"</p>

    <p>"Peşlerine düşen adamlarımızı atlatmak için olmadık şeyler yaptılar. New York Büromuzun başındaki özel ajanımız yaptığı araştırma sonunda Ruslardan hiçbirinin evine dönmediği saptadı. Hep birlikte gözden kaybolmuşlar."</p>

    <p>"Lugoyov hakkında bir şey var mı?"</p>

    <p>"Temiz görünüyor. Sovyet misyonundaki KGB ajanlarıyla bir ilişkisi olmamış."</p>

    <p>"Ya adamları?"</p>

    <p>"Onların da kuşku çekecek davranışları yokmuş." Emmet bir süre düşündü. Normal zamanlarda böyle bir raporun üstünde hiç durmaz ya da olsa olsa sıradan bir soruşturma yapılmasını emrederdi. Ama içine bir kurt düşmüştü. Başkan'la Lugoyov'un aynı gece kaybolmaları yalnızca bir rastlantı olabilirdi. "Senin fikrini de almak isterim, Don," dedi sonunda.</p>

    <p>"Tahmin yürütmek zor," dedi Miller. "Pazartesi sabahı hiçbir şey olmamış gibi Birleşmiş Milletler'de ortaya çıkabilirler. Öte yandan, Lugoyov ve adamlarının bugüne dek hiçbir işe bulaşmamaları da bir amaç için olabilir." "Nasıl bir amaç?"</p>

    <p>Miller omuzlarını salladı. "Hiç fikrim yok." Emmet dosyayı kapattı. "New York Bürosu bu olayın peşi-i bırakmasın."</p>

    <p>"Bunu düşündükçe aklım daha karışıyor," dedi Miller. "Neden?"</p>

    <p>"Bir avuç Sovyet psikologu ne gibi bir devlet sırrı çalmaya kalkışabilir ki?"</p>
  </div>
</body>
</html>
