<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>32</h2>

    <p>Pitt arabasını yıldırım gibi sürerek NUMA binasına geldi ve hemen bürosuna kapandı. Hiç zaman geçirmeden özel hattından Los Angeles'i aradı. Telefon beş kez çaldıktan sonra açıldı.</p>

    <p>"Casio Özel Soruşturma Bürosu," dedi bir kız sesi.</p>

    <p>"Bay Casio'yla görüşmek istiyorum, lütfen."</p>

    <p>"Kim arıyor, diyelim?"</p>

    <p>"Adım Pitt."</p>

    <p>"Şu anda bir müşterisi var. Daha sonra arar mısınız?"</p>

    <p>"Hayır!" diye gürledi Pitt. "Washington'dan arıyorum, işim çok ivedi."</p>

    <p>Yeterince ürken sekreter teslim oldu. "Bir dakika, lütfen." Casio telefonu aldı. "Bay Pitt, sesinizi duymak ne güzel."</p>

    <p>"Toplantını kestiğim için özür dilerim," dedi Pitt. "Ama bir iki soru yanıtlaman gerekiyor." "Elimden geleni yaparım."</p>

    <p>"San Marino'nun personeli hakkında ne biliyorsun?"</p>

    <p>"Pek fazla bir şey değil. Süvarileri hakkında soruşturma yapmıştım, ama hep sıradan bilgiler. Tümü de profesyonel deniz ticareti elemanı. Anımsadığım kadarıyla, kaptanın da oldukça saygın bir dosyası vardı."</p>

    <p>"Suç örgütleriyle hiçbir ilişkileri yok muymuş?"</p>

    <p>"Resmi sabıka kayıtlarında hiçbir şey çıkmamıştı."</p>

    <p>"Ya personelin geri kalanı?"</p>

    <p>"Yine pek bilgi yok. Yalnızca birkaçının sendika kaydı vardı."</p>

    <p>"Milliyetleri?" diye sordu Pitt.</p>

    <p>"Milliyetleri mi?" Casio biraz düşündükten sonra, "Karışıktı," dedi. "Birkaç Yunanlı, birkaç Amerikalı, birkaç tane de Koreli."</p>

    <p>"Koreli mi?" dedi Pitt birden canlanarak. "Gemide Koreliler mi varmış?"</p>

    <p>"Evet, öyle. Şimdi aklıma geldi. Yanılmıyorsam, San Marino demir almadan hemen önce on tane Koreli işe alınmış."</p>

    <p>"Bu adamların San Marino'dan önce çalışmış oldukları gemileri ve şirketleri bulmak mümkün mü?"</p>

    <p>"Çok eskilere dönmek gerek, ama sanırım dosyalarda vardır."</p>

    <p>"Buna Pilottown'un personelini de ekleyebilir misin?"</p>

    <p>"Neden olmasın."</p>

    <p>"Çok işe yarar."</p>

    <p>"Tam olarak neyin peşindesin?"</p>

    <p>"Yeterince belli değil mi?"</p>

    <p>"Personelle ana şirket arasındaki bağı mı arıyorsun?"</p>

    <p>"Hemen hemen."</p>

    <p>"Geminin kaybolmasından önceki zamana dönüyorsun.” dedi Casio.</p>

    <p>"Bir gemiyi ele geçirmenin en iyi yolu; personeli kullanmaktır."</p>

    <p>"İyi bir iz üzerindesin," dedi Casio. "Ben elimden geleni yaparım."</p>

    <p>"Sağolun, Bay Casio."</p>

    <p>"Artık birbirimizi yeterince tanıyacak kadar dans ettik. Bana Sal de bundan sonra."</p>

    <p>"Pekâlâ, Sal. Sen de bana Dirk de."</p>

    <p>"Anlaştık," dedi Casio. "Hoşçakal."</p>

    <p>Telefonu kapadıktan sonra Pitt ayaklarını masasına uzattı. Belli belirsiz bir sezgi iyi bir ipucu olmak üzereydi. Az sonra yapacağı görüşmeyse öyle çılgınca bir kuram üzerineydi ki, bunları soruşturmaya neredeyse utanır gibiydi. Ulusal Üniversite rehberinde bir telefon numarası bulup bir yere not etti, sonra da bu numarayı çevirdi. "Pennsylvannia Üniversitesi, Antropoloji Bölümü."</p>

    <p>"Dr. Grace Perth'le görüşebilir miyim?"</p>

    <p>"Bir dakika ayrılmayın."</p>

    <p>"Teşekkür ederim."</p>

    <p>Pitt iki dakika kadar bekledikten sonra anaç bir ses, "Alo," dedi.</p>

    <p>"Dr. Perth?" "Buyurun."</p>

    <p>"Adım Dirk Pitt, Ulusal Sualtı ve Denizcilik Örgütü'nden arıyorum. Acaba bizim için birkaç akademik soruyu yanıtlar mısınız?"</p>

    <p>"Öğrenmek istediğiniz nedir, Bay Pitt?" diye tatlı bir sesle sordu Dr. Perth.</p>

    <p>Pitt kadını gözlerinin önüne getirmeye çalıştı. İlk aklına gelen üzerinde tüvit bir giysi olan, beyaz saçlı, ince yapılı bir hanımdı.</p>

    <p>"Yaşları otuzla kırk arası olan, orta boylu, orta kiloda, biri Pekin'den bir Çin'li, diğeri Seul'dan bir Koreli, iki adam alsak, bunları nasıl ayırt edebiliriz?"</p>

    <p>"Benimle dalga geçmiyorsunuz, değil mi, Bay Pitt?"</p>

    <p>Pitt güldü. "Hayır, doktor, son derece ciddiyim."</p>

    <p>"Hımm, Çinliyle Koreli..." diye mırıldandı Dr. Perth düşünürken. "Genel olarak Kore insanı daha çok klasik ya da aşırı tipte moğoldur. Buna karşılık Çinli yüz çizgileriyse daha çok Asyalı tipidir. Ama buna dayanarak ayırt edilebileceğini söylemek istemem doğrusu. Ayırt etmenin en kolay yolu giyim, davranış, saç trası gibi kültürel özelliklere dikkat etmektir." "Yüz çizgilerinden ayırt edilebilirler sanıyordum, tıpkı Çinlilerle Japonların olduğu gibi." "Bakın bu durumda genetik ayrım çok belirgindir. Eğer örneğiniz olan Uzakdoğulu'nun sakal yapısı gürse, onun Japon olma olasılığı yüksektir. Ama Çinliyle Koreli örneğinde, yüzyıllardan beri birbirlerine karışmış iki ırk sözkonusu oluyor, kesin bir ayırım yapmak çok zor."</p>

    <p>"Umutsuz olduğunu mu söylüyorsunuz?"</p>

    <p>"Son derece zor, ama olanaksız değil," dedi Dr. Perth. "Bir dizi laboratuvar testi olasılık faktörünü yükseltir."</p>

    <p>"Benim örneklerim yalnızca görünüş üzerine."</p>

    <p>"Örnekleriniz sağ mı?"</p>

    <p>"Hayır, boğularak ölmüşler."</p>

    <p>"Yazık. İnsanların yüz ifadeleri kültürel gelişmeler sonucu kazanılıyor. Örnekler sağ olsaydı bu iki ırkı iyi incelemiş biri salt yüz ifadelerine dayanarak iyi bir tahmin yapabilirdi."</p>

    <p>"Ama ne yazık ki, sağ değiller işte."</p>

    <p>"Belki bana yüz özelliklerini bir anlatırsanız..."</p>

    <p>Pitt bunu düşünmek bile istemiyordu, ama gözlerini yumdu. Eagle'da gördüğü cansız yüzleri tanımlamaya başladı. Önce anımsamakta zorluk çektiyse de giderek aklındaki görüntü berraklaştı ve tıpkı bir kalp cerrahının ameliyatını teybe anlatması gibi, büyük bir soğukkanlılıkla tanımı yaptı. Sonra da birden kesiliverdi.</p>

    <p>"Evet, Bay Pitt, devam etsenize," dedi Dr. Perth.</p>

    <p>"Unutmuş olduğum bir şey aklıma geldi," dedi Pitt. "Cesetlerden iki tanesinin gür sakalı vardı. Birinin bıyığı, diğerininse keçisakalı vardı."</p>

    <p>"İlginç."</p>

    <p>"O halde Koreli ya da Çinli değil miydiler?"</p>

    <p>"Öyle olması gerekmez."</p>

    <p>"Japondan başka ne olabilirler ki?"</p>

    <p>"Karar vermekte acele ediyorsunuz, Bay Pitt," dedi Dr. Perth ders verir gibi. "Bana anlattığınız yüzler klasik Moğol eğiliminde."</p>

    <p>"Peki, ya yüzündeki sakal?"</p>

    <p>"Tarihi göz önünde tutmak gerekir. Japonlar on altıncı yüz yıldan beri Kore'yi işgal edip yağmalamışlar. Sonra 1910'dan 1945'e kadar, tam otuz beş yıl Japonya'nın sömürgesi olmuş Kore, dolayısıyla genetik özelliklerde büyük bir karışım gerçekleşmiş."</p>

    <p>Pitt son sorusunu sormadan önce biraz duraksadı. Sonra sözcüklerini dikkatle seçerek sordu. "Sizden tanımını yaptığım adamların ırkı hakkında tahmininizi istesem, ne derdiniz?"</p>

    <p>Grace Perth fazla düşünmeden yanıtladı. "Yüzde olarak söyleyecek olursam, sizin örnekleriniz yüzde on Japon, yüzde otuz Çinli, yüzde altmış Korelidir."</p>

    <p>"Galiba tipik bir Korelinin genetik yapısını söylemiş oldunuz."</p>

    <p>"Nasıl değerlendirirseniz, Bay Pitt. Ben yalnızca bir tahmin yaptım."</p>

    <p>"Sağolun Dr. Perth," dedi Pitt birden umutlanarak. "Çok yardımcı oldunuz."</p>
  </div>
</body>
</html>
