<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">20</h2>

    <p>İki sülün deli gibi kanat çırparak göğe yükselirken Sovyet Devlet Başkanı Georgi Antonov çiftesini doğrultup iki tetiği peş-peşe çekti. Buğulu ormanda bu iki atış uzun süre yankılandı. Kuşlardan biri düştü.</p>

    <p>Devlet Güvenlik Komitesi Başkanı Vladimir Polevoi, Antonov'un ikinci sülünü ıskaladığından emin olana dek bekledi, sonra tek atışla öbür kuşu da devirdi.</p>

    <p>Antonov, KGB müdürüne ters ters baktı. "Patronuna gösteriş mi yapıyorsun, Vladimir?" Polevoi, Antonov'un şakadan öfkesini hemen değerlendirdi. "Sizin atışınız zordu, Yoldaş Başkan. Benimki çok kolaydı."</p>

    <p>"Sen Gizli Polis yerine Dışişleri'ne girmeliymişsin," dedi Antonov gülerek. "Diplomatlığın Gromiko'dan aşağı kalmıyor." Antonov şöyle bir çevresine bakındı. "Fransız evsahiplerimiz nerede?"</p>

    <p>"Başkan L'Estrange yetmiş metre kadar solumuzda." Polavoi'nin tümcesi bitmeden peşpeşe atış sesleri duyuldu.</p>

    <p>"Güzel," dedi Antonov. "Birkaç dakika olsun baş başa konuşabiliriz." Çiftesini Polevoi'ye uzattı, adam hemen boş kovanları çıkarıp dolu mermi yerleştirdikten sonra emniyetini kapattı.</p>

    <p>Polevoi biraz yaklaşıp alçak bir sesle konuştu. "Çok dikkatli konuşmamız gerek. Fransız istihbaratçıları her yere dinleme aygıtları yerleştiriyor."</p>

    <p>"Bugünlerde hiçbir şey gizli kalmıyor," dedi Antonov iç kerek.</p>

    <p>Polevoi hin hin sırıttı. "Evet, bizimkiler de dün gece <span style="font-variant:small-caps">L'Ea range'ın Maliye Bakanı'yla yaptığı görüşmeyi kaydetmişler."</span></p>

    <p>"Benim bilmemde yarar olan bir şey var mı?"</p>

    <p>"Önemli bir şey yok. Konuşmalarının çoğu size Amerikan para yardımını kabul ettirme üzerindeydi."</p>

    <p>"Eğer ABD Başkanı'nın bu saf cömertliğinden yararlanmayacağını sanacak kadar budalaysalar, buraya salt bunu görüşmek için geldiğime de inanacak kadar budaladırlar." "Hiç merak etmeyin, Fransızlar buraya gelmekteki gerçek amacınızı bilmiyorlar."</p>

    <p>"New York'tan yeni bir haber var mı?"</p>

    <p>"Yalnızca Huckleberry Finn'in tasarımızın biraz dışına çıktığı."</p>

    <p>"Her şey yolunda mıymış?"</p>

    <p>"İşlem sürüyor."</p>

    <p>"Demek ki, yaşlı cadı bizim olanaksız gördüğümüz işi başardı."</p>

    <p>"Asıl soru, nasıl başardığı."</p>

    <p>Antonov şaşırarak baktı. "Bilmiyor muyuz?"</p>

    <p>"Hayır, efendim. Bize bilgi vermemekte ısrar etti. Torunu bütün operasyonu Kremlin duvarı gibi bizlerden gizledi. Şimdiye ek de güvenlik sistemlerini aşmış değiliz."</p>

    <p>"Çinli kaltak," diye hırladı Antonov. "Karşısında kimler var sanıyor, boş kafalı okul çocukları mıyız?"</p>

    <p>"Sanırım aslı Koreliymiş?" dedi Polevoi.</p>

    <p>"Ne fark eder?" Antonov devrilmiş bir ağaç gövdesine oturup. "Deney nerede yapılıyor?" Polevoi hayır anlamında başını salladı. "Bunu da bilmiyor.”</p>

    <p>"Lugovoy Yoldaş'la hiçbir bağlantınız yok mu?"</p>

    <p>"Lugovoy'la adamları cuma gecesi Staten Island Feribot'una binip Manhattan'dan ayrıldılar. Feribot karaya vardığında onlar yoktu. Bütün bağlantımız da kesilmiş oldu."</p>

    <p>"Nerede olduklarını bilmek istiyorum," dedi Antonov. "Deneyin nerede yapıldığını kesin olarak bilmek istiyorum."</p>

    <p>"En iyi ajanlarımız bu işle görevlendirildi."</p>

    <p>"Bir milyar Amerikan doları tutarındaki altın rezervimiz söz konusuyken o cadının bizi böyle merak içinde bırakmasına izin veremeyiz."</p>

    <p>Polevoi, Komünist Parti Başkanı'na kurnaz kurnaz baktı. "Ücretini ödemeyi düşünüyor musunuz?"</p>

    <p>"Volga Nehri ocak ayında hiç erir mi?" dedi Antonov sırıtarak.</p>

    <p>"Kolay tongaya basacak kadın değil."</p>

    <p>O sırada yaklaşan ayak sesleri duyuldu. Ağaçların arasından ölü sülünleri taşıyan yardımcılar belirdi. Antonov onlara bir göz attıktan sonra Polevoi'ye döndü. "Siz Lugovoy'u bulmaya bakın. Ondan sonrası kendiliğinden hallolur."</p>

    <p>Dört mil kadar ötede arkası kapalı bir kamyon içindeki iki adam son derece gelişmiş bir mikrodalga ses alıcı aygıtının başında oturuyorlardı. Aralarındaki iki tane makaralı teyp Antonov'la Polevoi'nin ormanda yaptıkları konuşmayı kaydetmekteydi.</p>

    <p>Bu iki adam Fransız İstihbarat Servisi SDECE'nin elektronik gözlem uzmanlarıydı. Her ikisi de Rusça dahil, altı yabancı dil biliyordu. Konuşma boyunca ikisi de ara sıra kulaklıklar kaldırıp birbirlerine merakla baktılar.</p>

    <p>"Ne diyor bunlar, anladın mı sen?" diye sordu biri.</p>

    <p>Öbür adam kayıtsızca omuz silkti. "Kim bilir? Şifreli konuşuyorlar herhalde."</p>

    <p>"Acaba şifre çözücüler bundan önemli bir şey çıkarabilir mi?"</p>

    <p>"Çıkarsalar bile önemli olup olmadığını biz öğrenemeyiz. Birinci adam sustu, kulaklığı bir an için kulağına götürdükten sonra yeniden yerine bıraktı. "Şimdi Başkan L'Estran’la konuşuyorlar. Artık yalnız değiller."</p>

    <p>"Tamam o halde, tezgâhı kapatıp kayıtları Paris'e götürelim. Saat altıda kız arkadaşımla buluşacağım."</p>
  </div>
</body>
</html>
