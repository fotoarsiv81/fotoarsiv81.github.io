<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <h1 class="WordSection1 sigil_not_in_toc"></h1>

  <h1 id="sigil_toc_id_5" style="text-align: center;">ÜÇÜNCÜ BÖLÜM</h1>

  <h2 class="sigil_not_in_toc" style="text-align: center;">Leonid Andreyev</h2>

  <div class="WordSection1">
    <h2>46</h2>

    <p><i>7 Ağustos 1989 Miami, Florida</i></p>

    <p>Loren, Leonid Andreyev'in güvertesine adımını atar atmaz. Kaptan Yakov Pokofsky tarafından karşılandı. Gümüş rengindeki gür saçları, yuvarlak havyar gibi kapkara gözleriyle Pokofsky çekici bir adamdı. Her ne kadar kibar ve diplomatik davrandıysa da, gemisinde bir Amerikalı politikacının bulunmasından ve işletime hakkında bir sürü soru sormasından hoşlanmadığı belliydi. Her zamanki nezaket gösterilerinden sonra birinci süvari Loren'i özel kamarasına götürdü. Kamaranın içi bir devlet Başkan'ının cenaze törenine yetecek denli çiçekle doluydu.</p>

    <p>Akşam olduğunda, son yolcular da bindikten sonra gemi demir alıp Biscayne Körfezi'nden çıkıp Atlantik Denizi'ne doğru yola koyuldu. Leonid Andreyev'in güçlü uskurları koca gemiyi kıyıdan uzaklaştırdıkça Miami Beach kumsalında sıralanmış otellerin ışıkları da giderek solmaya başlıyordu.</p>

    <p>Loren giysilerini çıkarıp bir duş yaptı. Kurulanırken boy aynasının karşısına geçip kendi kendine pozlar verdi. Otuz yedi yıllık kullanıma karşın vücudu hâlâ çok iyi durumda sayılırdı.</p>

    <p>Günlük koşuları ve haftada dört saat bale dersleri epey işe yaramaktaydı. Göbeğini parmakları arasına alınca en azından İki santimetrelik bir et görmek biraz moralini bozdu. Geminin lüks yemekleri bu fazlalığa hiç iyi gelmeyecekti. Loren tatlılardan ve içkiden uzak durmak için karar aldı.</p>

    <p>Leylak rengi damasko bir ceket, siyah dantelli bir gömlek ve tafta etek giydi. Saçının topuzunu bozup omuzlarına döktü. Aynadaki görüntüsünü beğendikten sonra çıkıp kıç güvertede biraz dolaşmaya karar verdi.</p>

    <p>Hava adamakıllı sıcaktı. Boş bir şezlong bulup oturdu, yarım saat kadar sessizlik içinde çeşitli düşüncelere daldı. Sonra, birden pruvadan kıça kadar bütün dış güvertede ışıkları sönüverdi.</p>

    <p>Loren kıçüstüne gelene dek helikopteri fark etmemişti. Neredeyse deniz düzeyinde ve ışık yakmadan uçmuş olmalıydı. Gölgelerin içinden adamlar çıkıp yüzme havuzunun üzerini he men kapadılar. Sonra gemi süvarilerinden biri bir düdük çalınca helikopter bu küçük alana iniş yaptı.</p>

    <p>Loren ayağa kalkıp parmaklıkların üzerinden bakmaya başladı. Aracın bulunduğu yer on beş metre kadar uzakta kalıyordu. Ay ışığından başka aydınlık yoktu, olanların çoğunu göremiyordu. Olayı gören başka yolcu var mı, diye bakındı, epey uzakta beş altı kişiden başka kimse yoktu.</p>

    <p>Helikopterden üç kişi indi. Bunlardan ikisi itilip kakılıyor gibiydi. Gemi süvarisi el fenerini koltuk altına alıp adamları açık bir kaporta kapısından içeri dürterek soktu. Bir an için el feneri adamlardan birinin bembeyaz yüzünü ve korkuyla faltaşı gibi, açılmış gözlerini aydınlattı. Loren bu yüzü apaçık görmüştü. Elleri parmaklıklara kenetlendi, kalbi duracak gibi oldu.</p>

    <p>Sonra helikopter kalkış yaparak sahile doğru süzülme başladı. Havuzu örten kapak da alınıp adamlar gözden kayboldu. Her şey öylesine çabuk olup bitivermişti ki, Loren bir an gözlerine inanamadı.</p>

    <p>Fakat alt güvertede gördüğü o korkulu yüzün kime ait olduğu konusunda yanılmış olamazdı. Bu yüzün Kongre Üyesi Alan Moran'ın olduğundan emindi.</p>

    <p>Kumanda köprüsünde Kaptan Pokofsky radara bakmaktaydı. Orta boylu ve kiloluydu. Dudaklarının köşesinden bir sigara sarkıyordu. Doğrularak beyaz üniformasının ceketini düzeltti. "Neyse ki, on iki millik sınırı aşana dek beklediler," dedi. "İzlendiklerini gösteren bir belirti var mı?" diye sordu güverte süvarisi.</p>

    <p>"Havadan ya da denizden yaklaşan hiçbir araç görünmedi," dedi Pokofsky. "Temiz bir iş oldu."</p>

    <p>"Diğerleri gibi," dedi süvari gülerek.</p>

    <p>Pokofsky gülmedi. "Böyle mehtaplı gecelerde, son dakikada haber verilerek yolcu almayı sevmem."</p>

    <p>"Bu kez çok önemli olmalı."</p>

    <p>"Hangisi önemsiz olur ki?" dedi Pokofsky.</p>

    <p>Süvari, kaptanının neşesiz olduğunu fark edip susmayı yeğledi.</p>

    <p>Pokofsky yeniden radara baktıktan sonra gözlerini uzayıp giden kara sulara çevirdi. "Git de konuklarımızın kamarama götürülmelerini sağla," dedi kumanda köprüsünden ayrılırken. Beş dakika sonra geminin ikinci süvarisi kaptanın kapısını tıklatıp içeri girdi. Yanında takım elbisesi buruşmuş bir adam da vardı.</p>

    <p>"Ben Kaptan Pokofsky," dedi Pokofsky yerinden kalkarak. "Paul Suvorov." "KGB mi, GRU mu?"( <i>GRU: Sovyet Askeri istihbarat Örgütü</i>)</p>

    <p>"KGB."</p>

    <p>Pokofsky kanepeyi işaret etti. "Bu beklenmedik ziyaretin denini bana açıklayabilir misiniz?" Suvorov seve seve gösterilen kanepeye oturdu ve Pokofsky'yi kafasında tartmaya çalıştı. Adam hakkında okudukları pek hoşuna gitmemişti. Kaptan yılların sertleştirdiği çetin bir denizciydi, devlet güvenlik memurları karşısında titreyecek birine hiç benzemiyordu. Suvorov akıllılık edip alttan almaya karar verdi.</p>

    <p>"Elbette. Ülkeden iki adamı kaçırmam emredildi."</p>

    <p>"Şimdi neredeler?"</p>

    <p>"Size soracak zaman olmadı, ama birinci süvariye onları geminin hapishanesine kapatmasını söyledim."</p>

    <p>"Sovyet mültecileri mi?"</p>

    <p>"Hayır, ikisi de Amerikalı."</p>

    <p>Pokofsky'nin kaşları kalktı. "Yani Amerikan vatandaşlarını mı ülkeden kaçırdığını söylüyorsun?"</p>

    <p>"Evet," dedi Suvorov sakin bir sesle. "Amerika Birleşik Devletleri yönetiminin en önemli adlarından ikisi."</p>

    <p>"Kulaklarıma inanamıyorum."</p>

    <p>"Adları önemli değil. Biri Kongre üyesi, diğeriyse senatör." Pokofsky'nin gözleri öfkeden</p>

    <p>alev alacak gibiydi. "Gemimi nasıl bir tehlikeye soktuğunun farkında mısın?"</p>

    <p>"Şu anda uluslararası sulardayız," dedi Suvorov. "Ne olabilir ki?"</p>

    <p>"Bundan daha önemsiz şeyler için savaşlar çıkmıştır," dedi Pokofsky sertleşerek. "Eğer Amerikalıların haberi olursa uluslararası su falan dinlemezler Deniz Kuvvetleri'yle, Kıyı Koruma gemileriyle gelir, bizi durdururlar."</p>

    <p>Suvorov ayağa kalkıp gözlerini Pokofsky'nin gözlerine dikiti. "Değerli geminiz için hiçbir tehlike yoktur, kaptan."</p>

    <p>Pokofsky şaşırdı. "Sen ne diyorsun?"</p>

    <p>"Okyanus yeterince büyük," dedi Suvorov. "Eğer gerekirse aşağıdaki dostlarımızı denizin dibine göndeririz."</p>

    <p>&nbsp;</p>

    <p>Kaptanın sofrasında geçen konuşmalar tahmin edilebileceği gibi, alabildiğine cansız ve sıkıcıydı. Loren'in masa arkadaşları önceki yolculuklarını uzun uzun anlatmadan edememişlerdi, Pokofsky bu tür öyküleri binlerce kez duymuş olduğundan kibar kibar dinleyip, yapmacık bir ilgi gösteriyordu. Sorulan bir soru üzerine on yedi yaşında nasıl Rus Deniz Kuvvetleri'ne katıldığını ve yılmadan çalışarak subaylığın çeşitli kademelerine yükseldiğini anlattı. Yirmi yedi yıllık askeri hizmetinden sonraysa sivil uolcu gemisine atanmıştı.</p>

    <p>Verdiği bilgiye göre, Leonid Andreyev on dört bin tonluk bir tekneydi ve Finlandiya'da yapılmıştı. 487 kişilik yolcu kapasitesi vardı, her üç yolcuya iki personel düşecek kadar da personeli bulunuyordu. Gövdesi beyaz olan teknenin açık ve kapalı yüzme havuzları, beş tane kokteyl salonu, iki gece kulübü, Rus ürünlerini ve içkilerini sergileyen on dükkân, bir sinema, bir tiyatro ve büyük bir kütüphanesi vardı. Yaz aylarında Miami'den kalkarak Karayipler'e onar günlük seferler yapmaktaydı.</p>

    <p>Bir ara fırsatını bulan Loren önem vermiyormuş gibi kaptana helikopterin inişini sordu. Kaptan Pokofsky bir sigara yaktı, kibritin alevini üfleyerek söndürdü.</p>

    <p>"Siz Amerikalılar ne zengin oluyorsunuz," dedi gülerek. "İki zengin Teksas'lı Miami'de gemiyi kaçırınca helikopter tutup gelmişler. Benim ülkemde pek az kişi böyle bir harcama yapabilir.” “Benim ülkemde de pek fazla değildir," dedi Loren. Kaptan yalnızca çekici ve kibar değil, aynı zamanda usta bir yalancıydı, Loren konuyu orada kapatıp salatasını didiklemeye devam etti.</p>

    <p>Tatlı servisi yapılmadan önce izin isteyip sofradan kalktı ve kamarasına döndü. Soyunup geniş yatağına uzandı. Alan Moren’in dehşet içindeki yüzünü yine gözlerinin önüne getirdi; kendi kendine bunun bir benzerlik olması gerektiğini söyleyip durdu, mantığı bunun mutlaka bir düş ürünü olduğunu yineliyordu.</p>

    <p>Derken Pitt'in lokantada sorduğu soru aklına geliverdi. Hükümetten önemli bazı kişilerin kayıp olup olmadığını sormuştu. Bunu anımsadıktan sonra Loren kuşkularında haklı olduğuna inandı.</p>

    <p>Geminin güverte planını ve haritasını çıkarıp yatağın üzerine yaydı. 30 yolcu kamarası, 300 kişilik personel kamara makine daireleri, yük bölmeleriyle 170 metre yüksekliği olan bu yüzer kentte Moran'ı araması olacak iş değildi. Ayrıca Rus mülkü üzerinde Amerikan devletinin bir temsilcisi olduğunu da aklından çıkarmaması gerekiyordu. Kaptan Pokofsky'den gemiyi arama izni mi almalıydı? Adama votkayı bırakıp Kentucky burbon viskisine başla dese kabul edilmesi daha olasıydı.</p>

    <p>En mantıklı davranışın Alan Moran'ın yerini bulmak olduğuna karar verdi. Eğer Moran, Washington'daki evinde oturmuş televizyon izlemekteyse Loren de bütün bu çılgınca düşünceyi unutup rahat bir uyku çekerdi. Yeniden giyinip haberleşme odasına gitti. Neyse ki, kalabalık olmadığından sıra beklemek zorunda kalmadı.</p>

    <p>Şık üniforması içinde cici bir Rus kızı, Loren'e nereyi aramak istediğini sordu.</p>

    <p>"Washington D.C.," dedi Loren. "Bayan Sally Lindeman ihbarlı görüşmek istiyorum. Numarayı yazayım."</p>

    <p>"Lütfen beş numaralı kabinde beklerseniz, hemen bağlantıyı sağlarım," dedi Rus kızı kusursuz bir İngilizceyle.</p>

    <p>Loren sekreterinin evde olması için dua ederek sabırla beklemeye başladı. Nitekim evdeydi. Uykulu bir ses santrala adının Sally Lindeman olduğunu bildirdi.</p>

    <p>"Sen misin, patron?" dedi Sally, Loren'in sesini duyun "Eminim Karayip yıldızları altında yakışıklı bir çapkınla dans ediyorsundur. Halklı mıyım?"</p>

    <p>"Nerede o günler."</p>

    <p>"Beni iş için aradığını tahmin etmeliydim."</p>

    <p>"Sally, birini aramanı isteyeceğim senden."</p>

    <p>"Bir saniye." Sessizlik kısa sürdü. Sally yeniden telefona geldiğinde sesinde canlılık vardı. "Elimde kâğıt kalem var şimdi. Evet, kimi aramamı ve ne söylememi istiyorsun?"</p>

    <p>"Benim Rocky Dağı su projeme karşı çıkıp içine eden Kongre üyesini."</p>

    <p>"Yani şu yaşlı, kabak suratlı Mo..."</p>

    <p>"Evet, onu," diye sözünü kesti Loren. "Onunla konuşmanı istiyorum, hatta mümkünse yüz yüze. Önce evinden başla. Eğer dışardaysa, karısına onu nerede bulabileceğini sor. Eğer mırın kırın ederse bunun Kongre'yle ilgili ivediliği olduğunu söyle. Ne dersen de, ama mutlaka onu bul."</p>

    <p>"Bulduktan sonra ne yapayım?"</p>

    <p>"Hiçbir şey," dedi Loren. "Bir yanlışlık olduğunu söylersin."</p>

    <p>Birkaç saniyelik bir sessizlik oldu. Sonra Sally temkinle sorduu. "Patron, sen sarhoş musun?"</p>

    <p>Loren, Sally'nin nasıl şaşırmış olduğunu düşünerek bir kahkaha attı.</p>

    <p>"Hiç bu denli ayık olmamıştım."</p>

    <p>"Bu iş sabahı bekleyemez mi?"</p>

    <p>"Adamın yerini bir an önce bilmek gerek."</p>

    <p>"Saat gece yarısını geçti," diye homurdandı Sally.</p>

    <p>"Hemen!" diye terslendi Loren. "Onun sesini duyup yüzünü görür görmez beni ara."</p>

    <p>Loren telefonu kapatıp kamarasına doğru yürümeye başladı. Bir süre güvertede oyalanıp mehtabı seyretti; içinden, keşke. Pitt yanımda olsaydı, diye geçirdi.</p>

    <p>&nbsp;</p>

    <p>Loren yataktan kalktıktan az sonra kapısı çalındı. "Kim o?"</p>

    <p>"Servis görevlisi."</p>

    <p>Loren kapıyı açtı. Üniformalı servis görevlisi elini başına götürerek selam verdi. "Sizi ivedi olarak karadan arıyorlar, Kongre üyesi Smith," dedi. "Haberleşme odasında görüşebilirsiniz."</p>

    <p>Loren adama teşekkür edip çabucak giyindi. Odada yeni nöbet alan Rus kızı hangi kabinden konuşacağını bildirdi. Sally'ni sesi sanki yanı başında konuşuyormuş gibi net geliyordu.</p>

    <p>"Günaydın, patron," dedi Sally yorgun bir sesle.</p>

    <p>"Nasıl gitti?"</p>

    <p>"Moran'ın karısı kocasının Senatör Marcus Larimer'le balığa çıktığını söyledi." Sally, Loren'in sözünü kesmesine izin vermeden devam etti. "Kaz Gölü adında özel bir alana gitmişler Quantico Deniz Piyade Eğitim Bölgesinde. Ben de arabaya atlayıp oraya gittim. Girişteki nöbetçiyi güçlükle atlatabildikten sonra ne kadar kulübe, tekneevi ve liman varsa bir bir aradım. Ne kongre üyesi, ne de senatör var. Sonra yeniden başkente döndüm. Telefonu açıp Moran'ın üç yardımcısını uyandırdım. O heriflerden de bir şey istemeyeceksin. Hepsi de o balık avı masalını doğruladılar. İşi sağlama bağlamak için Larimer'in adamlarını da aradım, aynı hikâye. Aslına bakarsan bir haftadan fazladır her ikisini de gören olmamış. Kusura bakma, istediğini başaramadım, patron, ama bu işte bir numara var galiba."</p>

    <p>Loren içinin buz kestiğini hissetti. Helikopterden itile kakıla indirilen ikinci adam Larimer olabilir miydi?"</p>

    <p>"Aramaya devam edeyim mi?" diye sordu Sally.</p>

    <p>"Evet, lütfen," dedi Loren.</p>

    <p>"Elimden geleni yaparım," dedi Sally. "Ha, neredeyse unutuyordum. Son haberi duydun mu?"</p>

    <p>"Okyanusun ortasında sabahın onunda nasıl duymuş olabilirim ki?"</p>

    <p>"Arkadaşın Dirk Pitt'le ilgili."</p>

    <p>"Dirk'e bir şey mi olmuş?" diye kaygıyla sordu Loren.</p>

    <p>"Bilinmeyen kişiler arabasını uçurmuşlar. Şansı varmış ki, o sırada içinde değilmiş. Ama ramak kalmış. Tam oraya yürürken bir arkadaşını görüp durmuş. Polisin bildirdiğine göre birkaç dakika oyalanmasaymış, Pitt'i yerden süpürgeyle toplamak zorunda kalırlarmış." Loren şaşıp kalmıştı. Her şey aklının kabul edemeyeceği denli hızlı gelişiyordu. Kendini toparlayıp sağlam gördüğü tek dala tutunmak istedi.</p>

    <p>"Sal, şimdi iyi dinle. Dirk'i ara, ona ihtiyacım..." Birden tiz bir vızıltı kulak zarını hırpaladı. "Beni işitiyor musun, Sal?"</p>

    <p>Aldığı tek karşılık bu parazit sesiydi. Görevli kıza bildirmek için bakındı, ama kız yerinde yoktu. Onun yerine iki servis görevlisi ya da onların üniformasını giymiş iki güreşçiyle, birinci süvari vardı. Süvari kadın kapısını açıp kibarca selam verdi.</p>

    <p>"Lütfen benimle gelir misiniz, Kongre üyesi Smith. Kaptan sizinle görüşmek istiyor."</p>
  </div>
</body>
</html>
