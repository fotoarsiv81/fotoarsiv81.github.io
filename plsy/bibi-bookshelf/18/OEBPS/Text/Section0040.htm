<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>36</h2>

    <p>Vladimir Polevoi yanında koruma görevlileriyle Kremlin’in dış duvarının altında yürüyen Antonov'a hızlı adımlarla yetişti. Sovyetler Birliği kahramanlarının gömüldüğü kabir alanına varmışlardı. Hava mevsime göre adamakıllı sıcak olduğundan Antonov ceketini koluna almıştı.</p>

    <p>"Bu güzel yaz gününden yararlanıyorsunuz galiba," dedi Polevoi.</p>

    <p>Antonov dönüp baktı. Sovyet Devlet Başkanı olmak için pey genç sayılırdı; altmış iki yaşındaydı. "Masa başında harcamayacak kadar güzel bir gün," dedi.</p>

    <p>Bir süre sessizce yürümeye devam ettiler. Polevoi Başkan'ının iş konuşmaya hazır olduğunu gösterecek bir işaret bekliyordu. Antonov, Stalin'in kabri önünde durdu. "Onu tanır mısın?" diye sordu.</p>

    <p>"O zamanlar beni fark edemeyeceği kadar alt kademelerdeydim," dedi Polevoi. Antonov'un ifadesi birden sertleşti. "Çok şanslıymışsın." Sonra mendilini çıkarıp ensesindeki teri sildi ve yürümeye devam etti.</p>

    <p>Polevoi Başkan'ının söyleşmek için keyifsiz olduğunu anlayıp hemen konuya girdi. "Huckleberry Finn projemizde olumlu bir gelişme olabilir."</p>

    <p>"İyi olur," diye homurdandı Antonov. "New York'ta Birleşmiş Milletler'de görevli memurlarımızın güvenliğinden sorumlu bir ajanımız ortadan kayboldu."</p>

    <p>"Bunun Huckleberry Finn'le ilişkisi ne?"</p>

    <p>"Ajanımız Dr. Lugovoy'u izlerken kayboldu."</p>

    <p>"İltica etme olasılığı var mı?"</p>

    <p>"Hiç sanmıyorum."</p>

    <p>Antonov birden durup Polevoi'ye sert sert baktı. "Eğer Amerikalılara geçecek olursa bizi mahveder."</p>

    <p>"Paul Suvorov için şahsen kefil olurum," dedi Polevoi inançla. "Bağlılığı su götürmez."</p>

    <p>"Adı yabancı gelmiyor."</p>

    <p>"Victor Suvorov'un oğludur, şu tarım uzmanı."</p>

    <p>Antonov yatışmış gibi göründü. "Victor güvenilir bir parti üyesidir."</p>

    <p>"Oğlu da öyle," dedi Polevoi. "Hatta biraz fazla hevesli bile denebilir."</p>

    <p>"Sence başına ne gelmiştir?"</p>

    <p>"Sanırım kendine Lugovoy'un psikologlarından biri süsü verdi ve Madam Bougainville'in adamları onu da götürdüler."</p>

    <p>"Demek içerde de bir güvenlik ajanımız bulunuyor şimdi."</p>

    <p>"Yalnızca varsayım. Kanıt yok elimizde."</p>

    <p>"Konuyu biliyor muydu?"</p>

    <p>"Hiçbir şey bilmiyor," dedi Polevoi. "Bu işe karışması yalnızca rastlantı."</p>

    <p>"Dr. Lugovoy'u izlettirmek hata olmuş."</p>

    <p>Polevoi derin bir soluk aldı. "FBI bizim Birleşmiş Milletle delegelerimizi yakından izliyor. Bizim güvenlik ajanlarımızın de netimi olmaksızın Lugovoy ve adamlarını New York'ta başıboş bıraksaydık Amerikalılar kuşkulanırlardı."</p>

    <p>"Demek onlar bizi, biz bizimkileri izliyoruz."</p>

    <p>"Geçen son yedi ay içinde bizden üç kişi siyasi sığınma hakkı istedi. Dikkat etmek zorundayız."</p>

    <p>Antonov "haklısın" anlamında ellerini salladı. "Söylediğin doğru."</p>

    <p>"Eğer Suvorov gerçekten Lugovoy'la birlikteyse, hiç kuşku yok, bizimle bağlantı kurup laboratuvar tesislerinin yerini bildirecektir."</p>

    <p>"Evet, ama Suvorov konuyu bilmeden budalaca bir şey yaparsa o Bougainville cadısının nasıl tepki göstereceğini Tanrı bilir."</p>

    <p>"Ücretini artırabilir."</p>

    <p>"Daha da beteri, Başkan'la diğerlerini, en çok para verene satmaya kalkar."</p>

    <p>"Bunu olası görmüyorum," dedi Polevoi. "Dr. Lugovoy olmadan projenin yürütülmesi olanaksız."</p>

    <p>Antonov belli belirsiz gülümsedi. "Benim kuşkucu huyumu hoşgör Yoldaş Polevoi, ama ben hep işin kötü yanını düşünürüm. Böylece tatsız sürprizlerle karşılaşmam."</p>

    <p>"Lugovoy'un deneyinin bitmesine üç gün var. Şimdiden ödemenin nasıl yapılacağını düşünelim."</p>

    <p>"Bir önerin var mı?"</p>

    <p>"Ödemeyi yapmayalım, elbette."</p>

    <p>"Nasıl?"</p>

    <p>"Çeşitli yollar var. Bougainville'in temsilcisi yoklamasını yaptıktan sonra altın külçelerini altın kaplamalı kurşunla ya da altın miktarı çok az külçelerle değiştirelim."</p>

    <p>"Sonra da yaşlı cadı bunun kokusunu alsın."</p>

    <p>"Ama yine de denememiz gerek."</p>

    <p>"Nasıl gönderilecek?" diye sordu Antonov. "Madam Bougainville'in gemilerinden biri Odessa'da yükleme için hazır bekliyor."</p>

    <p>"O halde hiç beklemediği bir şey yapalım."</p>

    <p>"Nedir o?" diye sordu Polevoi umutla. "Verdiğimiz sözü tutalım."</p>

    <p>"Yani ödeyelim mi?" dedi Polevoi inanamayarak. "Son dirhemine kadar.</p>

    <p>Polevoi afallamıştı. "Bağışlayın, Yoldaş Başkan, ama ben sanıyordum ki.."</p>

    <p>"Fikrimi değiştirdim," dedi Antonov kesin bir ifadeyle. "Daha iyi bir çözüm düşünüyorum." Polevoi birkaç dakika ses çıkarmadan bekledi, ama Antonov'un fikrini söylemeyeceği belli olmuştu. Adımlarını yavaşlatarak geride kaldı, sonra da durdu.</p>

    <p>Yanında koruyucularıyla birlikte Antonov yürümeye devam etei. Aklı hemen devletin diğer çözüm bekleyen sorunlarına geçmişti.</p>

    <p>&nbsp;</p>

    <p>Suvorov küçük gece lambasını yakıp saatine baktı. Sabahın 4.04'üydü. Fena değildi doğrusu. Saat dörtte uyanmak üzere zihnini programlamış ve yalnızca dört dakika geç kalmıştı.</p>

    <p>Bir yandan esnerken çabucak gömleğini ve pantolonunu geçirdi arkasına, çorap ya da ayakkabı giyerek zaman harcamadı. Banyoya geçip yüzüne soğuk su çarptıktan sonra kapıya gitti ve hafifçe araladı.</p>

    <p>Ekran başında denekleri kontrol eden iki psikolog dışında aydınlık koridor boş sayılırdı. Çıplak ayakla halı üzerinde yürürken tesisin boyutlarını çıkararak defterine kaydetti. Dört dış duvar arası elli metre uzunlukta, on metre genişlikteydi. Tavan yüksekliği yaklaşık üç metre vardı.</p>

    <p>İlaç deposu olarak kullanılan odaya geldi ve kapıyı yavaşça açtı. Lugovoy kimsenin bir şey çalacağını aklına getirmediği için kapı hiçbir zaman kilitlenmiyordu. Suvorov içeri girip kapıyı kapadıktan sonra ışığı açtı. Kısa bir aramadan sonra uyuşturucu ilaç şişelerini buldu. Bunları lavabonun üzerine dizdi. Sonra bir enjektörle içindeki maddeyi çıkarıp yerine su koydu. Bu işi bitirdikten sonra şişeleri yeniden rafa yerleştirdi.</p>

    <p>Kimseye görünmeden yatak odasına dönüp hemen yatağına girdi. İyi başarmıştı doğrusu, kimsenin kuşkusunu çekmede planını uygulamıştı. Şimdi yapacağı tek şey uygun zamanı beklemekti.</p>
  </div>
</body>
</html>
