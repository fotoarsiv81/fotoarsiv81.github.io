<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>57</h2>

    <p>Geminin ikinci çarkçısı dev yakıt tankları arasındaki iskelede yürümekteydi. Borularda sızıntı olup olmadığını kontrol ediyordu.</p>

    <p>Ön duvarın ardındaki turbo jeneratörün homurtusundan başka ses yoktu. İkinci çarkçı bir ıslık tutturmuş, ara sıra bir boru contasına ya da valfına elindeki paçavrayı sarıyor, sonra bunun yağlanıp yağlanmadığına bakıyordu.</p>

    <p>Birden durdu ve kulak kabarttı. Sağına doğru uzanan yürüme iskelesinden metalin metale çarpma sesi geliyordu. Merak edip o yöne doğru yürüdü, iskelenin sonunda, yakıt deposu teknenin iç duvarı arasında durup baktı.</p>

    <p>Kat görevlisi üniforması içinde bir adam yakıt deposun kenarına bir şey yerleştiriyordu. İkinci çarkçı sessiz adimi yürüyerek adamın bir metre kadar yakınına geldi.</p>

    <p>"Ne yapıyorsun burada?" diye çıkıştı.</p>

    <p>Kat görevlisi ağır ağır dönüp ayağa kalktı. Uzakdoğu'luydu. Üzerindeki beyaz üniforma kirlenmişti, ayaklarının dibindeyse açık duran bir denizci torbası vardı. Kat görevlisi karşılık vermedi, ama ağzını yayarak gülümsedi.</p>

    <p>Hâlâ yanıt yoktu.</p>

    <p>İkinci çarkçı bir adım daha sokuldu. "Burada olmaman gerekirdi. Bu bölge yolcu hizmet görevlilerine yasaktır."</p>

    <p>Derken ikinci çarkçı yakıt deposunun kenarına yapıştırılmış biçimsiz bir yumru gördü. İçinden iki bakır tel uzanıp torbanın yanında duran bir saat mekanizmasına giriyordu. "Bomba!" dedi ikinci çarkçı şok içinde. "Bomba yerleştiriyorsun!"</p>

    <p>Dönüp iskele boyunca çılgın gibi koşmaya başladı. Daha beş adım atmamıştı ki çelik duvarlar arasında iki kez peş peşe çırpma sesine benzer bir ses yankılandı. Ucuna susturucu takılmış otomatik silahtan çıkan mermiler ikinci çarkçının başının arkasından girmişti.</p>

    <p>Buzlu votka dolu kadehler şerefe kaldırılıp boşaltıldıktan sonra hemen tazelendi. Pokofsky kamarasındaki özel dolabından ikram yapıyor, bu arada deri kanepede oturmakta olan Adamla göz göze gelmekten kaçınıyordu.</p>

    <p>Havana'daki KGB ekip başkanı Geidar Ombrikov hiç de keyifli sayılmazdı. "Verdiğiniz raporu amirlerim hiç de hoş karşılamayacaklardır," dedi. "Emriniz altındayken bir ajanımızın yitirilmesi tümüyle sizin ihmaliniz olarak düşünülecektir."</p>

    <p>"Bu bir eğlence gemisi," dedi Pokofsky öfkeyle yüzü kızararak. "Bütün amacı da Sovyet hazinesine tıkır tıkır dolar getirmek. Devlet Güvenlik Komitesi için yüzer karargâh değiliz."</p>

    <p>"O halde, yolcuların özel konuşmalarını dinlemek için dış düdüğümüzün gemiye yerleştirdiği on ajanımızın varlığını nasıl açıklarsınız?"</p>

    <p>"Bunu elimden geldiğince düşünmemeye çalışıyorum."</p>

    <p>"Ama düşünmelisiniz," dedi Ombrikov tehdit dolu bir sesle.</p>

    <p>"Bu gemiyi yönetirken yeterince düşünecek şey çıkıyor," dedi Pokofsky. "Bir günüm içinde bir de istihbarat toplayacak kadar saat kalmıyor."</p>

    <p>"Yine de daha iyi önlemler almalıydınız. Eğer Amerikalı politikacılar kaçıp da başlarına gelenleri anlatırlarsa bunun tepkileri ülkemizin dış ilişkilerinde felaketlere yol açar." Pokofsky votka kadehini bir yudum bile almadan içki dolabının üstüne bıraktı. "Bu geminin içinde uzun süre gizlenebilecekleri bir yer yok. Bir saate kalmaz yakalarız onları."</p>

    <p>"Umarım öyle olur," dedi Ombrikov buz gibi bir sesle. ABD Deniz Kuvvetleri bir Rus gemisinin o çok değerli Küba üslerin bu kadar yakında durmasından işkillenmeye başlayacak ve bir devriye çıkaracaklar."</p>

    <p>"Leonid Andreyev'e girmeye cesaret edemezler."</p>

    <p>"Doğru, ama benim teknemde Amerikan bayrağı var. Kontrol için tekneye çıkmakta duraksamazlar."</p>

    <p>"Çok ilginç bir tekne," dedi Pokofsky konuyu değiştirme! için. "Nereden buldunuz onu?" "Dostumuz Castro şahsen ödünç verdi," dedi Ombrikov "Eskiden yazar Ernest Hemingway'e aitmiş."</p>

    <p>"Evet, o adamın dört romanını okumuş..."</p>

    <p>Kapıyı vurmadan içeri giren birinci süvari Pokofsky'nin sözünü kesti.</p>

    <p>"Böyle girdiğim için bağışlayın kaptan, ama sizinle özel konuşabilir miyim?"</p>

    <p>Pokofsky odadakilerden özür dileyip kapıdan dışarı çıktı, "Ne oldu?"</p>

    <p>"Onları bulamadık," dedi süvari çekinerek. Pokofsky bir süre konuşmadan durdu, kendi koyduğu kuralları çiğneyerek bir sigara yaktı. "O halde gemiyi bir daha yırt, bu kez daha dikkatli olun. Güvertede dolaşan yolculara da daha iyi bakın, onların arasına karışmış olabilirler."</p>

    <p>Birinci süvari başını sallayıp gittikten sonra Pokofsky kamarasına döndü.</p>

    <p>"Bir sorun mu var?" diye sordu Ombrikov. Pokofsky tam yanıt verecekken gemi boylu boyunca, şöyle bir sarsılır gibi oldu. Yarım dakika kadar Pokofsky gergin bir suskunluk ve merak içinde bekleyip bu sarsıntıya bir anlam vermeye çalıştı. Ama arkası gelmedi.</p>

    <p>Derken birden Leonid Andreyev müthiş bir patlama sonucu sancak yönüne doğru şiddetle sarsıldı, ayakta bulunan herkes yere devrildi. Teknenin iskele yanından dev alev tabakaları fışkırırken havaya uçan yanar çelik ve yakıt molozları üstü açık güvertelere yağmaya başladı. Patlama gürültüsü geçtikten sonra her yanı bir ölüm sessizliği kapladı. Mantar biçiminde kapkara bir bulut göğe süzülüyordu.</p>

    <p>Gemide bulunan yedi yüz yolcu ve personelin bilmediği, birçoğunun da hiç öğrenemeyeceği şey, geminin tam ortasında ve dibinde bulunan yakıt depolarının patlayarak, yarısı su kesiminin altında, yarısı üstünde kalacak biçimde büyük bir delik açılmış olduğuydu. Patlama sonucu mavi yeşil karışımı alev dalgaları geminin üst kısımlarını kaplayıp yolculara doğru büyük bir hızla yayılıyordu.</p>

    <p>Bir anda Leonid Andreyev lüks bir eğlence gemisi olmaktan çıkmış, alevler içinde bir cehenneme dönmüştü.</p>

    <p>Pitt yattığı yerde şöyle bir kımıldandı, şaşkın bir halde ne olduğunu anlamaya çabaladı. Sarkıntı geçene dek düştüğü yer-kalkmadı. Sonra elleri üzerinde doğruldu, dizlerinin üzerine çöküp kapı tokmağına tutunarak yavaş yavaş kalktı. Kırık çıkığı olmadığına karar verince diğerlerine baktı.</p>

    <p>Giordino duş bölmesinin üzerine çökmüştü. Son olarak kamaranın ortasında oturduğunu anımsıyordu. Gözlerinde şaşkınlık vardı, ama yarası yoktu. Moran ve Loren ranzadan düşmüşler, kamaranın ortasında yerde yatıyorlardı. Her ikisi de yarı baygın durumdaydı, ancak bir iki çürükten başka yara almamışlardı.</p>

    <p>Larimer kamaranın öbür ucunda büzülüp kalmıştı. Pitt yanına gidip yavaşça başını kaldırdı. Sol şakağında çirkin bir yumru belirmiş, yarılan dudağından da kan sızmaktaydı. Baygındı, ama soluğu düzenliydi. Pitt ranzadan bir yastık alıp senatörün; başının altına yerleştirdi.</p>

    <p>İlk konuşan Giordino oldu. "Durumu nasıl?"</p>

    <p>"Yalnızca bayılmış," dedi Pitt.</p>

    <p>"Ne oldu?" diye mırıldandı Loren zorlukla.</p>

    <p>"Patlama oldu," dedi Pitt. "Ön taraflarda bir yerde, herhalde makine dairesinde." "Kazanlarda mıdır acaba?" dedi Giordino.</p>

    <p>"Modern kazanların güvenlik dizaynı vardır, patlamazlar."</p>

    <p>"Tanrım," dedi Loren. "Kulaklarım hâlâ çınlıyor."</p>

    <p>Giordino'nun yüzünde garip bir ifade belirdi. Cebinden metal bir para çıkarıp halı kaplı zemin üzerinde yuvarladı. Normal olarak paranın bir süre yuvarlanıp bir yana doğru düşmesi gerekirken, sanki güdümlüymüş gibi karşı duvara çarpana dek hızını kaybetmeden gitti.</p>

    <p>"Gemi yatıyor," dedi Giordino.</p>

    <p>Pitt gidip kapıyı araladı ve koridora baktı. Koridor, kamaralarından çıkıp şaşkın şaşkın koşuşan yolcularla doluydu. "B Planımız da burada yatar."</p>

    <p>Loren merakla baktı. "Ne demek bu plan B?"</p>

    <p>"Küba'dan gelen tekneyi kaçırma planı. Boş yer bulacağımızı sanmıyorum."</p>

    <p>"Sen neden söz ediyorsun?" diye çıkıştı Moran. Bir yere tutunarak ayağa kalktı. "Bu patlama bizi yok etmek için yaptıkları ucuz bir numara."</p>

    <p>"Bana sorarsanız bayağı pahalı bir numara," dedi Giordino. "Bu patlama gemiye ağır bir hasar vermiş olmalı. Su aldığı belli."</p>

    <p>"Batacak mıyız yani?" diye sordu Moran korkuyla.</p>

    <p>Pitt ona aldırmadan kapıyı yeniden aralayıp dışarı baktı. Yolcuların çoğu sakindi, fakat aralarında bağıran, ağlayanlar da vardı. Koridor telaşla eşyalarını bavullara tıkıştırmış insanlarla doluydu. Pitt bu sırada yanan boya kokusu duydu, ardından da yaklaşan dumanları gördü. Kapıyı kapatıp yatakların üstündeki battaniyeleri aldı ve Giordino'ya doğru fırlattı.</p>

    <p>"Çabuk, bunları ve içerde bulacağın bütün havluları duşun altında iyice ıslat!"</p>

    <p>Giordino, Pitt'in yüzündeki ifadeyi görünce hiçbir şey sormadan denileni yaptı. Loren eğilmiş Larimer'in başını yerden kaldırmaya çalışıyordu. Senatör inleyerek gözlerini araladı ve Loren'e baktı. Moran duvara yapışmış, kendi kendine bir şeyler mırıldanıyordu:</p>

    <p>Pitt, Loren'i bir yana itip Larimer'i ayağa kaldırdı, bir kolunu omzuna doladı. Giordino banyodan gelip herkese ıslak battaniye ve havlu verdi.</p>

    <p>"Pekâlâ, Al, sen senatörü taşımama yardım et, Loren sen Kongre üyesi Moran'dan ayrılma, beni yakından izleyin." Pitt son kez herkese baktı. "Haydi, gidiyoruz."</p>

    <p>Kapıyı açar açmaz nereden geldiği belirsiz bir duman duvarıyla karşılaştı.</p>

    <p>Daha patlamanın sarsıntısı geçmeden Kaptan Pokofsky şaşkınlığını üzerinden atarak hemen kumanda köprüsüne koşmuştu. Genç güverte süvarisi otomatik gemi konsoluna yumruk indirip duruyordu.</p>

    <p>"Bütün su geçirmez kapıları kapatıp yangın kontrol sistemini devreye sok!" diye emretti Pokofsky.</p>

    <p>"Yapamıyorum," dedi genç süvari. "Elektrik kalmadı."</p>

    <p>"Yardımcı jeneratörler?"</p>

    <p>"Onlar da hasar gördü. Telefonlar çalışmıyor. Yara savma bilgisayarı devre dışı. Hiçbir şeye kumanda edemiyoruz. Genel alarm bile veremiyoruz."</p>

    <p>Pokofsky köprü dışına çıkıp kıç tarafına doğru baktı, o güzel gemisi şimdi orta yerinden alev ve duman kusmaktaydı. Bir kaç dakika önce müzik ve neşe içinde yüzerken, şimdi bir dehşet sahnesine dönmüştü. Açık yüzme havuzu ve şezlonglar bulunduğu güverteler krematoryum olmuştu. Güneşlenmekte olan iki yüz yolcu yanar yakıtın boşalmasıyla o an hemen kavrulmuşlardı. Bazıları kendilerini yüzme havuzlarına atarak o için canlarını kurtarmışlar, ama soluk almak için başlarını çıkardıkları anda müthiş ısı ciğerlerini yakmıştı. Çıplak bedenleri da giysileri alev alan birçok yolcu da korkulukları aşıp denize atlamışlardı. Pokofsky bu cehennem görünümüne içi titreyerek bakmaktaydı. Geminin artık kurtulamayacağını anlamıştı. Bu felaketi durdurmanın yolu yoktu. Alttan giren su gemiyi iyice yatırma başlamıştı. Yeniden köprüye döndü.</p>

    <p>"Emri herkese ilet, gemiyi terk ediyoruz," dedi güverte subayına. "İskele cankurtaranları yanıyor. Sancak tarafındakilere bindirebildiğiniz kadar kadın ve çocuk bindirin."</p>

    <p>Güverte subayı koşarak çıkarken başçarkçı Erik Kazinkin soluk soluğa alt merdivenden çıkıp geldi. Kaşları ve saçları yarısı alazlanmıştı. Ayakkabılarının tabanlarından da duman tütmekteydi, ama o farkında değildi. Acı falan duyacak durumdan çıkmıştı.</p>

    <p>"Rapor verin," dedi Pokofsky sakin bir sesle. "Patlama nedeni nedir?"</p>

    <p>"Yakıt deposu patladı," dedi Kazinkin. "Nedenini Tanrı bilir. Elektrik jeneratörü odası ve yardımcı jeneratör bölmesi de havaya uçtu. İki ve üç numaralı kazan dairelerini su bastı. Makine dairelerine giden su geçirmez kapıları elle kapadık, ama gemi korkunç bir hızla su alıyor. Pompaları çalıştıracak elektrik de olmayınca..." Başçarkçı gerisini getiremeden çaresizce omuzlarını kaldırdı.</p>

    <p>Leonid Andreyev'i kurtarmak için hiçbir umut kalmamıştı. Tek bir soru vardı, o da acaba gemi kül olana dek yanacak mıydı, yoksa daha önce batar mıydı? Pokofsky bir saat sonra çok az kişinin sağ kalacağını anlamıştı. Az sayıdaki cankurtaran botuna binemeyen birçok kişi ya yanacak ya da boğularak ölecekti.</p>

    <p>"Adamlarınızı aşağıdan çıkarın," dedi Pokofsky. "Gemiyi terk ediyoruz."</p>

    <p>"Sağolun, kaptan," dedi başçarkçı. Elini uzattı. "Size iyi şanslar."</p>

    <p>Pokofsky bir kat aşağıdaki haberleşme odasına gitti. Görevli süvari başını telsizden kaldırdı ve birden içeri dalan kaptana baktı.</p>

    <p>"Hemen yardım çağrısı yapın," dedi Pokofsky. "Sorumluluğu üstüme alıp patlamanın hemen ardından çağrıyı yaptım."</p>

    <p>Pokofsky süvarinin omzunu sıvazladı. "İyi karar vermişsin. Vericide bir sorun çıktı mı?" "Evet, efendim. Elektrik kesilince hemen pilleri kullandım, karşılık on mil güneydoğumuzda bulunan bir Koreli konteynırdan geldi."</p>

    <p>"Çok şükür, yakında olan birileri varmış. Başka karşılık geldimi?"</p>

    <p>"Guantanamo Körfezi'ndeki Amerikan Deniz Üssü kurtarma gemileri ve helikopterlerle geliyorlar. Elli mil yakınımızdaki tek başka gemi, bir Norveç gemisi."</p>

    <p>"Onun gelmesi bizim için çok geç olur," dedi Pokofsky. Umudumuzu Korelilere ve Amerikan Deniz Kuvvetleri'ne bağlayalım."</p>

    <p>Islak battaniyeyi başına geçirmiş olan Pitt el yordamıyla koridoru geçip dumanla kaplı merdiven aralığına geldi. Giordino'yla birlikte üç dört kez oksijensizlik nedeniyle can vermiş yolcuların cesetlerine takıldılar.</p>

    <p>İkisinin kollarına girmiş olan Larimer onlara ayak uydurma ya çalışırken, Loren ve Moran da, Pitt ve Giordino'nun pantolon kemerlerini tutarak arkadan gelmekteydiler.</p>

    <p>"Ne kadar kaldı?" diye sordu Loren.</p>

    <p>"Gezi güvertesine varabilmemiz için dört kat daha çıkmamız gerek," dedi Pitt güçlükle soluyarak.</p>

    <p>Merdivenlerin ikinci sahanlığında insanlardan oluşan duvarla karşılaştılar. Dumandan kaçmaya çalışan yolcular burada tıkandığı için bir adım daha ilerlemek olanaksızdı. Gemi personeli soğukkanlılıkla bu insan akınını güvertelere doğru yöneltmeye çalışıyordu, ama az sonra kaçınılmaz panik başlayınca tümü de can havliyle kendilerini atan insanların ayakları altında ezildiler.</p>

    <p>"Sola!" diye bağırdı Giordino. "Bu koridor kıç tarafa doğru giden başka bir merdivene çıkıyor." Arkadaşına büyük güveni olan Pitt, Larimer'i de sürükleyerek hemen o yöne doğruldu. Senatör de artık kendi ağırlığını taşımaya başlamıştı. Bir süre ilerledikten sonra dumanın azaldığını, panik içinde koşuşan insan selinin de seyredildiğini fark ettiler. Sürü içgüdüsüne kapılmayarak Giordino onları geçici bir güvenliğe çıkarmıştı.</p>

    <p>Birkaç dakika sonra kıç güverteye varıp temiz havayı ciğerlerine çekerken dehşet içinde geminin durumuna baktılar.</p>

    <p>Leonid Andreyev iskele tarafına yirmi derecelik eğimle yatmaktaydı. Binlerce galon petrol denize dökülmüş ve alev almıştı. Patlama sonucu ortada kalan açıklığın çevresi olduğu gibi yanıyordu. Geminin bütün orta bölümü de alevler içindeydi.</p>

    <p>Müthiş ısı çelik saçları akkor haline getirerek bükmüştü. Geminin beyaz boyaları yanıp kararmış, lombozlar da bir bir tabanca gibi patlamaktaydı.</p>

    <p>Rüzgârın da etkisiyle alevler köprüye doğru hızla yaklaşıyordu. Haberleşme odası yanmış, görevli süvari telsiz başında yanarak ölmüştü. Leonid Andreyev de bütün modern gemiler gibi yangın korunmalı yapılmıştı, ama hiçbir plan ve dizayn yakıt depolarının patlaması gibi korkunç bir sonucu hesaba katamazdı.</p>

    <p>Dalgalar halinde yükselen yağlı duman bulutu yüz metreye kadar çıkmış, üst hava akımlarının etkisiyle düzleşerek gemi boyunca uzanmıştı. Bulutun tabanı gürül gürül kabaran portakal sarı karışımı alevlerdi. Teknenin daha alt taraflarındaysa alevler mavi beyaz, asetilen rengini almış, deliklerden giren havanın da körüklemesiyle maden eritme fırınlarının derecesini bulmuştu.</p>

    <p>Yolcuların birçoğu merdivenlerden çıkmayı başarabilmişse de, alt katlarda kimi kamaralarında sıkışıp yanan, kimi ciğerlerine duman çekip boğulan yüzden fazla ölü vardı. Yukarı çıkmayı başaranlar da alevlerden kaçmak için kıç tarafa koşarken cankurtaran botlarından uzaklaşmışlardı.</p>

    <p>Personel tarafından düzeni sağlama çabaları bu karmaşa içinde boşa çıkmıştı. Sonunda yolcuları kendi başlarına bırakmışlar, herkes de nereye gideceğini bilemeden koşmaktaydı. İskele cankurtaranları alev almıştı, gemi personeli alevler yetişene dek sancak tarafından ancak üç bot indirebilmişti. Bunlardan bir tanesi denize inene dek alev almıştı.</p>

    <p>Artık yolcular kendilerini denize atmaya başlamışlardı, yükseklik on yedi metre vardı. Bazıları can yeleklerini atlama-önce şişirme hatasını yaparak suya düştüklerinde boyunlarını kırdılar. Kadınlar kenarda durmuş, atlamaya korkuyorlardı, erkekler çaresizlik içinde sövüp duruyorlardı. Suda çabalayanlar kurtaran botlarına doğru yüzmeye çalıştılar, ama botları kullanan personel aşırı yüklenen araçları oradan uzaklaştırıyordu.</p>

    <p>Tam o sırada konteynır gemisi geldi. Kaptan Leonid Andreyev'e yüz metre kala durdu ve hızla cankurtaran botlarını indirmeye başladı. Birkaç dakika sonra da Amerikan Deniz Kuvvetleri'nin kurtarma helikopterleri havada göründü.</p>

    <p>Loren büyülenmiş gibi yaklaşmakta olan alev duvarına bakıyordu. "Atlamamız falan gerekmez mi?" diye sordu titrek sesle.</p>

    <p>Pitt hemen yanıt vermedi. Zemine bakarak eğimin kırk derece olduğuna karar verdi. "Telaş etmeyelim," dedi sakin "Alevlerin bize varması daha on dakika sürer. Gemi iskele tarafına yattıkça atlayacağımız yükseklik de azalır. Bu arada güverte koltuklarını denize atalım da, suda çırpınanlar yardım gele dek tutunabilsinler."</p>

    <p>İlk davranan Larimer oldu. Güçlü kollarıyla tahta koltukları alıp bir bir denize atmaya başladı. Bu iş bayağı hoşuna gitmiş gibiydi. Moran duvarın dibinde büzülmüş, korkudan tir tir titriyor elini bile kaldırmadı.</p>

    <p>"Dikkat edin yüzenlerin kafasına gelmesin," diye uyardı Pitt, Larimer'i.</p>

    <p>"Dikkat etmez miyim," dedi senatör bitkin bir gülüşle. "Seçmenlerimden birine gelirse bir oy kaybetmiş olurum."</p>

    <p>Görünürde atacak koltuk kalmayınca Pitt şöyle bir durup çevresine bakındı. Alevlerin ısısı henüz dayanılmayacak gibi değildi. Kıç güvertede bulunanların daha birkaç dakika için yangın tehlikesi yoktu. Pitt iskele tarafına doğru yürüdü. Sudan yükseklik yedi metreydi. Giordino'ya bağırdı. "Şu insanların suya atlamalarına yardım edelim." Sonra da ellerini ağzına götürüp haykırdı.</p>

    <p>"Kaybedecek zamanınız kalmadı! Ya hemen suya atlarsınız ya da burada ölürsünüz!" Birkaç erkek hemen davranıp yaygara eden karılarının ellerinden tuttukları gibi suya atladılar. Arkalarından üç tane genç kız geldi ve hiç duraksamadan balıklama daldılar. "Hemen koltuklardan birine yüzüp tutunun," diyordu Giordino atlayan herkese.</p>

    <p>Pitt kalabalık aileleri gruplara ayırırken Loren de çocukları neşelendirmeye çalışmaktaydı. Önece ana babalar atladıktan sonra Pitt çocukları kollarının uzunluğunca aşağı uzatıp suya bırakıyordu.</p>

    <p>Alev duvarı yaklaştıkça solumak da zorlaşmaya başlamıştı. Isı da adamakıllı artmış, dayanmak güçleşmişti. Pitt şöyle bir sayınca daha otuz kişi kaldığını gördü.</p>

    <p>Şişman, iri bir adam korkuluğun önünde durmuş bir türlü atlamıyor, "Suda köpekbalıkları kaynıyor!" diye deli gibi bağırıyordu. "Burada durup helikopterleri beklesek daha iyi." "Burada bu ısı varken, geminin üstünde helikopter duramaz," diye sabırla açıkladı Pitt. "Ya burada yanıp kül olursun ya la şansını suda denersin. Çabuk karar ver, başkalarının yolunu tıkıyorsun."</p>

    <p>Giordino iki adımda yanlarına geldi, güçlü kaslarını gerip adamı tuttuğu gibi kaldırdı. Hiçbir düşmanlık ya da kötü niyet loktu. Kenara kadar getirip paldır küldür suya attı. Arkasından da, "Bana bir kart atarsın," diye bağırdı.</p>

    <p>Bu olay diğer yolcuları da harekete geçirmişti. Daha önce duraksayanlar da bir bir atlamaya başladılar.</p>

    <p>Sonuncusu da gittikten sonra Pitt, Loren'e baktı. "Sıra senin."</p>

    <p>"Meslekdaşlarım olmadan asla," dedi Loren. Pitt yüzen kimse var mı diye aşağı baktı. Larimer öyle bitkindi ki, bacaklarını korkuluktan zor attı. Giordino ona yardım ederken, Loren de Moran'la kol kola atladı. Onlar biraz yüzüp açılana kadar Pitt arkalarından endişeyle baktı. Bir yandan Larimer'e cesaret verip, bir yandan da Moran'ı yakasından çekere yüzdüren Loren'in dayanıklılığı Pitt'i hayran bırakmıştı.</p>

    <p>"Ona yardım etsen iyi olur," dedi Pitt, Giordino'ya.</p>

    <p>Giordino tek sözcük söylemeden suya atladı.</p>

    <p>Pitt atlamadan önce son bir kez bakındı. Yatış elli derece geçmiş, geminin batmasına ancak dakikalar kalmıştı. Sancak yanındaki uskur iyice su üstündeydi.</p>

    <p>Pitt tam atlayacakken birden şaşkınlık içinde dondu kal Gözünün ucuyla bir kamara lombozundan çıkan bir kol görmüştü. Hiç düşünmeden yerdeki ıslak battaniyelerden birini kafasın geçirip oraya koştu. Kamaranın içinden bir ses yardım istiyordu. Eğilip bakınca bunun bir kadın olduğunu gördü. Kadının gözleri korkudan faltaşı gibi açılmıştı.</p>

    <p>"Aman Tanrım, n'olur bize yardım edin."</p>

    <p>"Kaç kişisiniz?"</p>

    <p>"Ben ve iki çocuğum."</p>

    <p>"Çocukları uzatın."</p>

    <p>Lombozdaki yüz bir an için kayboldu, sonra daracık yer altı yaşında bir erkek çocuğu itildi. Pitt onu bacakları arasına yerleştirip battaniyeyi çadır gibi, ikisini de örtecek biçimde üstüne örttü. İkincisi üç yaşlarında bir kız çocuğuydu. Hayret edilecek şey, çocuğun mışıl mışıl uyumakta oluşuydu.</p>

    <p>"Elinizi uzatın," dedi Pitt, bir yandan da bunun olanaksız olduğunu bilerek.</p>

    <p>"Ben geçemem!" dedi kadın. "Çok dar."</p>

    <p>"Banyoda su var mı?"</p>

    <p>"Basınç yok."</p>

    <p>"Soyunun!" dedi Pitt. "Her yerinizi bolca kremleyin."</p>

    <p>Kadın başını sallayıp hemen içeri girdi. Pitt her bir koluna bir çocuğu alarak korkuluğa koştu. Neyse ki, Giordino suda arkadaşına bakıyordu.</p>

    <p>"Al," diye bağırdı Pitt. "Yakala."</p>

    <p>Giordino bu duruma şaşırdıysa da belli etmedi. Uzanıp futbol topu tutar gibi çocukları yakaladı.</p>

    <p>"Atla sen de!" diye bağırdı Pitt'e. "Gemi batıyor."</p>

    <p>Pitt yanıt vermek için oyalanmadan hemen lomboza koştu. Anneyi kurtarmak hemen hemen olanaksızdı. Ne var ki, artık bilinçli düşünen bir insan olmaktan çıkmıştı, hareketleri başka birine ait gibiydi.</p>

    <p>Hava öylesine sıcak ve kuruydu ki, gözeneklerinden çıkan ter damlacıkları daha o anda hemen buhar oluyordu. Ayaklarının altı ayakkabılarına karşın yanmaktaydı. Gemi ansızın sarsılınca Pitt düşecek gibi oldu. İskele yönüne yatış birden artıvermişti. Alabora olması an meselesiydi.</p>

    <p>Pitt iyice yatmış kamara duvarına dizlerini dayadı ve ellerini lombozdan içeri soktu. Bir çift el bileklerine sarılınca çekmeye başladı. Kadının omuzları ve göğsü sıkışa sıkışa lombozdan çıktı. Sıkı bir çekişle kalçaları da sıyrılarak geçti.</p>

    <p>Alevler Pitt'in sırtını yalamaya başlamıştı. Gemi öbür yana hürken kadını belinden yakalayıp birlikte suya atladılar.</p>

    <p>Meydana gelen anafor ikisini de müthiş bir güçle dibe çekmekteydi. Pitt serbest kolu ve bacaklarıyla kendini iterek yukarı çıkmaya çalıştı.</p>

    <p>Bir türlü su yüzüne varamıyordu. Kulakları çınlıyor, ciğerlerine azgın eşekarıları dolaşır gibi oluyordu. İnce bir perde inmiş gözleri gibi kararmaya başladı. Kolunda tuttuğu kadın hiç kıpır­dıyor, böylece Pitt'in çıkışını da bir hayli engelliyordu. Ciğerindeki son oksijen damlacıklarını da tüketmiş, kafasının içinde alevler görmeye başlamıştı.</p>

    <p>Son anda su yüzüne çıktı. Derin bir soluk alınca gözlerindeki karaltı da kayboldu, ciğerlerindeki arılar da. Sonra hemen kadının karnını birkaç kez sıkarak tuzlu suyu kusmasını sağladı. Kadın birkaç kez öğürdükten sonra öksürük nöbetine tutuldu, soluk alması nispeten normal olunca Pitt çevresine bakınabildi.</p>

    <p>Giordino koltuklardan birini iterek Pitt'e doğru yüzmekteydi. İki çocuk koltuğa oturmuşlar, Giordino'nun yaptığı şaklabanlıklara kıkır kıkır gülüyorlardı.</p>

    <p>"Boğuldum diye korkmaya başlıyordum," dedi Giordino.</p>

    <p>"Acı patlıcanları bilirsin," dedi Pitt; kadın koltuğa tutunacak duruma gelene dek bırakmadı. "Ben bunlara bakarım," dedi Giordino. "Sen Loren'e yardım et. Sanırım senatörün işi tamam."</p>

    <p>Yorgunluktan tükenmiş olmasına karşın Pitt düzgün kulaçlarla Loren ve Larimer'in tutunmakta olduğu koltuğa doğru yüzdü.</p>

    <p>Yüzü gri bir renk almış olan Loren ağlamaklı gözlerle Larimer'in başını su üstünde tutmaktaydı. Pitt, Loren'in boşuna çaba harcadığını hemen anladı. Larimer senatodaki koltuğuna daha hiç oturamayacaktı. Cildi morarmaya başlamıştı. Sonuna dek yiğitçe dayanmış, ama yarım yüzyılı bulan hızlı yaşamın bedeli böylece ödenmişti.</p>

    <p>Pitt, Loren'in senatörü tutan ellerini yavaşça çözüp cesedi yana itti. Loren bir an itiraz edecek gibi baktı, sonra da Larimer'in uzaklaşan vücudunu görmemek için başını çevirdi.</p>

    <p>"Devlet başkanlarına yapılan cenaze törenine layıktır," dedi Loren.</p>

    <p>"Ne fark eder," dedi Pitt. "Yeter ki, herkes onun erkekçe öldüğünü bilsin."</p>

    <p>Loren bunu kabullenir gibi oldu. Gözleri yaşlar içinde başını Pitt'in omzuna dayadı.</p>

    <p>Pitt başını çevirip bakındı. "Moran nerede?"</p>

    <p>"Deniz Kuvvetleri'nin helikopterine bindi."</p>

    <p>"Yani seni burada terk mi etti?" diye sordu Pitt inanamayarak. "Ancak bir kişilik yer olduğunu söylediler."</p>

    <p>"Demek ki, ünlü Kongre başkanı ölmekte olan bir adamı ve ona yardım eden kadını suda bırakıp kendi postunu kurtardı.</p>

    <p>Pitt'in Moran'a duyduğu nefret içini yakmaya başlamıştı. Suratına okkalı bir yumruk indirme isteği de giderek bir saplantı halini alıyordu.</p>
  </div>
</body>
</html>
