<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>52</h2>

    <p>Lugovoy önündeki notlardan başını kaldırıp telemetrik sinyalleri kontrol eden nörologa baktı. "Durum nasıl?"</p>

    <p>"Gevşeme durumunda. Beyin ritmi normal uyku biçimi gösteriyor." Nörolog başını kaldırıp güldü. "Farkında değil, ama bayağı horluyor."</p>

    <p>"Eminim karısı farkındadır."</p>

    <p>"Benim tahminim, kadın ayrı odada yatıyor. Döndüğünden beri seks ilişkileri olmadı." "Bedensel işlevler?"</p>

    <p>"Tümü normal."</p>

    <p>Lugovoy esneyip saatine baktı. "Biri on iki geçiyor." "Biraz uyuşanız iyi olur, doktor. Başkan her sabah kendi içindeki bir saatle altı, altıyı çeyrek geçe uyanıyor."</p>

    <p>"Bu hiç de kolay bir proje değilmiş," dedi Lugovoy. "Başkan benden iki saat daha az uykuyla yetiniyor. Erken kalkanlardan nefret ederim." Lugovoy, Başkan'ın uykusunda süren fizyolojik parametreleri kontrol eden polisomnografi ekranına baktı. "Galiba düş görüyor." "Amerika Birleşik Devletleri Başkanı'nın düşünde neler gördüğünü öğrenmek çok ilginç olacak."</p>

    <p>"Beyin hücre aktivitesi koordine edilmiş düşünce biçimlerinden çıkıp bağımsız soyutlamalara geçince epey fikrimiz olacak."</p>

    <p>"Düş yorumlaması yapacak mısınız, doktor?"</p>

    <p>"Bunu Freud'culara bırakıyorum," dedi Lugovoy.</p>

    <p>"Ben düşerin anlamsız olduğuna inanan birkaç kişiden biriyim. Bence düş, yalnızca beyinin gün boyu süren düşünme disiplininden Sıyrılıp tatile çıktığı bir durumdur. Kentte bir apartman dairesince yaşayan bir köpeğin kırlara salındığında belli bir yönü olmaksızın, her yeni kokunun tadını çıkararak koşması gibi."</p>

    <p>"Çok kişi sizinle aynı görüşte olmayacaktır."</p>

    <p>"Düşler benim uzmanlık alanım olmadığı için bilimsel dayanağım olmaksızın tartışıyorum. Ama sana sorarım, eğer gerçekten de düşlerin bir mesajı varsa, neden duyuların çoğu devre dişı kalıyor?"</p>

    <p>"Koku ve tat duyularını kastediyorsunuz, değil mi?" Lugovoy başıyla doğruladı. "Sesler çok ender kaydediliyor. Dokunma ve acı da öyle. Düşler öncelikle görsel duyulardır. Şimdi biraz kişisel bir araştırmaya dayanarak geliştirdiğim yargıya göre, ağzından alev çıkaran tek gözlü bir keçi düşü, ağzından alev çıkaran tek gözlü bir keçi düşüdür, başka bir şey değildir."</p>

    <p>"Düş kuramı psikanalitik davranışın temel taşıdır. Bu alandaki ününüzle o keçi örneğini açıklayacak olursanız pek çok kişinin inancını temelinden sarsmış olacaksınız. Düşlerin anlamsız olduğu duyulacak olursa kim bilir kaç yoldaş psikolog işsiz kalacaktır."</p>

    <p>"Kontrol altında olmayan düşler hemen unutulurlar," diye devam etti Lugovoy. "Ama uykudayken Başkan'ın beynine yayınladığımız talimatlar düş gibi algılanmayacak. Dış uyarıyla anımsanıp harekete geçirilecek, enjekte edilmiş düşünceler olacak."</p>

    <p>"Mikroçipini ne zaman programlamaya başlayım?"</p>

    <p>"Talimatları uyanmasına az bir zaman kala yayınla, sonra masasında otururken de yinelersin." Lugovoy yine esnedi. "Ben yatmaya gidiyorum. Ani bir değişiklik olursa beni odamdan ararsın."</p>

    <p>"iyi uykular."</p>

    <p>Lugovoy odadan ayrılmadan önce son bir kez monitör sistemine baktı. "Ne düşlüyor şu anda, çok merak ediyorum."'</p>

    <p>Nörolog bilgisayarı gösterdi. "Burada yazılıdır."</p>

    <p>"Önemli değil," dedi Lugovoy. "Sabaha dek bekleyebilip Sonra dönüp odadan çıktı.</p>

    <p>Kendi merakı uyanmış olan nörolog Başkan'ın yorumlanmış beyin dalgalarını içeren sayfayı aldı.</p>

    <p>Yaz günü, yemyeşil tepeler," diye okudu mırıldanarak "İki nehir arasında, yüzlerce kubbenin yükseldiği Bizans stili kiliselerle dolu bir kent. Birinin adı St. Sophia. Şeker pancarı yüklenmiş bir nehir teknesi. St. Anthony yeraltı mezarlığı. Ne olduğunu bilmesem, düşünde Kiev kentini görüyor derdim."</p>

    <p>Elinde bir resim fırçasıyla bir tepede durmuş, nehirdeki tekne akışını izliyordu. Tepenin ağaçlarla kaplı yamacında elinde kocaman bir haç tutan cüppeli bir adam heykeli vardı. Hemen sağında duran tuvalde resim bitmek üzereydi. Gözleri önündeki görünüm tuvale en küçük ayrıntısına dek eksiksiz yansımıştı. Yakından bakıldığı takdirde göze çarpan tek fark taş heykeldeydi.</p>

    <p>Çok eskilerde yaşamış uzun sakallı bir aziz yerine, heykelin yüzü Sovyet Başkanı Georgi Antonov'a tıpatıp benziyordu.</p>

    <p>Birden sahne değişti. Şimdi kendini küçük bir kulübeden dört kişi tarafından sürüklenirken gördü. Kulübenin duvarları Gotik desenlerle süslü, mavi renkteydi. Onu kaçırmak isteyenlerin yüzleri belirsizdi, ama adamların pis ter kokularını duyabiliyordu. Onu bir arabaya doğru sürüklüyorlardı. İçinde korku yoktu, ama müthiş bir öfke vardı. Adamlara tekme savurdu. Onu dövmeye başladılar, fakat sanki başka biri dövülüyormuş gibi, hemen hiç acı duymuyordu.</p>

    <p>Kulübenin kapısında genç bir kadın gördü. Sarı saçları tepesinde toplanmış, üzerinde yakası kapalı bir gömlek ve köylü etekliği vardı. Kollarını kaldırmış, yalvarır gibi duruyordu, ama ne söylediğini anlayamadı.</p>

    <p>Sonra onu bir arabanın arkasına, yere attılar ve kapıyı ka-adılar.</p>
  </div>
</body>
</html>
