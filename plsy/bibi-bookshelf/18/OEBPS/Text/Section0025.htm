<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">21</h2>

    <p>Sandecker arabasını Washington Ulusal Havaalanı'nın arka kapısından içeri sürerken güneş doğalı iki saat kadar olmuştu. Alanın kullanılan bölümünün epey uzağında, terk edilmiş gönen bir hangarın önünde durdu. Arabasından çıkarak boyası tümüyle dökülmüş bir yan kapıya yürüyüp paslı asma kilit üstündeki küçük zile bastı. Birkaç saniye sonra kapı açıldı.</p>

    <p>Hangarın içi tavan pencerelerinden vuran ışıkla pırıl pırıl parlayan beyaza boyanmıştı. Cilalı beton zemin üzerinde antika klasik otomobillerden oluşan dört uzun sıra vardı. Bunların bazıları fabrikadan ilk çıktıkları günkü gibi ışıl ısıldı. Bazılarıysa yenilenme aşamasındaydı. Sandecker 1921 model bir Rolls-Royce-Silver Ghost'un önünde biraz durdu. Bunun yanındaki 1925 del kırmızı Isotta-Fraschini de amiralin ilgisini çeken antikaydı.</p>

    <p>Hangarın orta yerinde havacılık merakı olanların "teneke kaz” olarak tanıdıkları üç motorlu eski bir Ford uçağıyla üzerinde yaldızlı harflerle MANHATTAN LIMITED yazan yirminci yüzyıl başlarından kalma bir pulman vagon vardı. Sandecker demir merdivenlerden yürüyüp cam kaplı bir yere çıktı. Oturma odası deniz antikalarıyla döşenmişti. Her yer çeşitli deniz kabukları ve cam koruyucular içine yerleştirilmiş gemi modelleriyle bezenmişti.</p>

    <p>Pitt ocağın başında durmuş, tavadaki tuhaf görünüşlü karışımı incelemekteydi. Üzerinde haki renkte bir şort, partal tenis ayakkabıları ve bir tişört vardı. "Yemek için tam zamanında geldiniz, amiral." "Ne var o tavada?" diye sordu Sandecker kuşkulu kuşkulu.</p>

    <p>"Hiç, acılı Meksika omleti."</p>

    <p>"Bana bir fincan kahve ve yarım greyfurt versen yeter."</p>

    <p>Masaya oturdular, Pitt kahve servisi yaptı. Sandecker kaşlarını çatarak elindeki gazeteyi salladı. "İkinci sayfada çıkmışsın."</p>

    <p>"Umarım diğer gazetelerde de aynı başarıyı gösteririm."</p>

    <p>"Neyi kanıtlamayı umuyorsun?" diye çıkıştı Sandecker. "Basın toplantısı yapıp San Marino'yu bulduğunu söylüyorsun ki, bulmadın, Pilottown'u bulduğunu açıklıyorsun ki, bu da son derece gizli kalması gereken bir olaydı. Sen aklını mı kaçırdın?"</p>

    <p>Pitt ağzındaki lokmayı yutamadan kaldı. "Sinir gazından hiç söz etmedim."</p>

    <p>"Neyse ki, Kara Kuvvetleri onu gizlice gömdü."</p>

    <p>"Basın toplantısının kimseye zararı olmadı. Artık Pilottown boşaldı, pas içinde kalmış bir gemi enkazından başka bir şeyi değil."</p>

    <p>"Başkan duruma senin gibi bakmayacaktır. Eğer şimdi Nevi Mexico'da olmasaydı ikimiz de Beyaz Saray'da popomuzu tutarak kaçacak delik arıyorduk."</p>

    <p>Bir zil sesi Sandecker'in sözünü kesti. Pitt masadan kalkıp küçük bir panel üzerindeki düğmeye bastı.</p>

    <p>"Kapıda biri mi var?" diye sordu Sandecker.</p>

    <p>Pitt başını sallayarak doğruladı.</p>

    <p>"Bu Florida greyfurduymuş," dedi Sandecker bir çekirdek tükürerek.</p>

    <p>"Nesi var?"</p>

    <p>"Ben Teksas greyfurtunu severim." "Bir daha gelişiniz için aklımda tutarım." "Neyse, gelelim senin umacı öyküne," dedi Sandecker." aklından ne geçtiğini bilmek isterim." Pitt anlattı.</p>

    <p>"Bırak Adalet Bakanlığı halletsin," dedi Sandecker. "Maaşlarını hak etsinler."</p>

    <p>Pitt'in bir anda bakışları sertleşti, çatalını amirale doğru sallayarak "Bırakamam, çünkü Adalet Bakanlığı soruşturmaya bile başlamayacaktır. Devlet üç yüz kişinin aslında hiç var olmaması gereken, çalınmış bir sinir gazı yüzünden öldüğünü itiraf edecek değil. Bunun doğuracağı tazminat davaları ve basının yıpratıcı yayınları yıllar sürer. Devlet bu işi sessizce hasıraltı etmek ister. Augustine Yanardağı tam zamanında patladı. Başkan'ın basın Sözcüsü bugün bir bülten çıkarıp ölümlere yanardağdan çıkan Sülfürük gaz bulutlarının yol açtığını açıklayacak."</p>

    <p>Sandecker bir an Pitt'e ters ters baktı. "Kim söyledi sana bunu?"</p>

    <p>"Ben söyledim," dedi kapıdan bir kadın sesi.</p>

    <p>Loren'in yüzü en şirin gülümsemesiyle ışıl ısıldı. Kısa saten ir kırmızı şort, aynı renkte tişört ve saç bandıyla koşudan geliyordu. Ter içinde ve soluk soluğaydı. Omzundaki havluyla yüzünü kuruladı.</p>

    <p>Pitt gerekli tanıştırmayı yaptı. "Amiral James Sandecker, kongre üyesi Loren Smith."</p>

    <p>"Daha önce Denizcilik Komitesi toplantılarında karşılaşmıştık," dedi Loren elini uzatarak. Pitt'le Loren'in ilişkisini anlamak için Sandecker'in kâhin olası gerekmiyordu. "Şimdi benim NUMA bütçe önerilerimi neden ılımlı karşıladığınız anlaşılıyor."</p>

    <p>Loren bu imadan mahcup olduysa da, hiç belli etmedi, irk çok inandırıcı bir lobicidir." "Biraz kahve ister misin?" diye sordu Pitt. "Hayır, sağol, çok susadım, kahve yetmez." Loren buzdolabından kendine süt çıkardı.</p>

    <p>"Basın Sekreteri Thompson'un çıkaracağı bültenin konusunu biliyor musunuz?" diye sordu Sandecker, Loren'e.</p>

    <p>"Basın yardımcım ve eşi, Sonny Thompsonlarla sıkı fıkıdır. Dün gece hep birlikte yemek yemişler. Thompson, Beyaz Saray'ın Alaska felaketini sessizce geçiştirmek niyetinde olduğunu söylemiş, ama hepsi bu kadar, hiçbir ayrıntıya girmemiş."</p>

    <p>Sandecker, Pitt'e döndü. "Eğer öç peşinde gidersen birçok kişiyi rahatsız edersin."</p>

    <p>"Peşini bırakmayacağım," dedi Pitt ciddileşerek. Sandecker, Loren'e baktı. "Ya siz, Kongre üyesi Smith?" "Loren."</p>

    <p>"Loren," dedi Sandecker. "Sorabilir miyim, sizin bu işle ilginiz nedir?"</p>

    <p>Loren çok kısa bir an duraksadıktan sonra, "Olası bir devlet skandalına duyduğum merak," dedi.</p>

    <p>"Ona Alaska'ya gidişinin gerçek amacını söylemedin mi?" diye sordu Sandecker, Pitt'e. "Hayır."</p>

    <p>"Bence söylesen iyi olur."</p>

    <p>"Resmen izin veriyor musunuz?"</p>

    <p>Sandecker başıyla onayladı. "Senin bu avın bitene kadar Kongre'de bir dostun olması işine yarar."</p>

    <p>"Peki ya siz, amiral, sizin tutumunuz ne olacak?" diye sordu Pitt.</p>

    <p>Sandecker gözlerini dikip Pitt'i sanki ilk kez görüyormuşçasına incelemeye başladı; hiçbir kişisel kazanç düşünmeden bu denli çetin bir işe bir insan nasıl girerdi? Karşısındaki yüzde yalnızca amansız bir kararlılık okuyabildi? Bu ifadeyi Pitt'i tanıdı onca yıldan beri birçok kez görmüştü.</p>

    <p>"Başkan senin postunu isteyene dek seni desteklerim," dedi Sandecker. "Ondan sonra kendi başının çaresine bakarsın.</p>

    <p>Pitt rahat bir soluk vermemek için kendini güç tuttu. Demek işler yolundaydı. Hatta daha da iyiydi.</p>
  </div>
</body>
</html>
