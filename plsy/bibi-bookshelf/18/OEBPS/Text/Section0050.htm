<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">45</h2>

    <p>NUMA binasının yanında park etmiş pikabın içindeki adam kimsenin dikkatini çekmiyordu. Pikabın kapısında G MOORE SIHHİ TESİSAT yazılıydı. Kamyonetin arkasındaysa çeşitli boylarda bakır borular ve dağınık bir durumda bırakılmış araç gereçler görünüyordu. Adamların tulumları kir pas için yüzlerindeyse birkaç günlük sakal vardı. Tuhaf olan tek şey, ikisinin de gözleriydi. Bir an için bile NUMA giriş kapısından ayırmıyorlardı.</p>

    <p>Sürücü yerinde oturan adam birden gerildi. "Sanırım şu gelen o."</p>

    <p>Öbür adam kesekâğıdıyla gizlenmiş bir dürbün çıkarıp yöne baktı. Sonra dürbünü yerine bırakıp bir fotoğraf çıkardı iyice inceledi.</p>

    <p>"Haklısın."</p>

    <p>Sürücü küçük bir verici aldı eline. "Şu andan itibaren yüz kırk saniye..." diyerek bir düğmeye bastı.</p>

    <p>"Tamam," dedi arkadaşı. "Hemen buradan sıvışalım."</p>

    <p>Pitt kaldırıma çıktığı anda sıhhi tesisatçı pikabı önünden geçmekteydi. Geçen başka bir aracı da bekledikten sonra park yerine doğru yürümeye başladı. Talbot-Lago'suna yetmiş metre kala bir korna sesi üzerine dönüp baktı.</p>

    <p>Gelen Al Giordino'ydu. Kıvırcık, siyah saçları darmadağınık ve kir içinde, çenesindeyse birkaç günün sakalı vardı. Bir haftadan beri uyumamış gibi görünüyordu.</p>

    <p>"Erkenden eve kaçarsın, ha?" dedi.</p>

    <p>"Sana yakalanana dek öyleydi," dedi Pitt gülerek.</p>

    <p>"Ne şanslısın, işin gücün yok, oturup duruyorsun."</p>

    <p>"Eagle'ı çıkarma işi bitti mi?" diye sordu Pitt.</p>

    <p>Giordino yorgun yorgun başını salladı. "Nehirin yukarı kısmına çekip orada bir limana bıraktık. Bir mil öteden ölü kokusu geliyor insanın burnuna."</p>

    <p>"Neyse ki, cesetleri çıkarma işini sana vermediler."</p>

    <p>"Evet, Deniz Kuvvetleri'nin bir dalgıç ekibi o işi üstlendi."</p>

    <p>"Git bir hafta gelme, izni hak ettin."</p>

    <p>Giordino sırıttı. "Sağol be patron, bu iyi olur işte." Sonra ciddileşti. "Pilottown işinde bir gelişme var mı?"</p>

    <p>"Gittikçe sonuca yaklaşı..."</p>

    <p>Pitt tümcesini bitiremedi, Gökgürlemesini andıran bir patlama oldu. İç içe park etmiş arabaların ortasından bir alev topu yükseldi, ardından çeşitli metal parçalar, bir tekerlek,</p>

    <p>direksiyon göğe fırladı. Tekerlek Giordino'nun aracının kaporta kapağının üzerine düştü, sıçradı, Pitt'in başının üzerinden geçip yere yuvarlandı. Patlamanın yankısı birkaç dakika kadar sürdü.</p>

    <p>"Tanrım!" dedi Giordino. "Neydi bu böyle?"</p>

    <p>Pitt arabaların arasına girip patlama yönünde koşmaya aşladı. Duman tüten bir metal yığını önünde durdu. Asfalt erimiş, çamurlu bir görünüm almıştı. Kalan parçaların bir zamanlar bir otomobil olduğuna inanmak güçtü. Giordino arkasından yetişti. "Kimin arabasıymış?"</p>

    <p>"Benimki," dedi Pitt, acı dolu bir yüzle güzelim Talbot-Lago'sundan kalanlara bakarak.</p>
  </div>
</body>
</html>
