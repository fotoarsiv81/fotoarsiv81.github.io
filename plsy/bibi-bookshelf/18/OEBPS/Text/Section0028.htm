<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">24</h2>

    <p>Çoğu kimse onu Hiram Yaeger olarak tanırdı. Seçkin birkaç kişi, sayısız bilgisayar şebekesine burnunu sokabilme özelliğinden ötürü ona "Pinokyo" derlerdi. Oyun yeriyse, NUMA'nın onuncu katındaki iletişim ve bilgi toplama şubesiydi.</p>

    <p>Yaeger'i okyanuslar hakkında bilimsel, tarihsel, gerçek olsun, kuramsal olsun, ne kadar bilgi varsa toplayıp depolaması için Sandecker işe almıştı. Yaeger bu işe dört elle sarılıp beş yıl içinde deniz üzerine hatırı sayılır büyüklükte bir bilgisayar kütüphanesi ortaya çıkardı.</p>

    <p>Yaeger'in çalışma saatleri düzenli değildi, bazen gün dolarken gelip hiç ayrılmadan ertesi sabaha dek çalıştığı olurdu. Şube toplantılarına hiç katılmazdı. Sandecker üstüne varmıyordu, çünkü ondan iyisini bulamayacağı gibi, Yaeger'in dünya çapındaki bilgisayar şebekelerinin gizli şifrelerini çözüp devrelerine girme yeteneğinin de farkındaydı.</p>

    <p>Üzerinde her zaman fitilli kadife pantolon ve ceket olurdu. Uzun sarı saçı ve sakalıyla dağlarda altın arayan madencilere benzerdi.</p>

    <p>NUMA bilgisayar odasındaki bir terminalin başında oturaktaydı. Pitt yanı başında ayakta durmuş, ekranda beliren yeşil harflere ilgiyle bakıyordu.</p>

    <p>"Denizcilik Yönetim Dairesi bilgi deposundan alabileceğimiz bu kadar işte," dedi Yaeger. "Yeni bir şey yok," dedi Pitt. "Şimdi ne yapalım?"</p>

    <p>"Kıyı Koruma karargâh belgelerine girebilir misin?"</p>

    <p>"O da iş mi?" dedi Yaeger çakalca gülerek.</p>

    <p>Kalın, siyah bir defter açıp baktı, aradığını bulduktan sonra gerekli tuşlara bastı. Kıyı Koruma, Yaeger'in giriş kodunu kabul edince ekranda "LÜTFEN İSTEDİĞİNİZİ BİLDİRİN" yazısı belirdi.</p>

    <p>Yaeger, Pitt'e bakıp bekledi.</p>

    <p>"Pilottown hakkında bilgi iste," dedi Pitt.</p>

    <p>Yaeger soruyu ilettikten hemen sonra yanıt hemen geldi. Geminin yapım tarihinden sonra Amerikan bayrağı altındaki geçmişi bir bir sıralandı. Daha sonra bir yabancıya, Yunanistan'ın Kassandra Fosfat Şirketi'ne satılmasıyla kayıtlardan da çıkarılmıştı." "Aradığın bir şey çıktı mı bari?"</p>

    <p>"Hayır," diye homurdandı Pitt.</p>

    <p>"Londra'daki Lloyd Şirketi'ni deneyelim mi? Kayıtlarında olması gerek." "Dene bakalım."</p>

    <p>Yaeger, Kıyı Koruma'nın sisteminden çıkıp siyah defterindir ünlü sigorta şirketinin giriş kodunu buldu. Ekrana saniyede dört yüz harf hızla bilgi yansımaya başladı. Bu kez Pilottown'un tarihi daha ayrıntılı olarak verildi, ama bu da pek işe yarayacak gibi değildi. Derken ekranın en altında beliren bir madde Pitt'in dikkatini çekti.</p>

    <p>"Galiba bir şey bulduk."</p>

    <p>"Bana hep aynı şeymiş gibi geliyor," dedi Yaeger.</p>

    <p>"Sosan Ticaret Şirketi'nin altındaki satır."</p>

    <p>"İşletmeci olarak göründükleri satır mı? Ne olmuş? Daha önce de geçmişti."</p>

    <p>"Gemi sahibi olarak görünmüşlerdi, işletmeci olarak da. Arada fark var."</p>

    <p>"Neyi kanıtlıyorsun?"</p>

    <p>Pitt şöyle bir doğruldu, düşünmeye başladı. "Gemi sahiplerinin gemilerini uygun bir ülke adına kaydettirmeleri genellikle pahalı lisanslardan, vergilerden ve kısıtlayıcı kurallardan kurtulmak için olur. Bir başka nedense, herhangi bir soruşturma durumunda kendilerini kurtarmış olurlar. Bu yüzden de paravan bir şirket kurup şirket merkezi olarak bir posta kutusu numarası verirler, ki bu olayda adres Inchon, Kore. Böylece eğer yük ve personel alma için bir işletmeciyle anlaşılırsa, arada para transferi olacak, dolayısıyla bankalar devreye girecektir. Bankalar da kayıt tutarlar."</p>

    <p>"Pekâlâ, diyelim ki, bana ana şirketim. Eğer bankalarda iz bırakacaksam, neden karanlık işlerimi ne idüğü belirsiz bir ikinci şirkete yaptırayım? Bunun ne yarar sağladığını anlamadım."</p>

    <p>"Sigorta dalaveresi," dedi Pitt. "Gemi sahipleri parsayı toplarken, işletmeci bütün kirli işleri yapar. Örneğin, şu birkaç yıl önceki Yunan tankeri olayını al. Adı Trikeri'ydi. Endonezya'nın Surabaya Limanı'ndan tıka basa petrol dolu olarak kalktı. Güney Afrika'da Capetown'u geçer geçmez kıyıdaki bir boru hattına birkaç bin galon dışında bütün yükünü boşalttı. Bir hafta sonra da esrarengiz bir şekilde battı. Sigorta şirketinden geminin ve bütün petrol yükünün tazminatını istediler. Müfettişler geminin kasıtlı olarak batırıldığından emindiler, ama bunu kanıtlayamadılar. Trikeri'nin işletmecisi sorumlu bulundu ve işten el çektirildi. Gemi sahipleriyse parsayı toplayıp sigorta parasını aldılar."</p>

    <p>"Bu tür şeyler sık olur mu?"</p>

    <p>"Kimsenin bilmediği kadar sık."</p>

    <p>"Sosan Ticaret Şirketi'nin banka hesaplarına girmek mi istiyorsun?"</p>

    <p>Pitt boşu boşuna, becerebilir misin, diye sormadı, kısaca, “Evet," dedi.</p>

    <p>Yaeger, Lloyd sisteminden çıkıp dosya dolabına gitti. Elinde bir klasörle döndü. "Banka güvenlik kodları," diye açıkladı.</p>

    <p>Yaeger işe koyulduktan iki dakika sonra Sosan Şirketi'nin bankasını bulmuştu. "Merkezi Seul olan büyük bir bankanın Inchon'daki küçük şubesi. Hesap altı yıl önce kapanmış." "Yazışmaları dosyada mıymış?"</p>

    <p>Yaeger hiç konuşmadan soruyu iletti ve arkasına yaslanıp bekledi. Ekranda bankanın şirkete göndermiş olduğu aylık ihbarnameler belirdi.</p>

    <p>"1976 yılının mart, eylül arası," dedi Pitt.</p>

    <p>Banka bilgisayarı yine soruyu yanıtladı.</p>

    <p>"Çok ilginç," dedi Yaeger gelen bilgiyi okuduktan sonra. "Yedi yıllık bir süre içinde yalnızca on iki kez işlem görmüşler. Sosan Şirketi giderlerini ve maaşları nakit ödüyordu herhalde." "Peki, yatırılan para nereden gelmiş?" diye sordu Pitt.</p>

    <p>"İsviçre'nin Bern kentinde bir banka olarak gözüküyor."</p>

    <p>"İyi, bir adım daha yaklaşmış oluyoruz."</p>

    <p>"Evet, ama iş burada biraz çatallaşıyor," dedi Yaeger. "İsviçre bankalarının güvenlik kodları çok karmaşıktır. Üstelik eğer bu gemi şirketi de göründüğü kadar üçkâğıtçıysa, banka hesaplarını kim bilir nasıl saklıyorlardır."</p>

    <p>"Sen aramaya başlarken ben de kahve getireyim."</p>

    <p>Yaeger bir an Pitt'e baktı. "Pes etmeye niyetin yok, değil mi?"</p>

    <p>"Yok."</p>

    <p>Yaeger, Pitt'in sesindeki soğukluğa şaşırmıştı. Omuzlarını silkti. "Pekâlâ, dostum, ama bu kez de pek kolay olmayacak. Bütün gece uğraşıp sonunda avucumuzu yalayabiliriz. Doğru kodları yakalayana dek bir sürü değişik sayı dizisi göndereceğim."</p>

    <p>"Yapacak daha iyi bir şeyin var mıydı?"</p>

    <p>"Hayır, ama madem kahve getireceksin, bari yanına bir da çörek al."</p>

    <p>Bern'deki banka bir türlü bulunamıyordu. Sosan Ticareti'nin ana şirketine giden bütün izler burada son bulmaktaydı, şansına çıkar, umuduyla İsviçre'de altı bankayı daha aradılar ama işe yarar bir şey çıkmadı. Avrupa'daki bütün bankaların hesap kayıtlarına girmek yenilir yutulur lokma değildi. Altı binden fazla vardı.</p>

    <p>"Umutsuz görünüyor," dedi Yaeger, ekran başında beş sal at geçirdikten sonra.</p>

    <p>"Doğru," dedi Pitt.</p>

    <p>"Aramaya devam edeyim mi?"</p>

    <p>"Sakıncası yoksa."</p>

    <p>Yaeger kollarını açıp gerindi. "Bunu yapmak benim en büyük zevkim. Ama sen epey yorgun görünüyorsun. Hadi, git biraz uyu. Bir şey bulacak olursam seni ararım."</p>

    <p>Pitt yorgun argın NUMA'dan ayrılıp nehri geçti ve havaalanının yolunu tuttu. TalbotLago'sunu hangarın kapısında durdurup ceketinin cebinden küçük bir verici çıkardı ve gerekli şifreyi yayınladı. Buna karşılık olarak güvenlik alarm sistemi kapanarak hangarın dev gibi kapısı iki buçuk metre yükseldi. Arabayı içerde park edip kapıyı yine kapattı. Sonra bitkin adımlarla merdivenleri tırmanıp oturma odasına geçti, lambayı yaktı.</p>

    <p>Pitt'in okuma koltuğunda elleri kucağındaki çanta üzerinde kenetli bir adam oturmaktaydı. Yüzünde garip bir sabır ifadesiyle belli belirsiz bir gülümseme vardı. Başında modası geçmiş bir fötr şapka, üzerindeyse koltuk altındaki .45'liği gizleyecek biçimde özel olarak diktirilmiş bir ceket vardı. Ceketin düğmeleri silahın kabzası görünecek kadar açılmıştı.</p>

    <p>Bir an için iki adam bakıştılar, maç öncesi iki boksör gibi birlerini tarttılar.</p>

    <p>Neden sonra Pitt sessizliği bozdu. "Sanırım sormam gereken soru, 'Kimin nesisin, be adam?' olmalı."</p>

    <p>Adamın yüzündeki belirsiz gülümseme iyice yayıldı. "Özel dedektifim, Bay Pitt. Adım Casio. Sal Casio."</p>

    <p>&nbsp;</p>

    <p>24</p>

    <p>"İçeri girmekte zorluk çektiniz mi?"</p>

    <p>"Güvenlik sisteminiz güzel, çok sağlam değil, ama çoğu hırsızı ve genç serseriyi caydıracak denli iyi."</p>

    <p>"O halele sınavdan çaktım mı?"</p>

    <p>"Yok canım. Size ortanın üzerinde not veririm."</p>

    <p>Pitt ağır ağır yürüyerek içki dolabının içine yaptırdığı meşe kaplamalı buzdolabına yaklaştı, yavaşça kapağını açtı. "Bir içki alır mısınız, Bay Casio?"</p>

    <p>"Bir yudumcuk Jack Daniel lütfen, buzla."</p>

    <p>"Şanslı bir tahmin. Burada bir şişe var."</p>

    <p>"İçine baktım," dedi Casio. "Şey... tabancanın şarjörünü de aldım korkarım."</p>

    <p>"Tabancanın mı?" dedi Pitt masumca.</p>

    <p>".32 kalibrelik 922374 seri numaralı otomatik Mavzer'i yarısı dolu cin şişesinin arkasına gizlemek iyi fikir doğrusu."</p>

    <p>Pitt bu kez Casio'ya uzun uzun baktı. "Ne kadar sürdü?"</p>

    <p>"Arama yapmam mı?"</p>

    <p>Pitt buzdolabından buz çıkarırken başını salladı. "Kırk beş dakika kadar."</p>

    <p>"Gizlediğim öbür iki tabancayı da bulmuşsunuzdur tabii."</p>

    <p>"Üç taneydi aslında."</p>

    <p>"Gözden bir şey kaçırmamışsınız."</p>

    <p>"O kadar da bulunamayacak gibi değildi. Hem bazı insanlar bu tür işlerde daha yeteneklidir. Aslında yalnızca teknik bir sorun." Casio'nun böbürlendiği yoktu. Bir gerçeği açıklar gibi konuşuyordu.</p>

    <p>Pitt bardakları doldurup bir tepsi içinde oturma odasına getirdi. Casio bardağını sağ eliyle aldı. O anda Pitt tepsiyi elinden fırlatıp .25 kalibrelik küçük bir yelek tabancasını Casio'nun alnına doğrulttu.</p>

    <p>Casio'nun tek tepkisi hafif bir gülümsemeydi. "Çok güzel. Demek toplam beş tabancanız vardı."</p>

    <p>"Boş bir süt kutusunun içinde," dedi Pitt.</p>

    <p>"Uygulama da güzeldi, Bay Pitt. Tabanca kullanan elim bardağı tutana kadar beklemeniz. Bu sizin düşünebildiğinizi gösterir. Notunuzu iyinin üzerine yükseltmek zorundayım galiba." Pitt tabancanın emniyetini kapatıp kolunu indirdi. "Beni öldürmek için gelmiş olsaydınız, kapıdan girer girmez vururdunuz, Bay Casio. Niyetiniz nedir?"</p>

    <p>Casio başıyla çantasını işaret etti. "Açabilir miyim?"</p>

    <p>"Elbette."</p>

    <p>Casio bardağını bıraktıktan sonra çantasını açıp lastik bantla tutturulmuş şişkin bir dosya çıkardı. "Üzerinde 1966'dan beri çalıştığım bir olay."</p>

    <p>"Epey uzun bir zaman. Oldukça inatçı olmalısınız."</p>

    <p>"Bir türlü peşini bırakamadım," dedi Casio. "Tıpkı bitirmeden bir bulmacayı bırakmak gibi ya da güzel bir kitabı sonuna gelmeden bırakmak gibiydi. Ergeç her dedektif bir türlü çözemediği, geceleri uykularını kaçıran bir davayla karşılaşır. Benimkinin kişisel bir ilintisi de var. Bundan yirmi üç yıl önce, Arta Casihio adında veznedar bir kızın Los Angeles'de bir bankadan 18.000 dolar çalmasıyla başladı."</p>

    <p>"Bunun benimle ne ilgisi olabilir?"</p>

    <p>"Son olarak San Marino adında bir gemiye binerken görüldü.”</p>

    <p>"Tamam, siz de gazetede geminin bulunduğunu okudunuz.”</p>

    <p>"Evet."</p>

    <p>"Ve bu kızın da San Marino'yla birlikte kaybolduğunu sanıyorsunuz."</p>

    <p>"Bundan eminim."</p>

    <p>"O halde sorununuz çözüldü. Hırsız öldü, para da kayıplara karıştı."</p>

    <p>"O kadar basit değil," dedi Casio gözlerini bardağına dikip, ta Casilighio'nun öldüğüne kuşku yok. Ancak para kayıplara karışmış değil. Arta, Merkez Bankası'ndan yeni basılmış banknotlar almıştı. Bütün seri numaraları kayıtlı olduğundan kayıp paranın izini bulmak güç olmadı." Casio durup Pitt'e baktı. "İki yıl önce kayıp para birden ortaya çıktı."</p>

    <p>Birden Pitt'in gözleri ilgiyle pırıldamaya başlamıştı. Casio'nun karşısına bir sandalye çekip oturdu. "Tümü mü?"</p>

    <p>Casio başını sallayarak doğruladı. "Küçük parçalar halinde Frankfurt'ta beş bin, Kahire'de bin, tümü yabancı bankalarda. Amerika Birleşik Devletleri'ndeyse yalnızca bir yüz dolarcık banknot ortaya çıktı."</p>

    <p>"O halde Arta, San Marino'da ölmemiş."</p>

    <p>"Yok, kızın gemiyle kaybolduğu doğru. FBI onun Estell Wallace adında birinin çalınmış pasaportuyla olan ilişkisini bulmuştu. Bu ipucuyla onun San Francisco'ya kadar gittiğini öğrendiler. Sonra da izi kaybettiler. Ben biraz daha irdeledikten son ara sıra içki parası için taksilerde çalışan bir serseri buldum. Kızı San Marino'nun borda iskelesine kadar götürdüğünü anımsıyordu."</p>

    <p>"Böyle bir ayyaşın belleğine güveniyor musun?"</p>

    <p>Casio güven içinde gülümsedi. "Arta ona taksi ücreti olarak gıcır gıcır bir yüzlük vermiş. Adam paranın üstünü çıkaramayınca, Arta, 'Üstü kalsın,' demiş. İnanın bana, adamın bu olayı anımsaması hiç uzun sürmedi."</p>

    <p>"Eğer Merkez Bankası'ndan çalınan parası FBI'nın sorumluluğundaysa, senin amacın nedir? İzi çoktan buz tutmuş bir suçlunun peşinden niye koşturuyorsun?"</p>

    <p>"İş gereği kısaltmadan önce benim adım Casilighio'ydu. Arta benim kızımdı."</p>

    <p>Odaya rahatsız edici bir sessizlik çöktü. Nehre bakan pecerelerden içeri kalkış yapan bir jetin gürültüsü doldu. Pitt aya kalkıp mutfağa girdi, mikrodalgalı ocağa kahve demliğini koy "Bir içki daha alır mısın Bay Casio?"</p>

    <p>Casio hayır anlamında başını salladı.</p>

    <p>"Kısacası, sen kızının ortadan kayboluşunda bir gariplik var, diyorsun."</p>

    <p>"Kızım da, gemi de hiçbir limana varmadı, ama çalmış olduğu para azar azar, değişik yerlerde ortaya çıkıyor. Bu du size de tuhaf gelmiyor mu, Bay Pitt?"</p>

    <p>"Gerçekten çetin bir sorun olduğunu inkâr edemem." Ocaktan gelen bip sesi üzerine kalkan Pitt dumanı tüten bir fincan kahveyle geldi. "Ama benden ne istediğini hâlâ anlamış değilim." "Bazı sorularım var."</p>

    <p>Pitt giderek artan bir merakla oturdu. "Ayrıntılı yanıtlar beklem­e."</p>

    <p>"Anlıyorum." "Sor bakalım."</p>

    <p>"San Marino'yu nerede buldunuz? Yani Pasifik Okyanusu'nun ne tarafında?"</p>

    <p>Alaska'nın güney kıyılarında," dedi Pitt üstü kapalı bir biçimde.</p>

    <p>"San Francisco'dan Yeni Zelanda'ya giden bir gemi için epey rota dışı, değil mi?"</p>

    <p>"Oldukça rota dışı," diye kabul etti Pitt. "Aşağı yukarı iki bin mil falan mı?" "Daha da fazla." Pitt kahvesinden bir yudum alıp yüzünü buruşturdu. Çok koyu olmuştu. Başını kaldırıp baktı. "Sorulara devam etmeden söyleyim, bu iş sana pahalıya patlayacak."</p>

    <p>Casio, Pitt'i yeniden değerlendiren bir bakış attı. "Nedense hiç de avuç açacak biri izlenimi vermemiştiniz."</p>

    <p>"Çalıntı paranın dolaştığı Avrupa bankalarının adlarını istiyorum."</p>

    <p>Özel bir nedeni var mı?" dedi Casio şaşkınlığını gizlemeden.</p>

    <p>"Sana söyleyemem."</p>

    <p>"Hiç yardımcı olmuyorsunuz."</p>

    <p>Pitt tam karşılık verecekken telefon çaldı.</p>

    <p>"Alo?"</p>

    <p>"Dirk, benim, Yaeger. Hâlâ yatmadın mı?"</p>

    <p>"Aradığın için sağol. Sally nasıl? Yoğun bakımdan çıkabildi</p>

    <p>"Konuşamıyor musun?"</p>

    <p>"Pek rahat değil."</p>

    <p>"Ama dinleyebilirsin."</p>

    <p>"Evet."</p>

    <p>"Kötü haber. Hiçbir şey bulamıyorum. Havaya bir deste kâğıt atıp floşruvayal gelmesini beklemek gibi bir şey."</p>

    <p>"Belki bir kolaylık yapabilirim. Biraz bekleşene." Pitt, Casio'ya döndü. "Şu bankaların listesi..."</p>

    <p>Casio ağır ağır ayağa kalktı, arkasını Pitt'e dönüp bardağına viski doldurdu. "Bir değiş tokuş yapalım, Bay Pitt. San Marino hakkında bildiklerinize karşılık banka listesi."</p>

    <p>"Benim söyleyeceklerimin çoğu devlet sırrıdır."</p>

    <p>"Başkan'ın donunun içinde bile yazılı olsa, umurumda değil. Ya anlaşırız ya da çeker giderim."</p>

    <p>"Yalan söylemeyeceğimi nereden biliyorsun?"</p>

    <p>"Benim listem de sahte olabilir."</p>

    <p>"O halde birbirimize güvenmek zorundayız," dedi Pitt sırıtarak.</p>

    <p>"Çaresiz," dedi Casio. "Ama ikimizin de başka seçeneği yok."</p>

    <p>Casio dosyasından bir kâğıt çıkarıp Pitt'e uzattı. Pitt de bunu telefonda Yaeger'e yazdırdı. "Ee, şimdi ne olacak?" diye sordu Casio.</p>

    <p>"Şimdi ben sana San Marino'ya ne olduğunu anlatacağım. Belki kahvaltıya doğru da kızını kimin öldürmüş olduğunu söyleyebilirim."</p>
  </div>
</body>
</html>
