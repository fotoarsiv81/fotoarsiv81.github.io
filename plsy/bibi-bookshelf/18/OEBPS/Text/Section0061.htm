<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">56</h2>

    <p>Loren ter içindeydi. Ömründe bu denli terlediğini anımsamıyordu. Üzerindeki gece elbisesi sırılsıklam olmuş, ikinci bir deri gibi bedenine yapışmıştı. Penceresiz, küçük hücre tam bir sauna gibiydi, solumak bile çaba gerektiriyordu. Hücresinde bir tuvalet ve yataktan başka eşya yoktu, tavanda asılı kafes içindeki loş ampul sürekli olarak yanmaktaydı. Durumunu zorlaştırmak için vantilatörlerin kasten kapatıldığından emindi.</p>

    <p>Geminin hapishanesine getirildiğinde, Alan Moran olduğunu sandığı adamdan en küçük bir iz görememişti. Bu hücreye kilitlendiğinden bu yana ne su, ne de yiyecek verilmiş, şimdi de açlıktan fena halde midesi kazınmaktaydı. Kendisini görmeye gelen de olmamıştı; yoksa Kaptan Pokofsky eriyip gidene dek beni burada tutmaya mı niyetli, diye içinden geçirdi. Sonunda utangaçlığı bir yana bırakıp bedenine yapışan elbiseyi üzerinden çıkardı. Zaman geçirmek için de koşu öncesi yaptığı gerinme egzersizlerine başladı.</p>

    <p>Birden koridorda ayak sesleri duydu. Boğuk sesler arasında kısa bir konuşma oldu, ardından kapı açıldı.</p>

    <p>Loren hemen yatağın üzerinde duran elbisesini kaptı ve önünde tutarak bir köşeye büzüldü. Daracık kapı eşiğinden bir adam başını içeri uzattı ve içeri girdi. Üstünde ucuz ve modası geçmiş bir takım elbise vardı.</p>

    <p>"Kongre üyesi Smith, sizi bu koşullarda bir yere kapatmak zorunda kaldığım için lütfen bağışlayın."</p>

    <p>"Hayır, sizi bağışlayacağımı sanmıyorum," dedi Loren kafa tutarak. "Siz kimsiniz?"</p>

    <p>"Adım Paul Suvorov. Sovyet devletini temsil ediyorum."</p>

    <p>Loren'in sesi nefretle dolup taşıyordu. "Komünistler Amerikan temsilcilerine hep böyle mi davranırlar?"</p>

    <p>"Olağan durumlarda böyle olmaz, ama siz bize başka çare bırakmadınız."</p>

    <p>"Lütfen açıklayın," dedi Loren öfkeyle bakarak.</p>

    <p>Suvorov bir an kararsız baktı. "Sanırım biliyorsunuz."</p>

    <p>"Ne olur, biraz anımsatır mısınız?"</p>

    <p>Suvorov bir sigara yakıp kibriti tuvalete attı. "Geçen akşam helikopter gemiye iniş yaparken Kaptan Pokofsky'nin birinci suvarisi sizin iniş alanına çok yakın olduğunuzu görmüş."</p>

    <p>"Başka yolcular da vardı," dedi Loren sertçe.</p>

    <p>"Ama onlar tanıdık bir yüzü fark edecek kadar yakında değildiler."</p>

    <p>"Ve siz benim yeterince yakında olduğumu sanıyorsun.”</p>

    <p>"Neden mantıklı olmuyorsunuz, Kongre üyesi? Kendi meslekdaşlarınızı tanımadığınızı söyleyecek değilsiniz herhalde.</p>

    <p>"Ne demek istediğinizi anlamıyorum."</p>

    <p>"Kongre üyesi Alan Moran ve Senatör Marcus Larimer.” dedi Suvorov, Loren'in yüzündeki tepkiyi gözleyerek.</p>

    <p>Loren'in gözleri faltaşı gibi açıldı, hücrenin korkunç ısına karşın ürperdiğini hissetti. Tutsak edildiğinden bu yana ilk kez öfke duygusu yerini korku ve umutsuzluğa bırakıyordu.</p>

    <p>"Moran ve Larimer. İkisi de burada mı?" Suvorov başıyla doğruladı. "Bitişik hücredeler." "Bütün bunlar korkunç bir şaka olmalı," dedi Loren, şok geçirir gibiydi.</p>

    <p>"Şaka değil," dedi Suvorov gülerek. "Onlar da sizin gibi KGB'nin konuğu olarak bulunuyorlar."</p>

    <p>Loren hâlâ inanmakta güçlük çekerek başını salladı. Gerçek yaşamda böyle şeyler olmaz, diye düşündü, yalnız karabasanlarda insan bu duruma düşerdi. Giderek gerçekle olan bağlantısı kopuyordu.</p>

    <p>"Benim diplomatik dokunulmazlığım var," dedi Loren. "Hemen serbest bırakmanızı istiyorum."</p>

    <p>"Burada, Leonid Andreyev'de hiçbir etkiniz yoktur," dedi Suvorov soğuk bir sesle. "Devletim bunu işitince..."</p>

    <p>"İşitmeyecek," diye sözünü kesti Suvorov. "Gemi Jamaica'dan kalkıp dönüş yolculuğuna başlarken Kaptan Pokofsky büyük bir üzüntüyle Kongre üyesi Loren Smith'in denize düşmüş olduğunu ve yaşamından umut kesildiğini açıklayacak."</p>

    <p>Loren paniğe kapılmamaya çalışıyordu. "Larimer ve Moran'a ne olacak?"</p>

    <p>"Onları Rusya'ya götüreceğim."</p>

    <p>"Ama beni öldüreceksiniz," dedi Loren. "Onlar devletinizin ileri gelenleri. Bir kere konuşturmaya başladık mı, bildikleri şeyler bizim için son derece yararlı olacaktır. Üzgünüm, ama siz bu tehlikeyi göze almaya değmezsiniz." Kongre'de Silahlı Hizmetler Komisyonu üyesi olarak Loren en az onlar kadar bilgi sahibiydi. Bunu az kalsın söyleyecekken son anda kendini tuttu.</p>

    <p>Suvorov gözlerini kıstı. Uzanıp Loren'in önünde tuttuğu elbiseyi çekerek bir yana fırlattı. "Çok güzel," dedi. "Belki uzlaşabilirsek, seni yanımda Moskova'ya götürmek için bir nedenim olur.”</p>

    <p>"Ne bayat numara," dedi Loren tiksintiyle tükürerek. "Bari değişik bir yol deneseydin." Suvorov sokulup Loren'in suratına sert bir tokat attı. Loren geri sendeleyip çelik duvara çarptı ve dizleri büküldü. Korkusu nefretini bastırmaya başlıyordu.</p>

    <p>Suvorov onu saçından tutup başını geriye kanırttı. Sesindeki kibarlık çoktan uçup gitmişti. "Üst düzeyde bir kapitalist orospusuna atlamak nasıl olur, merak edip dururdum."</p>

    <p>Loren'in buna karşılığı, çevik bir hareketle uzanıp Suvorov'un takımlarını bütün gücüyle sıkmak oldu.</p>

    <p>Suvorov acıyla böğürüp yumruğunu Loren'in sol yanağın tam gözünün altına indirdi. Loren yanlamasına yere devrilirken Suvorov da elleri apış arasında, deli danalar gibi hücrenin içi de dört dönüyordu. Acısı biraz dindikten sonra Loren'i hoyrat hareketle kaldırıp yatağın üstüne attı.</p>

    <p>Eğilip genç kadının iç çamaşırlarını yırtarak çıkardı. "Seni kokuşmuş kaltak," diye tısladı. "Birazdan, çabuk öleyim, dua edeceksin."</p>

    <p>Gözlerinden yaşlar boşanan Loren kendinden geçmek üzereydi. Acıdan gözü kararmış bir haldeyken Suvorov'un ağır kemerini çıkarıp tokasını aşağı sarkıtarak eline sardı gördü. Suvorov elini havaya kaldırırken Loren gelecek darbe kendini kasmaya çalıştı, ama bunu yapacak gücü yoktu.</p>

    <p>Birden sanki Suvorov'un üçüncü bir kolu uzamış gibi göründü. Bu kol sağ omzu üzerinden yılan gibi kıvrılıp boynuna dolandı. Elindeki kemer yere düştü, bedeni kasıldı.</p>

    <p>Suvorov'un yüzünde büyük bir şok vardı, önce olanlara inanamadı, sonra da büyük bir dehşet içinde neler olduğun anladı. Soluk borusu ağır ağır ve acımasızca ezilirken soluğu kesilmekteydi. Bu amansız basınca karşı direnmek istedi, kendini hücrenin içinde sağa sola attı, ama boynunu saran kol gevşemedi. Suvorov o anda bu basıncın kalktığını görecek kadar sayamayacağını anlamıştı. Hem dehşet, hem de oksijensiz kalması yüzünün kırmızı mor arası bir renge dönüşmesine neden olmuştu. Ciğerleri hava için inlerken kolları da çılgınca hareketlerle çırpınıyordu.</p>

    <p>Loren ellerini yüzüne götürüp bu korkunç sahneye gözlerini kapamak istedi, ama bir türlü kımıldayamıyordu. Suvorov'un gözleri yuvalarından fırlayacak gibi olup çırpınmaları durarak hareketsiz kalana dek kılını kıpırdatmadan öylece kalıp baktı. Sahibi görünmeyen kol cesedi birkaç saniye daha havada tuttuktan sonra çuval gibi yere bıraktı.</p>

    <p>Suvorov'un biraz önce durduğu yerde bir başka adam belirmişti. Loren dikkatli bakınca bunun yeşil gözlü, hin hin gülümseyen dost bir yüz olduğunu fark etti.</p>

    <p>"Yolculuğun eğlenceli olduğunu kim söylemişse halt etmiş," dedi Pitt.</p>

    <p>&nbsp;</p>

    <p>Leonid Andreyev, Küba'nın en doğu noktası olan Cabo Maisi'nin on sekiz mil açığından geçerken, öğlen güneşi de küçük pamuk parçaları gibi serpiştirilmiş bulutların arasında dolaşmaktaydı. Havuz başında güneşlenen ya da serinleyen yolcular, ilk çizgisini kaplayan palmiye ağaçlarıyla süslü kıyılara dönüp bakmıyorlardı bile. Onlar için bu görünüm Florida'dan yola çıktıklarından beri görmüş oldukları yüzlerce adadan biriydi, o kadar. Kumanda köprüsünde Kaptan Pokofsky dürbünüyle sancak yanından yaklaşmakta olan küçük bir motorlu tekneye bakıyordu. Tekne oldukça eskiydi, gövdesi siyaha boyanmış, üst yapıları maunla cilalı, Pilar olan adıysa yaldızla yazılmıştı. Müzeden çıkarılmış gibi bir görünüşü vardı. Kıç tarafındaki Amerikan Bayrağı, yardım çağrısını göstermek için ters asılmıştı. Pokofsky geminin otomatik kontrol konsoluna giderek "ağır yol" düğmesine bastı. Geminin motorları neredeyse hemen tepki göstermiş ve devir düşürmüşlerdi. Birkaç dakika sonra gemi iyice yavaşlayınca bu kez bütün motorları stop etti.</p>

    <p>Tam dışarı çıkacakken alt kattan birinci süvarinin geldi gördü.</p>

    <p>"Kaptan," dedi birinci süvari soluk soluğa. "Şimdi hapishane bölmesinden geliyorum. Tutsaklar gitmiş."</p>

    <p>Pokofsky şöyle bir dikildi. "Gitmiş mi? Kaçmışlar mı, de istiyorsun?"</p>

    <p>"Evet, efendim. Rutin devriyeye çıkmıştım, hücrelerden birinde iki nöbetçiyi baygın halde buldum. KGB ajanı da ölmüş "Paul Suvorov öldürülmüş mü?"</p>

    <p>"Göründüğü kadarıyla boğularak öldürülmüş."</p>

    <p>"Neden hemen telefonla haber vermedin?"</p>

    <p>"Yanınıza gelip söylemeyi daha uygun buldum."</p>

    <p>"Haklısın," diye kabul etti Pokofsky. "Ne ters zamanda ol Küba'daki güvenlik görevlilerimiz de tutsakları karaya çıkarmak için gelmişlerdi."</p>

    <p>"Onları biraz oyalayabilirseniz, eminim sıkı bir arama sonunda Amerikalıları ortaya çıkarırız." Pokofsky yaklaşan tekneye baktı. "Beklerler," dedi güvenle. "Tutsaklarımız burada bırakamayacakları kadar önemli kişiler."</p>

    <p>"Bir şey daha var, efendim," dedi birinci süvari. "Ameriklılar mutlaka birinden yardım görmüş olmalılar."</p>

    <p>"Kendi başlarına kaçmamışlar mı?" diye sordu Pokof hayretle.</p>

    <p>"Mümkün değil. Bitkin durumda iki yaşlı adamla bir kadın iki nöbetçiyi safdışı bırakıp usta bir KGB ajanını öldüremez.”</p>

    <p>"Lanet olsun!" diye sövdü Pokofsky öfke ve endişe içinde yumruğunu avucunun içine patlattı. "Şimdi işler karıştı işte."</p>

    <p>"CIA gemiye sızmış olabilir mi?"</p>

    <p>"Hiç sanmam. Eğer Amerikan hükümeti önde gelen üyelerinin Leonid Andreyev'de tutsak bulunduğundan birazcık kuşkulansaydı Deniz Kuvvetleri hemen başımıza çökerlerdi. İşte, kendin bak, ne bir gemi, ne de bir uçak var görünürde, üstelik Guantanamo Körfezi deniz üsleri de buradan ancak kırk mil ötede.”</p>

    <p>"O halde kim olabilir?" diye sordu birinci süvari. "Bizim personelimizden biri kesinlikle olamaz."</p>

    <p>"Olsa olsa bir yolcudur," dedi Pokofsky. Susup düşünmeye başladı. Kumanda köprüsüne sessizlik çökmüştü. "Bulabildiğin bütün süvarileri topla, beşer kişilik arama ekipleri kur. Gemiyi bölümlere ayırın. Bütün güvenlik görevlilerini ve servis görevlilerini çalıştır. Yolcular soru sorarsa, kamaralara girmeniz için uygun bir bahane uydurun. Çarşaf değiştirme, musluk onarımı, yangın söndürücülerin kontrolü, artık aklınıza ne gelirse söylersiniz. Yolcuların kuşkusunu çekecek ya da sizi güç durumda bakacak soru sormalarına yol açan bir şey yapmayın. Şiddetten kaçının, elden geldiğince renk vermeyin, ama ne yapıp yapın o Smith denen kadınla iki adamı bir an önce bulun."</p>

    <p>"Suvorov'un cesedini ne yapalım?" Pokofsky hiç düşünmeden yanıt verdi. "KGB'li yoldaşımıza uygun bir tören yapın," dedi alayla. "Sonra hava kararır kararsız çöplerle birlikte denize atarsınız."</p>

    <p>"Anlaşıldı, efendim," dedi birinci süvari gülümseyerek, sonra da hemen dışarı çıktı. Pokofsky eline bir megafon alıp köprüden dışarı çıktı. "Bir derdiniz mi var?" diye seslendi elli metre ötedeki tekneye.</p>

    <p>Tıknaz bir adam ellerini ağzının önünde boru yaparak bağırdı. "Hasta yolcumuz var. Zehirlendiler galiba. Gemiye çıkıp doktorunuzdan yararlanabilir miyiz?"</p>

    <p>"Elbette," dedi Pokofsky. "Şimdi size borda iskelesini sarkıtırım."</p>

    <p>Pitt tezgâhlanan oyunu gizlendiği köşeden ilgiyle izliyordu İki adam ve bir kadın, sancılar içindeymiş gibi, karınlarını tutara' çelik merdivenlerden çıktılar. Doğrusu pek iyi rol yaptıkları bile söylenemezdi.</p>

    <p>Pitt tedavi için uygun bir süre beklendikten sonra bu hastalar gemide kalırken onların yerine Loren, Moran ve Larimer'in müzelik tekneye bineceklerini tahmin ediyordu. Onlar gemiden çıkana dek kaptanın yola devam etmeyeceği kesindi.</p>

    <p>Gizlendiği yerden çıkıp yolcuların arasına karıştı. Bir sür gezindikten sonra asansöre binip kendi katına indi. Kapı açıldı koridora çıkacağı sırada o anda asansöre binmek isteyen kat görevlisiyle omuz omuza geldi.</p>

    <p>Pitt adamın Asyalı olduğunu fark etti; Rus gemisinde çalıştığına göre Moğol olmalı, diye düşündü. Yanından geçip kamarasına yürüdü.</p>

    <p>Kat görevlisi Pitt'e önce merakla baktı. Sonra bu ifadesi yük bir şaşkınlığa döndü. Pitt'in arkasından ağzı açık bakarken kapısı kapanan asansör onu almadan gitti.</p>

    <p>Pitt koridorun köşesini dönünce kendisininkinden üç kamara ilerde bir süvariyle üç servis görevlisinin kapı önünde beklediklerini gördü. Adamlar her zaman yolculara göründükleri gibi güler yüzlü değillerdi. Son derece ciddi bir tavırları vardı. Pitt cebinde anahtarını ararken yan gözle onları izledi. Bir dakika sonra o kamaradan bir kadın servis görevlisi çıktı, süvariye Rusça bir şeyler söyleyip olumsuz anlamda başını salladı. Sonra hep birlikte bitişikteki kamaraya gidip kapıyı tıklattılar.</p>

    <p>Pitt hemen içeri dalıp kapıyı kapadı. Kamaranın görün oldukça ilginçti. Loren ranzanın üstüne tünemiş, Moran ve Larimer de alt yatağı paylaşarak oturmuşlar, Giordino'nun getirdiği ordövrleri kıtlıktan çıkmış gibi yiyorlardı.</p>

    <p>Giordino küçük bir iskemleye sıkışmıştı, Pitt'i görünce elini kaldırıp selamladı. "İlginç bir şey gördün mü?"</p>

    <p>"Küba takımı geldi," dedi Pitt. "Yolcu değiştirme işi için hazır bekliyorlar."</p>

    <p>"Hergeleler, daha çok beklerler," dedi Giordino.</p>

    <p>"Dört dakika sürer. Hepimizi bulup zincire vurmaları ve Ha-vana'ya giden bir tekneye atmaları bu kadar sürer işte."</p>

    <p>"Bizi bulmaları an meselesi," dedi Larimer güçsüz bir sesle. Pitt bir zamanlar çok güçlü olup şimdi bitmiş çok insan görmüştü, ileri yaşına ve uzun yıllar lüks içinde yaşamasına karşın Larimer hâlâ sağlam yapılı bir insandı. Ama kalbi ve dolaşım sistemi bu gerilime, düşman bir ortamda sağ kalabilme savaşımına dayanacak gibi değildi. Adamın çok ivedi olarak tıbbi bakıma alınması gerekiyordu.</p>

    <p>"Rusların arama ekibi koridorda, hemen karşımızda," dedi Pitt.</p>

    <p>"Bizi yeniden tutsak etmelerine izin veremeyiz," diye bağırdı Moran, ayağa fırlayıp deli gibi bakınarak. "Kaçmalıyız!"</p>

    <p>"Asansöre kadar bile gidemezsin," diye tersledi Pitt, Moran'ın koluna yapışıp çekerek. Kongre Başkan'ını pek sevdiği söylenemezdi.</p>

    <p>"Gizlenecek bir yer yok," dedi Loren sesi hâlâ titreyerek. Pitt ona karşılık vermeden doğruca banyoya gitti. Duş perdesini çekip sıcak su musluğunu açtı. Bir dakika geçmeden, küçük banyo buhar bulutlarıyla dolmuştu.</p>

    <p>"Haydi, bakalım," dedi Pitt. "Herkes duşa." Kimse kımıldamadı. Herkes olduğu yerde kalmış, Pitt'e uzaydan gelmiş bir yaratıkmış gibi bakıyordu.</p>

    <p>"Çabuk olun!" dedi Pitt sert bir sesle. "Her an burada olabilirler."</p>

    <p>Giordino bir türlü inanamayarak başını salladı. "O ufacık yerine üç kişiyi nasıl sığdıracaksın? Bir kişi bile zor giriyor."</p>

    <p>"Peruğunu tak, sen de giriyorsun."</p>

    <p>"Dördümüz birden mi?" dedi Loren hayretler içinde.</p>

    <p>"Ya bu ya da Moskova'ya bedava bir yolculuk. Hem unuttun mu, üniversite öğrencileri telefon kabinlerine dünyanın adamını sokup rekor üstüne rekor kırarlar."</p>

    <p>Giordino başına peruğu geçirirken Pitt de yine banyoya gidip sıcak suyu biraz ılıttı. Moran'ı Giordino'nun bacakları arası çömeltti. Larimer bölmenin bir köşesine sırtını yapıştırdı, Loren de Giordino'nun sırtına çıktı. Artık dördü de küçücük bölmenin içinde, duştan akan suyun altında sırılsıklam durumdaydılar. Pitt lavabo musluğundan kaynar su akıtarak buharın artmasını sağlarken kamaranın kapısı tıklatıldı.</p>

    <p>Pitt kuşku çekmemek için hemen koşup kapıyı açtı. Biri süvari onu görünce başıyla bir selam verip gülümsedi.</p>

    <p>"Bay Gruber'siniz, değil mi? Rahatsız ettiğimiz için bağışlayın, yangın fıskiyelerinin genel bir kontrolünü yapıyoruz. İçeri girebilir miyiz?"</p>

    <p>"Elbette," dedi Pitt kibarca. "Benim için hiçbir sakınca yok, ama karım duş yapıyor."</p>

    <p>Birinci süvari başıyla kadın servis görevlisine işaret etti, adam da Pitt'in yanından geçerek kamaraya girdi. Fıskiye başlıklarına şöyle bir baktıktan sonra banyoyu gösterdi. "Girebilirmiyim?"</p>

    <p>"Tabii, girin," dedi Pitt gülerek. "Karım aldırmaz."</p>

    <p>Kadın banyonun kapısını açar açmaz bir buhar bulut sarıldı. Pitt de yanına gidip başını içeri uzattı. "Sevgilim, servis görevlisi hanım yangın fıskiyesini kontrol etmek istiyor. Sence sakıncası var mı?"</p>

    <p>Buhar yavaş yavaş kapıdan dışarı sızarken kadın kıvır kıvır bir saç yığını ve bir çift kalın kaşın banyo perdesinden uzandığını gördü.</p>

    <p>"Benim için fark etmez," dedi Loren'in sesi. "Yolunuz düşerse bir iki tane fazladan havlu da getirir misiniz, lütfen."</p>

    <p>Kadın başını salladı. "Havluları hemen getiririm." O sırada Pitt de tepsideki kanapelerden atıştırıyordu, bir tane de süvariye ikram etti.</p>

    <p>"Yolcuların güvenliğiyle bu denli ilgilenmeniz beni çok duygulandırdı," dedi Pitt.</p>

    <p>"Yalnızca görevimizi yapıyoruz," dedi süvari, meraklı gözlerle ordövr tepsisine bakarak. "Gemimizin mutfağını beğendiğiniz anlaşılıyor."</p>

    <p>"Karım da, ben de ordövrlere bayılırız," dedi Pitt. "Asıl yemekten daha çok severiz."</p>

    <p>Kadın görevli banyodan çıkıp birinci süvariye bir şey söyledi. Pitt'in çıkarabildiği tek sözcük, "nyet" oldu.</p>

    <p>"Sizi rahatsız ettiğimiz için özür dileriz," dedi birinci süvari. "Ne zaman isterseniz buyurun," dedi Pitt. Kapı dışardan kapanır kapanmaz Pitt hemen banyoya koştu. "Hiç kimse yerinden kıpırdamasın," diye emretti. "Olduğunuz yerde kalın." Sonra gidip yatağın üzerine oturdu ve ince bir dilim üstüne havyar sürmeye başladı.</p>

    <p>İki dakika sonra kapı birdenbire açıldı ve içeri buldozer gibi kadın servis görevlisi girdi. Gözleriyle hemen kamaranın içini bir taradı.</p>

    <p>"Bir şey mi aradınız?" dedi Pitt ağzı dolu olarak. "Havluları getirdim," dedi kadın.</p>

    <p>"Banyo lavabosunun üstüne bırakıverin," dedi Pitt kayıtsızca.</p>

    <p>Kadın isteneni yaptıktan sonra Pitt'e içten bir gülümsemeyle kamaradan çıktı. Hiç kuşkulanmamıştı.</p>

    <p>Pitt iki dakika daha bekledi, sonra kapıyı biraz aralayıp koridora baktı. Arama ekibi koridorun sonunda başka bir kamaraya girmek üzereydi. Banyoya dönüp musluğu kapattı.</p>

    <p>İçerdekiler tam anlamıyla sudan çıkmış sıçana dönmüşlerdi. Giordino hemen peruğunu lavaboya fırlattı. Loren derhal saçını kurutma işlemine başladı. Pitt, Moran'ın ayağa kalkmasına yardım ettikten sonra Larimer'in koluna girerek yatağa götürdü.</p>

    <p>"Havlu istemekle çok akıllılık ettin," dedi Pitt, Loren'in boynuna bir öpücük kondurarak. "Birden aklıma o geldi."</p>

    <p>"Artık güvende miyiz?" diye sordu Moran. "Yine gelirler mi?"</p>

    <p>"Gemiden çıkana dek güvenlikte sayılmayız," dedi Pitt. "Bizi yeniden ziyaret edeceklerine de kuşkunuz olmasın. Bu aramada bir şey bulamayınca, ikinci bir kez, daha kalabalık olara geleceklerdir."</p>

    <p>"Başka kaçış numaraların da var mı, Sihirbaz Hudini?" di ye sordu Giordino.</p>

    <p>"Evet," dedi Pitt şeytanca sırıtarak. "Var ya."</p>
  </div>
</body>
</html>
