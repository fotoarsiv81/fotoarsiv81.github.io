<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>30</h2>

    <p>Pitt kendini geriye atıp bölme duvarına dayanırken, makine dairesinden fışkırır gibi boşalan ceset ve eşya furyasını dehşetle izledi. Tümü de tavana doğru süzülüp burada sıkışmış balon gibi kaldılar. Cesetler daha çürümeye başlamamıştı. Suyun kıpırtısıyla dalgalanan saç telleri altında cansız gözleri yuvalarından fırlamış gibiydi.</p>

    <p>Pitt içinde kabaran dehşeti bastırmaya çalışıp yapmak zorunda olduğu işi düşündü. Artan mide bulantısı ve korkusuna karşın, makine dairesinin kapısından içeri daldı.</p>

    <p>Burası bir ölüm odasıydı sanki. Yataklardan, tam kapanmamış bavullardan çıkan giysilere kadar, suda yüzebilen ne varsa cesetlerle birbirlerine dolanmıştı. Böyle bir karabasan sahnesi Hollywood korku filmcileri bile akıllarına getiremezlerdi.</p>

    <p>Cesetlerin çoğunun üstünde Kıyı Koruma'nın beyaz üniformaları vardı, kimisinde de iş giysileri. Hiçbirin de yara izi görünmüyordu.</p>

    <p>Her an cansız bir el koluna sürünüyor ya da bembeyaz, ifadesiz bir yüz burnunun dibinden ona bakıyordu. Boş gözleri sanki ondan bir şey ister gibiydiler. Cesetlerden birinin giyimi diğerlerinden çok farklıydı. Bu adamın üstünde örgü bir kazak şık bir pardösü vardı. Pitt çabucak adamın ceplerini karıştırdı.</p>

    <p>Pitt ömür boyu bu görünümü unutamayacak kadar içeride kalmıştı. Hemen palet çırparak makine dairesinden çıktı. Çıkar çıkmaz da hava göstergesine baktı. Hiç oyalanmadığı taktirde ancak su yüzüne çıkacak kadar havası kalmıştı. Hemen gidip Giordino'yu buldu, sonra birlikte güverteye çıktılar.</p>

    <p>Yat iyice geride kalıp gözden kaybolduktan sonra Pitt'in içi rahatlar gibi olmuştu. Şamandıra ipini arayacak zaman kalmadığından hava kabarcıkları yönünde yükselmeye başladılar. Su yüzüne çıktıklarında Hoki Jamoki'nin elli metre kadar aşağısında bulunduklarını gördüler.</p>

    <p>Sandecker ve diğerleri onları hemen fark edip kurtarma halatını fırlattılar. Sandecker, "Tutunun, sizi çekeceğiz," diye bağırdı.</p>

    <p>Aradaki uzaklığı yüzmek zorunda olmayışı ikisini de sevindirmişti. Akıntıya karşı kendilerini serbest bırakıp kıyıdaki görünümü seyrettiler. Birkaç dakika içinde ikisi de tekneye alınmıştı. “Eagle mıydı?" diye sordu Sandecker merakla.</p>

    <p>Pitt hemen yanıtlamadı, sırtındaki hava tüpünü çıkarana dek bekledi. "Evet," dedi sonra. "Eagle'dı."</p>

    <p>Sandecker içini kemiren soruyu bir türlü ağzından çıkaramıyordu. Yine dolambaçlı bir yoldan girişti. "Anlatmanı gerektiren bir şey buldun mu?"</p>

    <p>"Teknenin dışında hasar görünmüyor. Yarım metrelik bir kumluğa dik olarak oturmuş." "Yaşam belirtisi var mı?"</p>

    <p>"Dışardan yok."</p>

    <p>Pitt'in kendiliğinden bilgi vermeyeceği belli olmuştu. Her zamanki sağlıklı rengi uçmuş gibiydi.</p>

    <p>"İçersini görebildiniz mi?" diye sordu Sandecker.</p>

    <p>"Çok karanlıktı, bir şey seçilemiyordu."</p>

    <p>"Tamam, tamam, çıkar ağzındaki baklayı be adam."</p>

    <p>"Böyle tatlılıkla sorduğunuz için söyleyim," dedi Pitt. "O yatın içinde bir mezarlıkta bulunandan çok ceset var. Makine dairesine tıkılmışlar. Yirmi bir tanesini saydım."</p>

    <p>"Tanrım!" diye inledi Sandecker. "Hiç tanıdığın çıktı mı?"</p>

    <p>"On üç tanesi personeldi. Diğerleri sivildi."</p>

    <p>"Sekiz sivil mi?" Sandecker adamakıllı şaşırmıştı.</p>

    <p>"Giyimlerinden çıkardığım kadarıyla. Sorguya çekilecek halleri de yoktu."</p>

    <p>"Sekiz sivil," diye yineledi Sandecker. "Bunlardan hiçbiri de sana tanıdık gelmedi?" "Anneleri bile gelse onları tanıyabileceğini sanmam," dedi Pitt. "Neden soruyorsunuz? Tanımam gereken biri mi vardı?"</p>

    <p>Sandecker hayır anlamında başını salladı. "Bilmem."</p>

    <p>Pitt, amirali hiç bu denli kaygılı gördüğünü anımsamıyordu.! Adamın her zamanki çelik zırhı düşmüş gibiydi. Pitt yeniden konuşmaya başlarken Sandecker'in de tepkisini incelemeye karar verdi.</p>

    <p>"Bir tahmin yürütmeye kalkacak olsam, biri Çin Elçiliği'nin yarısını temizlemiş, derdim."</p>

    <p>"Çin mi?" Amiralin gözleri birden çivi gibi oldu. "Ne diyorsun sen?"</p>

    <p>"Sekiz sivilden yedi tanesi Doğu Asya'lıydı."</p>

    <p>"Yanılmış olabilir misin?" diye sordu Sandecker. "Görüş o denli zorken..."</p>

    <p>"Üç metreye kadar görüş vardı. Ayrıca beyaz ırkla sarı biri arasındaki görünüş farkını da pekâlâ bilirim."</p>

    <p>"Tanrıya şükür," dedi Sandecker derin bir soluk alarak.</p>

    <p>"Lütfen söyler misiniz, Al'la beni aşağı gönderirken ne bulmayı bekliyordunuz?" Sandecker'in gözleri biraz yumuşadı. "Size bir açıklama borçluyum, ama ne yazık ki, yapamıyorum. Çevremizde, bizim bilmememiz gereken olaylar dönüyor."</p>

    <p>"Benim kendi projem de vardı," dedi Pitt sesi soğuklaşarak. "Bu iş zaten beni ilgilendirmiyor."</p>

    <p>"Evet, Juli Mendoza. Seni anlıyorum."</p>

    <p>Pitt kauçuk giysisinin kolundan bir şey çıkardı. "Az kalsın unutuyordum. Bunu cesetlerden birinden aldım."</p>

    <p>"Neymiş?"</p>

    <p>Pitt'in elindeki ıslak bir deri cüzdandı. İçinde bir fotoğraf olan su geçirmez bir kimlik kartı ve bir rozet vardı. "Gizli Servis ajanlarının kimliği," dedi Pitt. "Adamın adı Brock'muş. Lyle Brock."</p>

    <p>Sandecker hiçbir şey söylemeden cüzdanı aldı. Saatine baktı. "Hemen FBI'dan Sam Emmet'i aramam gerek. Artık bundan sonrası onun sorunu."</p>

    <p>"Bu işten o kadar kolay sıyrılamazsınız, amiral. Eagle'ı çıkarmak için NUMA'yı arayacaklarını siz de, ben de biliyoruz."</p>

    <p>"Haklısın," dedi Sandecker bitkin bir sesle. "Seni artık bu görevden alıyorum. Kendi işinle uğraş. Çıkarma işini Giordino'ya yaptırırım." Dönüp kaptan köşküne girdi ve telefonun başına geçti.</p>

    <p>Pitt uzun süre nehrin karanlık sularına bakakaldı, aşağıdaki o korkunç sahneyi bir bir yeniden yaşadı. Aklında eski bir de-izci şiirinin bir dizesi dolaştı durdu. "Gidecek hiçbir yeri olma-lyan, hayalet tayfalarla dolu hayalet bir gemi."</p>

    <p>Sonra da sanki bir perde çeker gibi, bütün düşüncesini Pilottown üzerine yöneltti.</p>
  </div>
</body>
</html>
