<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>12</h2>

    <p>Yoğun bir sis örtüsü Eagle'ın bütün teknesini kaplamıştı, kıyıdaki telsiz anteninin uyarıcı kırmızı ışıkları bile çok geçmeden görünmez oldu. Tepeden bir martının çığlığı duyuldu, ama nemli sis bulutu içinde bu ses iyice boğulmuş, nereden geldiği le anlaşılamayacak gibiydi. İskeledeki projektörlerden vuran ışık nemli güverte zemininde donuk bir parıltıyla yansımaktaydı.</p>

    <p>Gizli Servis görevlilerinden oluşan küçük bir ordu, George Washington'un evine doğru yükselen yamaçta stratejik noktalara yerleştirilmiş, neredeyse görünemez durumdaki yatı koruyordu. Ses bağlantısı kısa dalga minyatür telsizlerle yapılmaktaydı. Her iki elin de boş kalabilmesi için adamların kulaklıkları vardı, küçük mikrofonlar bileklerine yerleştirilmişti. Her saat başı görevliler yer değiştirip daha önceden saptanmış güvenlik noktasına geçerken, ekip başkanı da bütün noktaları bir bir dolaşarak denetlemekteydi.</p>

    <p>İskele yakınındaki park yerinde bir karavan içinde Blackowl oturmuş, önünde dizili televizyon monitörlerine bakmaktaydı. Yanında bir başka görevli haberleşme aygıtlarını yönetirken, bir başkası da yatın çevresindeki alarm sisteminin uyarıcı ışıklarını gözlemekteydi.</p>

    <p>"Şu hava tahminciler istasyonlarının on mil ötesini bile doğru tahmin edemiyorlar," diye söylendi Blackowl, o gece içtiği dördüncü fincan kahvesini yudumlarken. 'Hafif puslu' demişlerdi. Eğer bu hafif pusluysa kaşıkla alıp tabağına koyacağın yoğunlukta sise ne derler, merak ediyorum."</p>

    <p>Telsiz başındaki görevli dönüp başındaki kulaklığı çıkardı. "Refakatçi botundakiler teknelerinin pruvasını bile göremediklerini söylüyorlar. Botu iskeleye bağlayıp karaya çıkmak için iziri istiyorlar."</p>

    <p>"Ellerinden bir şey gelmez," dedi Blackowl. "Söyle onlara izin verildi." Blackowl boynuna biraz masaj yaptı, sonra da telsiz başındaki görevlinin omzunu sıvazladı. Sen git, biraz uyu, ben telsize bakarım."</p>

    <p>"Asıl senin biraz uyuman gerek."</p>

    <p>"Yorgun değilim. Hem zaten monitörlerde hiçbir şey göremiyorum."</p>

    <p>Görevli memur duvardaki saate baktı. "Saat bir buçuk. Nöbet değişimine on dakika kaldı." Blackowl arkadaşının boşalttığı iskemleye oturdu. Kulaklığı başına daha yeni geçirmişti ki, yatın yanındaki Kıyı Korum gemisinden aradılar.</p>

    <p>"Merkez, burası Nehir Gözetim."</p>

    <p>"Evet, burası Merkez," dedi Blackowl, gemi komutanının sesini tanımıştı.</p>

    <p>"Tarama gerecimizde bir sorun çıktı."</p>

    <p>"Nasıl bir sorun?"</p>

    <p>"Radarımızla aynı frekansta bir yüksek enerji sinyali alıcımızı bozuyor."</p>

    <p>Blackowl'un yüzünde endişe bulutları belirdi. "Biri kasıtlı olarak mı bozuyor dersin?" "Sanmıyorum. Galiba yayın trafiği karıştı. Bu sinyal sanki bir mesaj veriliyormuş gibi gidip geliyor. Civarda oturan bir telsiz hastası yanlışlıkla frekansımıza girmiş olmalı."</p>

    <p>"Radarda bir şey görüyor musunuz?"</p>

    <p>"Gecenin bu saatinde gemi trafiği sıfır. Son iki saat içinde ossiloskopta gördüğümüz tek bip kent temizlik dairesinin çöp balyalarını denize götüren römorkörden geldi."</p>

    <p>&nbsp;"Ne zaman geçip gitti?"</p>

    <p>"Gitmedi. Bir, iki yüz metre ötemizde kıyıya yanaştı. Kaptanı herhalde sisin kalkmasını bekliyor."</p>

    <p>"Pekâlâ, Nehir Gözetim, radar sorunu hakkında bilgi bekliyorum."</p>

    <p>"Anlaşıldı, Merkez. Tamam."</p>

    <p>Blackowl arkasına yaslanıp olası tehlikeleri bir bir aklından geçirmeye başladı. Nehir trafiği sıfır olduğuna göre, başka bir teknenin Eagle'a çarpması olanaksızdı. Kıyı Koruma gemisinin darı biraz pürüzlü olmasına karşın, yine de çalışıyordu. Yata şehir tarafından bir saldırı da düşünülemezdi, çünkü görüş olanaksızlığı yatı gizlemekteydi. Böylece sis de korumaya yardımcı oluyordu.</p>

    <p>Blackowl saate baktı. Vardiya değişimine bir dakika kalmış-. Hangi alanlarda hangi memurların bulunacağını gösteren günlük planı bir kez daha gözden geçirdi. Yedi numaralı nokta, ani yat, Lyle Brock tarafından korunacaktı. İskeleyi kapsayan altı numaralı noktadaysa Karl Polaski bulunacaktı.</p>

    <p>Verici düğmesine basıp başındaki kulaklığın mikrofonuna seslendi. "Bütün noktaların dikkatine. Saat 2.00. Herkes bir sonraki noktasına geçsin. Tekrar ediyorum, herkes bir sonraki noktasına geçsin." Blackowl frekans değiştirip ekip şefinin şifre adını seslendi. "Cutty Sark, burası Merkez."</p>

    <p>Servisin on beş yıllık memuru Ed McGrath hemen yanıt verdi. "Evet, Cutty Sark konuşuyor."</p>

    <p>"Altı ve yedi numaralı noktalara nehri çok iyi kontrol etmelerini bildir."</p>

    <p>"Bu siste bir şey görünmüyor."</p>

    <p>"Liman alanı ne durumda?"</p>

    <p>"Şöyle anlatayım, bize en gerekli şey kör bastonu."</p>

    <p>"Elinizden geleni yapın işte," dedi Blackowl.</p>

    <p>Yanıp sönen bir ışık fark edince Blackowl, McGrath'la konuşmayı kesip arayan hatta yanıt verdi.</p>

    <p>"Merkez."</p>

    <p>"Merkez, burası Nehir Gözetim. Radarımızı bozan her kimse, artık aralıksız yayın yapmaya başladı."</p>

    <p>"Ekranda bir şey görebiliyor musunuz?" diye sordu Blackowl.</p>

    <p>"Ossiloskoptaki çevre görünümü yüzde kırk kaybolmuş durumda. Bip yerine kocaman bir leke görüyoruz."</p>

    <p>"Pekâlâ, Nehir Gözetim, bu haberi sorumlu özel ajana bildiririm. Belki bu yayının kaynağını bulup susturabilir."</p>

    <p>Blackowl, Beyaz Saray'dan Oscar Lucas'ı aramadan önce merakla monitörlere baktı. Görünürde tanıtlanabilecek hiçbir şey yoktu, beyaz bir fon üzerinde hayalet gibi gölgeler dalgalanıp durmaktaydı.</p>

    <p>Ajan Karl Polaski telsiz alıcısının kulaklığını düzelttikten sonra Bismarck modeli bıyığındaki ıslaklığı sildi. İskeledeki nöbeti alalı kırk dakika olmuş, Polaski nemden ve yorgunluktan tükenmiş gibiydi. Yüzündeki ıslaklığı silerken yağlı oluşu dikkatini çekti.</p>

    <p>Gözleri tepedeki projektör lambalarına takıldı. Donuk sarı bir ışık geliyordu, lambaların kenarlarında küçük gökkuşakları oluşmuştu. Üzerinde dikildiği on metrelik iskeleden Eagle'ın ne güvertesini, ne de direklerindeki ışıkları görebilmekteydi.</p>

    <p>Polaski iskele üzerinde bazen yürüyor, bazen de durup kulak kabartıyordu. Duyabildiği tek ses nehir suyunun iskele ayaklarına yumuşak darbelerle vuruşu ve yatın jeneratöründen çıkan hafif uğultuydu. İskelenin en ucuna geldiği zaman Eagle'ı görebildi.</p>

    <p>Yedi numaralı noktada, yani yatın içinde bulunan ajan Lyle'a hafifçe seslendi. "Hey, Lyle. Beni duyuyor musun?" Fısıltı halinde bir ses yanıt verdi. "Ne istiyorsun?"</p>

    <p>"Bana mutfaktan bir fincan kahve versene."</p>

    <p>"Nokta değişimi yirmi dakika sonra. Buraya, benim yerime gelince kendin alırsın."</p>

    <p>"Yirmi dakika bekleyemem," diye takıldı Polaski. "Zaten iliklerime kadar ıslandım." "Vah vah. Biraz daha dayanacaksın." Polaski, Brock'un ne pahasına olursa olsun güverteden ayrılmayacağını biliyordu, ama arkadaşına takılmaya devam etti. ki, sen de benden bir şey istersin bundan sonra."</p>

    <p>"Dedin de aklıma geldi, buradan nereye gideceğimi unuttum.”</p>

    <p>Polaski, Eagle'ın güvertesindeki siluete bir an kuşkuyla baktı. "Elindeki listeye baksana, hıyar."</p>

    <p>"Islandı, okuyamıyorum."</p>

    <p>"Sekiz numaralı nokta nehir kıyısında, elli metre aşağıda."</p>

    <p>"Sağol."</p>

    <p>"Dokuz numaralı noktayı da öğrenmek istiyorsan sana bir fincan kahveye patlar," dedi Polaski gülerek. "Boşver. Onu anımsıyorum."</p>

    <p>Daha sonra nokta değişimi sırasında her iki adam da birbirlerini ancak siluet halinde görerek yeni yerlerine geçtiler.</p>

    <p>Ed McGrath bu yoğunlukta bir sis gördüğünü anımsamıyordu. Havada değişik bir koku sezdiğini sanarak birkaç kez burnunu çekti, ama sonra bunu sıradan, yağlı bir koku olarak kabul edip üzerinde durmadı. Sis bulutu içinde bir yerden köpek havlaması duyuldu. Bu ses avını kovalayan bir tazının ya da ürkmüş yavruların havlaması değildi, alışık olmadığı bir şeyin varlığını hisseden bir köpeğin havlamasıydı. Sesin şiddetine bakılırsa da fazla uzak olamazdı, güvenlik çemberinin olsa olsa yetmiş beş, yüz metre ötesinden geliyordu. Usta bir suikastçı böyle bir havada, hiç tanımadığı arazide hedefine doğru paldır küldür gelmek için ya kafadan sakat ya da budala olmalıydı. Bunu düşünürken bile McGrath göremediği bir ağaç dalına takılıp kapaklanmış, daha önce de üç kez kaybolmuştu. Bir keresinde de bir noktaya yaklaşırken, daha telsizine davranamadan görevli ajan tarafından vuruluyordu.</p>

    <p>Havlama birden kesilince McGrath köpeği bir kedinin ya da başka bir hayvanın bağırtmış olduğuna karar verdi. Çakıllı pati-1 kanın ikiye ayrıldığı yere gelince nehir kıyısına giden yolu izledi. Yaklaşınca yakasındaki mikrofona seslendi.</p>

    <p>"Sekiz numara, sana yaklaşıyorum."</p>

    <p>Karşılık yoktu.</p>

    <p>McGrath birden taş kesildi. "Brock, ben McGrath, sana geliyorum."</p>

    <p>Yine çıt yoktu. "Brock, beni işitiyor musun?"</p>

    <p>Sekiz numaralı noktanın bu garip sessizliği McGrath'ı kaygılandırmıştı. Her adımında durup kulak kabartarak biraz daha yaklaştı. Bu kez mikrofonsuz, hafif bir sesle seslendi. Karşılık m ne yoktu.</p>

    <p>"Merkez, ben Cutty Sark."</p>

    <p>"Söyle, Cutty Sark," dedi Blackowl'un yorgun sesi. "Sekiz numaralı noktadaki adamımız kayıp." Blackowl'un sesi birden sertleşti.</p>

    <p>"Hiçbir yerde yok mu?"</p>

    <p>"Yok."</p>

    <p>"Yatı kontrol et," dedi Blackowl hemen. "Karargâha haber verir vermez seninle orada buluşurum."</p>

    <p>McGrath hızlı adımlarla kıyı boyunca altı numaralı noktaya yürüdü. "Altı numara, sana geliyorum."</p>

    <p>"Aiken, altı numara. Gelebilirsin."</p>

    <p>McGrath limana çıkıp John Aiken'in iri gövdesiyle karşılaştı. "Brock'u gördün mü?"</p>

    <p>"Dalga mı geçiyorsun? Bu sis başladığından beri hiçbir şey görmüyorum."</p>

    <p>McGrath güvenlik çemberindeki bütün noktaları bir bir dolaştı. Eagle'a vardığında Polaski güvertede onu karşıladı.</p>

    <p>"Brock'u bulamıyorum," dedi McGrath.</p>

    <p>Polaski omzunu silkti. "Onu yarım saat önce nokta değiştirirken gördüm."</p>

    <p>"Pekâlâ, liman başında bekle. Ben yatın içini araştıracağım. Gözünü dört aç, Blackowl gelecek."</p>

    <p>Blackowl yat çevresindeki güvenlik noktalarını bir bir geçerken içindeki korku midesini düğümlemekteydi. Ortada müthiş bir terstik vardı; güvenlik ajanları noktalarını habersiz ve nedensiz terk etmezlerdi.</p>

    <p>Giderek azalmakta olan sis Blackowl yata vardığında hepten kalkmıştı. Karşı kıyıdaki telsiz anteninin kırmızı ışığı artık yakut gibi parıldıyordu. Polaski'nin yanından geçip ana salona girdi. McGrath bir koltuğa külçe gibi oturmuş, gözlerini boşluğa dikmiş kalmıştı. Blackowl birden buz kesti.</p>

    <p>McGrath'ın yüzü alçıdan yapılmış gibi bembeyazdı. Gözlerinde öyle bir dehşet vardı ki, Blackowl'un aklına hemen en kotü olasılık geldi.</p>

    <p>"Başkan'a ne oldu?"</p>

    <p>McGrath uyuşmuş gibi baktı ona. Ağzı kıpırdadı, ama ses çıkmadı.</p>

    <p>"Tanrı aşkına, söylesene, Başkan'a bir şey mi oldu?" "Başkan y-yok," diye kekeledi McGrath. "Ne diyorsun sen?"</p>

    <p>"Başkan, Başkan Yardımcısı, personel, herkes, tümü birden yok."</p>

    <p>"Sen delirmişsin!" diye bağırdı Blackowl. "Doğru... söylediğim doğru," dedi McGrath bitkinlikle. "Kendin bak."</p>

    <p>Blackowl merdivenleri fırtına gibi inip Başkan'ın kamarasına koştu. Kapıyı vurmadan ardına kadar açıp baktı. Kamara boştu. Yatak yapılmış durumdaydı, dolapta hiçbir giysi yoktu, tuvaletteki eşyalar bile alınmıştı. Blackowl'un kalbi fena halde sıkışmaya başladı. Korkunç bir karabasan içindeymiş gibi bütün kamaraları tek tek dolaştı. Her yerde aynı görünüm vardı, personel kamaraları bile en küçük bir eşya olmaksızın bomboştu.</p>

    <p>Ve bu dehşet karabasan değil, gerçeğin ta kendisiydi.</p>

    <p>Yatta kim varsa, sanki hiç yaşamamış gibi, yok oluvermişti.</p>

    <p>&nbsp;</p>
  </div>
</body>
</html>
