<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>41</h2>

    <p>Masasında oturan Vladimir Polevoi başını kaldırınca, başyardımcısı ve KGB'nin iki numaralı adamı olan Sergei Iranov'un kararlı adımlarla odaya girdiğini gördü. "Bu sabah kızgın demirle kıçını dağlamışlar gibi görünüyorsun, Sergei."</p>

    <p>"Kaçmış," dedi Iranov.</p>

    <p>"Kimden söz ediyorsun."</p>

    <p>"Paul Suvorov. Bougainville'in gizli laboratuvarından kaçmayı başarmış."</p>

    <p>Polevoi'nin yüzü öfkeyle parladı. "Lanet olsun, sırası mıydı!"</p>

    <p>"Güney Carolina'da Charleston'da bir telefon kulübesinden "New York'taki gizli eylemler merkezimizi aramış, talimat istemiş."</p>

    <p>Polevoi yerinden kalkıp öfkeyle oda içinde dolaşmaya başladı. "Oldu olacak, FBI'yı da arayıp onlardan da talimat isteseydi. Hatta gazetelere de ilan verseydi."</p>

    <p>"Neyse ki, konuştuğu amiri hemen şifreli bir mesaj çekip bize bildirdi."</p>

    <p>"Neyse kafası çalışan biri çıkmış."</p>

    <p>"Dahası var," dedi Iranov. "Suvorov, Senatör Larimer Kongre üyesi Moran'ı da yanına almış."</p>

    <p>Polevoi birden durup topaç gibi döndü. "Budala! Her şeyi mahvetti!"</p>

    <p>"Onu fazla suçlayamayız."</p>

    <p>"Nedenmiş?" diye sordu Polevoi.</p>

    <p>"Suvorov Amerika Birleşik Devletleri'nde bulunan en iyi ajanımızdan biridir. Kesinlikle aptal değildir. Lugovoy'un projesinden kendisine söz edilmediği için bu olay onun aklını başı dan almıştır. Son derece kuşkulu görüp ona göre davranmış malı."</p>

    <p>"Yani kısacası, Suvorov eğitildiği biçimde davrandı, diyorsun."</p>

    <p>"Bana sorarsanız, öyle."</p>

    <p>Polevoi kayıtsızca omuzlarını salladı. "Keşke yalnızca bize laboratuvarın yerini bildirmekle yetinseydi. Adamlarımız hem gider, Huckleberry Finn operasyonunu Bougainville'in kontrolünden alıverirdi."</p>

    <p>"Şimdiki durumdaysa Madam Bougainville öfkeye kapıl deneyi iptal etmeye kalkabilir."</p>

    <p>"Ve bir milyar dolarlık altını kaybetmeyi göze alarak öyle mi? Hiç sanmam. Başkan ve Yardımcısı hâlâ elinde. Moran Larimer onun için büyük kayıp değil."</p>

    <p>"Bizim için de öyle," dedi Iranov. "Bougainville, Amerikan istihbaratçıları Huckleberry Finn'i ortaya çıkarırlarsa bizi perdeleyecekti. Ama şimdi, elimizde iki tane kaçırılmış Kongre üyesi varken, bu resmen savaş durumu gibi bir şey oluyor, en azından son derece ciddi bir bunalım. Bence en iyisi Moran ve Larimer'i ortadan kaldıralım." Polevoi hayır anlamında başını salladı. "Daha değil. Amerikan askeri düzeni hakkında onlardan öğreneceğimiz şeyler bizim için büyük yararlar sağlayabilir."</p>

    <p>"Tehlikeli bir oyun."</p>

    <p>"Yeterince dikkatli olursak ve sıkıştığımızda onları hemen yok edebilirsek, tehlikesi kalmaz."</p>

    <p>"O halde en önemli işimiz FBI'nın onları bulmasına izin vermemek."</p>

    <p>"Suvorov gizlenmek için emin bir yer bulmuş mu?"</p>

    <p>"Bilinmiyor," dedi Iranov. "New York ona yalnızca saat başı telefon etmesini ve bizden yeni bir emir gelene dek beklemesini söylemiş."</p>

    <p>"New York'taki gizli operasyonlarımızı kim yönetiyor?"</p>

    <p>"Adı Basil Kobylin."</p>

    <p>"Ona Suvorov'un durumunu anlatın," dedi. Polevoi. "Ama tabii, Huckleberry Finn konusunda hiçbir şey söylemeyin. Suvorov ve tutsaklarını ABD topraklarından kaçırana dek güvenli bir yerde saklasın."</p>

    <p>"Bu da pek kolay olacağa benzemiyor," dedi Iranov bir iskemle çekip oturarak. "Amerikalılar kayıp devlet adamlarını bulabilmek için her taşın altını yokluyorlar. Bütün havaalanları sıkı bir gözetim altında, denizaltılarımız da onların sualtı uyarı hattı tarafından fark edilmeden beş yüz milden fazla sokulamıyor."</p>

    <p>"Her zaman için Küba'yı kullanabiliriz."</p>

    <p>Iranov pek emin görünmüyordu. "Uyuşturucu trafiği nedeniyle ABD Deniz Kuvvetleri ve Kıyı Koruma buradaki karasularını çok sıkı kontrol ediyorlar. Bu yönde gemiyle yapılacak bir kaçırma işini hiç salık vermem."</p>

    <p>Polevoi bürosunun penceresinden Dzerzhinsky Alanı'na baktı. Bir süre düşündükten sonra dudaklarında gergin bir gülümseme belirdi.</p>

    <p>"Onları güvenlik içinde Miami'ye getirebilir miyiz?"</p>

    <p>"Florida'ya mı?"</p>

    <p>"Evet."</p>

    <p>Iranov'un gözleri boşluğa takıldı. "Yolda engeller çıkabilir ama sanırım getirebiliriz."</p>

    <p>"Güzel," dedi Polevoi. "Hemen harekete geçilsin öyleyse.</p>
  </div>
</body>
</html>
