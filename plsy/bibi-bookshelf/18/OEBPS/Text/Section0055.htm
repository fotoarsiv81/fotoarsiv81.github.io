<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>50</h2>

    <p>Gemi Çanakkale Boğazı'nı geçip Yunan Adaları'na doğru ilerlerken güneş batmak üzereydi. Afrika kıyılarından gelen sıkı rüzgârda havanın portakal rengi giderek soldu, denizin mavisiyle birlikte kaybolarak kara bir perde haline geldi. Ay daha doğmamıştı, gece karanlığındaki tek aydınlık yıldızlarından ve lesbos Adası'nın uyarı fenerinden gelmekteydi.</p>

    <p>540 fitlik yük gemisi Venice'in kaptanı James Mangyai kumanda köprüsünde dikilmiş, önündeki denize bakıyordu. Bir ara radara bir göz attı, çevrede başka gemi olmadığını görünce rahatladı.</p>

    <p>Altı yüz deniz mili geride kalan Karadeniz'deki Rus limanı Odessa'dan ayrıldıklarından beri içinde büyük bir huzursuzluk vardı. Ama artık daha rahat soluk almaya başlamıştı. Yunan karasularında Ruslar bir numara yapmaya cesaret edemezlerdi.</p>

    <p>Venice neredeyse boş sayılırdı... bütün yükü Sovyet Devleti'nin Madam Bougainville'e gönderdiği altınlardan oluşuyordu. Cenova'ya varınca altın burada gemiden boşaltılıp İsviçre Lucerne'ye götürülüp orada saklanacaktı.</p>

    <p>Kaptan Mangyai ayak sesleri duyunca dönüp baktı ve birinci süvarisi Kim Chao'yu gördü. "Havayı nasıl buluyorsun, Bay Chao?" diye sordu.</p>

    <p>Chao otomatik sistemde her saat başı gelen hava rapor nu okudu. "Önümüzdeki on iki saat boyunca deniz sakin olacak dedi telaşsız bir sesle. "Daha ileri saatlerde de tahminler havanın iyi gideceğini belirtiyor. Şansımız var. Genellikle yılın mevsimi güney rüzgârları çok daha şiddetli olur."</p>

    <p>"Madam Bougainville'in belirttiği zamanda Cenova'da olabilmemiz için sakin deniz gerekli."</p>

    <p>"Telaşa ne gerek var?" diye sordu Chao. "On iki saat sonra gitmemiz ne fark eder?" "Patronumuz için fark ediyor," dedi Mangyai. "Yükümüzün daha fazla yolda kalmasını istemiyor."</p>

    <p>"Başçarkçı aşağıda barut fıçısı gibi. Bütün seyir boyuna bu hızda gidersek motorları yakarız, diyor."</p>

    <p>"O da hep işi büyütür."</p>

    <p>"Odessa'dan beri köprüden ayrılmadınız, kaptan. Biraz bana bırakın."</p>

    <p>Mangyai bu öneriyi seve seve kabul etti. "Biraz dinlensem iyi olacak. Ama önce yolcumuza bir bakayım."</p>

    <p>Köprüyü Chao'ya bıraktıktan sonra üç kat aşağı inerek geminin tam ortasındaki kalın bir çelik kapının önünde durdu. Duvara tutturulmuş bir mikrofonun düğmesine bastı.</p>

    <p>"Bay Hong, ben geldim, Kaptan Mangyai."</p>

    <p>Kapı gıcırtılarla açıldı, kalın camlı gözlükleriyle ufak tefek bir adam başını uzatıp bakındı. "Aa, siz misiniz, kaptan, lütfen çeri gelin."</p>

    <p>"Getirmeni istediğiniz bir şey var mı, Bay Hong?"</p>

    <p>"Hayır, rahatım yerinde, sağolun."</p>

    <p>Hong'un rahat etme anlayışı Mangyai'ninkinden epey farklıydı. Odada insan yaşadığını gösteren tek belirti, portatif bez yatağın altındaki bavul, bir battaniye üzerinde çaydanlık bulunan bir elektrik ocağı ve üzeri kimyasal analiz gereçleriyle dolu duvar masasıydı. Odanın geri kalanı tahta sandıklar ve altın külçeleriyle doluydu. Külçelerin büyük bir bölümü düzenle dizilmiş, birkaç tanesiyse açık sandıkların yanında dağınık olarak duraktaydı. Sandıkların üzerinde şunlar yazılıydı:</p>

    <p>KIRILACAK EŞYA</p>

    <p>CAM KORUYUCU İÇİNDE CIVA</p>

    <p>SUZAKA KİMYASAL MADDELER ŞİRKETİ</p>

    <p>KYOTO, JAPONYA</p>

    <p>"Nasıl gidiyor?" diye sordu Mangyai. "Limana dek tümünü denetleyip sandıklara yerleştiririm."</p>

    <p>"Ruslar sandıkların içine kaç tane yaldız kaplı kurşun külçesi sızdırmış?"</p>

    <p>"Hiç," dedi Hong başını sallayarak. "Sayı tamam, şu ana kadar kontrol ettiğim bütün külçeler de katıksız."</p>

    <p>"Bu denli uysal davranmaları şaşılacak şey. Yükü gemiye saatinde getirdiler. Liman işçileri hiç olay çıkarmadan yüklediler. Limandan ayrılırken de her zamanki zorlukları çıkarmadılar. Sovyet liman yetkilileriyle daha önceki ilişkilerim hiç böyle pürüzsüz olmamıştı."</p>

    <p>"Belki Madam Bougainville'in Kremlin'de çok büyük bir itibarı vardır."</p>

    <p>"Belki de," dedi Mangyai kuşkulu bir sesle. Merak dolu gözlerle ışıl ışıl parlayan sarı metale baktı. "Acaba bu alışverişin karşılığı neydi?"</p>

    <p>"Bunu kimseye soracak değilim," dedi Hong.</p>

    <p>Mangyai tam karşılık verecekken hoparlörden bir ses işiti di. "Kaptan, orada mısınız?" Mangyai kapıya gidip araladı. Geminin muhabere subayı koridordaydı.</p>

    <p>"Evet, ne var?"</p>

    <p>"Bilmeniz gerekir, diye düşündüm, kaptan. Birileri haberleşmemizi engelliyor."</p>

    <p>"Emin misiniz?"</p>

    <p>"Evet, kaptan," dedi genç subay. "Bunu yapanın yerini saptadım. İskele başaltından üç mil kadar açıkta."</p>

    <p>Mangyai, Hong'dan izin isteyip hemen köprüye çıktı. Birinci Süvari Chao döner koltukta oturmuş kontrol panelini incelemekteydi.</p>

    <p>"Görünürde hiç gemi var mı, Bay Chao?" diye sordu Mangyai.</p>

    <p>Chao birden kaptanı gördüğüne çok şaşırdıysa da belli etmedi. "Görünürde ve radarda hiçbir şey yok, efendim."</p>

    <p>"Derinlik nedir?"</p>

    <p>Chao hemen göstergeye baktı. "Elli metre ya da yaklaşık olarak yüz altmış fit."</p>

    <p>Korkunç gerçek Mangyai'nin beyninde balyoz gibi patladı. Haritaya uzanıp rotalarına baktı. Venice o anda Tzonston Bank denen alanın tam üzerinden geçmekteydi. Burası Ege Denizinin çeşitli yerlerinde olduğu gibi, derinliğin otuz otuz beş metre kadar alçaldığı noktalardan biriydi. Bir geminin güvenle geçebileceği kadar derindi, ama kolay bir batık çıkarma işlemi için terince sığ sayılırdı.</p>

    <p>"Hemen derin sulara dümen kırın!" diye bağırdı.</p>

    <p>Chao hiçbir şey anlamadan kaptana baktı. "Efendim?" Mangyai emrini yinelemek için ağzını açtıysa da sözcükler boğazında takıldı kaldı. O anda iki tane ısı-izler torpil yük gemilinin makine dairesine isabet ederek müthiş bir hasar yaptı. Tekkenin altında çok büyük gedikler açılmış, deniz suyu dolmaya başlamıştı. Venice sarsıla sarsıla ölüm yolculuğuna çıkıyordu.</p>

    <p>Sulara gömülmesi yalnızca sekiz dakika sürmüştü. Venice daha gözden kaybolmadan hemen yakında bir denizaltı yüzeye çıktı ve projektörüyle suda yüzen kalıntıları taramaya başladı, sağ kalabilen ve sudaki cisimlere tutunan bir avuç insan da bükük bir serinkanlılıkla makineli tüfeklerle delik deşik edilerek denizin dibine yollandı. Denizaltıdan çıkan botlar birkaç saat boyunca suda ne kadar yüzen cisim varsa toplayıp tekneye döndüler. Sonra projektör de söndü ve denizaltı karanlığa karıştı.</p>
  </div>
</body>
</html>
