<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">66</h2>

    <p>Sandecker, NUMA harita odasında büyüteçle Güney Carolina'daki Johns Adası'nın hava fotoğrafını inceliyordu. Doğrulup masanın öbür ucundaki Giordino'yla Pitt'e baktı. "Anlayamıyorum... Eğer Suvorov yeri belirleyen noktalarda yanılmadıysa, neden helikopterle geçerken Bougainville'in laboratuvar tesisini bulamadı?"</p>

    <p>Pitt yeniden Sovyet ajanının not defterine baktı. "Esas nokta olarak terk edilmiş bir benzin istasyonunu almış," dedi fotoğrafta küçük bir noktayı işaret ederek.</p>

    <p>"Emmet'le Brogan, Guantanamo Körfezi'nden ayrılmadan önce bunun bir kopyasını çıkardığını biliyorlar mı?" diye sordu, Giordino defteri işaret ederek.</p>

    <p>Pitt sırıttı. "Tahmin et."</p>

    <p>"Sen söylemezsen ben de kimseye söylemem."</p>

    <p>"Suvorov laboratuvardan gece kaçmışsa," dedi Sandecker, "Yönünü şaşırmış olabilir."</p>

    <p>"İyi bir gizli ajan deneyimli bir gözlemcidir," diye anımsa Pitt. "Belirleme noktalarının tanımını kusursuz yapmış. Yönü kaybetmiş olacağını hiç sanmam."</p>

    <p>"Emmet'in iki yüz ajanı o alanı didik didik aradı," dedi Sandecker. "On beş dakika önce elleri boş döndüler."</p>

    <p>"O halde nerede olabilir?" diye sordu Giordino. "Suvorov'un sözünü ettiği boyutlarda hiçbir yapı görünmüyor hava fotoğrafını da. Birkaç tane eski yüzer ev, sağda solda küçük evler ve kulubeler... büyük bir depoya benzer tek yapı yok."</p>

    <p>"Bir yeraltı tesisi mi acaba?" dedi Sandecker.</p>

    <p>Giordino bu olasılığı düşündü. "Suvorov çıkmak için bir asansöre bindiğini yazıyordu."</p>

    <p>"Öte yandan çakıl kaplı bir yola inen borda iskelesinden de söz etmiş."</p>

    <p>"Borda iskelesi bir tekne de olabilir," dedi Giordino.</p>

    <p>Sandecker kuşkuluydu. "Olamaz. Suvorov'un laboratuvarı yerleştirdiği nokta, derinliği bir metreye varmayan, sığ bir çay. İçinde asansör bulunan bir teknenin yüzebileceği derinlik yok."</p>

    <p>"Bir olasılık daha var," dedi Pitt.</p>

    <p>"Nedir?"</p>

    <p>"Bir nehir mavnası."</p>

    <p>Giordino, Sandecker'e döndü. "Dirk'ün söylediği akla yatkın."</p>

    <p>Pitt hemen telefona uzanıp bir numara çevirdi. "Bilgisayar bölümü," dedi uykulu bir ses. "Yaeger, uyanık mısın?"</p>

    <p>"Of Tanrım, Pitt. Neden hep gece yarısından sonra ararsın.”</p>

    <p>"Dinle, belli bir tip tekne hakkında bilgi istiyorum. Boyutlarını versem bilgisayarların bunun bir şemasını çıkarabilir mi?"</p>

    <p>"Oyun mu oynuyorsun?"</p>

    <p>"Oyun falan değil," diye gürledi Sandecker.</p>

    <p>"Amiral!" diye bağırdı Yaeger telaşlanarak. "Hemen bakarım. Boyutlar nedir?"</p>

    <p>Pitt not defterinde sayfaları karıştırdı ve aradığını buldu. "İç uzunluğu elli metre, ortasındaki genişliğiyse on metre. Yaklaşık yüksekliği de üç metre falan."</p>

    <p>"Bunlar pek yeterli değil," diye homurdandı Yaeger.</p>

    <p>"Sen yine de dene bakalım," dedi Sandecker sertçe.</p>

    <p>"Ayrılmayın, şimdi tuşlara basıyorum."</p>

    <p>Giordino amirale bakıp gülümsedi. "Bahse girer misiniz?"</p>

    <p>"Nesine?"</p>

    <p>"Sizin bir kutu puronuza bir şişe Chivas Regal koyarım ki, Dirk haklı çıkacak."</p>

    <p>"Yağma yok," dedi Sandecker. "Benim özel sarım purolarım bir şişe viskiden çok daha fazla eder."</p>

    <p>Yaeger'in genzini temizlediği işitildi. "İşte oldu," dedi. "Üzgünüm, bilgi yetersiz. Verdiğiniz boyutlar yüz kadar değişik tekneye uyuyor."</p>

    <p>Pitt biraz düşündü. "Yüksekliğin pruvadan kıça kadar aynı olduğunu varsayalım." "Üstyapısı düz bir tekne mi diyorsun?" "Evet."</p>

    <p>"Bakalım," dedi Yaeger. "Evet, şimdi sayıları indirmiş oldun. Esrarengiz teknen bir nehir mavnasına benziyor."</p>

    <p>"Eureka!" diye bağırdı Giordino.</p>

    <p>"Hemen sevinmeyin," dedi Yaeger. "Bu boyutlarda hiçbir nehir mavnası yok."</p>

    <p>"Hay lanet," dedi Sandecker. "Tam yaklaşmış..."</p>

    <p>"Bir dakika," dedi Pitt. "Suvorov bize iç boyutları vermiş. Yaeger, bütün boyutlara altmış santimetre daha ekleyip bir daha baksana."</p>

    <p>"Şimdi oldu işte," dedi Yaeger. "Bunu bir deneyin bakalım, elli dokuz, on altmış ve üç altmış."</p>

    <p>"Genişlik ve yükseklik uydu," dedi Pitt. "Ama uzunluk çok fazla."</p>

    <p>"Siz bana iç duvarların uzunluğunu verdiniz. Ben size yedi buçuk metrelik pruva çıkıntısıyla birlikte toptan uzunluğunu söylüyorum."</p>

    <p>"Haklı," dedi Sandecker. "Ön ucundaki çıkıntıyı hiç hesaba katmadık."</p>

    <p>Yaeger devam etti. "Aradığınız tekne, bir nehir yük mavnası, çelik yapı, iki yüz seksen üç yüz ton arasında., tahıl ve taneli şeyler taşımak için iç bölmeleri var. Tennessee, Nashville' Nashville Köprü Şirketi tarafından yapılmış olabilir."</p>

    <p>"Su çekimi nedir?" diye sordu Pitt.</p>

    <p>"Kırk beş santimetre."</p>

    <p>"Sağol, dostum, yine büyük iş yaptın."</p>

    <p>"Ne yaptım?"</p>

    <p>"Haydi, uyumana devam et."</p>

    <p>Pitt telefonu kapatıp Sandecker'e döndü. "Karanlıktan çıkar gibi olduk."</p>

    <p>Sandecker de umutlanmıştı. "Bu Bougainvilleler çok, ama çok akıllı insanlarmış."</p>

    <p>Pitt başını salladı. "Ne yazık ki, öyle. Bu denli pahalı aygıtlarla donatılmış bir laboratuvarı bir bataklığa bağlanmış paslı bir nehir mavnasında aramak kimin aklına gelebilir."</p>

    <p>"Ayrıca istendiği yere taşınabilme üstünlüğü de var," dedi Sandecker. "Bir römork bunu derinliği yarım metreyi bulan her yere götürüp bırakabilir."</p>

    <p>Pitt dikkatle hava fotoğrafına bakıyordu. "Şimdi önümüzdeki çetin iş, Bougainvilleler'in bunu nereye gizlediğini bulmak."</p>

    <p>"İlk bağlanmış olduğu çay Stono Nehri'ne karışıyor," dedi Sandecker.</p>

    <p>"Stono Nehri de kıyılararası suyolunun bir parçası," diye ekledi Pitt. "Sayıları on bini bulan çaylardan, kanallardan, körfezlerden herhangi birine girmiş olabilirler."</p>

    <p>"İkinci bir tahmin hakkımız da yok," dedi Giordino.</p>

    <p>"Güney Carolina sularında bırakmazlar. Çok tehlikeli görürler. Bana sorarsanız, kuzeyden güneye inen şu alanda olabilir, yaklaşık altı, belki sekiz yüz mil mesafe içinde."</p>

    <p>"Çok zor iş," dedi Sandecker. "Doğu suyollarında yüzlerce nehir mavnası içinde nasıl buluruz? Ekim ayında New England'da bu teknelerden geçilmez."</p>

    <p>"Ama yine de eskisine oranla daha çok şey biliyoruz," dedi Pitt umutla.</p>

    <p>Sandecker başını fotoğraftan kaldırdı. "Emmet'e telefon dip öğrendiklerimizi bildirelim. Onun ajanlar ordusundan biri belki şansına aradığımız mavnayı bulabilir."</p>

    <p>Amiral bu sözleri söylerken duygularını gizlemeye çalışmıştı. İçinden geçenleri kimsenin anlamasını istemiyordu.</p>

    <p>Eğer Lee Tong Bougainville devlet ajanlarının ensesinde dolaştığını hissedecek olursa, tek seçeneği Başkan Yardımcısı ve Loren'i öldürüp iz bırakmamak için cesetlerini yok etmek olacaktı.</p>
  </div>
</body>
</html>
