<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>54</h2>

    <p>Başkan aynı akşam televizyonda bir konuşma yaparak Sovyetler Birliği Başkan'ı Antonov'la yaptığı görüşmeyi ve sonuçlarını açıkladı. Yirmi dakikalık açıklamasında kısaca komünist ülkelere yapılacak yardım programını anlattı. Ayrıca Rusların Amerikan yüksek teknolojisini satın almasını sağlamak için aradaki engellerin kaldırılacağını belirtti. Bu arada bir kez olsun Kongre'nin adı geçmedi. Doğu Bloğu ticari anlaşmalarından söz ederken, sanki bunların bütçeleri yapılmış ve hemen yürürlüğe girecekmiş izlenimini verdi. Sözlerini bitirirken de sıradaki en önemli görevinin ülkedeki suç oranını düşürme yolunda bir uğraşa girmek olacağını söyledi.</p>

    <p>Bu konuşmanın doğurduğu tepkiler diğer bütün haberleri yana atıvermişti. Curtis Mayo ve diğer haber programcıları Başkan'ı yetki sırırlarını aşmakla suçladılar. Hatta kendisini imparatora benzetenler oldu.</p>

    <p>Tatil sırasında Washington'da kalan Kongre liderleri kendi eyaletlerinde tatil yapan diğer Kongre üyelerine telefonla haber verip olağanüstü bir toplantı için başkente gelmelerini istediler, gerek Kongre, gerek Senato üyeleri, bir türlü erişemedikleri başkanları Moran ve Larimer'e danışmadan harekete geçerek Başkan'a karşı partizanlık göstermeksizin birleştiler.</p>

    <p>Ertesi sabah Dan Fawcett yüzünde endişe çizgileriyle oval salona daldı. "Olur şey değil, Başkan'ım, bunu yapamazsınız!"</p>

    <p>Başkan sakin bir tavırla masasından başını kaldırdı. "Dün geceki konuşmamı mı kastediyorsun?"</p>

    <p>"Evet, efendim, onu kastediyorum," dedi Fawcett heyecanlanarak. "Neredeyse Kongre'nin onayı olmadan yardım programlarınızı yürürlüğe sokacağınızı söyleyecektiniz."</p>

    <p>"Sözlerimden o anlam mı çıkıyordu?"</p>

    <p>"Evet."</p>

    <p>"Güzel," dedi Başkan elini masaya vurarak. "Çünkü ben niyetim de böyle yapmak." Fawcett taş kesildi. "Anayasaya göre bunu yapamazsın Başkan'lık yetkisi bunu kapsamadığı..."</p>

    <p>"Lanet olsun, bana nasıl Başkan'lık yapacağımı öğretmeye kalkma," diye bağırdı Başkan ayağa fırlayarak, birden müthiş öfkelenmişti. "O kibirli, ikiyüzlü serserilerle uzlaşacağım diye yalvarmaktan bıktım. Bir iş çıkarmak istiyorsam, karşılarına dikilip yumruklarımı göstermekten başka çare yok."</p>

    <p>"Çok tehlikeli bir yol seçiyorsunuz. Hepsi birleşip getirdiğiniz her önergeyi döndürecekler." "Hayır, yapamayacaklar işte!" diye bağırdı Başkan ve Fawcett'in karşısına geldi. "Planlarımı altüst etmesi için Kongre'ye fırsat vermeyeceğim."</p>

    <p>Fawcett şok ve dehşet içinde bakakalmıştı. "Onları durduramazsınız. Daha şimdiden toplanmaya başladılar, her bir eyaletten uçaklarla geliyorlar. Size engel olmak için olağanüstü toplantı yapacaklar."</p>

    <p>"Eğer bunu yapabileceklerini sanıyorlarsa, büyük bir süprizle karşılaşacaklar," dedi Başkan.</p>
  </div>
</body>
</html>
