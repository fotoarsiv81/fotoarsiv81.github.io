<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>40</h2>

    <p>Tek bir bulut tepede dolaşıp ufak damlalar yağdırırken Pitt Talbot'sunu Washington Dulles Havaalanı yolcu çıkış kapısı önüne park etti. Sabah güneşi kenti kavurmuştu, şimdi çiseleyen damlalar neredeyse yere düşer düşmez buhar oluyordu. Pitt bagajdan Loren'in bavulunu çıkarıp bagaj görevlisine uzattı.</p>

    <p>Loren dizlerini ayırmamaya gayret ederek uzun bacaklarını arabanın daracık ön kısmından çıkardı ve dışarı çıktı.</p>

    <p>Pitt bagaj görevlisinden aldığı bileti Loren'e uzattı. "Arabayı uygun bir yere park edip kalkış saatine kadar sana dadılık ederim."</p>

    <p>"Gerek yok," dedi Loren ona sokularak. "Göz atmam gereken yasa taslakları var. Sen işinin başına dön."</p>

    <p>Pitt başıyla Loren'in elindeki evrak çantasını işaret etti. "Bu da senin canyeleğin galiba. Onsuz batıp gidersin herhalde."</p>

    <p>"Bakıyorum sen hiç çanta taşımıyorsun?"</p>

    <p>"Açmaz beni."</p>

    <p>"İşadamı falan mı sanırlar diye korkuyorsun?"</p>

    <p>"Burası Washington, bürokrat sanırlar, demek istiyorsun herhalde."</p>

    <p>"Söylediğin lafa bak. Sen de benim gibi maaşını devletten alıyorsun."</p>

    <p>"Hepimiz lanetlenmişiz," dedi Pitt gülerek.</p>

    <p>Loren çantasını yere bırakıp ellerini Pitt'in göğsüne dayadı. "Seni özleyeceğim."</p>

    <p>Pitt de kollarını onun beline dolayıp hafifçe sıktı. "Yakışıklı Rus süvarilerinden, dinleyici aygıtlarla dolu kamaralardan ve Votka sarhoşluğundan koru kendini."</p>

    <p>"Korurum," dedi Loren gülerek. "Döndüğümde burada olacak mısın?"</p>

    <p>"Dönüş uçağının varış saatini ezberledim."</p>

    <p>Loren başını kaldırıp dudaklarına bir öpücük kondurdu. Pitt pir şeyler söyleyecek gibi olduysa da, sonunda bir şey demeden kollarını çözüp bir adım geri çekildi. Loren otomatik cam kapıdan geçip lobiye girdi. Birkaç adım yürüdükten sonra el sallamak için dışarı baktı, ama gördüğü tek şey kalkmakta olan mavi Talbot'tu.</p>

    <p>&nbsp;</p>

    <p>New Mexico'da Raton'un otuz mil kadar güneyindeki Başkan'ın çiftliğinde Beyaz Saray muhabirleri kameralarını bitişikteki yonca tarlasına çevirmişler, dikenli teller ardında beklemekleydiler. Saat sabahın yedisiydi ve bölgede yaz saati uygulanıyordu. Muhabirler saatin erken oluşundan, havanın sıcaklığından, kamyonculara hizmet eden bir lokantadan getirtilen jambonlu yumurtaya kadar her şeyden yakınmaktaydılar.</p>

    <p>Başkan'ın Basın Sekreteri Jacob (Sonny) Thompson muhabirlerin kamp alanında neşeyle dolaşıyor, gözlerinden uyku akan, homurdanıp duran bu adamlara moral vermeye çalışarak birazdan Başkan'ın toprakla uğraşırken hiç görülmemiş pozlarda resimlerini çekeceklerini anlatıyordu.</p>

    <p>Basın sekreteri bembeyaz dişleri, şakakları kırlaşmış siyah saçları ve estetik ameliyatla gerdirilmiş yüzüyle oldukça çekici bir adamdı. Dümdüz karnı ve sporculara özgü çevik hareketleriyle, bütün egzersizleri daktilo başında oturmak ve sigara tutan ellerini ağızlarına götürmek olan muhabirlere oldukça ters biri görünümdeydi.</p>

    <p>Basın sekreterinin giyimi de oldukça şıktı. Hiçbir zaman öfkesini göstermez, gazetecilere asla açık vermezdi. Baltimore Sun gazetesinden Bob Finkel bir kez Thompson için, "Joseph Goebbels Propaganda Okulu'ndan birincilikle mezun olmuş," diye yazmıştı. Thompson CNN televizyon ekibinin yanına geldi. Kurumun Beyaz Saray Muhabiri Curtis Mayo yönetmen koltuğuna oturmuş, hiç de durumundan hoşnut görünmüyordu.</p>

    <p>"Ekibin hazır mı, Curt?" diye sordu Thompson neşe saçarak.</p>

    <p>Mayo arkasına yaslanıp başındaki beyzbol kepini geriye itti. "Gelecek kuşaklara saklamaya değer bir şey görmüyorum." &lt;</p>

    <p>Bu alaylama Thompson'a isabet etmedi. "Beş dakika sonra Başkan evinden dışarı çıkıp samanlığa girecek, orada traktör’e binecek."</p>

    <p>"Harika," diye homurdandı Mayo. "Büyük şov doğrusu. Başka ne yapacak?"</p>

    <p>"Tarlada traktörü ileri geri sürerek otları biçecek."</p>

    <p>"O dediğin ot değil, yoncadır, kent züppesi."</p>

    <p>"Her neyse," dedi Thompson omuz silkerek. "Bence onu en sevdiği ortam olan kırsal çevrede görüntülemeniz iyi olur."</p>

    <p>Mayo gözlerini Thompson'un gözlerine dikerek bir ipucu aradı. "Neler oluyor, Sonny?"</p>

    <p>"Anlayamadım?"</p>

    <p>"Nedir bu saklambaç oyunu? Başkan bir haftadan beri ortalarda görünmüyor."</p>

    <p>Thompson elinden geldiğince renk vermeden baktı. "Son günlerde son derece dolu, Washington'un baskılarından uzak çalışmak istiyor."</p>

    <p>Mayo bu kadarıyla yetinecek değildi. "Bu kadar uzun süre kameralara yüzünü göstermemiş bir Başkan anımsamıyorum."</p>

    <p>"Bunda şaşacak bir şey yok," dedi Thompson. "Şu sıralar ulusal önemi olan söyleyecek bir şey yok herhalde."</p>

    <p>"Hasta falan mı yoksa?"</p>

    <p>"Tersine. Yarışmaya soktuğu boğaları kadar sağlıklı. Birazdan görürsün."</p>

    <p>Thompson bu sözlü pusudan hasar vermeden çıkıp diğer muhabirlere gitti, kiminin sırtını sıvazlayıp kimiyle el sıkıştı. Mayo bir süre arkasından onu izledikten sonra isteksizce yerinden kalkıp ekibini hazırlamaya başladı.</p>

    <p>Uzaktan bakınca bir korkuluğu andıran Norm Mitchell video kamerasını bir tripoda yerleştirip Başkan'ın arka bahçesine ayarladı. O sırada topluca bir adam olan sesci Rocky Montrose ide portatif bir masa üzerinde ses kayıt aygıtını hazırlamaktaydı. Mayo bir ayağını dikenli tele dayayıp mikrofonu aldı.</p>

    <p>"Yorumunu yaparken nerede bulunacaksın?" diye sordu Mitchell.</p>

    <p>"Görüntüye girmeyeceğim," dedi Mayo. "Evle samanlığın uzaklığı ne kadar sence?" Mitchell cebindeki uzaklık ölçerini çıkarıp baktı. "Buradan ev yaklaşık yüz on metre. Samanlık da olsa olsa doksan metredir."</p>

    <p>"Ne kadar yakınlaştırabilirsin?"</p>

    <p>Mitchell gözünü kameraya dayayıp zum merceğini uzattı, evin tel kapısını hedef olarak aldı. "Bir metreye kadar yakınlaştırabilirim."</p>

    <p>"Olabildiğince yakın istiyorum."</p>

    <p>"O halde uzaklığı iki kat indirecek iki X konverter gerekli."</p>

    <p>"Tak o zaman."</p>

    <p>Mitchell kuşkuyla baktı. "O zaman detay verebileceği sanmıyorum. Derinlik ve netlik de pek olmaz."</p>

    <p>"Zararı yok," dedi Mayo. "Yayına sokmayacağız."</p>

    <p>Montrose ses aygıtından başını kaldırdı. "O halde bana gerek yok."</p>

    <p>"Sen yine ses düzenini kur, benim söyleyeceklerimi kayıt edersin."</p>

    <p>İçlerinden birinin, "İşte geliyor!" demesi üzerine muhabirle alayı birden canlanıverdi. Başkan tel kapıyı açıp verandaya çıkar çıkmaz elli tane kamera aynı anda çalışmaya başladı. Başkan'ın üstünde rengi atmış bir blucin, pamuklu gömlek ve ayaklarında kovboy çizmeleri vardı. Başında alnına kadar indirdiği geniş bir şapkayla ardından Başkan Yardımcısı Margolin göründü. Bir dakika kadar durup bir şeyler konuştular. Başkan elini kolunu sallayarak bir şey anlatırken Margolin de dalgın dalgın dinlemekteydi.</p>

    <p>"Başkan Yardımcısı'nı iyice yaklaştır," dedi Mayo.</p>

    <p>"Tamam."</p>

    <p>Güneş göğün ortasına doğru yaklaştıkça kızılımsı toprak üstündeki ısı dalgaları da giderek yükseliyordu. Göz alabildiğin" geniş bir alana yayılmış olan çiftliğin büyük bölümü yonca ve buğday tarlalarından oluşmaktaydı. Hayvanlar için birkaç otlak yeri de ayrılmıştı. Ekili bölgelerin canlı yeşili, çıplak alanların içinde hemen belli oluyordu. Arazi genel olarak düzlük sayılırdı.</p>

    <p>Böyle ıssız bir yerde yetişmiş biri, milyarlarca insanı yönetmek için kendini nasıl da zorlamış olabilir, diye düşündü Mayo. Politikacıların bu garip bencilliklerini düşündükçe onlardan da çok nefret ediyordu. Dönüp kırmızı karıncaların akın akın gelip gittikleri yuvalarına doğru tükürdü. Sonra genzini temizleyip gördüklerini mikrofona anlatmaya başladı.</p>

    <p>O sırada Margolin dönüp eve girmişti. Onca gazeteciyi görmezlikten gelen Başkan, hiçbir yana bakmadan samanlığa doğru yürüdü. Çok geçmeden bir dizel motorun gürültüsü işitildi, ardından 2640 model bir John Deere traktör belirdi. Başkan beline küçük bir transistorlu radyo iliştirmiş, kulağına da kulaklıklarını takmıştı. Muhabirler hemen soru yağmuruna geçtiler, ama Başkan o motor gürültüsünde ve kulaklıktan gelen müzik sesinde kimsenin sorusunu işitecek gibi değildi.</p>

    <p>Egzoz dumanı ve toz solumamak için yüzünün alt yarısını kırmızı bir mendille örttü. İzleyenlerden uzakta kalarak traktörü ¡eri geri sürmeye ve tarlayı biçmeye başladı.</p>

    <p>Yirmi dakika kadar sonra muhabirler yavaş yavaş araç gençlerini toplayıp yayın arabalarına çekilmeye başladılar.</p>

    <p>"Bu kadar," dedi Mitchell. "Bant bitti, istersen yeniden doldurayım."</p>

    <p>"Boşver," dedi Mayo. Mikrofonun kordonunu sarıp Montrose'ye verdi. "Hadi, bir an önce bu sıcaktan kurtulup elimizdeki filme bakalım."</p>

    <p>Yayın arabasının içi serindi. Mitchell hemen kaseti çıkarıp videoteybe taktı ve geri sardı. Mayo bir iskemle çekip monitörün başına geçti.</p>

    <p>"Ne arayacağız?" diye sordu Montrose. Mayo ekrandaki görüntülere büyük bir dikkatle bakmaktaydı. "Şu adam sizce Başkan Yardımcısı mı yani?"</p>

    <p>"Elbette," dedi Mitchell. "Başka kim olabilir?"</p>

    <p>"Doğru dürüst görmeden hemen o olduğuna inanıyorsun, daha iyi bak." Mitchell iyice sokuldu ekrana. "Kovboy şapkası gözlerini örtüyor, ama ağzı ve çenesi aynen o. Yapısı da öyle. Bence Başkan Yardımcısı."</p>

    <p>"Hareketlerinde bir tuhaflık görüyor musunuz?"</p>

    <p>"Adam elleri cebinde duruyor işte," dedi Montrose saf saf. Bunda ne gibi bir tuhaflık görmemiz gerekiyor?"</p>

    <p>"Hiç mi gariplik yok yani?" diye üsteledi Mayo.</p>

    <p>"Ben bir şey fark etmedim," diye Mitchell.</p>

    <p>"Pekâlâ, onu boşverin," dedi Mayo, Margolin evin içine girince. "Şimdi Başkan'a iyi bakın." "Eğer bu Başkan değilse, mutlaka aynı yumurta ikiz kardeşi vardır." dedi Montrose.</p>

    <p>Kamera, Başkan'ı milyonlarca televizyon izleyicisinin iyi tanıdığı tipik yürüyüşüyle samanlığa giderken izledi. Baş iki dakika sonra traktörle dışarı çıktı.</p>

    <p>Mayo ayağa fırladı. "Bandı durdur!" diye bağırdı.</p>

    <p>Mitchell birden şaşırdı, sonra hemen resmi dondurdu.</p>

    <p>"Ellere bakın!" dedi Mayo heyecanla. "Direksiyondaki ellere bakın!"</p>

    <p>"On tane parmağı varsa ne olmuş yani?" dedi Mitchell yüzünü ekşiterek. "Ne var bunda?" "Başkan yalnızca alyans takar. Şimdi iyi bakın. Sol elin ki parmağında yüzük yok, ama küçük parmağında bayağı iri taşlı bir yüzük var. Sonra sağdaki pembemsi..."</p>

    <p>"Sahi ya," dedi Montrose. "Gümüş montürlü mavi, yassı taş..."</p>

    <p>"Başkan hep Timex kol saati takmaz mı?" diye sordu Mitchell.</p>

    <p>"Sanırım haklısın," dedi Mayo.</p>

    <p>"Detay net değil, ama bileğindeki saat şu kronometreli Rolex’lerden galiba."</p>

    <p>Mayo yumruğunu dizine vurdu. "Tamam işte. Başkan yabancı malı kullanmamakla tanınır." "Sakin olun," dedi Montrose. "Bu konuştuğumuz şey düpedüz çılgınlık. Amerika Birleşik Devletleri Başkanı'ndan sanki gerçek değilmiş gibi söz ediyoruz."</p>

    <p>"Oo, etten kemikten olduğu kesin," dedi Mayo. "Ama traktörde oturan gövde başka birine ait."</p>

    <p>"Eğer haklıysan, elinde patlamaya hazır bir bomba var demektir," dedi Montrose. Mitchell'in coşkusu biraz diner gibi olmuştu. "Bu İş Kansas çölünde istiridye aramaya benzeyebilir. Bana sorarsanız elimizdeki kanıt oldukça hafif kalıyor. Elinde belgelenmiş bir kanıt olmadan yayına girip, soytarının biri Başkan'ı taklit ediyor, diye beyan edemezsin, Curt."</p>

    <p>"Bunu benden iyi kimse bilemez," dedi Mayo. "Ama bu haberi de avucumun içinden kaçıracak değilim."</p>

    <p>"Sessizce bir soruşturmaya mı başlayacaksın?"</p>

    <p>"Bu işin sonunu getirecek cesaretim olmasaydı, basın kartımı çöpe atardım." Mayo saatine baktı. "Hemen yola çıkarsam öğlene Washington'da olurum."</p>

    <p>Montrose ekranın başına çömeldi. Yüzünde gücenmiş bir ifade vardı. "Daha önce hiçbir Başkan bir benzerini bulup da halkı aldatmaya kalkmamıştı."</p>
  </div>
</body>
</html>
