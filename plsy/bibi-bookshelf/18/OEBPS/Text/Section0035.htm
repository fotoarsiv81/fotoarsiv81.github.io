<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">31</h2>

    <p>Nehrin doğu kıyısındaki çalıların yoğun olduğu bir yerde, üzerinde Vietnam'da kullanılan kamuflaj giysisi olan bir adam elinde video kamerası, harıl harıl çekim yapmaktaydı. Sıcak güneş ve ağır havanın etkisiyle yüzünden ter damlaları akıyordu. Bütün rahatsızlığına karşın telefoto merceğiyle iyice yaklaşarak Pitt'in ayrıntılı bir çekimini yaptı. Daha sonra görünen her adam üzerinde birkaç saniye durarak bütün tekneyi taradı.</p>

    <p>Dalgıçlar sudan çıktıktan yarım saat sonra Kıyı Koruma otlarından oluşan küçük bir filo Hoki Jamoki'yi sardı. Bu tekkelerden birinde bulunan bir vinç ışıklı, kırmızı bantlı iri bir şamandırayı kaldırıp Eagle'ın bulunduğu yere bıraktı.</p>

    <p>Kayıt aygıtının pilleri bitince, gizli kameraman hemen toparlandı ve sessizce gözden kayboldu.</p>

    <p>&nbsp;</p>

    <p>Fairmont Caddesi'ndeki Positano Restoran’ın şef garsonu Loren'e yol gösterirken, Pitt de masasında yemek listesini inecelemekle meşguldü. Loren atletik bir zariflikle yürüyor, çevre masalardaki tanıdıklarla selamlaşıyordu.</p>

    <p>Masaya gelince Pitt başını kaldırıp baktı. Loren de onun hayran bakışını küçük bir gülücükle karşıladı. Sonra Pitt kalkıp Loren'in sandalyesini çekti.</p>

    <p>"Üf, bugün ne kadar da çirkinsin," dedi Pitt.</p>

    <p>Loren güldü. "Beni hep şaşırtıyorsun."</p>

    <p>"Nasıl?"</p>

    <p>"Bir an tam bir centilmen oluyorsun, sonra da tipik bir hırt.”</p>

    <p>"Kadınlar değişikliğe bayılırlar sanırdım."</p>

    <p>"Ama yine de seni taktir ediyorum. Popomu öpmeyen erkek sen varsın."</p>

    <p>Pitt tatlı tatlı sırıttı. "Siyasi çıkarlar peşinde değilim de ondan."</p>

    <p>Loren bozulur gibi yaparak mönüyü açtı. "Alaylarını dinleyecek değilim. Hemen büroma dönüp yanıtlayacak yüzler seçmen mektubum var. Listede iyi bir şey var mı?"</p>

    <p>"Zuppa di pesce'yi denemek istersin sanıyorum."</p>

    <p>"Bu sabah tartıda yarım kilo fazlam çıktı. Yalnızca salata yesem iyi olur."</p>

    <p>Garson geldi.</p>

    <p>"Bir içki alır mısın?" diye sordu Pitt.</p>

    <p>"Sen ne içiyorsan."</p>

    <p>"Buzlu iki Sazerac kokteyl, lütfen. Barmene rica edin burbon yerine çavdar viskisi katsın." "Anlaşıldı, efendim," dedi garson.</p>

    <p>Loren peçetesini kucağına serdi. "İki gündür telefonda seni arıyorum. Nerelerdeydin?" "Amiral beni ivedi bir batık çıkarma işine gönderdi."</p>

    <p>"Güzel miydi bari?" diye takıldı Loren, gizli bir sevgili kastederek.</p>

    <p>"Belki adli tıptakiler öyle bulabilir, ama boğularak ölmüş insan cesetleri nedense beni pek açmıyor."</p>

    <p>"Bağışla," dedi Loren. İçkiler gelene kadar konuşma olmadı. Daha sonra buzlu kokteyllerini yudumlarken, "Yardımcılarımdan biri işine yarayabilecek bir şey buldu," dedi Loren. "Nedir?"</p>

    <p>Loren çantasından birbirine zımbalanmış birkaç daktilo sayfası çıkardı. Pitt'e uzatıp alçak bir sesle açıklamaya başladı.</p>

    <p>"Pek dişe dokunur bir şey yok sanırım, ama ClA'nın hayalet filosu hakkında epey bilgi var."</p>

    <p>"Bundan haberim yoktu," dedi Pitt sayfalara göz gezdirerek.</p>

    <p>"1963'ten bu yana hükümet içinde pek az kişinin bilgisi olan küçük bir filo geliştirmişler. Onu bilen birkaç kişi de bunu yadsıyorlar zaten. Sıradan gözlem işlerinin yanı sıra, dost olmayan ülkelere gizlice silah, gerilla, asker ve gizli ajan sokmak için kullanılıyor. İlk önce Castro'yu devirmek amacıyla başlatılmış. Birkaç yıl sonra, Castro'yu deviremeyeceklerini anlayınca ve Küba'nın da Amerikan balıkçı teknelerine misilleme tehdidiyle bu iş sona erdirilmiş. Ondan sonra da CIA donanmasının çalışma alanı, Orta Amerika'dan Vietnam'a, Afrika'dan Ortadoğu'ya dek değişip durmuş. Buraya kadar anlaşıldı mı?"</p>

    <p>"Tamam, ama sonu nereye varacak çıkaramadım."</p>

    <p>"Sabırlı ol," dedi Loren. "Birkaç yıl önce Deniz Kuvvetleri'ne Hobson adında bir yük gemisi CIA tarafından gizlice yönetilen bir gemi şirketine satıldı. Adamlar hiçbir masraftan kaçınmayıp gemiyi yeniden inşa ederek dış görünüşünü tipik bir yük gemisi yaptılar, ama içi yeni bir füze sistemi, en gelişmiş haberleşme ve dinleme aygıtlarıyla gerektiğinde pruvasından devriye ve çıkarma botları salıverecek yaylı kapılarla donattılar. İran 1985 yılında Kuveyt ve Suudi Arabistan'ı işgal ederken bu gemi de tüm donanımıyla hazır bekliyordu. İran Körfezi'nde Panama bandırasıyla gizlice iki Sovyet casus gemisini batırdı. Deniz Kuvvetlerimize ait hiçbir gemi o çevrede bulunmadığı için Sovyetler bu işi kimin yaptığını bir türlü kanıtlayamadılar. Hâlâ da gemilerini batıran füzelerin Suudi Arabistan kıyılarından atıldığını sanıyorlar."</p>

    <p>"Sen bütün bunları nasıl öğrendin?"</p>

    <p>"Ee, benim de kaynaklarım var," dedi Loren.</p>

    <p>"Bu Hobson'un Pilottown ile ilişkisi var mı?"</p>

    <p>"Dolaylı olarak," dedi Loren. "Devam et."</p>

    <p>"Üç yıl önce, Meksika'nın Pasifik kıyılarında Hobson bütün personeliyle birlikte kayboldu." "Ee?"</p>

    <p>"Ee'si, CIA üç ay sonra gemiyi yine buldu."</p>

    <p>"Bu olayı duymuş gibiyim."</p>

    <p>"Ben de öyle," dedi Loren.</p>

    <p>"San Marino, Belle Chasse olayını andırıyor."</p>

    <p>"Hobson'u nerede bulmuşlar?"</p>

    <p>Loren yanıt veremeden garson yemekleri getirdi. Bir İtalyan yemeği olan zuppa di pesçe'nin görünüşü nefisti.</p>

    <p>Garson masadan uzaklaşır uzaklaşmaz Pitt, "Devam etsene," dedi.</p>

    <p>"ClA'nin geminin izini nasıl bulduğunu bilmiyorum, ama sonuçta Avustralya'da, Sidney'de bir limanda bulunmuş. Gemi baştan aşağı estetik ameliyat geçiriyormuş."</p>

    <p>"Kimin adına kayıtlı olduğunu bulabilmişler mi?"</p>

    <p>"Filipin bandırasıyla, Şamar İhracat adında bir şirket adına kayıtlıymış. Bu düzmece şirket birkaç hafta önce Manila'da kurulmuş. Geminin yeni adı da Buras'mış."</p>

    <p>"Buras," diye yineledi Pitt. "Bir adamın adı olmalı. Salata nasıl?"</p>

    <p>"Sosu çok lezzetli. Ya seninki?"</p>

    <p>"Harika," dedi Pitt. "Korsanların da ClA'ya ait bir gemiyi çalmaları ne budalalık."</p>

    <p>"Hırsızın polisi soymasına benziyor."</p>

    <p>"Sidney'de sonra ne olmuş?"</p>

    <p>"Hiç. İngiliz Gizli Servisi'nin Avustralya şubesiyle birlikte çalışan CIA ajanları Buras'ın yeni sahipleri hakkında bilgi toplamaya çalışmışlar, ama hiçbir şey bulamamışlar."</p>

    <p>"Hiçbir tanık, hiçbir ipucu yok muymuş?"</p>

    <p>"Gemide yatıp kalkan bir avuç Koreli personel Singapur'da alınmış. Pek bir şey bilmiyorlarmış, yalnızca ortalardan kaybolan kaptanın bir tanımını yapabilmişler."</p>

    <p>Pitt bir yudum su içip raporu okudu. "Pek fazla bir tanım değil doğrusu. Koreli, orta boylu, seksen kilo, siyah saçlı, ön dişinde boşluk var. Bu tanım sayesinde arama alanımız beş on milyar kişiye düşüyor," dedi alayla.</p>

    <p>"Neyse hiç olmazsa artık o denli düşkırıklığı duymuyorum. Eğer gemi kaçıranları CIA bile bulamıyorsa, elbette ben de bulamam."</p>

    <p>"St. Julien Perlmutter seni aradı mı?" Pitt hayır anlamında başını salladı. "Hâlâ bir haber yok. Herhalde sıkılıp bu işi bıraktı."</p>

    <p>"Bu işi ben de bırakmak zorundayım," dedi Loren. "Ama yalnızca bir süre için."</p>

    <p>Pitt bir an kızmış gibi baktı, sonra gevşeyip güldü. "Senin gibi cici bir kız nasıl politikacı oldu, kuzum?" Loren burnunu buruşturdu.</p>

    <p>"Şovenist."</p>

    <p>"Gerçekten, nereye gidiyorsun?"</p>

    <p>"Karayipler'de bir Rus yolcu gemisiyle devlet hesabına bir geziye katılıyorum. Bir araştırma işi."</p>

    <p>"Tabii," dedi Pitt. "Deniz Ticareti Komitesi'ne başkanlık yapığını unutmuştum."</p>

    <p>Loren başını sallayıp peçetesini ağzına götürdü. "Amerikan bayrağını taşıyan son yolcu gemisi 1984 yılında hizmetten çıkarılmıştı. Bu durum pek çok insan için utanç verici bir şey. Başkan deniz savunmasında olduğu gibi, sivil deniz taşımacılığında da temsil edilmemizi istiyor. Yirmi yıldan beri Norfolk'da yatmakta olan S.S. United States'in restore edilmesi amacıyla doksan milyon dolarlık bir bütçeyi Kongre'den geçirmeye çalışacak. Amacı, bu geminin yabancı yolcu gemileriyle rekabete girmesi."</p>

    <p>"Sen de gidip Rusların yolcuları votka ve havyarla nasıl mest ettiklerini inceleyeceksin." "Hem o," dedi Loren. "Hem de devletçe işletilen bu geminin ekonomik durumunu inceleyeceğim."</p>

    <p>"Ne zaman gidiyorsun?"</p>

    <p>"İki gün sonra. Uçakla Miami'ye gidip, oradan da Leonid Andreyev'e bineceğim."</p>

    <p>"Amiral Pilottown işini soruşturmam için bana zaman verdi."</p>

    <p>"Getirdiğim bilgi işine yarar mı?"</p>

    <p>"Her bir şey işime yarar," dedi Pitt gözleri uzaklara dalarak! Sonra Loren'e döndü. "Kongre çevrelerinde dolaşan söylentiler var mı?"</p>

    <p>"Dedikodu mu, demek istiyorsun? Kim kiminle yatıyor, falan gibi mi?"</p>

    <p>"Daha ciddi şeyler. Önde gelen politikacılardan bir grup yada da yabancı diplomatın kaybolması gibi."</p>

    <p>Loren olumsuz anlamda başını salladı. "Öyle ciddi bir şey yok. Kongre tatilde olduğu için Capitol çevresinde pek faaliyet yok. Neden sordun? Benim duymadığım bir skandal mı biliyorsun yoksa?"</p>

    <p>"Hiç, sordum yalnızca," dedi Pitt.</p>

    <p>Loren masanın altından elini uzatıp Pitt'in elini tuttu. "Bütün bunlar seni nereye götürecek, bilmiyorum, ama lütfen dikkatli ol Fu Manchu peşine düştüğünü fark edip seni pusuya düşürebilir."</p>

    <p>Pitt bir kahkaha attı. "Çocukluğumdan beri Sax Rohmer’i okumamıştım. Sarı tehlike, Fu Manchu. Nereden geldi aklına.”</p>

    <p>Loren omuz silkti. "Bilmem. Eski bir Peter Sellers filmiyle Sosan Ticaret Şirketi ve Buras'ın Koreli personeli çağrışım yaptı herhalde."</p>

    <p>Bir an için Pitt'in gözleri daldı, sonra birden irileşti. Aklına takılan şey birden belirlenmiş gibiydi. Garsona işaret edip hesabı kredi kartıyla ödedi.</p>

    <p>"Birkaç telefon etmem gerek," diye açıkladı Loren'e. Dudaklarına hafif bir öpücük kondurup caddeye fırladı.</p>
  </div>
</body>
</html>
