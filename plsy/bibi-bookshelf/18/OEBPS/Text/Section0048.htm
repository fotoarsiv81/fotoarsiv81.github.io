<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>44</h2>

    <p>Dan Fawcett Beyaz Saray'ın yanındaki özel yolda arabacından inerken, "Bir dakikan var mı, Dan?" diye sordu Curtis Mayo.</p>

    <p>"Acele etmek zorundayım," dedi Fawcett, Mayo'ya hiç bakmadan. "Bir toplantıya geç kaldım da."</p>

    <p>"Durum Odası'nda bunalım mı var yine?" Fawcett soluğunu tuttu. Sonra da elinden geldiğince sakin görünmeye çalışarak arabanın kapısını kilitledi ve yerdeki çantasını aldı.</p>

    <p>"Bir yorum yapmayacak mısın?" diye üsteledi Mayo.</p>

    <p>Fawcett hızlı adımlarla güvenlik kapısına yürüdü. "Bir ok attım çıktı göğe..."</p>

    <p>"Yere düştü, bilmem ki nereye," diye tamamladı May Fawcett'e adımlarını uydurarak. "Longfellow'un şiiri. Sen benim okumu görmek ister misin?"</p>

    <p>"Pek değil."</p>

    <p>"Bu ok saat altı haberlerine düşecek ama." Fawcett adımlarını yavaşlattı. "Ne demeye getiriyorsun?" Mayo cebinden iri bir kaset çıkarıp Fawcett'e uzattı.</p>

    <p>"Yayına girmeden önce bunu belki görmek istersin."</p>

    <p>"Bunu neden yapıyorsun?"</p>

    <p>"Meslek nezaketi olarak kabul et."</p>

    <p>"Bak işte bu flaş haber."</p>

    <p>Mayo güldü. "Dediğim gibi, şu bandı bir izleyiver."</p>

    <p>"Beni o zahmetten kurtar. Ne var içinde?"</p>

    <p>"Başkan'ın çiftçi rolü oynadığı şirin bir film. Yalnız oradaki adam Başkan değil."</p>

    <p>Fawcett durup Mayo'nun yüzüne baktı. "Neler saçmalıyorsun?"</p>

    <p>"Sözlerini yayında kullanabilir miyim?"</p>

    <p>"Sırnaşıklığı bırak," diye tersledi Fawcett. "Seninle röportaj yapacak keyfim yok."</p>

    <p>"Peki, dobra dobra sorayım," dedi Mayo. "New Mexico'da Başkan ve Başkan Yardımcısı'nın yerine geçen adamlar kimdi?”</p>

    <p>"Hiç kimse."</p>

    <p>"Elimde bunun öyle olmadığını gösteren kanıt var. Haber olarak geçebileceğim kadar. Bunu bir yayınlarsam buraları ana baba gününe döner."</p>

    <p>"Tamam, dediğini yap, ama sonra Başkan karşına dikilip söylediklerini yadsıdığı zaman suratına atılacak çürük yumurtaları da düşün."</p>

    <p>"Çiftlikte dublörü bizimle saklambaç oynarken, Başkan'ın ne numaralar çevirdiğini öğrenebilirsem, hiç de söylediğin gibi olmaz."</p>

    <p>"Sana iyi şanslar bile dilemeyeceğim, çünkü iddian çok saçma."</p>

    <p>"Açık konuş benimle, Dan. Ortada çok önemli bir şeyler dönüyor."</p>

    <p>"İnan bana, Curt. Olağanüstü hiçbir şey yok. Başkan birkaç güne kadar dönecek. İstersen ona kendin sorarsın."</p>

    <p>"Peki, nedir bu olmadık saatlerde yapılan kabine toplantıları?"</p>

    <p>"Yorum yok."</p>

    <p>"Ama doğru, değil mi?"</p>

    <p>"Kim uçurdu bu haberi sana?"</p>

    <p>"Gecenin karanlığında Maliye Bakanlığı yeraltı garajına bir sürü sivil arabanın girdiğini gören biri."</p>

    <p>"Demek ki, Maliye memurları gece mesaisi yapıyorlar."</p>

    <p>"Binada hiç ışık yanmıyormuş. Tahminime göre, içeri giren bu adamlar servis tünelinden Beyaz Saray'a geçiyorlar, oradaki Durum Odası'nda toplantı yapıyorlar."</p>

    <p>"İstediğin gibi düşünebilirsin, ama çok yanılıyorsun. Bu konuda söyleyeceklerim bu kadar." "Bunun peşini bırakacak değilim," dedi Mayo kararlılıkla. "Nasıl istersen," dedi Fawcett umursamadan. "Canı yanacak sensin."</p>

    <p>Fawcett kapıdan girerken Mayo geride kaldı. Başkan'ın danışmanı iyi rol yaptı, diye düşündü. Artık Mayo'nun hiç kuşkusu almamıştı.</p>

    <p>Neler olup bittiğini mutlaka ortaya çıkaracaktı.</p>

    <p>Fawcett kaseti videoya yerleştirip ekran başına geçti. Mayo'nun yakaladığı açığı bulana dek bandı tam üç kez baştan so-a izledi.</p>

    <p>Yorgun argın yerinden kalkıp telefona geçti ve Dışişleri kanlığını aradı. Birkaç dakika sonra telefonun karşısında Oates vardı.</p>

    <p>"Evet, Dan, ne oldu?"</p>

    <p>"Yeni bir gelişme çıktı."</p>

    <p>"Başkan'dan bir haber mi var?"</p>

    <p>"Hayır, efendim. Az önce CNN Haberler'den Curtis Mayo'yla konuştum. Oyunumuzu anlamış."</p>

    <p>Tatsız bir suskunluk oldu. "Ne yapabiliriz?"</p>

    <p>"Hiçbir şey," dedi Fawcett. "Hiçbir şey yapamayız."</p>

    <p>Sam Emmet, Washington'daki FBI merkezinden çıkıp arabasıyla Langley, Virginia'daki CIA merkezine geldi. Az önce dinen yaz yağmuru tatlı bir çim kokusu bırakmıştı.</p>

    <p>Martin Brogan, Emmet'i bürosunun dışında karşıladı. "Onca işin arasında buraya kadar gelebildiğin için sağol."</p>

    <p>Emmet uzatılan eli sıkarken gülümsedi. Brogan'ı gerçekteni çok beğenirdi. "Bir şey değil. Masa başında oturmayı hiç sevmem. En küçük bir bahane buldum mu, hemen kalkıp giderim.</p>

    <p>Birlikte büroya girip oturdular. "Kahve ya da bir içki alır mısın?" diye sordu Brogan.</p>

    <p>"Hayır, sağol." Emmet çantasını açıp bir dosya çıkardı ve CIA Başkan'ının masasına bıraktı. "Başkan'ın kaçırılmasıyla ilgili olarak Büro'nun bir saat öncesine dek edindiği bilgiler burada.</p>

    <p>Brogan da ona aynı biçimde bir dosya uzattı. "Bu da ClA'nın bulabildikleri. Son toplantımızdan bu yana yeni bir şey yok gibi. "Bizde de durum aynı. En küçük bir aşama yapamadık daha."</p>

    <p>Brogan cebinden ince bir puro çıkarıp yaktı. Her iki adam da sessizce okumaya başladılar. On dakika kadar sonra Brogan'ın yüzünde bir merak ifadesi belirdi ve Emmet'in raporun bir sayfayı ayırdı.</p>

    <p>"Kayıp Sovyet psikologuyla ilgili bölüm."</p>

    <p>"İlginç bulacağını tahmin etmiştim."</p>

    <p>"Birleşmiş Milletlerdeki bütün ekibiyle birlikte Eagle in kaçırıldığı gece kayboluyorlar." "Evet, bugüne dek de hiçbiri ortaya çıkmadı. Çok ilginç bir rastlantı da olabilir, ama üzerinde durmamız gerektiğini düşünüyorum."</p>

    <p>"Aklıma gelen ilk şey, bu..." Brogan yeniden rapora baktı. "Dr. Aleksei Lugovoy'un psikoloji bilgisiyle bizimkilerden ulusal sırlar öğrenmek için KGB tarafından görevlendirilmesi oldu." "Bu varsayımı da aklımızdan çıkaramayız."</p>

    <p>"Adamın adı," dedi Brogan dalgın dalgın, "Hiç yabancı geliyor."</p>

    <p>"Daha önce duymuş muydun?"</p>

    <p>Birden Brogan'ın kaşları kalktı, gözleri irileşti ve sekreterini aradı. "Fransız İç Güvenlik Örgütü'nün son dosyasını gönderin."</p>

    <p>"Bir iz mi yakaladın?"</p>

    <p>"Başkan Antonov'la KGB şefi Vladimir Polevoi arasında gecen bir konuşmanın kaydı. Yanılmıyorsam Lugovoy'un adı geçiyordu."</p>

    <p>"Fransız istihbaratından mı geliyor?" diye sordu Emmet.</p>

    <p>"Antonov resmi bir ziyaret yapıyordu. Fransız dostlarımız kendi ulusal çıkarları için yararlı görmedikleri bilgileri bize aktarıyorlar."</p>

    <p>Bir dakika geçmeden Brogan'ın özel sekreteri teyp kaydının metnini getirdi. Brogan hemen metni okudu.</p>

    <p>"Bu çok ilginç," dedi. "Şöyle bir oku, içinde her tür Makyavelci oyun bulabilirsin. Polevoi'ye göre, bu psikolog New York'ta, State Island feribotunda kaybolmuş, sonra bütün bağlantıları kesilmiş."</p>

    <p>"KGB sürüsünden bir çırpıda birkaç koyun mu kaçmış?" dedi Emmet şaşırarak. "Bu yeni bir şey işte. Bayağı laçkalaşmaya başlamışlar."</p>

    <p>"Polevoi'nin sözleri." Brogan metni uzattı. "Kendin bak istersen."</p>

    <p>Emmet dosyayı iki kez okudu. Başını kaldırdığı zaman gözlerinde zafer pırıltıları vardı. "Demek ki, bu kaçırma işinin ardında Ruslar varmış."</p>

    <p>Brogan da başıyla onayladı. "Göründüğü kadarıyla öyle ama yalnız olamazlar. Bak, Lugovoy'un yerini bilmiyorlar. Operasyonu yürütecek gücü olan ve Amerika'da bulunan başka kaynak daha var."</p>

    <p>"Seninkiler mi?" diye sordu Emmet çakalca.</p>

    <p>Brogan güldü. "Hayır, ya seninkiler?"</p>

    <p>Emmet hayır anlamında başını salladı. "Eğer KGB, CIA FBI bu konuda hiçbir şey bilmiyorsa, kim biliyor?"</p>

    <p>"Konuşmalarında 'yaşlı cadı' ve 'Çinli kaltak' diye söz ettikleri kimse."</p>

    <p>"Bu komünistler de hiç kibar değiller."</p>

    <p>"Operasyonun şifre adı da Huckleberry Finn olmalı."</p>

    <p>Emmet bacaklarını uzatıp ayak ayaküstüne attı. "Huckleberry Finn," diye yineledi her heceyi vurgulayarak. "Moskova'da ki meslektaşlarımızın amma da espri anlayışları varmış. Ama en önemlisi, bize farkında olmadan büyük bir açık verdiler."</p>
  </div>
</body>
</html>
