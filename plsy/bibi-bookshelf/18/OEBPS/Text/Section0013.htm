<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>11</h2>

    <p>Oscar Lucas boş gözlerle çalışma masasının üstüne bakıyordu. Her şey sinirine dokunmaktaydı; soğuk fincan içindeki berbat kahve, ucuz eşyalarla döşenmiş bürosu, bitmek bilmeyen mesaj saatleri... Başkanlık Koruma Servisi'nin başına getirildiğinden bu yana ilk kez emekliliğini iple çektiğini, Colorado'da kayak krosuna çıkıp kendi elleriyle bir dağevi yapmak için can attığını fark etti.</p>

    <p>Kafasını silkeleyip tatlı düşleri kovaladıktan sonra önündeki başkanlık yatı planını belki onuncu kez incelemeye başladı.</p>

    <p>1919 yılında Philadelphia'lı zengin bir işadamı tarafından yaptırılan Eagle, Ticaret Bakanlığınca 1921 yılında satın alınıp başkanlığın emrine sunulmuştu. O günden bu yana tam on üç başkan bu yatın güvertelerini arşınlamıştı.</p>

    <p>Herbert Hoover beden hareketleri yapmış, Roosvelt bir yandan martini karıştırırken, bir yandan da Winston Churchill'le savaş stratejisini tartışmış, Harry Truman poker oynamış, piyano çalmıştı. John Kennedy doğum günlerini yatta kutlardı. Lyndon Johnson İngiliz Kraliyet ailesini, Nixon ise Leonid Brejnevi burada ağırlamıştı.</p>

    <p>Otuz beş metre uzunluğunda, yedi metre genişliğindeki maun yapısıyla Eagle saatte on dört mil hız yapabiliyordu. Beş büyük kamarası, dört banyosu, yemek ve oturma odası olarak kullanılan cam kaplı bir salonu vardı. Kıyı Koruma görevlilerinden oluşan on üç kişilik personel ise, yatın ön kısmındaki mutfağı ve kamaraları kullanmaktaydılar.</p>

    <p>Lucas personel dosyalarını bir kez daha gözden geçirip adamların geçmişlerini, kişisel özelliklerini, psikiyatristlerle yaptıkları görüşme sonuçlarını uzun uzun yine inceledi. Kuşkusunu çeken hiçbir şey bulamadı.</p>

    <p>Arkasına yaslanıp uzun uzun esnedi. Saat gecenin dokuz buçuğu olmuştu. Eagle üç saattir Mount Vernon'da demir atmış durumdaydı. Başkan gece geç yatar, sabahları çok erken kalkardı. Lucas onun konukları geç saatlere dek uykusuz bırakacağından, bir yandan da devlet işlerini tartışacağından emindi.</p>

    <p>Başını çevirip pencereden dışarıya baktı. Sis bastırıyordu, bu iyiydi. Azalan görüş uzaklığı dürbünlü tüfek kullanan suikastçıların şansını azaltırdı. Lucas artık boşuna endişelenmekte olduğunu kendine kabul ettirdi. Yapabileceği her şeyi de yapmıştı zaten. Eğer bir tehdit varsa, bunun kaynağını da, yöntemini de bilemezdi artık.</p>

    <p>Sis henüz Mount Vernon'a varmamıştı. Yaz gecesi hâlâ apaçık, civar sokaklardan, çiftliklerden gelen ışıklar nehrin sularında cıvıl cıvıl yansımaktaydı. Kıyıdan yüz metre açıkta bir Kıyı Koruma gemisi pruvası nehrin üst kısmına çevrilmiş, radar anteni sürekli döner durumda bekliyordu.</p>

    <p>Başkan ön güvertede bir koltuğa oturmuş, Marcus Larimer ve Alan Moran'a Doğu Avrupa politikasını büyük bir hararetle satmaya çalışıyordu. Birden ayağa kalkıp parmaklıklara geldi, kulak kesildi. Yakınlardaki bir otlaktan bir inek sesi geliyordu. O an için ülkenin sorunlarını unutan Başkan, yeniden bir köy çocuğu olmuştu. Birkaç saniye sonra dönüp yerine oturdu.</p>

    <p>"Ara verdiğim için özür dilerim," dedi gülerek. "Bir an içimden gidip şu ineği sağmak, size kahvaltıda taptaze süt sunmak geldi."</p>

    <p>"Gece yarısı gazeteciler sizi süt sağarken görseler deli olurlardı herhalde." Larimer kahkahayı bastı.</p>

    <p>"Daha iyisi," dedi Moran alayla. "O sütü alıp iyi bir kârla Ruslara satabilirdiniz."</p>

    <p>"O kadar olmayacak bir şey değil," dedi Margolin. "Süt ve tereyağ Moskova gıda pazarlarında hemen hemen hiç bulunmuyor artık."</p>

    <p>"Bu gerçekten doğru, Sayın Başkan'ım," dedi Larimer ciddileşerek. "Ortalama bir Rusun aldığı besin açlıktan ölme sınırına çok yakın. Polonya ve Macaristan'daysa durum daha da kötü. Bizim domuzlarımız bile onlardan daha iyi besleniyor."</p>

    <p>"İşte benim demek istediğim de bu zaten," dedi Başkan. "Salt Komünist rejim altında yaşıyorlar diye açlıktan ölen kadınlara, çocuklara sırt çeviremeyiz. Onların bu çilesi, benim Amerikan halkının insancıl cömertliğini duyurma planımı daha da önemli kılıyor. Böyle bir programın Üçüncü Dünya ülkeleri tarafından nasıl karşılanacağını ve bunun yararlarını düşünün. Gelecek kuşakları nasıl etkileyeceğini de. Sonunda bize sağlayacağı yararlar ölçülemeyecek denli çoktur."</p>

    <p>"Özür dilerim," dedi Moran soğuk bir sesle. "Ancak bence bu öneri budalalıktır, enayi yerine konmaktır. Sovyetler her yıl uydu ülkelerini desteklemek için harcadığı milyarlarca dolar parasal kaynaklarını neredeyse kurutmuş durumda. Eminim sizin bu yardım planınızla verilecek parayı askeri bütçelerine katacaklardır."</p>

    <p>"Belki de, ama bu sorun kontrolsüz olarak büyümeye devam ederse, Sovyetler, Amerika için daha tehlikeli olacaktır," dedi Başkan. "Tarih boyunca, ekonomik sıkıntıların sıkıştırdığı ülkeler daima yabancı topraklarda serüven aramaya başlamışlardır."</p>

    <p>"İran Körfezi petrolünü ele geçirmek gibi mi?" diye sordu Larimer.</p>

    <p>"Körfezi ele geçirme tehdidini zaten devamlı kullanıyorlar. Ama çok iyi biliyorlar ki, Batılı ülkeler ekonomilerinin candamarına böyle bir darbe vurulursa silahla tepki göstereceklerdir. Hayır, Marcus, onların gözü çok daha kolay bir hedefe dikili. Akdeniz egemenliğini sağlayacak bir hedefe."</p>

    <p>Larimer'in kaşları kalktı. "Türkiye mi?"</p>

    <p>"Evet, ya."</p>

    <p>"Ama Türkiye NATO üyesi," diye karşı çıktı Moran.</p>

    <p>"Evet, ama Fransa, Türkiye için savaşa girer mi? Ya İngiltere, ya Batı Almanya? Dahası, sorun kendinize, biz Amerikan çocuklarını orada ölmeye gönderir miyiz? Afganistan'a gönderdik mi? Doğrusu Türkiye'nin savaşmaya değer çok az doğal kaynağı var. Sovyet zırhlı birlikleri birkaç hafta içinde ülkeyi katedip Boğaziçi’ne varır, Batı da bol bol sözlü protestoda bulunur, yazılı nota verir."</p>

    <p>"Uzak olasılıklardan söz ediyorsunuz," dedi Moran. "Bunlar pek olası değil."</p>

    <p>"Aynı fikirdeyim," dedi Larimer. "Sistemleri böyle bir sarsıntı içindeyken Sovyetler'in yeni topraklar peşinde koşacağını hiç sanmam."</p>

    <p>Başkan itiraz etmek için elini kaldırdı. "Ama bu çok farklı, Marcus, Rusya'da çıkabilecek herhangi bir iç ayaklanma sınırlarından taşmaya mahkûmdur, özellikle de Batı Avrupa'ya bulaşacaktır."</p>

    <p>"Hiçbir zaman soyutlama siyasetini savunmadım, Başkan'ım. Senato'daki kayıtlarıma bakarsanız bunu görürsünüz. Ama şahsen, Amerika'nın Avrupalıların kaprisleri yüzünden sıkıntı çekmesinden de bıktım usandım. Her iki savaşta da onların topraklarında payımıza düşenden çok daha fazla ölü verdik. Ben derim ki, eğer Ruslar Avrupa'nın geri kalanını yiyip yutmak istiyorlarsa, bırakın yutsunlar, midelerine otursun. İyi de olur."</p>

    <p>Larimer tatmin olmuştu, arkasına yaslandı. Kamu önünde söyleyemeyeceği şeyler söylemişti. Başkan her ne kadar bu görüşe katılmıyorsa da, pek çok Amerikalının aynı fikirde olduğunu düşünmekten kendini alamıyordu.</p>

    <p>"Gerçekçi olalım," dedi Başkan. "Siz de, ben de biliyoruz ki, müttefiklerimizi yalnız bırakamayız."</p>

    <p>"Peki ya kendi yurttaşlarımız," diye yeniden saldırdı Moran. "Her yıl ödedikleri onca vergi bütçedeki açıkları kapatmaya yetmezken, bir de o paraları düşmanlarımızı doyurup, desteklemek için harcamaya ne denir?"</p>

    <p>"İnsanca bir davranış denir," dedi Başkan. İyice tükenmiş, kazanması olanaksız bir savaşta olduğunun farkındaydı.</p>

    <p>"Üzgünüm, Başkan'ım," dedi Larimer ayağa kalkarak. "Ama sizin Doğu Bloğu'na yardım programınızı desteklersem vicdanım rahat etmez. Şimdi izin verirseniz, gidip yatacağım." "Ben de," dedi Moran ayağa kalkarak. "Gözlerim kapamıyor."</p>

    <p>"Rahatça yerleştiniz mi?" diye sordu Başkan. "Evet, sağolun," dedi Moran.</p>

    <p>"Şu saate kadar deniz tutmadıysa, akşam yemeğini sabaha kadar içimde tutabilirim," dedi Larimer.</p>

    <p>İki adam iyi geceler dileyip kamaralarına çekildiler. Yeterince uzaklaşmalarını bekledikten sonra Başkan, Margolin'e döndü. "Sen ne düşünüyorsun, Vince?"</p>

    <p>"Doğrusunu isterseniz, Başkan'ım, boşuna uğraşıyorsunuz”</p>

    <p>"O kadar umutsuz mu yani?"</p>

    <p>"Bu işin bir de öbür yüzüne bakın," dedi Margolin. "Planını-. göre Komünist ülkelere verilecek ihtiyaç fazlası tahılı, çiftçilenizin dış pazarlarda bulacakları fiyatlardan çok daha azına on-ın satın alacağız. Ama son iki yılın kötü hava koşulları ve akaryakıt giderlerinin sürekli tırmanışıyla çiftliklerimiz 1934 yılman bu yana görülmemiş bir oranda zarar ediyor...</p>

    <p>Eğer ille de yardım eli uzatmak istiyorsanız, o eli burada uzatmanızı öneririm, Rusya'da değil."</p>

    <p>"Yardım önce insanın evinde başlamalıdır, demek istiyorsun.</p>

    <p>"Daha iyi bir yer var mı? Hem unutmamanız gereken bir gerçek de, parti desteğini sürekli olarak kaybedişiniz... anketler uçuruma yuvarlandığınızı gösteriyor."</p>

    <p>Başkan kafasını iki yana salladı. "Milyonlarca insan, kadın çoluk çocuk açlıktan ölürken elim kolum bağlı duramam."</p>

    <p>"Soylu bir tepki, ama hiç pratik değil."</p>

    <p>Başkan'ın yüzü üzüntüyle buruştu. "Anlamıyor musun, böylece herkese Marksizm'in çöküşünü gösterebiliriz, artık hiçbir yerde gerillalar bu adı zafer sloganı olarak kullanmaya yüz bulamazlar."</p>

    <p>"Bu da bizi sorunun temeline götürüyor," derdi Margolin. "Ruslar yardımımızı istemiyorlar. Biliyorsunuz, Dışişleri Bakanı Gromiko'yla yeni görüştüm. Eğer yardım programımız Kongre'den geçerse gönderilecek bütün gıda yardımını sınırdan geri çevireceklerini kesin olarak belirtti."</p>

    <p>"Yine de bir denememiz gerek."</p>

    <p>Margolin sessiz bir iç geçirdi. Artık tartışmanın yararı yoktu. Başkan nuh diyor peygamber demiyordu.</p>

    <p>"Eğer yorgunsan, lütfen bana arkadaşlık etmek için uykusuz kalma," dedi Başkan.</p>

    <p>"Pek uykum yok."</p>

    <p>"O halde birer konyağa daha ne dersin?" "İyi olur."</p>

    <p>Başkan koltuğun yanında bir düğmeye basar basmaz salona beyaz ceketli bir adam girdi. "Buyurun, Başkan'ım, ne emrettiniz?"</p>

    <p>"Lütfen Başkan Yardımcısına ve bana birer konyak daha getirin."</p>

    <p>"Başüstüne, efendim."</p>

    <p>Adam salondan çıkmak üzere arkasını dönmüşken Başkan elini kaldırdı. "Bir dakika." "Buyurun, efendim."</p>

    <p>"Sen her zamanki Jack Klosner değilsin."</p>

    <p>"Hayır, Başkan'ım. Ben Erbaş Lee Tong'um. Er Klosner'in vardiyası saat onda bitti. Yarın sabaha kadar ben nöbetçiyim."</p>

    <p>Başkan halkla hemen kaynaşabilen ender politikacılardandı. Seksen yaşında bir kadınla nasıl candan konuşuyorsa, sekiz yaşındaki bir çocukla da aynı yakınlaşmayı kurabilirdi. İlk tanıştığı insanları kırk yıldır tanıyormuşçasına ilk adlarıyla çağırırdı.</p>

    <p>"Ailen Çinli miydi, Lee?"</p>

    <p>"Hayır, efendim, Koreli. Amerika'ya bin dokuz yüz elli iki de göç ettiler."</p>

    <p>"Neden Kıyı Koruma'ya katıldın?"</p>

    <p>"Denizi sevdiğim için sanırım."</p>

    <p>"Benim gibi yaşlı bürokratlara hizmet etmekten hoşnut musun?"</p>

    <p>Erbaş Tong bir an duraksadı, ne diyeceğini pek bilemiyorum. Efendim... eğer benim tercihime kalsaydı, kuzey gemilerin-en birini yeğlerdim."</p>

    <p>'Bir gemiyi bana yeğlemen kalbimi kırdı doğrusu." Başkan tlı bir kahkaha attı. "Sabah bana anımsat da Komutanınız Colins'le senin tayinin için bir görüşeyim. Eski dostumdur." "Sağolun, Başkanım," dedi Tong heyecanla. "İçkilerinizi hemen getiriyorum."</p>

    <p>Tong arkasına dönmeden önce gülümseyişi tüm yüzüne yayıldı. Üst dişlerinin tam ortasında bir boşluk vardı.</p>
  </div>
</body>
</html>
