<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">58</h2>

    <p>Kaptan Pokofsky, Küba'dan gelen teknenin kamarasında oturmuş, boğulmakta olan ya da yanık yaralarının acısıyla haykıran insanların çığlıklarını duymamak için elleriyle kulaklarını örtmüştü. Dışardaki felakete ve Leonid Andreyev'in derinliklere gömülmesine bakmaya yüreği el vermiyordu. Yaşayan bir ölüden farksızdı.</p>

    <p>Başını kaldırıp acılı gözlerle Ombrikov'a baktı. "Neden beni kurtardın? Neden bırakmadın, gemimle birlikte öleyim?"</p>

    <p>Ombrikov, Pokofsky'nin ciddi bir şok geçirdiğinin farkındaydı, ama içinde ona karşı en ufak bir acıma yoktu. Bir KGB ajanı olarak ölüm olayını kolayca kabul edecek biçimde eğitilmişti. Görevi her türlü duygusallıktan önce gelirdi.</p>

    <p>"Deniz törenlerine ayıracak zamanım yok," dedi. "Gemisi atarken kaptanın bayrağa selam durarak birlikte batması, bana göre büyük saçmalıktır. Devlet güvenliğinin sana gereksinimi var, Pokofsky, ben de Amerikalı parlamenterleri tanıtlamanı istiyorum.</p>

    <p>"Ölmüşlerdir," diye mırıldandı Pokofsky.</p>

    <p>"O zaman bunu kanıtlamamız gerek," dedi Ombrikov aman vermeden. "Amirlerim cesetlerin kesin olarak tanıtlandığını bilmek isterler. Hâlâ sağ ve şu anda suda olabileceklerini de unutmayalım."</p>

    <p>Pokofsky ellerini yüzüne götürüp titredi. "Yapamam, yapa…”</p>

    <p>Daha söyleyeceklerini bitirmeden Ombrikov onu yakasından tuttuğu gibi sürükleyerek güverteye çıkardı. "Lanet olası!" ye bağırdı. "Bak bakalım, ara onları!"</p>

    <p>Pokofsky çenesini kasıp gözlerinin önünde çırpınan yüzlerce insana baktı. Boğulurmuş gibi sesler çıkarıyordu.</p>

    <p>"Hayır!" diye haykırarak birden kendini suya atıverdi. Ne Ombrikov, ne de adamı ona engel olabilmişlerdi. Suya düşer düşmez biraz yüzdükten sonra dibe daldı. Bir süre sonra beyaz üniforması görünmez oldu.</p>

    <p>Konteynırın cankurtaranları büyük bir hızla kazazedelerin arasına dalıp alabildikleri kadar insan topladıktan sonra gemiye gelip onları bırakıyor, sonra yine aynı hızla kurtarma işlemine devam ediyorlardı. Deniz her çeşit molozla doluydu. Her yaşta cesetle birlikte hâlâ yaşam savaşı verenler de yüzmekteydi. Neyse ki, su soğuk değildi, donma tehlikesi yoktu; köpekbalığı tehdidi de gerçekleşmemişti.</p>

    <p>Bir cankurtaran sandalı Giordino'ya yaklaştı. Giordino anneyle iki çocuğunun yukarı çekilmelerine yardım etti, sonra kendisi de sandala çıktı. Serdümene Pitt ve Loren'in bulundukları yeri işaret etti. Onlardan başka denizde kalan pek az kişi vardı. Sandal yakınına gelince Pitt elini kaldırıp kenardan uzanarak orta boylu, tıknaz adama el salladı.</p>

    <p>"Selam," dedi Pitt gülümseyerek. "Seni gördüğümüze ne kadar sevindik bilemezsin."</p>

    <p>"Yardım edebilmek ne mutlu," dedi adam. Pitt'in asansör kapısında karşılaştığı kat görevlisiydi. O da sırıtıyor, ön dişli arasındaki iri boşluk görünüyordu.</p>

    <p>Uzanıp Loren'i bileklerinden tuttu ve hiç zorlanmadan yukarı çekti. Pitt de elini uzattı, ama kat görevlisi oralı olmadı.</p>

    <p>"Üzgünüm," dedi. "Başka yerimiz yok."</p>

    <p>"Ne... ne diyorsun sen?" diye çıkıştı Pitt. "Daha sandalın yarısı boş."</p>

    <p>"Benim sandalımda size yer yok."</p>

    <p>"Nereden senin malın oluyor?"</p>

    <p>"Oo, benim malım tabii."</p>

    <p>Pitt hayretler içinde önce adamın yüzüne, sonra da koyteynır gemisine baktı. Pruva sancağında Chalmette yazıyordu, ama ana güvertede dizili konteynırların kenarında "Bougainville" yazısı vardı. Pitt bunu görünce karnına çifte yemiş gibi oldu.</p>

    <p>"Karşılaşmamız benim için çok şanslı koşullarda oldu, Bay Pitt, ama korkarım sizin için pek öyle değil."</p>

    <p>Pitt şaşkın şaşkın adamın yüzüne baktı. "Beni tanıyor musun?"</p>

    <p>Adamın yüzündeki sırıtma birden müthiş bir nefret ifadesine dönüştü. "Sandığınızdan da iyi tanıyorum. Sizin işe bulaşmanız Bougainville Şirketi'ne çok pahalıya patladı."</p>

    <p>"Kimsin, söyle bana?" diye sordu Pitt biraz zaman kazanmak içi. Bir yandan da gözleri havada, kurtarma helikopterlerini arıyordu.</p>

    <p>"Size bu zevki vermeyeceğim," dedi kat görevlisi bir buzdolabı sıcaklığıyla.</p>

    <p>Bu konuşmaları işitemeyen Loren kat görevlisinin kolunu pekti. "Neden onu sandala çekmiyorsunuz? Ne bekliyorsunuz?" Adam dönüp elinin tersiyle Loren'in yanağına korkunç bir tokat patlattı. Loren geri devrilip olayı hayretle izleyen iki kazazedenin üzerine düştü.</p>

    <p>Sandalın kıç tarafında bulunan Giordino öne doğru davrandı. Sandalda bulunan bir denizci oturduğu yerin altından otomatik bir tüfek çıkarıp tahta dipçiğini Giordino'nun karnına gömdü, Giordino'nun çenesi aşağı sarktı, soluk almak için çabalarken ayağı takılıp sandalın küpeştesi üzerine düştü, kolları suya sarktı.</p>

    <p>Kat görevlisinin dudakları gerilmiş, sarımsı yüzünde hiçbir duygu yoktu. Yalnız kötülük dolu gözleri pırıl pırıl parlıyordu. "Bu konuda kolaylık gösterdiğiniz için teşekkür ederim, Bay Pitt. Bana kadar geldiğiniz için çok teşekkür ederim."</p>

    <p>"Bok soyu!" diye babalandı Pitt.</p>

    <p>Kat görevlisi küreği başının üstüne kaldırdı. "İyi yolculuklar, Pitt."</p>

    <p>İlk darbe göğsünün sağ yanına gelerek Pitt'i suyun altına gönderdi. Göğüs kafesine bıçak girmiş gibi bir acıyla birlikte ciğerlerindeki hava boşaldı. Su yüzüne çıkıp kaçınılmaz ikinci darbeden korunmak için elini kaldırdı. Ama çok geç kalmıştı. Kat görevlisinin savurduğu kürek Pitt'in kolunu ezip kafasında patladı.</p>

    <p>Birden dünyası kararan Pitt kendinden geçerek sandalın altına doğru battı ve gözden kayboldu.</p>
  </div>
</body>
</html>
