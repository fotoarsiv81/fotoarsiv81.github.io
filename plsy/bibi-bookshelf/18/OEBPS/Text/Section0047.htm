<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>43</h2>

    <p>Senatör Larimer limuzinin arka koltuğunda gözlerini açtı zaman gökyüzü portakal rengine dönmeye başlamıştı. Uykusunu bölen sivrisineğe doğru bir tokat attı. Moran koltuğun öbür köşeşinde kımıldandı, gözlerini odaklamakta güçlük çekiyor, çevresini algılayamıyordu. Birden bir kapı açılıp Larimer'in kucağına bir giysi yığını fırlatıldı.</p>

    <p>"Bunları giy," diye emretti Suvorov.</p>

    <p>"Bana kim olduğunu söylemedin," dedi Larimer dili dolanarak.</p>

    <p>"Adım Paul."</p>

    <p>"Soyadın yok mu?"</p>

    <p>"Yalnızca Paul."</p>

    <p>"FBI'dan mısın?"</p>

    <p>"Hayır."</p>

    <p>"CIA?"</p>

    <p>"Fark etmez," dedi Suvorov. "Giyin, haydi."</p>

    <p>"Washington'a ne zaman varacağız?"</p>

    <p>"Yakında," diye uydurdu Suvorov.</p>

    <p>"Bu giysileri nereden aldın? Bana uyacağını ne biliyorsun?" Bu meraklı Amerikalı, Suvorov'un sabrını taşırmaya başlamıştı. İçinden senatörün çenesini dağıtmak geldiyse de, bu isteğini bastırdı.</p>

    <p>"Bunları bir çamaşır ipinden çaldım," dedi. "Dilencilerin seçim hakkı yoktur. Hiç olmazsa tertemiz durumdalar."</p>

    <p>"Başkasının gömleğini ve pantolonunu giyemem," diye karşı çıktı Larimer.</p>

    <p>"Eğer Washington'a çıplak gitmek istiyorsan, o senin bileceğin iş."</p>

    <p>Suvorov direksiyona geçip kapıyı çarparak kapadı. Bir süre güzel görünümlü yollardan gittikten sonra 7 numaralı otoyola vardılar. Ashley Nehri köprüsünü aşıp 26 numaralı otoyola çıktıklarında trafik artmaya başlamıştı.</p>

    <p>Larimer'in konuşmaması Suvorov'un işine geliyordu. Moran da yarı baygın durumundan çıkmak üzereydi, mırıltı halinde bir şeyler sayıklıyordu. Az sonra farların ışığında bir yol işareti belirdi: HAVAALANI İLERDE SAĞDA. Yolu bir süre izledikten sonra Charleston Belediye Havaalanı kapısına vardılar. Suvorov'un bulunduğu yerden bir dizi savaş uçağı görünmekteydi.</p>

    <p>Telefonda verilen talimata uyarak havaalanını geçti ve dar bir toprak yol aramaya başladı. Bu yolu bulup, ucunda rüzgâr hortumu asılı direği görene dek izledi.</p>

    <p>Suvorov arabayı durdurup saatine baktı, sonra beklemeye taşladı. Daha iki dakika geçmeden ağaçların tepesinde bir helikopterin gürültüsü işitildi. Helikopter bir süre havada asılı kaldıktan sonra limuzinin yanına iniş yaptı.</p>

    <p>Pilot tarafındaki kapı açılarak üzerinde beyaz iş tulumu bulunan bir adam yere indi, arabanın yanına geldi.</p>

    <p>"Suvorov sen misin?" diye sordu.</p>

    <p>"Paul Suvorov benim."</p>

    <p>"Peki, haydi kimsenin dikkatini çekmeden şu bagajı içe atalım."</p>

    <p>Birlikte Larimer ve Moran'ı helikopterin arka koltuğuna oturtup kemerlerini bağladılar. Aracın gövdesinde SUMTER HAV. AMBULANSI yazılıydı.</p>

    <p>"Bu şey başkente mi gidiyor?" diye sordu Larimer eski kibirli tavrıyla.</p>

    <p>"İstediğiniz her yere gidebilir, efendim," dedi pilot gülerek.</p>

    <p>Suvorov pilotun yanındaki koltuğa geçip kemerini bağladı. "Gideceğimiz yeri bana da söylemediler."</p>

    <p>"Eninde sonunda Rusya'ya," dedi pilot sevimsiz bir sırıtışla. "Ama önce nereden geldiğini bulmaya çalışacağız."</p>

    <p>"Nereden geldiğimi mi?"</p>

    <p>"Aldığım emir seni geri götürüp son sekiz gündür şu arkadaki iki tulumla birlikte bulunduğunuz yeri tanıtlamanı sağlamak. Sonra da başka bir yere uçuracağım sizi."</p>

    <p>"Pekâlâ," dedi Suvorov. "Elimden geleni yaparım."</p>

    <p>Pilot adını söylememişti, Suvorov da sormaması gerektiğini biliyordu. Hiç kuşkusuz, bu adam Amerika Birleşik Devletleri'ne yayılmış beş bin kadar... tümü kendi alanında uzmanlaşmış, belki de hiç gelmeyecek bir eylem emri bekleyen... Sovyet köstebeklerden biriydi.</p>

    <p>Helikopter yirmi metre kadar havalandıktan sonra Charleston Koyu'na doğru yöneldi. "Evet, şimdi ne yöne gidiyoruz?" diye sordu pilot.</p>

    <p>"Emin değilim. Karanlıktı, bense kaybolmuştum."</p>

    <p>"Bir başlangıç noktası verebilir misin?"</p>

    <p>"Charleston'dan beş mil kadar ötede bir nehir geçtim."</p>

    <p>"Hangi yönden?"</p>

    <p>"Batı, evet, evet, güneş önümden doğmaktaydı."</p>

    <p>"Stono Nehri olmalı."</p>

    <p>"Tamam, Stono'ydu."</p>

    <p>"O halde 700 numaralı eyalet karayolundaydın."</p>

    <p>"O yola köprüden yarım saat kadar önce çıkmıştım." Güneş artık ufuk çizgisi üstüne çıkmıştı. Helikopter üç yüz metreye yükselip güneybatıya doğru süzüldü. Eyalet karayolu aşağıda yılan gibi uzamaktaydı. Güney Carolina kıyı ovası üzerine gelmişlerdi. Arada sırada görülen ekili alanlar uzun yapraklı çam ormanlarıyla sarılmıştı. Şapkasıyla selam veren bir çiftçinin üzerinden uçtular. "Tanıdık bir şey görebiliyor musun?" diye sordu pilot. Suvorov umutsuzca başını salladı. "Buraya çıktığım küçük yol herhangi bir yerde olabilir."</p>

    <p>"Karayoluna geldiğinde yüzün hangi yöne dönüktü."</p>

    <p>"Sola dönmüştüm, demek ki, güneye doğru gitmekteydim."</p>

    <p>"Bu bölgeye Wadmalaw Adası denir. Şimdi ben dairler çizerek aramaya başlayacağım. Bir şey görürsen haber ver."</p>

    <p>Bir saat geçti... iki saat geçti, aşağıdaki görünüm bir sürü küçük nehir, suyolları ve bataklıklardan oluşmaktaydı. Havadan akınca yolların birbirlerinden hiç farkı yoktu. Suvorov'un aklı giderek daha karışıyor, pilotunsa sabrı taşıyordu.</p>

    <p>"Bu aramayı kesmek zorunda kalacağız," dedi pilot. "Yoksa Savannah'a gidecek benzinimiz kalmayacak."</p>

    <p>"Savannah, Georgia eyaletinde," dedi Suvorov coğrafya dersinde sözlüye kalkmış gibi.</p>

    <p>Pilot güldü. "Evet, doğru."</p>

    <p>"Sovyetler Birliği'ne kalkış noktamız mı?"</p>

    <p>"Yalnızca yakıt ikmal durağı." Pilot başka açıklama yapmadı.</p>

    <p>Suvorov bu adamdan daha fazla bilgi alamayacağını anlayıp yine aşağıdaki görünümü izlemeye koyuldu.</p>

    <p>Birden büyük bir heyecanla aşağıda bir yeri işaret etmeye aşladı. "işte!" diye bağırdı motor sesini bastırarak. "Sola döngüm küçük kavşak."</p>

    <p>"Tanıdın mı?"</p>

    <p>"Öyle sanıyorum. Biraz alçalsana. Şu köşedeki köhne kulübenin levhasını okumak istiyorum."</p>

    <p>Pilot kavşağın üzerinde on metreye kadar alçaldı."İstediğin bu mu?" diye sordu. “'Glover Culpepper... benzinci ve bakkal' yazıyor."</p>

    <p>"Yaklaştık," dedi Suvorov. "Şu kuzeydeki nehire doğru uzanan yolu izle."</p>

    <p>"Sahil suyolu."</p>

    <p>"Kanal mı?"</p>

    <p>"Kuzey Atlantik eyaletlerinden Florida ve Meksika Körfezi'ne dek devam eden sığ bir kanal. Genellikle gezi tekneleri römorklar seyreder."</p>

    <p>Helikopter ağaçların tepelerini ve üst dallarını savurarak alçaldı. Yol bataklığa benzer bir çay kenarında birden kesiliverdi Suvorov gözlerini kısarak baktı.</p>

    <p>"Laboratuvar buralarda bir yerde olmalı."</p>

    <p>"Ben bir şey göremiyorum," dedi pilot.</p>

    <p>"İndirsene!" dedi Suvorov heyecanla. "Şuraya, yolun yüz metre berisinde açık bir çimenlik var."</p>

    <p>Pilot istenileni yaptı, motoru rölantiye aldı. Suvorov kapı açıp dışarı çıktı ve koşarak yola gitti. Birkaç dakika deli gibi arandıktan sonra yeniden çay kenarına gelip bir süre de bura bakındı.</p>

    <p>"Sorun nedir?" diye sordu pilot.</p>

    <p>"Burada yok," dedi Suvorov şaşkınlık içinde. "Asansörle alt katına inilen bir depo binası olmalı. Ama yok şimdi."</p>

    <p>"Binalar altı saat içinde birden yok olamazlar," dedi pilot. Artık canı sıkılmaya başlamıştı. "Yanlış yoldasın herhalde."</p>

    <p>"Hayır, hayır, bu doğru yol olmalı."</p>

    <p>"Ben yalnızca ağaç ve bataklık görüyorum..." Biraz dur sadıktan sonra eliyle işaret etti. "Bir de şu eski yüzen ev var, ileride, çayın öbür yanında."</p>

    <p>"Bir gemi!" Suvorov büyük bir buluş yapmış gibi sevinçliydi. "Söylediğim yer mutlaka bir gemi olmalı."</p>

    <p>Pilot çayın çamurlu sularına baktı. "Burada derinlik bir metreyi geçmez. Asansörü bulunan depo büyüklüğünde bir tekne buraya giremez."</p>

    <p>Suvorov hayretler içinde ellerini iki yana açtı. "Yine de aramaya devam etmeliyiz." "Üzgünüm," dedi pilot kesin olarak. "Devam etmek için ne yakıtımız, ne de zamanımız var. Randevumuza yetişmek için hemen hareket etmek zorundayız.</p>

    <p>Sözlerini bitirir bitirmez de araca doğru yürüdü. Suvorov da çaresizlik içinde peşinden gitti.</p>

    <p>Helikopter havalanıp Savannah yönüne doğru yol aldıktan sonra, yüzen evin penceresindeki çuval bezinden yapılmış bir perde aralandı ve son derece gelişmiş bir dürbünle bakan yaşlı bir Çinli göründü.</p>

    <p>Helikopterin gövdesinde yazılı kimlik numarasını aldıktan sonra dürbünü bırakıp telefonu açarak bir numara çevirdi ve Çince hızlı hızlı bir şeyler anlattı.</p>
  </div>
</body>
</html>
