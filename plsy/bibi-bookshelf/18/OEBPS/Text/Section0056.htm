<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>51</h2>

    <p>Başkan, Beyaz Saray'ın Kabine Odası'ndaki oval biçimli maun masanın tam ortasına oturmuştu. Masada ondan başka on bir adam daha vardı. Çevresindeki yüzleri şöyle bir gözden geçirdikten sonra gözlerinde hoşnut bir ifade belirdi.</p>

    <p>"Biliyorum, baylar, son on gündür benim nerede olduğumu, öğrenince Margolin, Al Moran ve Marcus Larimer'in durumunu merak ediyorsunuz. Aklınızdaki tüm korkuları sileyim. Geçici kayboluşumuz benim tarafımdan planlanmış bir olaydı."</p>

    <p>"Yalnız sizin mi?" diye sordu Douglas Oates.</p>

    <p>"Hayır. Sovyetler Birliği Başkanı Antonov da bu işin içindeydi.”</p>

    <p>"Evet," diye itiraf etti Başkan. "Dışardan kimseyi karıştırmadan, önyargısız, konuşulan her söz gazeteciler tarafından başka anlamlara çevrilmeden ve siyaset bağımlılığına girmeden, yüz yüze oturup konuştuk. Yalnızca bizim en üst dört yöneticimiz ve onlarınkiler." Başkan sustu, masadakilerin yüzlerini şöyle bir taradı. "Alışılmamış bir toplantı biçimi, ama eminim sonuçları ortaya çıkınca seçmenlerimiz de onaylayacaktır."</p>

    <p>"Bu toplantının nerede ve nasıl yapıldığını bize lütfen söyler misiniz, Sayın Başkan'ım?" diye sordu Dan Fawcett.</p>

    <p>"Yatların değiştirilmesinden sonra sivil bir helikopterle Baltimore dışında küçük bir havaalanına gittik. Burada sahibi benim bir arkadaşım olan havayolu şirketinin yolcu uçağıyla Atlantiği geçerek Moritanya'da Atar'ın doğusundaki bir çölde terk edilmiş bir piste indik. Antonov ve adamları burada bizi karşıladılar."</p>

    <p>"Ben de sanıyordum ki... daha doğrusu gelen rapora göre Antonov geçen hafta Paris'te bulunuyormuş," dedi Jesse Simmons.</p>

    <p>"Georgi, Başkan L'Estrange ile kısa bir görüşme yapmak için Atar'a gelmeden önce Paris'e uğramıştı." Başkan döndü Fawcett'e baktı. "Aklımdayken söyleyeyim, Dan yerime adam geçirme numaranız çok güzeldi."</p>

    <p>"Kıl payıyla yakalanmaktan kurtulduk."</p>

    <p>"Şimdilik dublör kullandığım yolundaki söylentileri yalanlayacağım. Zamanı gelip de ben hazır olunca basına her şeyi açıklarız."</p>

    <p>Sam Emmet dirseklerini masaya dayayıp öne doğru uzandı. "Eagle'ın batırıldığını ve personelinin boğulduğunu size haber verdiler mi, Başkan'ım?"</p>

    <p>Başkan bir an için şaşkınlıkla baktı. Sonra gözlerinde kes bir ifade belirip başını hayır anlamında iki yana salladı. "Ha;' haberim olmadı. En kısa zamanda bana ayrıntılı bir rapor verir sen sevinirim, Sam."</p>

    <p>"Toplantı bittikten sonra raporu masanızda bulursunuz."</p>

    <p>Oates bu sırada duygularını bastırmak için çabalıyordu. Dünya siyasetinde bu derece büyük önemi olan toplantının Dışişleri Başkanlığının haberi olmadan yapılması akıl alır şey değildi. Daha önce buna benzer bir şey olmamıştı.</p>

    <p>"Sanırım Georgi Antonov'la aranızda geçen konuşmaları öğrenmek için hepimiz ilgiyle bekliyoruz," dedi Oates.</p>

    <p>"Son derece verimli bir alışveriş," diye yanıtladı Başkan. "Gündemdeki en ivedi madde silahsızlanmaydı. Antonov'la hemen füze yapımına son vererek tesisleri söküp kaldırmak için karar aldık. Kısaca, yapılacak iş şu: Onlar bir nükleer füze tesisini yıkarken biz de bir tane yıkacağız, bu yıkım işlemlerini her iki taraftan denetçi ekipler izleyecek."</p>

    <p>"Fransa ve İngiltere böyle bir öneriyi asla kabul etmeyeceklerdir," dedi Oates. "Onların nükleer silahları bize bağımlı değil."</p>

    <p>"Önce uzun menzilli nükleer başlıklılarla başlanıp diğerlerime de zamanla geçilecek," dedi Başkan, Oates'a aldırmadan. Avrupa da zamanla bizi izleyecektir."</p>

    <p>General Clayton Metcalf olumsuz bir tavırla başını salladı. Şu anda göründüğü kadarıyla bu anlaşma bana safdillik gibi geliyor."</p>

    <p>"Bu yalnızca bir başlangıç," dedi Başkan. "Antonov'un önerisinde içten olduğuna inanıyorum, tesis sökme programında üzerimize düşeni yaparak ben de iyi niyet göstermek kararındayım."</p>

    <p>"Anlaşmanın tümünü incelemeden bir yorum yapmayacağım, " dedi Simmons. "Pekâlâ." "Başka ne konuda görüştünüz?" diye sordu Fawcett.</p>

    <p>"Bir ticaret anlaşması," dedi Başkan. "Özetlemek gerekirse, eğer Ruslara satın aldıkları tarım ürünlerini kendi ticaret gemileriyle taşıma izni verirsek, Antonov da çiftçilerimize en yüksek fiyatı ödeyeceğine ve biz bu siparişleri karşılayabildiğimiz sürece başka bir ülkeden ürün almayacaklarına söz verdi. Başka bir de deyişle, Sovyetlerin tarımsal ithalatını yalnızca Amerikan çiftçi karşılayacak."</p>

    <p>"Antonov bu öneriyi kabul etti mi?" diye sordu Oates inanamayarak. "O yaşlı ayının hiçbir ülkeye böyle bir hak tanıyacağını sanmazdım."</p>

    <p>"Bende yazılı güvencesi var."</p>

    <p>"Çok güzel," dedi Martin Brogan. "Ama, biri lütfen bana açıklasın. Rusya nasıl bu çapta bir satın almayı karşılayabilir Doğu Bloğu ülkeleri Batı'dan aldıkları kredileri ödeyemediler. Sovyet ekonomisi de batmış durumda. Kendi silahlı kuvvetlerin ve devlet memurlarına bile para ödeyemiyorlar, yalnızca yiyecek ve giyecek için geçerli kâğıt parçaları veriyorlar. Para yerine kullanacaklar? Çiftçilerimiz komünistler için sürünecek değil Kendi yıllık borçlarını karşılayabilmek için hemen ödeme isterler."</p>

    <p>"Bunun bir yolu var," dedi Başkan.</p>

    <p>"Doğu Bloğu kurtarma kuramınız mı?" dedi Fawcett, ne olduğunu anlayarak. Başkan başını sallayarak doğruladı. "Başkan Antonov benim ekonomik yardım planımı prensipte kabul etti."</p>

    <p>"Bağışlayın, Başkan'ım, ama" dedi Oates sesi sinirden titreyerek. "Bu plan hiçbir soruna çözüm getirecek gibi değil. Sizin bu öneriniz komünist ülkelere milyarlarca dolar para yardımı yaparak kendi çiftçimizden mal almalarını sağlamak. Bunun cebinden al, şunun cebine koy, gibi bir şey bu, ama bu arada kendi yurttaşlarımız okka altına giriyor."</p>

    <p>"Ben de Doug'la aynı görüşteyim," dedi Brogan. "Bu kandırmaca da bizim kazancımız nedir?" Başkan masada oturan adamların yüzüne bir bir baktı kendi yüzünde kesin bir kararlılık vardı. "Muazzam askeri gücüne karşın Rusya'daki devlet sisteminin hiç de imrenilecek ve taklit edilecek bir şey olmadığını bütün dünyaya göstermek için tek yolun bu olduğuna karar verdim. Eğer biz bunu yaparsak, dünyada hiçbir ülke bir daha bizi emperyalist saldırganlıkla suçlayamaz, bize karşı hiçbir Sovyet propagandası bundan böyle ciddiye alınmaz. Düşünün bir, İkinci Dünya Savaşı'ndan sonra Amerika Birleşik Devletleri eski düşmanlarını kalkındırmak için yardım etti. Şimdi de varını yoğunu bizim demokratik ilkelerimizi lanetlemeye harcayan bir ülkeye aynısını yapabiliriz. Bütün kalbimle inanıyorum ki, insanlığın geleceğini güvenceye almak için elimize bundan güzel bir fırsat geçemez."</p>

    <p>"Açık konuşmak gerekirse, Sayın Başkan'ım," dedi General Metcalf sert bir sesle. "Sizin bu büyük planınız hiçbir şey değiştirmeyecektir. Ekonomik durumları düzelir düzelmez Kremlin liderleri yine eski saldırgan tutumlarına döneceklerdir. Yetmiş yıllık askeri büyümelerini ve siyasi stratejilerini Amerikan eli açıklığına minnet duygusuyla bırakacak değiller."</p>

    <p>"General haklı," dedi Brogan. "Son uydu gözlem fotoğrafları, biz burada oturup konuşurken bile Rusların en son SS-Otuz çok başlıklı füzelerini Sibirya'nın kuzeydoğu kıyısına dizdiklerini gösteriyor; her bir nükleer başlık ABD'nin bir kentine çevrilmiş durumda."</p>

    <p>"Tümünü kaldıracaklar," dedi Başkan. "Biz o füzelerin varlığını bildiğimiz sürece Antonov verdiği sözden çıkamaz."</p>

    <p>Oates'un artık öfkeden gözü kimseyi görmüyordu. "Bütün bu konuşmalar boşuna zaman kaybı." Sözcükler sanki Başkan'a tükürürmüş gibi ağzından çıkıyordu. "Bütün bu 'verme' planlarınız kongre onayı olmadan yürürlüğe giremez. Kongre'nin de böyle bir şeyi onaylayacağını hiç sanmam."</p>

    <p>"Dışişleri Bakanı haklı," dedi Fawcett. "Para onayının Kongre'den çıkması gerekiyor. Sovyetlerin İran ve Türkiye sınırında yaptığı askeri yığınaklara duyulan tepki daha tazeyken, sizin programınızın Kongre'den geçmesi hemen hemen olanaksız."</p>

    <p>Masadaki adamlar büyük bir huzursuzluk içindeydiler; Başkan'ın yönetiminin artık hiçbir zaman eskisi gibi sağlam temellerde ve tutarlı olamayacağını anlamışlardı. Bugüne dek herkesin içinde tuttuğu görüş ayrılıkları yüzeye çıkacak, ekip çalışmaları bozulacak, kişisel beğeniler ve hoşnutsuzluklar ön plana gelecekti. Başkan ve makamına duyulan saygı eriyip gitmişti. Artık Başkan koltuğunda oturan adam da kendileri gibi biriydi, hatta daha çok kusurları olan biri. Bu düşünceler sanki odanın üstüne kara bir bulut gibi çökmüştü.</p>

    <p>Başkan'sa yüzünde garip bir ifadeyle oturuyor, sonunda istediğini elde edeceğinden emin görünüyordu.</p>

    <p>"Kongre'ye gerek görmüyorum," dedi. "Benim siyasetime" onların söz hakkı olmayacak."</p>

    <p>Kabine Odası'ndan Güney Kapısı'na yürüyene dek Douglas Oates görevinden istifa etmeye karar vermişti. Başkan'ın Antonov'la görüşürken kendisini devre dışı bırakması. Oates'ın bağışlayabileceği bir hakaret değildi. Artık anlaşma da karara vardığına göre geri dönüş yoktu. İlerde bunun bir felaket doğuracağını inanıyor, bunda kendisinin de sorumluluğu bulunsun istemiyordu</p>

    <p>Merdivenlerde makam arabasını beklerken Brogan ve Emmet yanına geldiler.</p>

    <p>"Seninle biraz konuşabilir miyiz, Doug?" dedi Emmet.</p>

    <p>"Hiç konuşacak keyfim yok," diye homurdandı Oates.</p>

    <p>"Ama, çok önemli," dedi Brogan. "Lütfen söyleyeceklerimizi dinle."</p>

    <p>Arabası daha görünürlerde olmadığı için Oates omuzlarını silkerek, "Pekâlâ, dinliyorum," dedi.</p>

    <p>Brogan şöyle bir çevresine bakındı, sonra alçak sesle konuştu. "Sam ve ben Başkan'ın başka biri tarafından yönetildiğini sanıyoruz."</p>

    <p>Oates alaycı bir baş attı ikisine de. "Bırakın, canım. Adam raydan çıkmış bir kere, benim de onun çılgınlıklarına bulaşmaya niyetim yok. Eagle'ın batırılması olayı açıklandığı kadarıyla bitmiyor, üstelik Margolin, Larimer ve Moran'ın da nerede olduklarını hiç söylemedi. Üzgünüm, baylar, ilk bilenler siz olacaksınız. Bakanlığa gider gitmez ilk işim masamı toplayıp, istifamı açıklayacağım bir basın toplantısı yapmak olacak. Sonra da ilk uçağa atlayıp Washington'dan ayrılacağım."</p>

    <p>"Böyle düşündüğünü tahmin etmiştik," dedi Emmet. "Bunun için de dönüşü olmayan bir girişim yapmadan sana yetişmek istedik."</p>

    <p>"Bana ne anlatmaya çalışıyorsunuz?"</p>

    <p>Emmet destek arar gibi bir an Brogan'a baktı. "Bu fikrimizi kanıtlamak biraz zor, ama Martin'le ben Başkan'ın bir çeşit... nasıl söyleyeyim... bir çeşit zihin kontrolü altında olduğunu sanıyoruz."</p>

    <p>Oates doğru işittiğinden kuşku duydu. Ama karşısında bulman adamlar CIA ve FBI başkanlarıydı, böylesine ciddi bir iddiayı laf olsun diye söylemezlerdi.</p>

    <p>"Kimin kontrolü altında olduğunu sanıyorsunuz?"</p>

    <p>"Rusların sanıyoruz," dedi Brogan. "Ama daha bütün kanıtları toplamış değiliz."</p>

    <p>"Bunun bilim kurgu gibi göründüğünün farkındayız," dedi Emmet. "Ama oldukça gerçek sayılabilecek yanları var."</p>

    <p>"Aman Tanrım, yani Başkan Antonov'la görüşmek için Moritanya'ya giderken bu söylediğiniz etki altında mıydı?"</p>

    <p>Brogan ve Emmet birbirlerine baktılar. Sonra Brogan açıkladı. "ClA'nın bilgisi olmadan dünyada hiçbir uçak bir yerden bir ¡ere gidemez. Kalıbımı basarım ki, örgütün bilgisayar kayıtlarında Maryland-Moritanya arası gidiş dönüş uçak seferi yoktur."</p>

    <p>Oates'un gözleri irileşti. "Yani Antonov'la olan görüşme..."</p>

    <p>Emmet ağır ağır başını iki yana salladı. "Öyle bir şey olmadı.”</p>

    <p>"O zaman her şey... silahsızlanma, tarımsal ticaret anlaşmaları... tümü yalandı," dedi Oates sesi çatallaşarak.</p>

    <p>"Başkan'ın Eagle cinayetlerini üstünkörü inkâr etmesiyle iyice vurgulanan bir gerçek bu." "Böyle çılgınca bir karabasanı nereden aklına getirmiş olabilir?" diye sordu Oates hâlâ şaşkınlık içinde.</p>

    <p>"Nereden getirdiği pek fark etmiyor," dedi Emmet. "O programlar da belki kendi kafasından çıkmamıştır. Önemli olan, davranışlarının nasıl yönlendirildiği. Düşünce biçimini kim yönetiyor nereden yönetiyor?"</p>

    <p>"Bunu ortaya çıkarabilir miyiz?"</p>

    <p>"Evet," dedi Emmet. "Onun için oltaya takılmadan seni yakalamak istedik."</p>

    <p>"Ben ne yapabilirim?"</p>

    <p>"Görevde kal," dedi Brogan. "Başkan görevini yapabilecek durumda değil. Margolin, Moran ve Larimer'in de yoklukları hâlâ sürerken, sırada sen varsın."</p>

    <p>"Biz soruşturmamızı bitirene dek Başkan kontrol altında tutulmalı," dedi Emmet. "Dümende sen olursan, onun görevden alınması durumunda hiç olmazsa yöneticisiz kalmayız."</p>

    <p>Oates derin bir soluk aldı. "Tanrım, bu iş sanki Başkan'ı öldürmek için suç ortaklığı yapmaya benziyor."</p>

    <p>"Sonunda," dedi Brogan üzgün bir sesle. "İş oraya bile varabilir."</p>
  </div>
</body>
</html>
