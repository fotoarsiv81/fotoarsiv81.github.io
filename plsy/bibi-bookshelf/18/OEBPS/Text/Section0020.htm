<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>16</h2>

    <p>Oates, Beyaz Saray Durum Odası'na girdiği zaman toplantı masasında oturmakta olan herkes ayağa kalktı. Bu davranış ülkenin belirsiz geleceğiyle ilgili muazzam sorunları bir başına yüklenen adama saygı gösterisiydi. Verilecek bütün kararların sorumluluğu yalnızca onun omuzlarındaydı. Odada bulunanların bazıları Oates'in genellikle mesafeli ve soğuk tavırlarını güvensiz bulurlardı, ama şimdi herkes kişisel hoşnutsuzlukları bir na bırakmış, onu desteklemek için toplanmıştı.</p>

    <p>Oates masanın başındaki yerini alıp diğerlerine oturmaları n işaret etti. FBI Başkanı Sam Emmet'le ClA'nın, aydın kişiliğiyle tanınan başkanı Martin Brogan'a döndü. "Durum hakkında ilgi verildi mi?"</p>

    <p>Emmet başıyla masanın öbür ucunda oturan Fawcett'i işaret etti. "Dan bütün olanları anlattı."</p>

    <p>"Kulağınıza bu konuda bir şeyler geldi mi?" Brogan, hayır anlamında başını salladı.</p>

    <p>"İstihbarat kaynaklımızdan bu boyutlarda bir operasyon hakkında en küçük bir söylenti bile geldiğini anımsamıyorum. Ama bu, gelen bir haberi lış yorumlamamış olduğumuz anlamına da gelmez."</p>

    <p>"Ben de Martin'le aynı durumdayım," dedi Emmet. "Devlet kanı'nın kaçırılması gibi bir olayın FBl'a hiçbir ipucu gelmeden başarılmış olması akıllara durgunluk verici bir şey."</p>

    <p>Oates bu kez Brogan'a sordu. "Ruslardan kuşkulanmamızı gerektirecek bir istihbarat var mı?"</p>

    <p>"Sovyet Başkan'ı Antonov bizim Başkan'ımızı Reagan'ın yarısı kadar bile tehlikeli görmüyor. Bu işten kendilerinin sorumlu olduğu Amerikan halkına duyurulacak olursa çok büyük bir tepki göze almış olur. Arı kovanını bir sopayla dürtmek gibi bir şey."</p>

    <p>"Senin içine doğan bir şey var mı, Sam," diye sordu Oates. "Bu iş teröristlerin marifeti olabilir mi?"</p>

    <p>"Teröristler bu denli karmaşık işlere girmezler. Bu operasyon çok usta bir plan ve büyük para yatırımı gerektirir. Hiçbir terörist örgütünün beceremeyeceği kadar dâhice bir uygulama."</p>

    <p>"Başka fikri olan var mı?" diye bütün masaya sordu Oates.</p>

    <p>"Aklıma ABD'ye şantaj yaparak çıkar sağlayabilecek en a dört Arap lideri geliyor," dedi General Metcalf. "Bunların başında da Libya'nın Kaddafi'si var."</p>

    <p>"Para bakımından onların sıkıntısı olmaz işte," dedi Savunma Bakanı Simmons.</p>

    <p>"Ama işin tekniği onlara göre değil," diye ekledi Brogan.</p>

    <p>Ulusal Güvenlik danışmanı Alan Mercier el kaldırıp söz istedi. "Bana kalırsa, bu iş dış güçlerden çok içerden yapılmış ola bilir."</p>

    <p>"Nasıl vardın bu sonuca?" diye sordu Oates.</p>

    <p>"Kara ve uzay dinleme sistemlerimiz bütün dünyadaki h telefon ve radyo yayınını alabiliyor. Burada bulunan herkes de| bilir ki, onuncu kuşak bilgisayarlarımız Rusya'da olsun, müttefik ülkelerde olsun, kullanılan tüm şifreleri çözebilecek nitelikteydi Bu çapta bir operasyon, olayın gelişmesini ve sonucunu bildirmek için uluslararası yoğun bir haberleşme gerektirecektir Mercier sözlerinin sindirilmesi için biraz durdu. "Dinleme analizlerimiz kaçırılma olayına ilişkin en küçük bir yabancı haberleş izine bile rastlamadılar." Simmons piposunu fokurdattı. "Bence Alan önemli bir noktaya parmak bastı."</p>

    <p>"Pekâlâ," dedi Oates. "O halde dışardan şantaj olasılığı çok az. İçerden yapanların ne amacı olabilir?"</p>

    <p>O ana dek konuşmamış olan Dan Fawcett söze girdi. "Belki uzak bir olasılık gibi gelecek, ama hükümeti devirmek için yapılmış ortak bir harekât olasılığını da yok sayamayız." Oates arkasına yaslanıp omuzlarını yükseltti. "Belki de sanıldığı kadar uzak olasılık değildir. Başkan mali kuruluşlarla Uluslararası şirketlere büyük bir hırsla yüklendi. Uyguladığı ver-bi programları bu kuruluşların kazançlarına epey sekte vurdu, adamlar muhalefet partilerine yardım amacıyla servet döküyorlar."</p>

    <p>"Zenginlere vergi bindirip yoksullara yardım konusunda bunu çok uyardım," dedi Fawcett. "Ama beni dinlemedi. Böylece yalnızca işadamlarını değil, orta sınıfı da düşman etti. Kadınların da çalıştığı Amerikan ailelerinde gelirin yüzde ellisinin vergiye kesildiğini politikacılar bir türlü anlamıyorlar."</p>

    <p>"Başkan'ın çok güçlü danışmanları var," dedi Mercier. "Ama ne de hiçbir dev şirket Başkan ve Kongre liderlerini kaçırıp bu-n güvenlik örgütlerine sızmasını önleyemez."</p>

    <p>"Aynı görüşteyim," dedi Emmet. "Çok geniş bir kadro kullanmaları gerekir. Böyle olunca da mutlaka son anda içlerinden biri korkup muhbirlik yapar."</p>

    <p>"İsterseniz artık tahmin yürütmeyi bir yana bırakıp ne yapağımıza bakalım," dedi Oates.</p>

    <p>"İlk işimiz, yoğun bir soruşturma başlatıp, buna her zamanki sıradan işlem görünümü vermek olacak. Mümkünse, kilit adamlarınız bile durumu bilmesin."</p>

    <p>"Soruşturma süresince bir kumanda merkezimiz olacak ?" diye sordu Emmet.</p>

    <p>"Gelişen durumu incelemek ve bilgi alışverişi için her sekiz saatte bir burada toplanırız." Simmons söz aldı. "Benim bir sorunum var. Bu öğleden sonra Kahire'ye gidip Mısır Savunma Bakanı'yla görüşecektim."</p>

    <p>"Durma, git," dedi Oates. "Normal programını hiç bozma, Mettcalf, Pentagon'da senin yerini alır."</p>

    <p>Emmet koltuğunda kıpırdandı. "Ben de yarın sabah Princeton Hukuk Fakültesi'nde konferans verecektim."</p>

    <p>Oates bir an düşündü. "Grip olduğunu ve gelemeyeceğini bildir." Lucas'a döndü. "Oscar, kusura bakma, ama gözden çıkarabileceğimiz en uygun adam sensin. Sam'ın yerini sen al. Gizli Servis'in yeni Başkan'ının konferans verecek kadar zamanı olduğu görülünce hiç kimse Başkan'ın kaçırıldığından kuşkulanmaz."</p>

    <p>Lucas başını sallayarak kabullendi. "Orada olurum."</p>

    <p>"Güzel." Oates masadaki adamlara bir kez daha baktı. "Herkes saat ikide burada olmaya çalışsın. Belki o zamana kadar yeni bir şey öğreniriz."</p>

    <p>"Ben yata bir laboratuvar ekibi gönderdim bile. Belki somut bir şey bulurlar," dedi Emmet. "Dua edelim de bulsunlar." Oates'in omuzları iyice çökmüştü. "Of Tanrım," diye mırıldandı. "Bir devlet bu biçimde nasıl yürütülür?"</p>
  </div>
</body>
</html>
