<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_17"><b class="calibre19"><span class="calibre14">KIRK SEKİZİNCİ BÖLÜM</span></b></h3>

  <p class="msonormal1"><span class="calibre13">Hücrenin kapısı açık ve içeri giren hava, içerideki havadan belki biraz soğuk. Eşikte elinde silahı ve elektroşok tabancasıyla Adrian duruyor. Cooper’ın yanındaysa annesi var. Cooper, Adrian’ın arkasındaki koridora bakıyor. Sunnyvievv veya East Lake’te değiller. Hangi cehennemde olduklarım bilmiyor.</span></p>

  <p class="msonormal1"><span class="calibre13">“Bu adam neden bahsediyor?” diye soruyor annesi Cooper’a.</span></p>

  <p class="msonormal1"><span class="calibre13">Cooper annesine dönüyor Koridordan gelen ışık sayesinde kadım net görebiliyor. Her neredeyseler elektrikleri var. Belki de burası bir evdir. Şehir dışındaki kasabalardan birinde olabilirler mi? Cooper’ın emin olmasına imkân yok.</span></p>

  <p class="msonormal1"><span class="calibre13">“Bilmiyorum,” diye cevaplıyor Cooper Annesi hem ürkmüş hem yaşlı görünüyor gözüne. Yetmiş dokuzunun biraz üzerinde. Son birkaç yıldır suratında sürekli limon emiyormuş gibi bir ifadeyle dolaşıyordu; şimdi ise o koca limon ağzına tıkılmış gibi tatsız bir ifadesi var. Gri saçları karmakarışık. Adrian’ın onu bayıltıp getirdiğini biliyor, ama kadının zorla eve dönüp rujunu ve tokalarını almamasına şaşırmadığı söylenemez. Üzerinde iki yıl önce Cooper’ın ona hediye ettiği gecelik var. “Onun söylediklerine kulak asmamalısın. Delinin teki.”</span></p>

  <p class="msonormal1"><span class="calibre13">“Deli değilim,” diyor Adrian. “Bakın, giysilerindeki kana bakın. O bir katil.”</span></p>

  <p class="msonormal1"><span class="calibre13">“Katil falan değilim,” diyor Cooper.</span></p>

  <p class="msonormal1"><span class="calibre13">İki dakika önce annesi silah zoruyla hücreye getirildi ve Cooper’ın bu konuda yapabileceği hiçbir şey yoktu. Vurulmak istemiyorsa arkasına yaslanıp olup bitenlere seyirci kalmaya mecburdu. Kadın koşa koşa oğlunun yanına gelirken süngerli zemine takılıp düşecek gibi oldu, ama Cooper son anda annesini yakaladı.Kadına sarıldı, onun da burada olmasını istemezdi, ama onu gördüğüne sevinmişti ve bunu fark ettiği anda büyük bir suçluluk duydu. Anne de oğlunu gördüğüne, oğlunun hâlâ hayatta olmasına sevinmişti. Adrian ise şimdi her nasılsa elektroşok tabancasından gerçek bir tabancaya terfi etmişti. Elektroşok tabancası iki kişiye karşı işe yaramazdı, ama silah ayrı bir olaydı. Bir silahla on kişiyi bile durdurabilirdiniz. Bu yüzden Cooper hücrenin kapısı açıldığında ve annesi içeri girdiğinde yerinden kıpırdamadı. Annesini sevse de kadının orada olması bir sürü sorunu beraberinde getirdi. Hem de bir sürü.</span></p>

  <p class="msonormal1"><span class="calibre13">“Neden yalan söylüyorsun? Artık yalan söylemen gerekmiyor,” diyor Adrian. “Sana kendini içindeki nefretten, seni başkalarını öldürmeye iten o öfkeden kurtarma şansı sunuyorum. Tam yedi kişiyi öldürdün.”</span></p>

  <p class="msonormal1"><span class="calibre13">İki, diye düşünüyor Cooper; hatta bir. Ama bu hücreden çıkmayı başarabilirse kesinlikle iki olacak. Kahretsin, hasta ruhlu herif hepsi yetmezmiş gibi bir de babasının kıyafetlerini giymiş. Annesi, babası kırk yıl önce çekip gittiğinde o giysileri de fırlatıp atmalıydı, ama atmadı. “Ben katil değilim.”</span></p>

  <p class="msonormal1"><span class="calibre13">“İyi insanların çocukları seri katil olmaz,” diyor Adrian, Cooper’ın annesine bakarak. “Öyleyse neden yalanlarınla onu mutlu etmeye çalışıyorsun? Bu kadın iyi biri değil.”</span></p>

  <p class="msonormal1"><span class="calibre13">“Genç adam, senin tedaviye ihtiyacın var,” diyor anne. Küçük bir çocukken yemeğini bitirmediği veya çimenleri biçmediği veya kardeşine kötü davrandığı zamanlarda Cooper’lada böyle konuşurdu. Araba çaldığında da bu ses tonuyla konuşmuştu. İçten içe kadının Adrian’dan, gelecekteki Adrian’a bir mektup yazmasını istemesini bekliyor. "Ne oyun oynadığını bilmiyorum, ama bunun sonunda binlerinin canı fena yanacak.”</span></p>

  <p class="msonormal1"><span class="calibre13">“Oğlunuzun katil olduğunu ispatlayabilirim,” diyor Adrian. “Hepsi saçmalık,” diyor Cooper. "Onu dinleme anne.”</span></p>

  <p class="msonormal1"><span class="calibre13">“Kızları Sunnyvievv’a götürüyordu. Orası kapatılmış bir akıl hastanesi. Bina şimdi terk edilmiş durumda. Onları orada tutuyor “Sen delirmişsin,” diyerek lafını bölüyor Cooper. “Onu dinleme anne. Akıl hastanesinden kaçmış. Yıllar önce kitabım için araştırma yaparken onunla görüşmüştüm. Bir baltayla bütün ailesini öldürdü. Parmaklarını kesti ve o parmaklarla duvarlara resimler çizdi.” “Aman Tanrım ne kadar korkunç!” diyor annesi.</span></p>

  <p class="msonormal1"><span class="calibre13">“Ne, ne? Öyle bir şey yapmadım,” diye bağırıyor Adrian. “Anlat ona, annene doğruyu söyle!”</span></p>

  <p class="msonormal1"><span class="calibre13">“Polis onu bulduğunda elbise giyiyormuş.”</span></p>

  <p class="msonormal1"><span class="calibre13">‘Yalan söylüyorsun!”</span></p>

  <p class="msonormal1"><span class="calibre13">“Kız kardeşinin elbisesiymiş ve üzerine küçük geliyormuş, ama yine de o elbiseyleymiş”</span></p>

  <p class="msonormal1"><span class="calibre13">“Seni zavallı çocuk,” diyor anne, Adrian'a. “Annen nasıl biriydi ki böyle şeyler yapan birine dönüştün?”</span></p>

  <p class="msonormal1"><span class="calibre13">“Onların hatası değildi," diyor Adrian. Silahın namlusunu Cooper'ın annesinden Cooper'a kaydırıyor. Cooper, Adnan'ın elinin titreyişinden hiç hoşlanmadı.</span></p>

  <p class="msonormal1"><span class="calibre13">“Birden fazla annen mi vardı?” diye soruyor kadın.</span></p>

  <p class="msonormal1"><span class="calibre13">“Sadece birini öldürdüm,” diyor Adrian ve artık bağırıyor.Cooper korumak için vücudunu annesine siper ediyor. “Diğeri, diğeri eceliyle öldü! Ayrıca kimsenin parmağını kesip elbisesini giymedim! Bunu neden yapayım!”</span></p>

  <p class="msonormal1"><span class="calibre13">“Annemi serbest bırak,” diyor Cooper.</span></p>

  <p class="msonormal1"><span class="calibre13">“Emin misin? İstediğin gerçekten bu mu? Annenin serbest kalıp dünyaya gerçekte nasıl biri olduğunu anlatmasını mı istiyorsun?”</span></p>

  <p class="msonormal1"><span class="calibre13">Haksız sayılmaz ve bu mesele Adrian annesini getireceğini söylediğinden beri Cooper’ın aklını kurcalıyor.</span></p>

  <p class="msonormal1"><span class="calibre13">“Sana yardım ettim,” diyor anne. 'Yaranı sardım. Sen ise karşılığını böyle mi veriyorsun? Çok kabasın.Görgüsüzsün. Annen olsaydım çok utanırdım.”</span></p>

  <p class="msonormal1"><span class="calibre13">“Anne,” diyen Cooper kadına çenesini kapamasını ima eden bir bakış fırlatıyor.</span></p>

  <p class="msonormal1"><span class="calibre13">“Bana öyle bakmayı kes Cooper! Sözümü sakınmadığımı bilirsin.”</span></p>

  <p class="msonormal1"><span class="calibre13">Kadın ikisini de öldürtecek.</span></p>

  <p class="msonormal1"><span class="calibre13">“Hah! Onun kötü biri olduğunu biliyordum!” diyor Adrian. “Aynı kitaplarda yazdığı gibi. Onu serbest bırakırsam insanlara neler anlatacağını düşün. Annen bana inanmıyor olabilir, ama polis ona kulak verecek ve parçalan birleştirecektir. Yalan söylemediğimi keşfedeceklerdir.”</span></p>

  <p class="msonormal1"><span class="calibre13">“Onu serbest bırak,” diyor Cooper, ama ses tonu artık eskisi kadar ikna edici değil ve annesi de bunu gözden kaçırmadı.</span></p>

  <p class="msonormal1"><span class="calibre13">“Cooper? Söylediklerinde gerçek payı var mı?” diye soran kadın adamın önüne geçip gözlerinin içine bakıyor.</span></p>

  <p class="msonormal1"><span class="calibre13">“Elbette yok,” diyor Cooper.</span></p>

  <p class="msonormal1"><span class="calibre13">“Hepsi doğru,” diyor Adrian.</span></p>

  <p class="msonormal1"><span class="calibre13">"Çeneni kapa genç adam/' diyen anne, Adrian'a azarlayan bir bakış fırlatıp oğluna dönüyor. “Bana kimseyi incitmediğini söyle.”</span></p>

  <p class="msonormal1"><span class="calibre13">“Bu herif deli,” diyor Cooper. ‘Yemin ederim ki delinin teki ve hepsini uyduruyor.”</span></p>

  <p class="msonormal1"><span class="calibre13">‘Yemin et. Bana hiç kimseyi incitmediğine dair yemin et.”</span></p>

  <p class="msonormal1"><span class="calibre13">“Giysilerindeki kana bakın,” diyor Adrian ve kadım ikna etmek için yanıp tutuşuyor. “Sorun bakalım o kan oraya nereden gelmiş?”</span></p>

  <p class="msonormal1"><span class="calibre13">"Birine yardım etmeye çalışıyordum,” diyor Cooper. "Bir kız vardı. Adrian onu bıçakladı. Kızı kurtarmayı denedim, ama başaramadım.” Aniden kendini annesine yalan söyleyen küçük bir çocuk gibi hissediyor. Kadının kendisine inanmasını istiyor; iyi de inansa ne olacak? Onu polise gidip Adrian'ın iddialarını tekrarlamamaya nasıl ikna edecek?</span></p>

  <p class="msonormal1"><span class="calibre13">Yapabileceğini sanmıyor. Annesi neredeyse seksen yaşında ve seksen yaşındaki insanlar çenelerini kapalı tutmasını bilmez. Kadın burada olanları mutlaka birilerine anlatacaktır Ama Cooper'ın buradan annesiyle birlikte kurtulmasının, kurbanı ve kahramanı oynamasının bir yolu olmalı. Fotoğraflar bulunmamışsa belki bir şansları vardır.</span></p>

  <p class="msonormal1"><span class="calibre13">“Kızın kanlan üstüme başıma bulaştı. Çok korkunçtu,” diyor Cooper. “Gerçekten berbattı. Onu kurtarmak için her şeyi yaptım, ama başaramadım.”</span></p>

  <p class="msonormal1"><span class="calibre13">Annesi de oğlunun elini tutup, “Her şey yoluna girecek," diyor.</span></p>

  <p class="msonormal1"><span class="calibre13">"Bana kızın cesedinin nerede olduğunu söyledi,” diyor Adrian. “Nereden biliyordu? Polisler bu sorunun cevabını öğrenmek isteyecektir!"</span></p>

  <p class="msonormal1"><span class="calibre13">“Hangi ölü kızdan bahsediyor?” diye soruyor anne. “Kurtarmaya çalıştığın kız mı?”</span></p>

  <p class="msonormal1"><span class="calibre13">"Hayır, başka biri," diyor Cooper “Bu adam bir sürü kız öldürmüş.”</span></p>

  <p class="msonormal1"><span class="calibre13">"Ya parmaklar? Cooper insanların başparmaklarını kesip kavanozlara koyarak koleksiyonuna katıyor! Kendi gözlerimle gördüm!”</span></p>

  <p class="msonormal1"><span class="calibre13">İnsanların parmaklarını kesen sensin,” diyor Cooper</span></p>

  <p class="msonormal1"><span class="calibre13">Adrian silahın namlusunu doğrultuyor Cooper yeniden annesinin önüne geçiyor. Her şey hemen şimdi bitebilir. Derken Adrian gülümsüyor “Bunları neden söylediğini anlıyorum,” diyor “Korktuğun için.”</span></p>

  <p class="msonormal1"><span class="calibre13">“Her şey yoluna girecek,” diye fısıldıyor annesi ve sıkı sıkı oğlunun elini tutuyor.</span></p>

  <p class="msonormal1"><span class="calibre13">‘Ağlama,” diyor annesi Cooper’a. Cooper ağladığının farkında bile değil. Uzanıp gözyaşlarını siliyor. “Bizi buradan kurtarmanın bir yolunu bulacaksın,” diyor kadın.</span></p>

  <p class="msonormal1"><span class="calibre13">“Özür dilerim,” diyor Cooper.</span></p>

  <p class="msonormal1"><span class="calibre13">“Burada olmamız senin suçun değil. Başkalarının eylemlerinden, hele sorunlu bir adamın eylemlerinden sen sorumlu değilsin."</span></p>

  <p class="msonormal1"><span class="calibre13">“Ben sorunlu değilim,” diyor Adrian. “Söyle ona Cooper, ona kaçırdığın kızı anlat. Hadi anlat!”</span></p>

  <p class="msonormal1"><span class="calibre13">“Hangi kız?” diye soruyor Adrian’ın, Emma’yı bulduğunu anlayan Cooper.</span></p>

  <p class="msonormal1"><span class="calibre13">“Sunnyviev da bıraktığın kız. Onu öldürecektin.”</span></p>

  <p class="msonormal1"><span class="calibre13">“Neden bahsediyorsun, hiçbir şey anlamıyorum?”</span></p>

  <p class="msonormal1"><span class="calibre13">“Onu sana göstereceğim,” diyor Adrian. “İkinize de göstereceğim. Kızı yatağa bağladım.” “Zavallı bir kızı mı kaçırdın?” diye soruyor Cooper'ın annesi Adrian'a.</span></p>

  <p class="msonormal1"><span class="calibre13">“Onu kurtardım.”</span></p>

  <p class="msonormal1"><span class="calibre13">“Bir kızı bağlamaya onu kurtarmak mı diyorsun? Onun canını mı yakacaksın?” diye soruyor kadın.</span></p>

  <p class="msonormal1"><span class="calibre13">“Hiçbir şey anlamıyorsun!” diyor Adrian.</span></p>

  <p class="msonormal1"><span class="calibre13">“Çünkü söylediklerin anlamlı değil,” diyor Cooper.</span></p>

  <p class="msonormal1"><span class="calibre13">“Annenden korkuyorsun. Ondan hep korktun. Sürekli onun sözü geçiyordu. Kitabında öyle yazmışsın. Seri katillerden bahseden herkes aynı şeyleri yazıyor. Bu yüzden anneni getirdim. Üstelik yalan söylüyorsun! Ailemi öldürmedim! Elbisesini giydiğim bir kız kardeşim yok!”</span></p>

  <p class="msonormal1"><span class="calibre13">“Lütfen gitmemize izin ver; sana yalvarıyorum,” diyor Bayan Riley.</span></p>

  <p class="msonormal1"><span class="calibre13">“Yapamam. O çok kıymetli.” Cooper’a bakıyor ve, “Burada bekleyin,’’ dedikten sonra kapıyı kapayıp gözden kayboluyor.</span></p>

  <p class="msonormal1"><span class="calibre13">“Şükürler olsun ki iyisin,” diyor annesi ve Cooper’a sımsıkı sarılıyor</span></p>

  <p class="msonormal1"><span class="calibre13">“Bizi buradan kurtarmanın bir yolunu bulacağım,” diyor Cooper “Söz veriyorum.” Tek yapması gereken polisin neler bildiğini öğrenene dek annesinin polislerle konuşmasını engellemek.</span></p>

  <p class="msonormal1"><span class="calibre13">“Geri geliyor,” diyor Cooper. Ayak sesleri. Kapı açılıyor ve Adrian elinde silahla içeri giriyor. “Bunu senin iyiliğin için yapıyorum,” diyor Adrian.</span></p>

  <p class="msonormal1"><span class="calibre13">“Ney?” diye soruyor Cooper.</span></p>

  <p class="msonormal1"><span class="calibre13">“Bunu,” diyen Adrian gömleğini kaldırıp kemerindeki walkmanın play tuşuna basıyor. Cooper kendi sesini ve Adrian’ın sesini duyuyor. Annesinin kaderi o an mühürleniyor. Yetmiş dokuz yaşında, yaşayacağı kadarını yaşadı. Cooper bu düşünceye sıkı sıkı sarılıyor. Ölümü, annesinin onu kurtarmak için kendini feda edişi olarak görülebilir. Zaten öyle bir kadındı. Cooper annesini sever, ama özgürlüğü daha çok seviyor.</span></p>
</body>
</html>
