<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_11"><b class="calibre19"><span class="calibre14">OTUZ SEKİZİNCİ BÖLÜM</span></b></h3>

  <p class="msonormal1"><span class="calibre13">Çekicinin gelmesi bir saati buluyor. Köpekli adamların geri dönebileceğini düşündüğüm, gergin bir bekleyiş. Onları ve köpeklerini vurup sonraki yirmi yılı hapiste geçirmek istemiyorum. Ayrıca canım sıkkın, çünkü peşine düşmem gereken ipuçları edinsem de beklemek zorundayım. Çekici geliyor, şoför kamyondan iniyor ve kiralık aracın etrafında dolaşıyor. Ellerini tulumunun askılarına taktığı için kıyafetinin üst kısmı hafif sarkmış, beyaz tişörtü terden ıslanıp şeffaflaşmış. Adamın ellerinde benzin ve yağ lekeleri var.</span></p>

  <p class="msonormal1"><span class="calibre13">“Anlaşılan birilerini fena kızdırmışsın,” diyor lastiklere bakarak.</span></p>

  <p class="msonormal1"><span class="calibre13">“Bazen beni yanlış anlıyorlar/' diyorum ona.</span></p>

  <p class="msonormal1"><span class="calibre13">Kancayı ve zinciri arabanın altından geçirip direksiyonun başına dönüyor ve bir düğmeye bastığında vinç arabayı kamyona çıkarıyor. Aracın yerine sağlam bir şekilde bağlandığına emin olunca kamyona biniyoruz. Yerlerde o kadar fazla hamburger ambalajı var ki nefes almak bile kolesterol seviyemi yükseltiyor. Havadan sudan konuşuyoruz. Zaten havadan sudan konuşma denen şey böyle zamanlar için icat edilmemiş midir? Beni araba kiralama şirketinin tavsiye ettiği tamirhaneye götürüyor. Garajdakilere geleceğim haber verilmiş, ama elleri dolu olduğu için en erken bir saat sonra benimle ilgilenebilecekler. Sıcağa aldırmamaya çalışarak dışarıdaki banklardan birine oturup beş dakikamı ağaca, beş dakikamı duvara ve diğer beş dakikalarımı da bakılabilecek neler varsa onlara bakarak geçiriyorum. Hava kauçuk kokuyor Donovan Green'i arayıp bilgilendiriyorum. Ona birkaç ismi araştırdığımı ve daha fazla paraya ihtiyacımın olması ihtimaline karşı cep telefonunu açık tutmasını söylüyorum. Bana paranın önemli olmadığını söyleyip Emma'nın fotoğrafının yanımda olup olmadığını soruyor Cüzdanımda diyorum. Fotoğrafı çıkarıp bakmamı istiyor. Dediğini yapıyorum. Bana kızının hayatının ellerimde olduğunu, kızının hâlâ hayatta olduğuna inandığını ve paranın bir önemi olmadığını söylüyor Bana polise değil, ona çalıştığımı hatırlatıyor. Cooper Rileyyi bulursam önce onu arayacağım ve birkaç saat Cooper Riley ile baş başa bırakacağım.</span></p>

  <p class="msonormal1"><span class="calibre13">“Tamam,” diyorum.</span></p>

  <p class="msonormal1"><span class="calibre13">“Söz ver,” diyor. “Söz ver, Riley yaptığının bedelini ödeyecek.”</span></p>

  <p class="msonormal1"><span class="calibre13">“Söz veriyorum.”</span></p>

  <p class="msonormal1"><span class="calibre13">Telefonu kapayıp Schroder’i arıyorum. “Evimden aldığınız parmak izlerinden bir şey çıktı mı?” diyorum.</span></p>

  <p class="msonormal1"><span class="calibre13">“Hiçbir şey çıkmadı. Ama parmak izleri düzgündü. Demek ki Melissa’ya veya sabıkası olan birine ait değil” diyor ve lafı yarım kalıyor. “Bekle bir saniye." Telefonu kulağından çekiyor. Boğuk sesler duyuyorum, ama söylenenler anlaşılmıyor. Bir saniye sonra geri geliyor. “Dinle, gitmem gerek.”</span></p>

  <p class="msonormal1"><span class="calibre13">“Bekle bir saniye. Belki aradığımız kişi genç biridir; sabıka kaydı yoktur, ama tımarhaneye yatırıldığı için tıbbi kayıtlardan kim olduğunu öğrenebiliriz.”</span></p>

  <p class="msonormal1"><span class="calibre13">“Nereye varmaya çalışıyorsun Tate?”</span></p>

  <p class="msonormal1"><span class="calibre13">“Sana bir sürprizim var, “ diyorum. “Kulağını dört aç. Cooper Rile/yi kimin kaçırdığını biliyorum.”</span></p>

  <p class="msonormal1"><span class="calibre13">“Öyle mi? Kimmiş?”</span></p>

  <p class="msonormal1"><span class="calibre13">“Grover Hills’teki hastalardan biri. Adı Adrian Loaner. Eğer oraya yatırıldığında daha çocuksa suç işlemiş olsa bile sabıka kaydı silinmiştir”</span></p>

  <p class="msonormal1"><span class="calibre13">“Tamam, iyi keşif Tate. Bunu araştıracağız.”</span></p>

  <p class="msonormal1"><span class="calibre13">“Bekle bir dakika," diyorum, çünkü hiç heyecanlanmamış olmasından neler döndüğünü anladım. “Zaten biliyor muydunuz?” “Elbette biliyorduk. Ne yani, sensiz hiçbir şey beceremediğimizi mi düşünmüştün?”</span></p>

  <p class="msonormal1"><span class="calibre13">“Ne biliyorsunuz?”</span></p>

  <p class="msonormal1"><span class="calibre13">“Dinle Tate, kapatmalıyım.”</span></p>

  <p class="msonormal1"><span class="calibre13">“Benimle buluşabilir misin?”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Yanında polis köpeklerini de getir.”</span></p>

  <p class="msonormal1"><span class="calibre13">“Sen benimle dalga mı geçiyorsun?”</span></p>

  <p class="msonormal1"><span class="calibre13">“Grover Hills’e”</span></p>

  <p class="msonormal1"><span class="calibre13">“Dinle Tate, ne yaptığımızı biliyoruz, biz -”</span></p>

  <p class="msonormal1"><span class="calibre13">“Grover Hills’e gel...”</span></p>

  <p class="msonormal1"><span class="calibre13">“Zaten orayı araştırıyoruz.”</span></p>

  <p class="msonormal1"><span class="calibre13">“Bir şey buldunuz mu?”</span></p>

  <p class="msonormal1"><span class="calibre13">“Senin bulduğundan fazlasını bulduk.”</span></p>

  <p class="msonormal1"><span class="calibre13">“Cooper Riley’yi buldunuz mu?”</span></p>

  <p class="msonormal1"><span class="calibre13">“Henüz değil.”</span></p>

  <p class="msonormal1"><span class="calibre13">“Ama başkalarını buldunuz.”</span></p>

  <p class="msonormal1"><span class="calibre13">“Bir iki ceset.”</span></p>

  <p class="msonormal1"><span class="calibre13">Başımdan aşağı kaynar sular dökülüyor. “Emraa Green mi?” “Hayır,” dediğinde rahat bir nefes alıyorum. “Dinle Tate, buraya gelmeyi aklından bile geçirme.”</span></p>

  <p class="msonormal1"><span class="calibre13">“Birazdan orada olurum,” diyerek telefonu kapıyorum.</span></p>

  <p class="msonormal1"><span class="calibre13">Saat yediye doğru arabamı tamire başlıyorlar Sabırsızlanıp garajın önünü turluyorum. Diğer arabalara bakıp birini çalıp çakmayacağımı düşünüyorum. Tekerlekler çıkarıldı. Bir tekerleği değiştirmek on dakika sürüyor. Kırk dakika sonra arabamı bana teslim ediyorlar ve hemen yola düşüyorum.</span></p>

  <p class="msonormal1"><span class="calibre13">Grover Hills’e giderken her nasılsa yine kayboluyorum. Oysa daha bugün oradaydım. Güneş gözüme giriyor, gölgeliği indiriyorum, ama altından üstünden geçip yine bana ulaşıyor. Ne zaman dönüş yapacak olsam ışık gözümü alıyor. Grover Hills’e varınca aracımı polis araçlarından birinin arkasına park ediyorum. Binanın bir tarafı güneşin çarpmasıyla aydınlanmış. Pencereler parlıyor, diğer üç taraf ise karanlık. Elimi gözüme siper edip Schroder'i arıyorum. Binanın etrafına polis bandı çekilmemiş, çünkü binayı talan edecek kimse yok. Otuz kadar görevli olay yerini araştırıyor. Arabadan indiğimi görünce başlarını çevirip bana bakıyorlar; ama hiçbiri yanıma gelmiyor Sanırım kim olduğumu biliyorlar Schroder geçmeme izin vermelerini söylemiş olmalı. Sakallı bir adamın yanında duruyor. Beni görünce konuşmasını bölüp yanıma geliyor. Gömleğinin kollarını kıvırmış, kat yerleri toz toprakla dolmuş.</span></p>

  <p class="msonormal1"><span class="calibre13">“Tanrı aşkına Tate, hiç laf dinlemiyorsun,” diyor başını iki yana sallayarak.</span></p>

  <p class="msonormal1"><span class="calibre13">“Niçin bu tavırları bırakıp benim bu işe müdahil olduğumu kabul etmiyorsun Cari? Bırak yardım edeyim. Beni hapisten almaya geldiğinde yardımımı istememiş miydin? Ben de ediyorum. Alabileceğin bütün yardıma ihtiyacın varken gitmemi istiyormuş numarası yapmayı kes."</span></p>

  <p class="msonormal1"><span class="calibre13">İtiraz edecek gibi oluyor; elini kolunu kaldırıp öfkeli hareketler yapmaya hazırlandı. Ama sonra pes edip gülümsüyor. "Haksız değilsin,” diyor, “Sana öfkelenmemek herhalde kalbime de iyi gelecektir.’’</span></p>

  <p class="msonormal1"><span class="calibre13">“Ne buldunuz?”</span></p>

  <p class="msonormal1"><span class="calibre13">“Şimdilik iki ceset.”</span></p>

  <p class="msonormal1"><span class="calibre13">“Şimdilik mi?”</span></p>

  <p class="msonormal1"><span class="calibre13">“Evet. Başka cesetler de var mı diye araştırıyoruz. Cesetlerden biri yeni.”</span></p>

  <p class="msonormal1"><span class="calibre13">“Ne kadar yeni?”</span></p>

  <p class="msonormal1"><span class="calibre13">“İlk ceset birkaç yıllık. İkinci ceset ise adli tabibin söylediğine göre yaklaşık bir gündür toprak altında. Adının Karen Ford olduğunu sanıyoruz. Kimliği henüz doğrulanmadı, ama her şey tutuyor. Fahişeymiş, sabah kayıp olduğu bildirildi. Yirmi yaşında,” diyor. “Tanrı aşkına, daha yirmi yaşındaymış.”</span></p>

  <p class="msonormal1"><span class="calibre13">“Cinayet silahını buldunuz mu?” diye soruyorum.</span></p>

  <p class="msonormal1"><span class="calibre13">“Henüz değil. Dahası da var; içeriye girdiğinde alttaki hücreyi gördün mü? Orada kan tespit edildi.”</span></p>

  <p class="msonormal1"><span class="calibre13">“Gördüm,” diyorum. “Hastalar oraya Çığlık Odası dermiş.” “Ne?”</span></p>

  <p class="msonormal1"><span class="calibre13">Ona Jesse Cartman’dan bahsediyorum. Schroder ilk on saniye anlattıklarımla ilgilenmiyor, sonra ellerini yumruk yapıp başını yavaşça iki yana sallıyor. Ona ikizlerden bahsettiğimde dişlerini öyle bir gıcırdatıyor ki çıldırıp beni ısırmasından korkuyorum.</span></p>

  <p class="msonormal1"><span class="calibre13">“Jesse Cartman güvenilir bir kaynak sayılmaz,” diyor Schroder, ama benim gibi onun da hikâyeye kısmen inandığını görebiliyorum. Hele cesetler bulunmaya başlamışken.</span></p>

  <p class="msonormal1"><span class="calibre13">“Birilerini aramalısın," diyorum. “Çalışanlar neler döndüğünü biliyormuş. Anlatılanların yarısı bile doğruysa saldırı, cinayet ve kim bilir daha ne suçlar işlenmiş.”</span></p>

  <p class="msonormal1"><span class="calibre13">“Tanrım,” diyor. “Tam bir kâbus olacak.”</span></p>

  <p class="msonormal1"><span class="calibre13">“Ya Emma Green? Burada olduğunu gösteren herhangi bir delile rastladınız mı?”</span></p>

  <p class="msonormal1"><span class="calibre13">Başını iki yana sallıyor. “Alt kattaki demir kapıda parmak izleri bulundu. Cooper Riley’nin ofisinden aldığımız izlere uyuyor Diğer odaları da araştırıyoruz, ama hâlâ Emma Green’den iz yok. Sadece Karen Ford Anlaşılan saldırgan onu yataklardan birine bağlamış. Ayrıca bodrumda elektroşok tabancasının fırlattığı kâğıtlara rastladık. Kanepede ve kanepenin altında bulundu. Sayıları azdı, anlaşılan Adrian temizlik yapmış.”</span></p>

  <p class="msonormal1"><span class="calibre13">"Seri numarasını araştırdınız mı?"</span></p>

  <p class="msonormal1"><span class="calibre13">“Evet, bir şey çıkmadı. Beş yıl önce çalındığı bildirilen bir koliden toplam iki yüz elektroşok tabancası kaybolmuş ve her nasılsa dünyanın her tarafına dağılmış.”</span></p>

  <p class="msonormal1"><span class="calibre13">“Adrian gibi biri onu nereden bulmuş?” diye soruyorum.</span></p>

  <p class="msonormal1"><span class="calibre13">“Belki Cooper'ındır.”</span></p>

  <p class="msonormal1"><span class="calibre13">“Adamı kendi elektroşok tabancasıyla mı vurmuş?”</span></p>

  <p class="msonormal1"><span class="calibre13">Schroder omuz silkiyor. “Belki.”</span></p>

  <p class="msonormal1"><span class="calibre13">“Demek Adrian, Meyi bodrumda kilitli tutuyormuş,” diyorum. “Mahkûmu olarak. Cesedini bulmadığınıza göre hâlâ hayattadır Belki Cooper yıllar önce Çığlık Odası’nda Adrian'ı incitmişti. Kandan ne çıktı?"</span></p>

  <p class="msonormal1"><span class="calibre13">"Kesin konuşmak için erken, ama kan yeniydi. Herhalde Karen Ford’a aittir. Başka şeyler de bulduk. Giysiler, kişisel eşyalar, birkaç alet ve tabaklar Hepsi kolilere konulup ağaçların arasına saklanmıştı. Anlaşılan Adrian alelacele gitmiş ve her şeyi alacak vakti olmamış. Adrian Loaner’ın varlığını nasıl keşfettin?" diye soruyor.</span></p>

  <p class="msonormal1"><span class="calibre13">Ona bakım evinden bahsediyorum. “Ya sen?” diye soruyorum.</span></p>

  <p class="msonormal1"><span class="calibre13">“Kolay oldu. Hastanenin eski çalışanlarıyla konuştuk. Onlara robot resmi gösterdik ve kedinin başına gelenleri anlattık. Bize hayvan leşlerini kazıp çıkaran ve robot resme benzeyen birinden bahsettiler Birini bakımevine yolladım ve senin öğrendiklerini öğrendim. Bize oraya çoktan uğradığını söylediler Buraya gelmen neden uzun sürdü?”</span></p>

  <p class="msonormal1"><span class="calibre13">“Arabam bozuldu.”</span></p>

  <p class="msonormal1"><span class="calibre13">“Radarla tarama yapmadan önce polis köpeklerini araziye saldık. Adli tabip diğer cesedin en az on yıllık olduğunu söyleyince arama yaptığımız alanı genişlettik.”</span></p>

  <p class="msonormal1"><span class="calibre13">Biri binanın arkasından bize sesleniyor. Dedektifler o yöne gitmeye başladı. Schoder'ın peşinden sesin geldiği yöne gidip hakkında neler bildiğini soruyorum. Fazla bir şey bilmiyor. Sonunda binanın gölgede kalan güney tarafına ulaşıyoruz. Burası daha serin. Dedektifler yarım daire oluşturacak şekilde dizilmiş. Aralarındaki boşluklarda toprak yığınları var. İki mezar ortaya çıkarılmış, (İki çukur ve yanlarında ufak tepecikler) ve toprağın dibi nemli. Dedektifler üçüncü toprak yığınının önüne toplanmış. Grubun önüne geçiyoruz. Herkes yarı yarıya ortaya çıkmış mezara bakıyor. Bir kafatası ve bir kol görünüyor, hiç et yok. O zaman artık Cartman'ın hikâyesi eskisi kadar inanılmaz gelmiyor bana.</span></p>

  <p class="msonormal1"><span class="calibre13">“Tanrım,” diyor Schroder.“Neye rastladık böyle?”</span></p>

  <p class="msonormal1"><span class="calibre13">Kimse cevap vermiyor Kazma işlerini yapanlar kürekleri bırakıp kenara çekildi ve başka biri fotoğraf çekiyor. Kazma işini yapan kişi küreğin yanında durup gülümseyerek poz vermiyor ve devam edebilmek için fotoğrafçının işinin bitmesini bekliyor. Kimse artık eskisi kadar hevesli değil.Gruptaki herkesin ne düşündüğü suratlarından belli.Cesetlerin sayısı üçle sınırlı kalmayacak.Kazılan mezarların on metre ötesindeki mavi muşambada kanlı elbisesiyle bir kadın cesedi var Karen Ford. Muhtemelen arkadaşları ve ailesi onu arıyor ve hayatta olması için birkaç günlüğüne şehirden ayrılmış olması için dua ediyorlar. Ama Karen’ın işini yapan insanların kaybolduklarında bir daha dönmeyeceklerini de biliyorlar içten içe.</span></p>

  <p class="msonormal1"><span class="calibre13">“Bu işten nefret ediyorum,” diyor Schroder cesede baktığımı görünce.</span></p>

  <p class="msonormal1"><span class="calibre13">Geldiğimde Schroder’in konuştuğu sakallı adam, “Nefret etmemen garip olurdu,” diyor.</span></p>

  <p class="msonormal1"><span class="calibre13">“Bu Benson Barlow,”Schroder bizi tanıştırıyor.</span></p>

  <p class="msonormal1"><span class="calibre13">Güneş Barlow'un arkasından vurduğu için adam çok zayıf görünüyor. Yüzü güneş kreminden parlıyor, ama krem işe yaramamış olacak ki teni kıpkırmızı. İntihara yeltenen gençleri vazgeçirebilecek türden, derinden gelen ikna edici bir sesi var. Elini sıkıyorum. “Senden bahsedildiğini duymuştum,” diyor bana.</span></p>

  <p class="msonormal1"><span class="calibre13">“İyi ama sen kimsin?”</span></p>

  <p class="msonormal1"><span class="calibre13">“Danışmanlarımızdan,” diyor Schroder.</span></p>

  <p class="msonormal1"><span class="calibre13" xml:lang="EN-US">Barlow,“Psikiyatrım,” diye ekliyor.</span></p>

  <p class="msonormal1"><span class="calibre13">“Birkaç ay önce birlikte çalışmıştık,” diyor Schroder.“Akıl hastalarıyla uğraştığımız için bize yardım edebileceğini düşündüm.” “Bazılarını muayene etmiştim,” diyor Barlow.</span></p>

  <p class="msonormal1"><span class="calibre13" xml:lang="EN-US">“Peki ya Adrian Loaner?”</span></p>

  <p class="msonormal1"><span class="calibre13" xml:lang="EN-US">“Ne yazık ki hayır,”diyor.</span></p>

  <p class="msonormal1"><span class="calibre13">“Loaner’ın yılda iki kere kontrole gitmek zorunda olduğu başka bir psikiyatrı var,” diyor Schroder.Nicholas Stanton.”</span></p>

  <p class="msonormal1"><span class="calibre13">“Stanton’ı biliyorum,” diyor Barlow.“İyi biridir.”</span></p>

  <p class="msonormal1"><span class="calibre13">“Şanssızlığımıza inanamıyorum,” diyor Schroder.“Adam havanın daha serin olduğu bir yerlere tatile gitmiş. Hasta kayıtları için mahkeme emri çıkarmaya çalışıyoruz.”</span></p>

  <p class="msonormal1"><span class="calibre13">“Hiç ihtimal var mı?” diye soruyorum.</span></p>

  <p class="msonormal1"><span class="calibre13">“Psikiyatrın hasta kayıtlarını almak için mahkeme emri çıkarmamıza mı? Karımı kredi kartını kullanmaktan vazgeçirebilmem ihtimali bile daha yüksek,” diyor Schroder.</span></p>

  <p class="msonormal1"><span class="calibre13">“Loaner’ın yılda iki kere mi doktora gitmesi gerekiyormuş?” diye soruyorum doğrulamak amacıyla. “Az değil mi?”</span></p>

  <p class="msonormal1"><span class="calibre13">“Az ama bu ne benim ne Doktor Stanton’ın hatası,” diyor Barlow.“Hepsi mahkemeler ve hükümet tabiplerinin sayısının azlığı yüzünden.”</span></p>

  <p class="msonormal1"><span class="calibre13">“Söylesene Adrian,Cooper’ı nereye götürmüştür?”</span></p>

  <p class="msonormal1"><span class="calibre13">“Bilinen bir yere. Tek söyleyebileceğim bu.”</span></p>

  <p class="msonormal1"><span class="calibre13">“O zaman ne işe yarıyorsun. Kendi başımıza çözmeyeceğimiz bir şey değil bu söylediğin,” "Dinle diyor, ama elimi kaldırıp onu susturuyorum.</span></p>

  <p class="msonormal1"><span class="calibre13">“Özür dilerim, sert konuşmak istememiştim,” diyorum. “Uzun bir gündü.”</span></p>

  <p class="msonormal1"><span class="calibre13">“Sorun değil,” diyor başını sallayarak. “Polislerle çalışan psikiyatrlar öfkeli tavırlara alışkındır.”Başka bir şey daha söyleyecekmiş gibi bana bakıyor; ne söyleyeceğini bilsem de bildiğimi belli etmiyorum ve o da devam ediyor. “Aramızda yanlış anlaşılma olmasın. Söyleyeceklerimin hepsi varsayım.Ben bir bilim adamıyım ve televizyonda gördüğün piçler gibi değilim. Ağzımdan çıkanlar belirli bir temele dayanan şeyler. Bence buraya geri gelecek. Burası onun evi. Hazır olmadan buradan ayrılmak zorunda bırakıldı. Stres altındadır ve üzülmüştür. Onun gibi stres altında kalan insanlar rahat hissedecekleri yerlere, eylemlere dönerler. Demek istediğim şu: Bu soruşturmadaki herkes evcil hayvanlarını bu gece kilit altında tutmalı ve evlerinizin önüne sivil polis araçları yerleştirilmeli. Her biriniz olası hedeflersiniz, ama gerçi senin için biraz geç kalmışız.” Derin bir nefes alıp devam ediyor sözlerine. “Bence buraya dönmeye ne kadar hevesli olduğunu yakında görürsünüz. Burası onun evi. Neler olduğunu yakından takip edecek. Şimdi bile oralardan bizi izliyor olabilir,” dediğinde hep birlikte ağaçlara dönüp bizi gözetleyen bir deli var mı diye bakıyoruz. “Bence bu yöne gelen herkesi durdurmaları için yola devriye arabaları yerleştirin.”</span></p>

  <p class="msonormal1"><span class="calibre13" xml:lang="EN-US">“Cooper Rile’nin kitabını okudun mu?” diye soruyorum psikiyatra.</span></p>

  <p class="msonormal1"><span class="calibre13" xml:lang="EN-US">Schroder,“Söylesene,o kitabın bir kopyasına nasıl ulaştın Tate?” diye soruyor.</span></p>

  <p class="msonormal1"><span class="calibre13" xml:lang="EN-US">Barlow bana, “Evet, Dedektif Schroder danışmaya geldiğinde bana kitabın bir kopyasını verdi,” diyor. “Kötü yazılmış bir kitap. Üstelik bilgiler tutarsız. Adam belli ki bildiğinden daha fazlasını bildiğine inanmış; vardığı sonuçlarsa saçma sapan. Çok daha iyisini yapabilirim. Aslında birkaç yıldır bu konuyu düşünüyordum ve belki, fırsatçılık yapmak istemem, ama bu vakadan işime yarayacak malzemeler çıkabilir.”</span></p>

  <p class="msonormal1"><span class="calibre13">“Tanrı aşkına...” diyorum.</span></p>

  <p class="msonormal1"><span class="calibre13">“Ne düşündüğünü biliyorum/’ diyerek susturuyor beni. “Ama benim gibiler Adrian ve Cooper gibileri incelemezse senin gibiler onları asla yakalayamaz.”</span></p>

  <p class="msonormal1"><span class="calibre13">“Tamam, tamam,” diyorum ve haklı olması canımı sıkıyor. Aman ne güzel, birileri bunca ölümden ve acıdan para kazanacak. “Yalnız anlayamadığım bir şey var.”</span></p>

  <p class="msonormal1"><span class="calibre13">“Tek bir şey mi?” diye soruyor Schroder.</span></p>

  <p class="msonormal1"><span class="calibre13">Alaycılığı görmezden geliyorum. “Adrian, Pamela Deans’ten intikam almak istiyordu ve onu öldürdü,” diyorum. “Eğer Cooper Riley den intikam almak istiyorsa niçin onu hâlâ öldürmedi?”</span></p>

  <p class="msonormal1"><span class="calibre13" xml:lang="EN-US">Barlow kaşlarını çattığında alnında kırışıklıklar beliriyor. “On puanlık soru da bu, değil mi? Ben de aynı şeyleri düşünüyordum. Bence Cooper Riley’nin kaçırılışının altında yatan neden intikam değil.”</span></p>

  <p class="msonormal1"><span class="calibre13">“O zaman ne?” diye soruyorum içten bir merakla.</span></p>

  <p class="msonormal1"><span class="calibre13">“Bence hayranlık.”</span></p>

  <p class="msonormal1"><span class="calibre13">“Hayranlık mı?” diye tekrarlıyor Schroder.</span></p>

  <p class="msonormal1"><span class="calibre13">“Bence Cooper Riley hastalarla görüşmek ve çeşitli testler yapmak için buraya geldiğinde Adrian onu saplantı haline getirdi.”</span></p>

  <p class="msonormal1"><span class="calibre13">“Yani Cooper’ı iş olsun diye mi kaçırdı? Veya ona sahip olmak için mi?”</span></p>

  <p class="msonormal1"><span class="calibre13">“Kulağa mantıklı geliyor”</span></p>

  <p class="msonormal1"><span class="calibre13">Gerçekten öyle. Bunu daha önce akıl etmeliydim. Alt kattaki hücreyi gördüğüm anda bunu anlamalıydım.</span></p>

  <p class="msonormal1"><span class="calibre13">“Onu saplantı haline getirmişse neden üç yıl beklemiş?” diye soruyor Schroder.</span></p>

  <p class="msonormal1"><span class="calibre13">“Cesaretini toplaması zaman almıştır,” diyor Barlow.“Bir de gereken araçları elde etme meselesi var. Mesele intikam olsaydı Cooper çoktan cehennemi boylardı. Buna eminim. Adrian’ın elektroşok tabancası kullandığını söylediniz. Neden bıçak veya silah değil? Çünkü amaç öldürmek değildi. Amaç onu almaktı.”</span></p>

  <p class="msonormal1"><span class="calibre13" xml:lang="EN-US">Ritchie Monroe, Adrian’a araba kullanması öğrettiğini söylemişti. Demek bu da sürecin bir parçasıydı. Araba kullanmasını öğrenene dek Adrian'ın elinde birini buraya getirme imkânı yoktu. Cooper’ı taksinin bagajına koyamazdı ya!</span></p>

  <p class="msonormal1"><span class="calibre13">"Sence Adrian, Cooper’ın katil olduğunu biliyor muydu?" diye soruyorum.</span></p>

  <p class="msonormal1"><span class="calibre13">“Biliyorsa başlangıçta düşündüğümüzden daha zeki demektir,” diyor Barlow.“Ama bence buna zekâdan çok şans demeli.”</span></p>

  <p class="msonormal1"><span class="calibre13">“Ne yani, Cooper'ı takip ederken günün birinde seri katil olduğunu mu keşfetti?” diyor Schroder.</span></p>

  <p class="msonormal1"><span class="calibre13">“Öyle değilse bir şekilde bizim çıkardığımızdan daha iyi bir iş çıkarmış demektir,” diyorum. “Hayır Cooper'ın seri katil olduğunu kendi başına çözmüş olamaz.”</span></p>

  <p class="msonormal1"><span class="calibre13">"Bizim çıkardığımız iş derken?" diyor Schroder.</span></p>

  <p class="msonormal1"><span class="calibre13">“Ne demek istediğimi biliyorsun."</span></p>

  <p class="msonormal1"><span class="calibre13">"Katılıyorum, bence de tesadüfen öğrendi,” diyor Barlow.“Şimdi asıl soru, Adrian’ın şansının daha ne kadar yaver gideceği.”</span></p>

  <p class="msonormal1"><span class="calibre13">Asıl soru bu değil. Asıl soru Emma Green’in şansının ne kadar yaver gideceği.Cooper kaçırıldığı için hayatta kaldı, ama pazartesiden bu yana ona su ve yemek götüren olmamıştır Normal biri normal koşullarda ortalama dört gün susuzluğa dayanır; ama koşullar normal değil. Sıcak dalgası düşünülürse... Her şey kızın tutulduğu yerin ısısına bağlı. Polisler mezarı kazmayı sürdürdükçe başka iskeletler de ortaya çıkıyor: Yere bakıyorum; bulunacak daha bir sürü mezar var. Onları kaderleriyle baş başa bırakan Tanrı’ya Emma Green’i terk etmemesi için yalvarıyorum. Onu kurtarabilmeyi her şeyden çok istiyorum.</span></p>

  <p class="msonormal1"><span class="calibre13" xml:lang="EN-US">“Loaner dengesiz biri, beyler,” diyor Barlow.“Baskı altında her şeyi yapabilir ve şimdi baskı altında. Evini bu şekilde işgal ettiğinizi biliyorsa paniğe düşmüştür. Her an her şeyi yapabilir.”</span></p>

  <p class="msonormal1"><span class="calibre13">“Ya Melissa X?” diyorum psikiyatrın yanında ondan bahsetmenin uygun kaçıp kaçmayacağını bilmediğimden Schroder'e bakarak.</span></p>

  <p class="msonormal1"><span class="calibre13">“Kadından haberi var,” diyen Schroder konuşmaya devam edebileceğimi işaret ediyor.</span></p>

  <p class="msonormal1"><span class="calibre13">“Bir gelişme var mı?” diyorum</span></p>

  <p class="msonormal1"><span class="calibre13">Schroder başını iki yana sallıyor. “Arkadaşlarıyla ve ailesiyle konuştuk; karakterini çözmeye çalışıyoruz.”</span></p>

  <p class="msonormal1"><span class="calibre13">“O, Riley’nin saldırısından önceki kız değil,” diyor Barlow.“Bence merhum kız kardeşiymiş gibi davranıyor. İntikam peşinde.”</span></p>

  <p class="msonormal1"><span class="calibre13">“Ya intikam peşinde olmayan yanı?” diye soruyorum.</span></p>

  <p class="msonormal1"><span class="calibre13">Omuz silkiyor “Kesin konuşamam. Bazıları kızın tamamen şeytani olduğunu iddia edecektir, ama ben öyle olduğuna inanmıyorum. Onu bugün olduğu kişiye dönüştüren şey geçmişi. Doğru ilaçlar ve terapiyle diyor, ama cümlesini tamamlamıyor; çünkü hem Schroder hem ben kafasının basmadığını düşündüğümüzü açıkça belli ederek bakıyoruz ona. Herkes tedavi edilemez. Bazı insanların üstüne kilit vurulması gerekir. Bu hale gelmek Natalie'nin hatası değildi, ama kendi çizdiği yolda ilerlerken masum birini öldürdü ve bunun bedelini ödemek zorunda.</span></p>
</body>
</html>
