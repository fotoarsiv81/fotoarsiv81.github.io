<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_9"><b class="calibre19"><span class="calibre14">OTUZ ALTINCI BÖLÜM</span></b></h3>

  <p class="msonormal1"><span class="calibre13">Hayatın tadını çıkarmak için ufak bir mola veriyorum. Bütün gün hiçbir şey yemediğim için vücudum çökmeye başladı. Arabaya servis veren lokantalardan birine girip hamburger, patates kızartması ve karbonatlı baloncuklar eklenmiş kola benzeri bir içecek alıyorum. Tadı aynı hatırladığım gibi; rezil. Arabayı büyükçe bir karaağacın gölgesine park edip dışarı çıkmadan yemeğimi yiyorum. Hamburgerin sosu parmağımdan bileğime akıyor. Kriket oynayan çocuklar var, demek ki bugünlük okul bitmiş ve saat düşündüğümden daha geç. Hamburgerimi yerken kızımı düşünüyorum. Okuldaki arkadaşları geliyor aklıma. Acaba kaçı hâlâ onu hatırlıyordur? Sonra Grover Hills’in merdivenindeki kanı ve muhtemelen polislerin şimdilerde basamakların etrafına olay yeri bandı çektiğini düşünüyorum. Kolamsı içeceğin buzlan eriyor ve böylece içecek daha tahammül edilebilir bir şeye dönüşüyor. Jesse Cartman’ı ve Çığlık Odası'nı düşünüyorum. Cartman'ın anlattıklarında gerçeklik payı varsa, oda hâlâ kullanılıyor olsa, kızım sağ olsa ve ben hâlâ polis olsam o odada yapılanları ispiyonlar mıydım? Olan korkunç şeyleri polise haber verir miydim? Hamburgerimi bitiriyorum. Ben de diğerleri gibi intikam almak isterdim. Jesse Cartman’ın şimdiki halini görmek, geçmişte yaptıklarından sorumlu tutulamayacağını anlamak benim için bir şeyleri değiştirdi mi? Bilmiyorum. Değiştirmeli ve sanırım değiştirdi de. Fırsat sunulsa bile delilik etmez, hasta bakıcılara rüşvet verip intikam için elimde beysbol sopasıyla bodruma inmezdim.</span></p>

  <p class="msonormal1"><span class="calibre13">Yemeğimden kalanları kese kâğıdına tıkıp çöp tenekesine atıyorum.</span></p>

  <p class="msonormal1"><span class="calibre13">Eğer Jesse Cartman'm söyledikleri doğruysa İkizler çöpleri ayıklayarak bu şehre bir iyilik yapmış olabilir. Çöp derken deli numarası yapan suçluları kastediyorum. Ama hasta olanları incitmek, kendilerini koruyamayacak kişileri dövmek iyilikten sayılır mı? Hayır, bunu yapmanın bahanesi olamaz. Emma Green’i bulduktan sonra ikizlerin peşine düşeceğim.</span></p>

  <p class="msonormal1"><span class="calibre13">Bakımevine on dakikadan kısa sürede varıyorum. Şehrin bu bölgesinde eski evleri yıkıp yerlerine yenilerini yapıyorlar, ama inşaatlar bu mahalleye kadar ulaşmamış. Sefil görünüşlü evler, bakımsız bahçeler, bahçelerin önüne park edilmiş hurdaya çıkmış arabalar, kırık çitler ve iki adımda bir köpek boku. İşte size bakım evinin yer aldığı mahalle. Evin kendisi komşu evlerden daha az ihmal edilmiş iki katlı bir bina. Daha az ihmal edilmiş derken, diğer evlerin çitlerinin yarısı kırıksa bu evinkinin üçte birinin kırık olduğunu kastediyorum. Aracımı evin karşısına park ediyorum. Neyse ki hava beş saat daha kararmayacak. Yoksa güneş battıktan sonra dolaşmak isteyeceğiniz mahallelerden değil burası. Ev çirkin bir yeşile boyanmış. Çatı çirkin bir kırmızı ve kapı da çirkin bir siyah. Hepsini turuncuya boyasalar, turuncu alevlerle kaplasalar ne güzel olurdu. Donovan Green’in bana verdiği paranın kalanını çıkarıp bin dolarlık destelere ayırıyor, ayrı ceplere koyuyorum. Yolu geçip bakım evinin kapısını çaldığımda mikrop kapmamayı diliyorum içimden.</span></p>

  <p class="msonormal1"><span class="calibre13">Altmışlarında bir adam kapıyı açıyor Düğmelerini sonuna kadar iliklediği kısa kollu bir gömlek giymiş, siyah pantolon ve fötr şapkayı siyah kravatla tamamlamış. Evden çıkıp 1960’lara gidecek gibi bir havası var. Kollarında en az giysisi kadar eski yanıklar görüyorum. Teni yanık olduğundan mavi gözleri iyice ortaya çıkmış. Kırk yıl önce kadınlarla arası iyiydi herhalde. “Yolunu mu kaybettin evlat?” diye soruyor boğuk bir sesle.</span></p>

  <p class="msonormal1"><span class="calibre13">“Hayır. Ben...”</span></p>

  <p class="msonormal1"><span class="calibre13">“Polis misin?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Biri bir şey mi yaptı?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Ne istiyorsun?”</span></p>

  <p class="msonormal1"><span class="calibre13">“Sorumlulardan biriyle görüşmek istiyorum.”</span></p>

  <p class="msonormal1"><span class="calibre13">“Benimle görüş.”</span></p>

  <p class="msonormal1"><span class="calibre13">“Evin sorumlusu gerçekten sen misin?”</span></p>

  <p class="msonormal1"><span class="calibre13">“Hepimiz sorumlu değil miyiz evlat? Hepimiz kendi eylemlerimizin sorumluluğunu almakla yükümlü değil miyiz?”</span></p>

  <p class="msonormal1"><span class="calibre13">“Hayranlık uyandıracak bir düşünce biçimi. Şöyle sorayım o zaman: Kendisi dışındakilerden de sorumlu olan birileri var mı?”</span></p>

  <p class="msonormal1"><span class="calibre13">Kolundaki yanıklardan birini ovuşturmaya başlıyor, ama yanık epey eski olduğundan koparabileceği bir kabuk yok. Kolunu kendi mi yaralamış, yoksa başka biri mi yapmış anlaşılmıyor. Cep telefonum çalmaya başlıyor. Sessize alıyorum.</span></p>

  <p class="msonormal1"><span class="calibre13">“Rahip,” diyor.</span></p>

  <p class="msonormal1"><span class="calibre13">“Rahip mi?”</span></p>

  <p class="msonormal1"><span class="calibre13">“Gerçek adı değil, ama biz ona öyle deriz.”</span></p>

  <p class="msonormal1"><span class="calibre13">“Öyle mi? Yoksa o mu kendi kendine Rahip diyor?”</span></p>

  <p class="msonormal1"><span class="calibre13">“İkisi de,” diyor gülümseyerek. “Ama hangisi önce oldu bilmiyorum. Bence o baştan beri Rahip'ti”</span></p>

  <p class="msonormal1"><span class="calibre13">“Onunla konuşabilir miyim?"</span></p>

  <p class="msonormal1"><span class="calibre13">“Burada bekle.”</span></p>

  <p class="msonormal1"><span class="calibre13">Yakıcı güneşin altında basamaklarda bekliyorum. Birkaç sokak ötemizden geçen ambulansın siren sesleri duyuluyor. Belki dondurma satan kamyonlar gibi, doktorlar da salgın hastalığa karşı ellerinde aşılarla sokak sokak dolaşıyorlardı Birkaç saniyede bir koltuk altımda yeni ter damlaları oluşup kolumdan aşağı kayıyor. Sıcağa rağmen çete amblemli siyah deri ceket giymiş adamlar sokakta köpek gezdiriyorlar. Köpek kısa tüylü, kuyruksuz ve saldırgan görünüşlü bir hayvan. Üzerime atlamıyor, ama bakışlarından bunu çok istediğini anlıyorum. Hırlamaya başladığında ağzının kenarından salyalar akıyor. Onu kontrol altında tutan tek şey kayış ve metal raptiyelerle süslü tasma.</span></p>

  <p class="msonormal1"><span class="calibre13">“Sen neye baktığını sanıyorsun?” diyor adamlardan biri. Yavaşlıyorlar.</span></p>

  <p class="msonormal1"><span class="calibre13">Yeterli bir cevap olacağını umarak kapıya dönüyorum, ama yetmiyor. Köpek birkaç metre ötemden bana hırlıyor. Çitin dibine kadar geldiler Göz ucuyla onlara bakıyorum. İkisi de en az yüz kilo. Dövmelerle kaplı derilerinin altında yağlar ve kaslar birbirine girmişi Herhalde kadınlarla araları iyidir; tabii kadınların söz hakkı olmadığı sürece. Yeniden kapıyı çalıyorum.</span></p>

  <p class="msonormal1"><span class="calibre13">“Hey seni züppe," diye bağırıyor adamlardan biri.</span></p>

  <p class="msonormal1"><span class="calibre13">Bu şehirde her gün yaşanan bir durum. İnsanlar kendilerini yanlış zamanda, yanlış yerde bulup birer istatistiğe dönüşür Hepsi buna benzer tesadüfi belalar. Adamlar ve bu durum beni öfkelendiriyor, silahımı çekip Christchurch'te bahar temizliğine başlamak istiyorum.</span></p>

  <p class="msonormal1"><span class="calibre13">“Hey, pislik herif, bizimle bir sorunun mu var?” diye soruyor öteki.</span></p>

  <p class="msonormal1"><span class="calibre13">“Sağır mısın seni pislik?” diyor ilk adam.</span></p>

  <p class="msonormal1"><span class="calibre13">Kapıyı kontrol ediyorum. Kilitli değil. Bakımevine girip kapıyı arkamdan kapatıyorum. Cam bir şişe verandaya çarpıp kırılıyor, iki adam arkamdan bağırıyor, birkaç saniye sonra bağırışları kahkahalara dönüşüyor ve kahkahalar da uzaklaşıp gidiyor.</span></p>

  <p class="msonormal1"><span class="calibre13">Koridor ter ve sigara dumanı kokuyor. Pis koku o kadar güçlü ki eve bir duş aldırsalar fena olmayacak. Sağda solda yatak odaları var ve hepsinin kapısı kapalı olduğu için koridor da karanlık. Sağda yukarı çıkan bir merdiven, önümdeyse geniş bir mutfak var. Duvarlarda resim ya da fotoğraf yok. Ayrıca hiçbir yerde bitki görmüyorum. Mutfağın yolunu tutuyorum. Kollarında sigara yanıkları olan adam pantolonunun dizleri parçalanmış başka bir adamla konuşuyor. Yırtık pantolonlu adam ise geniş sivri yakalı siyah bir gömlek giymiş. Herhalde bugün evdekilerin gömlek giyme günü. Sanki farklı yılların kostümlerini giyip test sürüşü yapmak için bugünü seçmişler. Başlarını çevirip bana bakıyorlar.</span></p>

  <p class="msonormal1"><span class="calibre13">“Rahip sen misin?” diye soruyorum.</span></p>

  <p class="msonormal1"><span class="calibre13">“Polis misin?” diye karşılık veriyor.</span></p>

  <p class="msonormal1"><span class="calibre13">“Dedektif,” diyorum.</span></p>

  <p class="msonormal1"><span class="calibre13">“Rozetin var mı?”</span></p>

  <p class="msonormal1"><span class="calibre13">“Arabada kaldı.”</span></p>

  <p class="msonormal1"><span class="calibre13">“Bu yüzden mi köpekli heriflere göstermedin?”</span></p>

  <p class="msonormal1"><span class="calibre13">“Kılıç bile çeksem umurlarında olmazdı. Burada kalan biri hakkında bilgi edinmeye geldim.”</span></p>

  <p class="msonormal1"><span class="calibre13">Rahip ellilerinde, hatta altmışına merdiven dayamış. Boksörlerin ki gibi kırık bir burnu var ve kepçe kulaklı. Ayrıca onun kadar az göz kırpan biriyle hiç karşılaşmamıştım. Bu sinir bozucu bir durum; beni hipnotize etmeye çalıştığı hissine kapılıyorum. Saçları koyu renk ve gür Sadece saçları değil, kollarım kaplayan ve düğmelerinin arasından çıkan kıllar da gür. Kolları yanıklarla kaplı adama bakıp başını sallayarak çıkmasını işaret ediyor. Baş başa kalıyoruz. Çatal bıçaklar birbirinden farklı, herhalde yıllar içinde eve bağışlanan malzemeler Bu evde birbiriyle uyumlu olan tek şey duvarlardaki delikler. Belki biri duvara kafa attığında oluşmuştur. Delikler dışında hiçbir şey birbirinin eşi değil; fincanlar birbirinden farklı, koltuklar birbirinden farklı, lambalar birbirinden farklı, çekmecelerin saplan bile birbirinden farklı.</span></p>

  <p class="msonormal1"><span class="calibre13">“Elimize ne geçerse değerlendiriyoruz,” diyor etrafa baktığımı görünce ve hâlâ gözlerini kırpmadı. “Hükümet çok az destek oluyor, başkalarının merhametiyle ayakta duruyoruz ve senin de bildiğin üzere dünyada merhamet diye bir şey kalmadı. Ben Rahip.” Elini uzatıyor.</span></p>

  <p class="msonormal1"><span class="calibre13">Elini sıkıyorum. Güçlü olduğunu tahmin etmiştim ve güçlü de çıktı. Gözlerim bileklerine kadar gelen kıllara takılıyor.</span></p>

  <p class="msonormal1"><span class="calibre13">“Kahve?"</span></p>

  <p class="msonormal1"><span class="calibre13">“Hayır teşekkürler.”</span></p>

  <p class="msonormal1"><span class="calibre13">“Kötü bir tercih değil,” diyor. “Kahve sağlık için kötüdür. Ben kahve bağımlısıyım. İyi bağımlılık diye bir şey yoktur, sen ne dersin?”</span></p>

  <p class="msonormal1"><span class="calibre13">“Birini arıyorum.”</span></p>

  <p class="msonormal1"><span class="calibre13">“Herkes birini arıyor Sana onu nerede bulacağını söyleyebilirim.”</span></p>

  <p class="msonormal1"><span class="calibre13">“Nerede?”</span></p>

  <p class="msonormal1"><span class="calibre13">“Burada,” diyor göğsüne dokunarak “Ve İncil'de”</span></p>

  <p class="msonormal1"><span class="calibre13">“Ben...”</span></p>

  <p class="msonormal1"><span class="calibre13">“Şaka yapıyorum,” dedikten sonra gülüyor. “Herkesin Tanrı’yı bulması gerektiğini söylerken şaka yapmıyorum elbette, ama sana bu nutukları atmama gerek yok. Benim işim burada yaşayanların Tanrı'yı bulmalarını sağlamak.”</span></p>

  <p class="msonormal1"><span class="calibre13">“Sağlayabiliyor musun bari?”</span></p>

  <p class="msonormal1"><span class="calibre13">“Hayat mücadelelerle doludur,” diyor, “Bu da benim mücadelem. Sakıncası var mı?” diye sorup cebinden bir paket sigara çıkarıyor.</span></p>

  <p class="msonormal1"><span class="calibre13">Var, ama başımı iki yana sallıyorum. “İçebilirsin.”</span></p>

  <p class="msonormal1"><span class="calibre13">“Kahrolası bağımlılıklar,” diyor. “Neyse ki sadece iki bağımlılığım </span><span class="calibre21">var.”</span></p>

  <p class="msonormal1"><span class="calibre13">“Tanrı'yı bağımlılıktan saymıyor musun?"</span></p>

  <p class="msonormal1"><span class="calibre13">Sigarasını yakarken gülümsüyor ve ciğerlerini dumanla doldurup dışarı üflüyor. “Güzel laftı. Bunu hatırlamalıyım.” Sigarayı önünde tutup sevgi dolu gözlerle ona bakıyor. “Hayat baştan çıkarıcı şeylerle dolu, mesela Tanrı’nın espri anlayışı. Bizi baştan çıkaran şeylerin çoğu sağlığımız için kötüdür. Din hariç.”</span></p>

  <p class="msonormal1"><span class="calibre13">‘Yardımına ihtiyacım vaç” diyorum robot resmi göstererek. "Bu adamı tanıyor musun?”</span></p>

  <p class="msonormal1"><span class="calibre13">Çizime doğru dürüst bakmayıp başını iki yana sallıyor “Emin misin? Güvenilir bir kaynaktan adamın burada yaşadığını duydum. Daha dikkatli bak.”</span></p>

  <p class="msonormal1"><span class="calibre13">Daha dikkatli bakıyor. “Evet, belki. Yüzüklerin Efendisi filmindeki tip değil mi bu? Bu herif Hobbit'e benziyor.”</span></p>

  <p class="msonormal1"><span class="calibre13">Robot resmi cebime kaldırıyorum. Parçalayıp atsam daha iyi olacak.</span></p>

  <p class="msonormal1"><span class="calibre13">“Grover Hills’ten gelenlerle konuşmalıyım.”</span></p>

  <p class="msonormal1"><span class="calibre13">“Niçin? Biri delice bir şey yaptı ve siz de akli dengesi yerinde olmayan birilerini mi suçlamak istiyorsunuz?”</span></p>

  <p class="msonormal1"><span class="calibre13">“Öyle bir şey. Biri akıl hastanesinde çalışan hemşireyi yaktı.”</span></p>

  <p class="msonormal1"><span class="calibre13">Sigarasından derin bir nefes çekip ciğerleri tamamen dolana kadar durmuyor. “O olayı haberlerde duydum. Sence hastalardan biri mi yaptı?” diyor dumanı ciğerlerinde tutarak.</span></p>

  <p class="msonormal1"><span class="calibre13">“Hastalardan şüphelenmemize sebep olan başka detaylar da var” “Ne gibi?”</span></p>

  <p class="msonormal1"><span class="calibre13">“Söyleme özgürlüğüne sahip değilim.”</span></p>

  <p class="msonormal1"><span class="calibre13">“Söyleme özgürlüğüne sahip değilmiş. Ben de söyleme özgürlüğüne sahip değilim. Buradakiler beni örnek alır, bana güvenir. Bu güvene ihanet etmeyeceğim.”</span></p>

  <p class="msonormal1"><span class="calibre13">Cebimden bin doları çıkarıyorum. “Bağış kabul etmekte özgür müsün?” diye soruyorum. “Sana dünyaya iyilik yapma şansı sunuyorum. Dünyada merhamet kalmadı demiştin. Bir yerden başlamak zorundayız ve orası burası. Benim bilgiye, seninse paraya ihtiyacın var. Bu,” diyorum parayı havada sallayarak. ‘Yiyecek, sigara ve tabak çanak almanı sağlar.” Paraya, sigaraya baktığı gibi bakıyor. Sanki o da hiçbir zaman tadına bakamadığı başka bir bağımlılık. Ortalıkta kimsenin olmadığına emin olmak için odayı kolaçan ediyor. Kimse yok. Parayı almak için bir adım öne çıkıyor, ama elimi çekiyorum. “İsimler”</span></p>

  <p class="msonormal1"><span class="calibre13">“Hepsini hatırlamıyorum. Altı yedi kişiydiler.”</span></p>

  <p class="msonormal1"><span class="calibre13">“Neden geçmiş zamanda konuşuyorsun?”</span></p>

  <p class="msonormal1"><span class="calibre13">“Hepsi evden ayrıldı.”</span></p>

  <p class="msonormal1"><span class="calibre13">“Nereye gittiler?”</span></p>

  <p class="msonormal1"><span class="calibre13">“Burası insanların birbirleriyle iletişimi koparmadıkları bir yer değil,” diyor “Çoğu kişi hapisten çıkınca buraya gelir. Lokantalarda köfte kızartmak veya sokaklardan hayvan ölülerini kazımak gibi işlere girip asgari ücretle çalışmaya başlarlar Bu insanlar birbirleriyle arkadaş olmayı sevmez.”</span></p>

  <p class="msonormal1"><span class="calibre13">“Grover Hills’ten gelen hastaların arasında dikkat çeken birileri var mıydı?”</span></p>

  <p class="msonormal1"><span class="calibre13">“Burada kimse dikkat çekmez.” Paraya uzanıyor, ama bırakmıyorum.</span></p>

  <p class="msonormal1"><span class="calibre13">“Söylediklerin bin dolar etmez,” diyorum ona. “Bana işime yarayacak bir şeyler söyle.” “Sanırım konuşabileceğin biri var,” diyor. “Hastalardan biri. Diğerleriyle iyi anlaşırdı.”</span></p>

  <p class="msonormal1"><span class="calibre13">“Ne yani, adam hâlâ burada mı?”</span></p>

  <p class="msonormal1"><span class="calibre13">“Evet burada.”</span></p>

  <p class="msonormal1"><span class="calibre13">“Hepsinin gittiğini söylemiştin!”</span></p>

  <p class="msonormal1"><span class="calibre13">Omuz silkiyor “Şimdi hatırladım.” Para insanların hatırlamalarına yardım eder. “Adı Ritchie Munroe”</span></p>

  <p class="msonormal1"><span class="calibre13">“Şimdi burada mı?”</span></p>

  <p class="msonormal1"><span class="calibre13">Paraya uzandığında almasına izin veriyorum. Gerekirse beş saniyede parayı ondan geri alabilirim. “Üst katta. Sağdaki son kapı.” Koridora dönüp merdivenleri çıkıyorum. Her adımımda gıcırdıyor merdivenler. Tırabzan çürümüş, tutundukça sallanıyor. Üst katın koridorunun pencereleri alt kattakilerden daha kirli, ama dışarıda zaten bakılacak bir manzara yok: Komşu evlerin paslı çatıları, yaprakların tıkadığı su olukları, çimenleri kavrulmuş arka bahçeler ve bahçelere dizilmiş araba parçaları. Son kapıyı çaldığımda içeriden gelen erkek sesi beklememi söylüyor. Bir dakika sonra kapı açılıyor. Ritchie Munroe koca burunlu, küçük ağızlı ve garip görünüşlü biri. Bebek fabrikasında bu adama yanlış ebatlarda parçalar takmışlar. Gözleri yuvalarına küçük geliyor; kafasına vursanız kumar makinelerindeki dolar işaretleri gibi döneceklerini zannedersiniz. Saçları siyaha boyanmış, ama her kim boyamışsa boyayı alnına da bulaştırmış. Ellilerinde, belki de altmışlarında. Robot resimdeki adam olabilir de olmayabilir de. Üzerinde sadece iç çamaşırı ve tişört var Çamaşırının ön tarafındaki şişkinliği fark ediyorum.Arkadaki televizyonda porno film oynuyor, ama sesi kısık. Kapıyı açtığımda sıcak hava yüzüme çarpıyor, sanki hava bile odadan kurtulabildiğine memnun.</span></p>

  <p class="msonormal1"><span class="calibre13">“Sen de kimsin?” diye soruyor. Gergin.</span></p>

  <p class="msonormal1"><span class="calibre13">“Dedektif Schroder,” diyorum. Cari bilmediği şeye aldıramaz. “Grover Hills hakkında birkaç soru soracaktım.”</span></p>

  <p class="msonormal1"><span class="calibre13">Başını iki yana sallayıp, “Orayı hiç duymadım,” diyor ve kapıyı kapamaya çalışıyor.</span></p>

  <p class="msonormal1"><span class="calibre13">Elimi koyup kapıyı kapamasını engelliyorum. “Orada yattığın düşünülürse çok komiksin. Şunu kapar mısın?” diyorum televizyonu işaret ederek.</span></p>

  <p class="msonormal1"><span class="calibre13">“Ne oldu, utandın mı?”</span></p>

  <p class="msonormal1"><span class="calibre13">“Sanırım bunun anlamı pantolonunu giymeye de niyetli olmadığın.” “Ne soracaksan sor ve git,” diyor, “lütfen!”</span></p>

  <p class="msonormal1"><span class="calibre13">“Rahip, Grover Hills’teki hastalarla aranın iyi olduğunu söyledi.”</span></p>

  <p class="msonormal1"><span class="calibre13">“Bunu Rahip mi söyledi?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Ona para ödedin mi?”</span></p>

  <p class="msonormal1"><span class="calibre13">Gülümsüyorum. “Ödedim.”</span></p>

  <p class="msonormal1"><span class="calibre13">“Bana da var mı?” diye soruyor, artık gergin değil.</span></p>

  <p class="msonormal1"><span class="calibre13">Ona kalan parayı gösteriyorum.</span></p>

  <p class="msonormal1"><span class="calibre13">“Ne bilmek istiyorsun?”</span></p>

  <p class="msonormal1"><span class="calibre13">“Biri Hemşire Deans'i yaktı."</span></p>

  <p class="msonormal1"><span class="calibre13">Bir adım geri çekilip suratını buruşturuyor ve sonra haberi sindirmişçesine yeniden gevşiyor. “Duyduğuma üzüldüm diyemem.” “Sence kim yapmış olabilir?”</span></p>

  <p class="msonormal1"><span class="calibre13">“Hiçbir fikrim yok.”</span></p>

  <p class="msonormal1"><span class="calibre13">“Emma Green diye birini duydun mu?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“Cooper Riley?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“Haberleri de mi seyretmiyorsun?”</span></p>

  <p class="msonormal1"><span class="calibre13">“Niye seyredeyim?”</span></p>

  <p class="msonormal1"><span class="calibre13">“Hemşire Deans’in öldüğünü duyduğuna üzülmeyecek kimleri tanıyorsun?”</span></p>

  <p class="msonormal1"><span class="calibre13">Omuz silkiyor. “Grove'da kalan herkes. Kimse kimseyi sevmezdi. Akıl hastaneleri öyledir." “Ya sen?”</span></p>

  <p class="msonormal1"><span class="calibre13">"Hoşlanılası biriyimdir”</span></p>

  <p class="msonormal1"><span class="calibre13">“Onu öldürmek ister miydin demek istemiştim?”</span></p>

  <p class="msonormal1"><span class="calibre13">“Ne sev ne dövüş diyenlerdenim."</span></p>

  <p class="msonormal1"><span class="calibre13">“Geçmişinde kundakçılık var mı?”</span></p>

  <p class="msonormal1"><span class="calibre13">"Ne?”</span></p>

  <p class="msonormal1"><span class="calibre13">“Dün neredeydin?”</span></p>

  <p class="msonormal1"><span class="calibre13">“Niçin soruyorsun?”</span></p>

  <p class="msonormal1"><span class="calibre13">“Sen sadece sorumu cevapla."</span></p>

  <p class="msonormal1"><span class="calibre13">“Buradaydım. Melina’yla. Bütün gün birlikteydik.”</span></p>

  <p class="msonormal1"><span class="calibre13" xml:lang="EN-US">“Melina</span> <span class="calibre13">mı?”</span></p>

  <p class="msonormal1"><span class="calibre13">“Evet. Sevgilim.”</span></p>

  <p class="msonormal1"><span class="calibre13">"Şimdi burada mı?”</span></p>

  <p class="msonormal1"><span class="calibre13">“Başka nerede olacaktı?”</span></p>

  <p class="msonormal1"><span class="calibre13">“Onunla konuşabilir miyim?”</span></p>

  <p class="msonormal1"><span class="calibre13">“Yabancılardan hoşlanmaz,”</span></p>

  <p class="msonormal1"><span class="calibre13">Paraları sallayıp neden benimle konuştuğunu hatırlatıyorum. Nakdi görünce yabancılarla konuşmanın çok da fena olmadığına karar verip, “Çok uzatma,” diyor.</span></p>

  <p class="msonormal1"><span class="calibre13">Kapıyı sonuna kadar açıyor İçerisi basık, havasız ve seks kokuyor Melina yatağa uzanmış televizyon izlemekte. Perdeler kapalı olduğu için odayı aydınlatan tek şey televizyon. Ritchie birkaç adım geri çekildiğinde koku suratıma çarpıyor. Neredeyse kusacağım.</span></p>

  <p class="msonormal1"><span class="calibre13">“Melina?” diyorum, ona doğru yürüyorum ama sonra donup kalıyorum.</span></p>

  <p class="msonormal1"><span class="calibre13">“Ne soracaksan sor,” diyor Ritchie.</span></p>

  <p class="msonormal1"><span class="calibre13">Yeniden ona dönüyorum. “Şahidin o mu?”</span></p>

  <p class="msonormal1"><span class="calibre13">"Niçin bana soruyorsun?” diyor. “Sana burada birlikte olduğumuzu söyleyen o.”</span></p>

  <p class="msonormal1"><span class="calibre13">Yeniden Melina’ya bakıyorum ama Melina bana bakmıyor. Beni tamamen görmezden gelip plastik gözleriyle ekrana bakmayı sürdürüyor Vücudu kauçuktan ve plastikten yapılmış. Tahminen elli altmış kilodur. Bir şişme bebeğe göre oldukça gerçekçi. Fiyakalı yeni modellerden olduğu hemen belli oluyor.</span></p>

  <p class="msonormal1"><span class="calibre13">“Gördün mü?” diyor Ritchie.</span></p>

  <p class="msonormal1"><span class="calibre13">“Neyi?”</span></p>

  <p class="msonormal1"><span class="calibre13">“Sana dün bütün gün burada olduğumu söylemiştim,” diyor bana bakarak. Melina’ya dönüyor. “Biliyorum,” diyor. “Özür dilerim, ama benim hatam değil. Birden karşıma dikildi. Parası var.”</span></p>

  <p class="msonormal1"><span class="calibre13">Bana dönüyor “Sana yabancılardan hoşlanmadığını söylemiştim. İstediğin bilgiye kavuştun, şimdi hanımın dediği gibi gitme vakti.” Ona bakıyor. “Biliyorum tatlım, biliyorum.”</span></p>

  <p class="msonormal1"><span class="calibre13">Beni kapıya kadar geçiriyor. Odadan çıktığıma seviniyorum. “Melina’nın kabalığı için özür dilerim,” diyor fısıldayarak.</span></p>

  <p class="msonormal1"><span class="calibre13">“Mükemmel kadını bulmak zordur,” diyorum. “Bin dolarla ona bir sürü güzel elbise alabilirsin.”</span></p>

  <p class="msonormal1"><span class="calibre13">“Sanırım’</span></p>

  <p class="msonormal1"><span class="calibre13">“Ama bana anlatmanı istediğim birkaç şey var.”</span></p>

  <p class="msonormal1"><span class="calibre13">“Örneğin?”</span></p>

  <p class="msonormal1"><span class="calibre13">“Bana Çığlık Odası’nı anlat.”</span></p>

  <p class="msonormal1"><span class="calibre13">“Sana oradan kim bahsetti?”</span></p>

  <p class="msonormal1"><span class="calibre13">“Başka bir hasta. Aşağıda hiç vakit geçirdin mi?”</span></p>

  <p class="msonormal1"><span class="calibre13">“Kim, ben mi? Asla. Ben asla... Bilirsin, kimseyi incitmedim. Orası kötü insanlar içindi. Ben kötü biri değilim. Parayı verecek misin?” “Henüz değil. İkizler hakkında ne diyebilirsin?”</span></p>

  <p class="msonormal1"><span class="calibre13">Yere bakıp, “Niçin bana onları soruyorsun,” diye fısıldıyor. “Ben artık iyi biriyim. Onlara bulaşmak istemiyorum.” Burnunu çekip ağlamaya başlıyor</span></p>

  <p class="msonormal1"><span class="calibre13">“Özür dilerim, seni zorladığım için üzgünüm," diyorum ve sözlerimde samimiyim. “Grover Hills'teki arkadaşların arasında kedileri ve köpekleri öldürmeyi ve sonra mezarlarını kazıp leşlerini çıkarmayı alışkanlık haline getirmiş birileri var mıydı?”</span></p>

  <p class="msonormal1"><span class="calibre13">“Gitmeliyim,” diyor ve kapıyı kapamaya hazırlanıyor. “Paran sende kalsın.”</span></p>

  <p class="msonormal1"><span class="calibre13">Elimi kapıya yaslıyorum. “Ritchie...”</span></p>

  <p class="msonormal1"><span class="calibre13">“Ama Melina...”</span></p>

  <p class="msonormal1"><span class="calibre13">“Melina biraz beklesin. Bana bir isim ver Ritchie."</span></p>

  <p class="msonormal1"><span class="calibre13">“Yapamam. O benim arkadaşım. Dostum.”</span></p>

  <p class="msonormal1"><span class="calibre13">"Kim?”</span></p>

  <p class="msonormal1"><span class="calibre13">“Hiç kimse.”</span></p>

  <p class="msonormal1"><span class="calibre13">“Arkadaşın kedimi öldürdü,” diyorum. “Ve Hemşire Deans'i." “O kötü bir kadındı,” diyor. “Arkadaşının adı ne?”</span></p>

  <p class="msonormal1"><span class="calibre13">“Söyleyemem,” diyor.</span></p>

  <p class="msonormal1"><span class="calibre13">Parayı havaya kaldırıyorum. “Bu parayı Melina için harcayabilirsin,” diyorum. “Sevgilin yerine arkadaşını mı seçeceksin? Öyle mi? Sevgiline hak ettiği şeyleri almak yerine bir katili mi koruyacaksın?” Bakışlarım kaçırıp süs balıklan gibi ağzını açıp kapıyor, ama gırtlağından herhangi bir ses çıkmıyor.</span></p>

  <p class="msonormal1"><span class="calibre13">“Ritchie...”</span></p>

  <p class="msonormal1"><span class="calibre13">“Adı Adrian Loaner, ama artık burada yaşamıyor. Bir zamanlar yaşardı, sonra ona araba kullanmasını öğrettim ve o da gitti. Grove'a gönderildiğinde gençmiş, daha çocukmuş. En az yirmi yıldır akıl hastanesindeydi.”</span></p>

  <p class="msonormal1"><span class="calibre13">“Bakımevinden ne zaman ayrıldı?”</span></p>

  <p class="msonormal1"><span class="calibre13">“Bir hafta önce. Bütün bildiğim bu,” diyor ve başını kaldırdığında gözlerinden yaşlar aktığını görüyorum.</span></p>

  <p class="msonormal1"><span class="calibre13">“Doğru olanı yaptın,” diyorum ona.</span></p>

  <p class="msonormal1"><span class="calibre13">“Melina... O... Onun gerçek olmadığım biliyorum, ama yalnız olmaktan iyidir.”</span></p>

  <p class="msonormal1"><span class="calibre13">"Yalnız olmak zordur/' diyorum.</span></p>

  <p class="msonormal1"><span class="calibre13">“Kedine üzüldüm.”</span></p>

  <p class="msonormal1"><span class="calibre13">“Benim kadar üzülmüş olamazsın.”</span></p>

  <p class="msonormal1"><span class="calibre13">“Lütfen, lütfen onu öldürme.”</span></p>

  <p class="msonormal1"><span class="calibre13">Gazeteden yırttığım robot resmi gösteriyorum. “Bu Adrian mı?” Resmi inceliyor ve bakış açısını değiştirmek için kafasını önce sağa, sonra sola yatırıyor. “Bir bakıma,” diyor. “Biraz benziyor.”</span></p>

  <p class="msonormal1"><span class="calibre13">“Hangi yatak odası onundu?”</span></p>

  <p class="msonormal1"><span class="calibre13">“Sağ tarafta, karşıdaki oda,” diyerek koridorun diğer tarafını işaret ediyor “Şimdi boş. O benim en yakın arkadaşımdı, ama nereye gittiğini bilmiyorum.”</span></p>

  <p class="msonormal1"><span class="calibre13">Parayı verip karşı taraftaki yatak odasına geçiyorum. Perdeler açık olduğundan güneş toz içindeki parkeleri aydınlatıyor. Çarşafı, örtüsü ve yastıkları olmayan bir yatak var. Çekmeceler aralık, içleri boşaltılmış. Alınıp götürebilecek ne varsa götürülmüş. Adrian Loaner geri gelmeyecek. Standart bir arama yapıp yatağın altını, parkeleri, çekmecelerin altını kontrol ediyorum.Adrian bir hafta önce buradan taşınıp Grover Hills'te yeni bir hayata başladı. Ama bir şey onu ürküttü ve bugün oradan da ayrıldı.Koridora geri dönüyorum. Ritchie’nin kız arkadaşıyla konuştuğunu duyuyorum, ama ne söylediği anlaşılmıyor. Alt kata indiğimde Rahip’i kapının eşiğinde beni beklerken buluyorum.</span></p>

  <p class="msonormal1"><span class="calibre13">“Unutmadan,” diyor Elinde yeni bir sigara ve bira var. “Hapishane nasıldı dedektif?” Gülümsemesi hiç dostane değil.</span></p>

  <p class="msonormal1"><span class="calibre13">Arabaya döndüğümde dört lastiği de deşilmiş buluyorum. Arabanın kiralandığı şirkete telefon açıp çekicinin gelmesini beklerken elim bir saniye bile silahımdan ayrılmıyor.</span></p>
</body>
</html>
