<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_8"><b class="calibre19"><span class="calibre14">OTUZ BEŞİNCİ BÖLÜM</span></b></h3>

  <p class="msonormal1"><span class="calibre13">Cooper kendine gelmeye başladığında önce her şeyi bulanık görüyor. Ağzında metalik bir tat var. Parmağıyla ağzını yokluyor. Dilinin kenarını ısırdığı için dili şişmiş ve yanağı zedelenmiş.İçerisi ışıksız. Duvarları yokladığında süngerli odalardan birinde olduğunu anlıyor. Ya Sunnyview ya da East Lake. Büyük ihtimalle Sunnyview Sığınağı’dır. Adrian, Emma Green’i bildiğine göre o gece Cooper’ı sığınağa kadar takip etmiş olmalı.Kendisine yabancı gelen bir yerde saklanmak istemeyecektir. Cooper yolculuğu hatırlamıyor. Gidebilmek için Adrian’ın kendisini lazer tabancasıyla vurmasına razı oldu. Yer değiştirmelerinin yegâne yolu buydu. Polis herhalde çoktan Grover Hills'e varmıştır. Cooper giysileri ölen kızın kanı içindeyken yakalanmayı göze alamazdı. Adrian’ı tutuklarlardı ve o da Cooper hakkında bildiği her şeyi anlatırdı. Emma Green’den bile haberi olduğu düşünülürse gereğinden çok şey biliyordu. Adrian polisi doğrudan sığınağa getirirdi. Polis, Cooper'ı kurtarmış olurdu olmasına,ama Emma’yı öğrenince onu kendileri çarmıha gererlerdi.Artık ufak adımlarla işi bitti. Şimdi son hız gitme zamanı. Üç bölümden oluşan bir plan yapıyor. Kaç, Adrian’ı öldür ve kendini temize çıkaracak bir hikâye uydur. Her şey yoluna girecek. Bu işten bir kahraman olarak çıkmaması ve kitap yazmaması için hiçbir sebep yok. Önceki saatlerde Adnan’ın elinde olan dosyayı alabilirse belki Natalie Flovvers’ın izini bile sürebilir.</span></p>

  <p class="msonormal1"><span class="calibre13">O zaman her şeye değer.</span></p>

  <p class="msonormal1"><span class="calibre13">Eğer polisler fotoğrafları bulmadıysa.</span></p>

  <p class="msonormal1"><span class="calibre13">Çıktığında ilk yapması gereken bu sorunun cevabını öğrenmek. Ofisine dönüp fotoğraflar hâlâ orada mı diye kontrol edecek. Oradaysalar üç bölümlük planı işe yarayacak demektir. Gitmişlerse üçlü plan değişmek zorunda. Kaç, Adrian'ı öldür ve Yeni Zelanda’dan tüy. Ülkeden nasıl kaçılır bilmiyor, ama kendisinden aptal kişiler bile bunu başarmışsa onun yapamaması için bir sebep yok.</span></p>

  <p class="msonormal1"><span class="calibre13">Odayı turluyor. Her taraf süngerli. Sadece duvarlar değil, zemin de. Zıplıyor, ama tavana ulaşamıyor. Belki orası bile sünger kaplıdır. Acaba elektrik düğmesi var mı? Odayı turluyor. İçerisi bomboş. Duvarlardan birinde bir kapı var. Parmaklarını süngerli duvar ile kapının arasına sokmayı deniyor, ama nafile. Kapıyı ancak pervazın belirginleşeceği kadar aralayabiliyor. Kapının etrafından ışık süzülüyor. Parçalamayı umarak duvardaki süngerleri çekiştiriyor, ama faydasız. Göz hizasında apartmanların posta kutularının deliklerine benzeyen ufak bir delik keşfediyor Kapı, içeriden açılamayacak şekilde tasarlanmış. Oda sıcak ve yapış yapış. Elektrikler kesik, ama elektrik olsaydı bile havalandırma olmadığı için adamın bir işine yaramazdı. Rahat edilmesi için değil, deliler bilinçlerini kaybedene dek kafalarını duvarlara vurmasınlar diye tasarlanmış.</span></p>

  <p class="msonormal1"><span class="calibre13">Oda son hapsedildiği hücreden biraz daha büyük, daha temiz ve daha sıcak. Adrian’la konuşması ve sıcaklık konusunda bir şeyler yapmasını söylemesi gerekecek. Ayrıca bu sefer ne işeyebileceği bir kova ne de içebileceği su var.Kızları buraya getirdiğinde onlarla sadece geceleri vakit geçirirdi ve fenerlerden başka ısı ve ışık kaynakları olmazdı. Yanından ayrılmadan önce Emma Green’e bir şişe su içirmişti, iyi ama bu ne zamandı? Cooper artık günleri karıştırıyor Üç gün önce? Yoksa dört mü? Kızın yanma iki şişe su daha bırakmıştı. Kız bağlıydı, ama şişelerin ağızları açıktı. Yani yan yuvarlanıp onları yudumlayabilirdi. Geri gelirken su ve yiyecek getirmeyi planlamıştı. Eğlenceleri bitene kadar sağlığım korumasını istiyordu kızın. İlk gece için eli kolu bağlı olan kızın giysilerini kesip fotoğraf çekmek adamı mutlu etmeye yetmişti. Gözlerindeki bant kızın onu görmesini engelliyordu. Kontrolün kendisinde olduğunu göstermeyi seviyordu Cooper. Sonraki gece daha fazlasını yapmayı planlamıştı. Çok daha fazlasını. Ama kızın gözlerindeki bandı çıkarmayacaktı. Onun kendisini görmesini istemiyor; Cooper da onun gözlerindeki iğrenmeyi görmek istemiyordu.</span></p>

  <p class="msonormal1"><span class="calibre13">Ellerini duvara yaslıyor. Üstte kalın bir kumaş var, altındaysa kalın sünger tabakası. Emma herhalde yandaki odadadır. Yeniden süngerleri sökmeyi deniyor, ama duvarlar sağlam. Parmaklarını acıtmaktan başka işe yaramıyor çabalan. Odayı turlamaya başlıyor, ama ter basınca bırakıyor. Duvarları yumruklamayı denese de sünger olduğu için fazla bir gürültü yapamıyor. Tek yapabileceği beklemek. Köşeye çömeliyor. Kapıdaki deliğin açılması için fazla beklemesi gerekmeyecek. İçeri süzülen ışık o kadar parlak ki başını çevirmek zorunda kalıyor Cooper. Adrian delikten içeri bakmak için eğildiğinde ışık kayboluyor.</span></p>

  <p class="msonormal1"><span class="calibre13">Adrian, “Nasılsın?” diye soruyor.</span></p>

  <p class="msonormal1"><span class="calibre13">“Burası çok sıcak Adrian. Aşırı sıcak.”</span></p>

  <p class="msonormal1"><span class="calibre13">“Biliyorum. Özür dilerim. Ama senin de dediğin gibi geçici olarak buradayız. Gerçi... Buradan hoşlanmaya başladım. Başlangıçta sevmemiştim, ama şimdi alıştım galiba."</span></p>

  <p class="msonormal1"><span class="calibre13">“Bu kadar sıcak olmasa benim de hoşuma giderdi,” diyor Cooper: “Özür dilerim, elimden bu kadarı geldi.”</span></p>

  <p class="msonormal1"><span class="calibre13">“Neredeyiz? Burası Sunnyview mu?”</span></p>

  <p class="msonormal1"><span class="calibre13">“Onun gibi bir şey.”</span></p>

  <p class="msonormal1"><span class="calibre13">“East Lake'te miyiz?”</span></p>

  <p class="msonormal1"><span class="calibre13">“Hayır,” diyor Adrian başını iki yana sallayarak.</span></p>

  <p class="msonormal1"><span class="calibre13">“Öyleyse Sunnyview’dayız.”</span></p>

  <p class="msonormal1"><span class="calibre13">“Belki,” diye tekrarlıyor Adrian.</span></p>

  <p class="msonormal1"><span class="calibre13">“Tamam Adrian, neden dışarı çıkmama izin vermiyorsun? Daha serin bir odaya geçmek istiyorum. Burası çok sıcak.”</span></p>

  <p class="msonormal1"><span class="calibre13">“Seni koyabileceğim başka yer yok.”</span></p>

  <p class="msonormal1"><span class="calibre13">“Tamam, o zaman kapıdaki deliği açık bırakmaya ne dersin? Ayrıca suya ihtiyacım olacak. Litrelerce suya.”</span></p>

  <p class="msonormal1"><span class="calibre13">“Tamam. Bunları yapabilirim. Ayrıca şey... Polisin bizi bulacağını söylediğin için teşekkür ederim. Çok naziksin. Ve sormak istediğim bir şey var... Seri katillerin aslında annelerini öldürmeyi istedikleri doğru mu?”</span></p>

  <p class="msonormal1"><span class="calibre13">Senin Pamela Deans’i öldürdüğün gibi mi? Grover Hills'de geçirdiği yıllarda Adrian’ın Hemşire Deans’le onu bir tür anne figürü olarak görmesine yol açacak bir bağ kurmuş olması mümkün mü? Bunun mümkün olduğuna karar vermek bir saniyesini alıyor.</span></p>

  <p class="msonormal1"><span class="calibre13">“Çoğu örnekte öyledir,” diye cevaplıyor. “Niçin soruyorsun?”</span></p>

  <p class="msonormal1"><span class="calibre13">“Annesini öldürmek insanı seri katil yapar mı?”</span></p>

  <p class="msonormal1"><span class="calibre13">“Seri katil olup olmadığımı mı çözmeye çalışıyorsun?”</span></p>

  <p class="msonormal1"><span class="calibre13">“Hayır,” diyen Adrian bakışlarını kaçırıyor “Ben sadece... Sadece merak ettim.” “Bilmiyorum,” diyor Cooper. “Sanırım başkalarını da öldürüp öldürmediğine bağlı.”</span></p>

  <p class="msonormal1"><span class="calibre13">"Ya sen?” diye soruyor Adrian.</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Seri katillerin annelerinden nefret ederek büyüdüklerini söyleyen bir sürü kitap okudum. Seri katiller, herkesten çok kendilerini taciz eden annelerini öldürmeyi ister, ama onu öldüremedikleri için yerine koydukları kadınları öldürürlermiş.”</span></p>

  <p class="msonormal1"><span class="calibre13">“Ve?”</span></p>

  <p class="msonormal1"><span class="calibre13">“Bütün o insanları bu yüzden mi öldürdün?"</span></p>

  <p class="msonormal1"><span class="calibre13">Cevap hayır. Ayrıca bütün o insanlar diye bir şey yok. Yalnızca iki kişi var. “Annem iyi biridir,” diyor Cooper ve doğru söylüyor. Annesini sever. Kadın şimdi evinin salonunda oturmuş Cooper’ın ve kız kardeşinin duvarlardaki fotoğraflarına bakıyordur. Kız kardeşi annelerine destek olabilmek için uçağa atlayıp Yeni Zelanda’ya doğru yola çıkmıştır. Arkadaşları ve akrabalar, elinde gözyaşlarından ıslanmış mendiliyle fotoğraflara bakan ve oğlunun sağ bulunmasını uman annesini rahatlatmayı deniyordur. Muhtemelen annesi oğlunun sağ salim eve döneceğine inanmıyordur. Bu ülkede insan ortadan kayboldu mu sağ olarak yeniden ortaya çıkmaz.</span></p>

  <p class="msonormal1"><span class="calibre13">“Seni sen yapan kişi annen," diyor Adrian. “Onun yüzünden katil oldun.”</span></p>

  <p class="msonormal1"><span class="calibre13">“Doğru değil.”</span></p>

  <p class="msonormal1"><span class="calibre13">“Kitaplar diyor ki...”</span></p>

  <p class="msonormal1"><span class="calibre13">“Kitaplar her zaman doğru değildir Adrian. Onlar genellemedir” “Nedir?”</span></p>

  <p class="msonormal1"><span class="calibre13">“Genelleme. Yani kitaplar çoğu insanın nasıl olduğunu yazar, herkesin değil. Her zaman istisnalar vardır.”</span></p>

  <p class="msonormal1"><span class="calibre13">“Kitaplarda istisnalardan bahsedilmiyordu.”</span></p>

  <p class="msonormal1"><span class="calibre13">“Ama onlar hep vardır. Kendini düşün. Sen annen yüzünden katillerle ilgilenmeye başlamadın, değil mi?”</span></p>

  <p class="msonormal1"><span class="calibre13">“Ben farklıyım. Benim başıma gelenler senin başına gelmedi. Öyleyse annenden nefret ediyor olmalısın.”</span></p>

  <p class="msonormal1"><span class="calibre13">“Ondan nefret etmiyorum. Onu seviyorum.”</span></p>

  <p class="msonormal1"><span class="calibre13">“Sence koleksiyonluk biri mi?”</span></p>

  <p class="msonormal1"><span class="calibre13">Cooper önce bu cümleyi anlamıyor ve Adrian’ın saçmaladığını düşünüyor. Sonra jeton düşüyor ve Adrian'ın ne kastettiğini çözüyor “Ne demek istiyorsun?"</span></p>

  <p class="msonormal1"><span class="calibre13">“Eğer onu gerçekten seviyorsan o zaman onu buraya getirmekle sana iyilik yapacağım. Ondan nefret ediyor ve ölmesini istiyorsan, o zaman onu buraya getirmekle yine sana iyilik etmiş olacağım.”</span></p>

  <p class="msonormal1"><span class="calibre13">“Onu buraya getirme,” diyor Cooper alçak sesle.</span></p>

  <p class="msonormal1"><span class="calibre13">“Efendim?”</span></p>

  <p class="msonormal1"><span class="calibre13">Bu sefer yüksek sesle, “Sana onu buraya getirme dedim,” diye tekrarlıyor.</span></p>

  <p class="msonormal1"><span class="calibre13">“Ama koleksiyonum için mükemmel bir parça olacak!” diyor heyecandan nefesi kesilen Adrian.</span></p>

  <p class="msonormal1"><span class="calibre13">“Düşünsene hem seri katil hem de seri katili seri katil yapan kadın.”</span></p>

  <p class="msonormal1"><span class="calibre13">‘Annem yüzünden katil olmadım!”</span></p>

  <p class="msonormal1"><span class="calibre13">‘Annen gelsin, yeri geldiğinde bu konuyu hep beraber konuşuruz.”</span></p>

  <p class="msonormal1"><span class="calibre13">“Bekle, belde,” diyen Cooper kapıdaki deliğe koşuyor, ama Adrian onu çoktan kapattı. İçerisi yeniden karanlık. “Bekle!” diye bağırıyor, ama bir faydası yok. Süngerli kapıyı yumrukluyor, ama fazla bir ses çıkmıyor. “Adrian! Adrian!”</span></p>

  <p class="msonormal1"><span class="calibre13">Adrian çoktan gitti.</span></p>
</body>
</html>
