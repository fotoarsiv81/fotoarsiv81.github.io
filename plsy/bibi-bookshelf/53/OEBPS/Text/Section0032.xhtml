<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_7"><b class="calibre19"><span class="calibre14">OTUZUNCU BÖLÜM</span></b></h3>

  <p class="msonormal1"><span class="calibre13">Dün hâlâ ona şefkat gösterebilirmişim, onu kucağıma alırsam ne kadar sevildiğini anlarmış gibi Daxter’ın ölüsüne sarılmak istiyordum. Bugün ise ona bakamıyorum bile.Yumruklarımı havaya kaldırıp birden arkama dönüyorum, ona bunu yapan kişinin tam arkamda olduğuna eminim, ama orada sadece kapı var Kendimi tecavüze uğramış gibi hissediyorum. Duş almak, evimi yakıp kül etmek, hatta ölü kedimi bile yıkamak istiyorum. Çok karanlık, çok ürkütücü bir şey hayatıma dokundu. Mezarın çevresinde ayak izleri var. Daxter'ı öldüren kişinin izleri mi? Elbette o. Kedimi yanlışlıkla ezmediler. Onu sonradan kazıp çıkarabilmek için öldürdüler. Bana bir mesaj yollamak için. Ama o mesajın ne olduğunu anlamıyorum.Cooper Riley'yi aramayı bırak mı?Emma Green’i aramayı bırak mı?Natalie Flowers’ı aramayı bırak mı? Yoksa bu mesaj geçmişten, yıllar önce tutukladığım birinden mi geliyor?</span></p>

  <p class="msonormal1"><span class="calibre13">Kulağa çok daha mantıklı gelen bir ihtimal daha var. Schroder’i arıyorum. “Biri kedimi öldürdü,” diyorum ona. O kadar sıkı tutuyorum ki ahize neredeyse parçalanacak. Fakat asıl istediğim Daxter’ı öldüren kişiyi parçalamak.</span></p>

  <p class="msonormal1"><span class="calibre13">“Bana dün söylemiştin.”</span></p>

  <p class="msonormal1"><span class="calibre13">“Demek istediğim, birinin bile bile kedimi öldürdüğü,” diyorum ve Daxter'ın evimin önünde sallandırılandan bahsediyorum.</span></p>

  <p class="msonormal1"><span class="calibre13">“Tanrım,” diyor “Sence biri sana bir şey anlatmaya mı çalışıyor?”</span></p>

  <p class="msonormal1"><span class="calibre13">“Bence bu kişi Grover Hills'ten biri.”</span></p>

  <p class="msonormal1"><span class="calibre13">Hiçbir şey söylemiyor Ne düşündüğünü duyar gibiyim. Kendimi zorlasam telefonu sıkı sıkı tutan parmaklarının çatırdadığını duyacağım. Hızlı hızlı nefes alıyor. “Grover’ı nereden biliyorsun?”</span></p>

  <p class="msonormal1"><span class="calibre13">“Google”</span></p>

  <p class="msonormal1"><span class="calibre13">“Sadece oradan mı?”</span></p>

  <p class="msonormal1"><span class="calibre13">“Hayır Cari, çocukluğumu orada geçirdim!”</span></p>

  <p class="msonormal1"><span class="calibre13">“Öyle olması pek çok şeyi açıklardı.”</span></p>

  <p class="msonormal1"><span class="calibre13">“Dinle, Cari, üç yıl önce özgür bırakılan hastalardan birinin önce Cooper Riley ve Pamela Deans’i ve sonra da beni saplantı haline getirmesi ihtimal dahilinde.”</span></p>

  <p class="msonormal1"><span class="calibre13">“Kedi yüzünden mi böyle düşünüyorsun?”</span></p>

  <p class="msonormal1"><span class="calibre13">“Evet, kedim yüzünden. Aklı başında insanlar böyle şeyler yapmaz. Aklı başında insanlar ölmüş hayvanları kazıp çıkarmaz!”</span></p>

  <p class="msonormal1"><span class="calibre13">“Sakinleş Tate."</span></p>

  <p class="msonormal1"><span class="calibre13">“Ben sakinim,” diyorum bahçeyi turlamaya başladığımda. “Buraya bir devriye arabası ve olay yeri ekibi yollamanı istiyorum. Polisler mahalle sakinleriyle konuşsun. Birileri bir şey görmüştür. Burada bir sürü delil var, örneğin mezarın etrafındaki ayak izleri.”</span></p>

  <p class="msonormal1"><span class="calibre13">“Bunu herhangi biri yapmış olabilir Tate. Delinin teki olması gerekmez. Birilerini öfkelendirmişsindir”</span></p>

  <p class="msonormal1"><span class="calibre13">“Hayır, bunu ancak delinin teki yapmış olabilir Cari. Kızan insanlar böyle şeyler yapabilselerdi şüpheli listemin bir numarası sen olurdun.”</span></p>

  <p class="msonormal1"><span class="calibre13">“Seni anlıyorum,” diyor, “Ama eski bir mahkûm kedini öldürmüş olabilir.” Söylediği doğru. Yıllar boyunca pek çok kişiyi tutukladım. Schroder devam ediyor: “Böyle tesadüf olmaz diye düşündüğünü biliyorum, ama biri bunu yapmayı kafasına koymuşsa sen hapisteyken yapması mantıklı olmazdı. O zaman bir işe yaramazdı.”</span></p>

  <p class="msonormal1"><span class="calibre13">“İyi ama niçin ben hapse düşmeden yapmamış?”</span></p>

  <p class="msonormal1"><span class="calibre13">“Bilmiyorum. Belki o zaman da o hapisteydi.”</span></p>

  <p class="msonormal1"><span class="calibre13">“Robot resmi Grover Hills çalışanlarına gösterdin mi? Belki aralarından biri onu tanır.”</span></p>

  <p class="msonormal1"><span class="calibre13">“O işin çaresine bakıyoruz Tate. Evi kontrol edip kediyi almaları için birilerini yollarım.”</span></p>

  <p class="msonormal1"><span class="calibre13">Telefonu kapatıyor. Belgeleri alıp içerinin yolunu tutuyorum. Ön kapıdan çalışma odama giden ayak izleri var, başka birinin ayakkabısından bulaşan izler. Evrakları elimden düşürüp yatak odasına dalıyorum ve şiltenin altından Donovan Green’in tabancasını alıyorum. Çalışma odasına dönüyorum. Bilgisayar hâlâ çalışıyor. Odada kimse yok. Kitap çıktılarının çoğu kayıp ve yazıcısının önündeki haznede sadece son on küsur sayfa kalmış. Schroder’in bana verdiği Melissa X dosyaları gitmiş. Daxter ya dikkatimi dağıtmak ya da beni uyarmak için kapıya asılmıştı. Her koşulda biri Cooper Riley’ye ne olduğunu öğrenmemi istemiyor.</span></p>
</body>
</html>
