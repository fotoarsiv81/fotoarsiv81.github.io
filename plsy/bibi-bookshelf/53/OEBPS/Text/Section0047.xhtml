<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">KIRK BEŞİNCİ BÖLÜM</span></b></h3>

  <p class="msonormal1"><span class="calibre13">İki gruba ayrılıyoruz. Schroder onlarla gitmeme izin veriyor. Kararlı ve heyecanlıyız. East Lake’in yolunu tutuyoruz. Diğer ekip Sunnyview'a gidiyor Adrian Loaner’ın silahlı olduğunu bildiğimizden yanımızda silahlı birlikler de var.Anayoldan şehir dışına çıkıp hapishanenin, ekili tarlaların ve hayvanlarla dolu çayırların önünden geçiyoruz.Karanlıkta hiçbiri görünmüyor. Otoyolda sokak lambaları yok, sadece trafiğin şeritlerin içinden akmasını sağlayan rengi atmış beyaz çizgiler var. Kırmızı-mavi polis sirenleri yanıp sönüyor ve hızını kesmeden ilerleyen bir araba konvoyundan gelen ışıklar geri kalan herkesi önümüze çıkmamaları konusunda uyarıyor.Schroder ve geri kalan herkes silahlı.Silahlı olmayan tek kişi benim.Hiç bu kadar hızlı araba kullandığını görmemiştim. Hâlâ başım ağrıdığı ve midem bulandığı için hızlı gitmek bana iyi gelmiyor. Yeni bir yol ayrımına varıyoruz. Schroder asfaltın yerini toprak yol alana kadar yavaşlamıyor ve ayağını gazdan ancak labirenti andıran ara yollara daldığımızda çekiyor. Toprak yollar birbirinin aynı; Schroder’in arabasındaki GPS bile anlaşılan East Lake'in yerini bilmiyor Sonunda devriye araçları yavaşlıyor ve birkaçımız arabalardan inip yolun kenarına diziliyoruz. Kırmızı mavi ışıklar yüzlerimizi önce kırmızıya, sonra maviye, daha sonra da mora boyuyor Herkesin buralarda bir yer bulmanın ne kadar zor olduğunu söyleyerek küfredişinden ne kadar berbat durumda olduğumuz belli. Televizyon ekiplerine haber salıp onların peşine takılabilirdik. Hava sıcak ve yapış yapış olsa da taşra, şehir merkezinden daha ferah. Pervane böcekleri farların etrafına toplanıyor. Bütün bir sürü, belki bin tane ve bazıları uçarken yollarım şaşırıp yüzlerimize çarpıyorlar. Haritaları çıkarıp fikir alışverişinde bulunuyor, hangi yöne gideceğimize karar veriyoruz. Schroder yine en önde. Arabada giderken konuşmuyoruz ve birkaç dakika sonra iki tarafına meşe ağaçları dikilmiş bir yola ulaşıyoruz. Arabanın farlarını söndürüyor, diğer araçlar da tek sıra halinde arkamıza dizilip aynısını yapıyorlar Göz gözü görmüyor artık. Şehirden uzak olduğumuz için ışık kirliliği yok ve yıldızlar ışıl ışıl parlıyor. Birkaç gün sonra dolunay olacak. Ay ışığı tarlaları aydınlatıyor Direklerin silüetleri, ağaçların silüetleri ve araba büyüklüğünde olmakla beraber herhangi bir şey olabilecek başka silüetler iyice ortaya çıkıyor.</span></p>

  <p class="msonormal1"><span class="calibre13">“Burada bekle,” diyor Schroder.</span></p>

  <p class="msonormal1"><span class="calibre13">“Benimle dalga mı geçiyorsun!"</span></p>

  <p class="msonormal1"><span class="calibre13">"Ciddiyim. Arabadan dışarı adım atarsan seni kendim vururum.”</span></p>

  <p class="msonormal1"><span class="calibre13">“Beni yalvartma. Lanet olsun Cari, sayemde buradasınız!”</span></p>

  <p class="msonormal1"><span class="calibre13">“Haklı olabilirsin. Belki kendini öldürtmene izin vermeliyim. Sonuçta senden kurtulmamı sağlayacaksa onca bürokrasiye değer.”</span></p>

  <p class="msonormal1"><span class="calibre13">Arabada oturup silahlı birliklerin yavaşça binaya yaklaşmalarını seyrediyorum. Kapkara çelik yelekler giymiş altı kişi, on metre ötemde karanlığa karışıp gözden kayboluyor. Schroder bagajdan kurşun geçirmez yeleğini çıkarıyor. Arabadan iniyorum ve bana da bir yelek uzatıyor. Kollarımı deliklerden geçirip yeleği sıkıca bağlıyorum. Arabadan indiğimde havadaki gerilim fark ediliyor. Herkes her an ateş etmeye hazır. Tarlalarda korkuluklar olsaydı vurulma riskleri yüksek olurdu.Emma Green bu binada bir yerlerde, öyle olmalı, değilse o zaman Sunnyview’da demektir.</span></p>

  <p class="msonormal1"><span class="calibre13">Başlangıçta silahının kabzasını sıkı sıkı kavrayan Schroder’le birlikte silahlı birliği takip ediyoruz. Ama ben dizim yüzünden geride kalıyorum. Onlar evin önüne ulaştıklarında aramızda en az yirmi metre mesafe var ve yürümek beni canımdan bezdirdi. Yol çok bakımsız, topraktan yayılan sıcaklık ayakkabılarımdan ayağıma kadar işliyor. Polisler çoktan üç gruba ayrıldı. İki polis sola, iki polis sağa gitti ve son ikisi doğrudan binaya ilerliyor. Schroder yetişmemi bekliyor, ön kapıya giden iki polisi takip ediyoruz. Ay ışığının ön cephesini aydınlattığı bina bütün haşmetiyle karşımızda. Beyaz bir harabe ve duvarları sarmaşıklar kaplamış. Belki de haçlar ve kutsal suyla donanmış olarak gelmeliydik. Önde hiç araba yok. Ekiplerden biri arkaya gittiğinde Schroder’in kulaklığından sesler geliyor. Kimin sesi olduğunu veya ne dediklerini çıkaramıyorum. Schroder parmağını kulaklığa yaslayıp büyük bir dikkatle dinliyor ve hafifçe başını sallıyor.</span></p>

  <p class="msonormal1"><span class="calibre13">“Arka tarafta araba yokmuş,” diyor bana.</span></p>

  <p class="msonormal1"><span class="calibre13">“Burada olmadıkları anlamına gelmez. Belki Adrian gitmiş ve henüz dönmemiştir.”</span></p>

  <p class="msonormal1"><span class="calibre13">“Eh, eğer geri gelirse onu yakalarız. Dört blok geriye iki polis aracı yerleştirdim. Kimsenin elini kolunu sallayarak bu tarafa geçmesine izin vermeyecekler.”</span></p>

  <p class="msonormal1"><span class="calibre13">Ortadan giden ekip kapıya ulaşıyor. Biri kenara çekilip yere çömeliyor ve diğerini korumak için silahıyla kapıya nişan alıyor. Diğer polis koçbaşıyla kapıyı kırıyor Böylece anahtarla uğraşmaya gerek kalmıyor. Tahtaların kırılışının gürültüsü tarlalarda yankılanıyor. Fenerleri açıyoruz. Ekip içeri girip gözden kayboluyor. Yankılanan ayak sesleri. Onlara katılmak istiyorum, ama Schroder elini omzuma koyup beni durduruyor.</span></p>

  <p class="msonormal1"><span class="calibre13">“Onlara zaman tanı,” diyor bana.</span></p>

  <p class="msonormal1"><span class="calibre13">Onlara beş dakika veriyorum.Ay pencerelerden bazılarını aydınlatıyor, ama diğer pencereler ışığı emiyormuşçasına karanlık.Schroder’in kulaklığından sürekli birtakım sesler geliyor.Gelişmeleri ona bildiriyorlar. Tarlalardaki gölgeler hareketsiz. Pencerelerde fenerler beliriyor. Polislerin etrafı araştırdıklarını duyuyoruz. Arada bir omuz atarak kapıları açıyorlar ve parkeler gıcırdıyor. Ardından içerisinin boş olduğu bildiriliyor ve binaya giriyoruz.Girer girmez binanın göründüğünden büyük olduğu hissine kapılıyoruz. Ön kapıdan girdik. Kırarak içeri girdikleri sırada pervazı parçalamışlar.Hava kupkuru ve tozlu. Zemin kattan başlayıp yavaş yavaş üst katlara çıkarak iyice etrafa bakmıyoruz, duvarları süngerli hücreler boş, kilerde çelik kapılı bir Çığlık Odası yok. Kırık birkaç mobilya ve çatlak pencereler sayılmazsa herhangi bir tahribata rastlamıyoruz. Tıpkı Grover Hills’teki gibi. Hastalara ayrılan odalar sıkış tıkış, ikişer kişinin yaşayacağı şekilde düzenlenmiş ufacık alanlar. Hiç kimsenin oralarda rahat edebileceğini sanmıyorum. Eşimi, kaldığı bakımevini ve farkında olmasa da kimseyle paylaşmak zorunda kalmadığı odasını düşünüyorum. Buraya gönderilenler de kendi odalarına ve karıma gösterildiği şekilde özenli bir bakıma sahip olabilselerdi belki hayatları farklı olurdu. Acaba çok kötü suçlar işlemiş insanlara bakmak zorunda olan hemşireler ve doktorlar ne hissediyordu? Eminim ki pek çoğu büyük umutlarla buraya gelmiş, ama pek çok kez canları yandığı için sonunda onlar da herkese pislik muamelesi yapmaya başlamıştır.Çığlık Odası yok.Çelik kapılı bodrum yok.Emma Green yok, Cooper Riley yok, Adrian Loaner yok. Bir zamanlar burada olduklarını gösteren delillere de rastlamıyoruz.</span></p>

  <p class="msonormal1"><span class="calibre13">“Lanet olsun! Yanlış evi seçtik. Demek Sunnyvievv'dalar,” diyorum, ama kimse beni dinlemiyor. Silahlı özel polis birliği odaları araştırmakla meşgul. Biri içinde olduğumuz odayı kontrol ederken Schroder cep telefonunu çıkarıyor. Ben de aslında kendi kendime konuşuyorum.</span></p>

  <p class="msonormal1"><span class="calibre13">Schroder yavaş yavaş başını salladığında daha ağzını açmadan ne söyleyeceğini tahmin ediyorum. İçimde kötü bir his var. Cep telefonunu cebine kaldırıyor.</span></p>

  <p class="msonormal1"><span class="calibre13">“Hayır, olamaz,” diyorum ona.</span></p>

  <p class="msonormal1"><span class="calibre13">“İyi bir fikirdi Tate, herkes aynı şeyi düşündü. Ama arayan Sunn-yview’daki ekipti ve orasının da boş olduğunu söylüyorlar.”</span></p>

  <p class="msonormal1"><span class="calibre13">“İmkânsız,” diyorum hücrenin süngerli duvarına vurarak, “imkânsız! Ya burada ya orada olmalılar. Üçüncü bir seçenek yok.”</span></p>

  <p class="msonormal1"><span class="calibre13">“Birinin burada kaldığını gösteren deliller var,” diyor Schroder. “Kırılan kapıdaki zincir ve kilit yeniymiş, basamaklarda ayak izleri var ve süngerli odalardan birinde boş su şişeleri bulundu. Olay yeri ekibi içeriyi araştıracak; kızı burada tutmuş olabilirler ama bilinmez. Belki de evsizin biri burayı barınak olarak kullanmıştır.”</span></p>

  <p class="msonormal1"><span class="calibre13">“Öyleyse Emma hâlâ dışarıda bir yerlerde.”</span></p>

  <p class="msonormal1"><span class="calibre13">“Evet, ama burada değil.”</span></p>

  <p class="msonormal1"><span class="calibre13">“Öyleyse nerede?” diye soruyorum bütün gücümle süngerli duvara vurarak.</span></p>

  <p class="msonormal1"><span class="calibre13">“Bilmiyorum, ama dört kişiyi alacak kadar büyük bir yer olmalı.” “Neden dört?"</span></p>

  <p class="msonormal1"><span class="calibre13">“Diğer ekiple konuştuğum sırada biri daha aradı. Adrian koleksiyonuna birini daha eklemiş.”</span></p>

  <p class="msonormal1"><span class="calibre13">Kulaklarıma inanamıyorum. “Tanrım,” diyorum, “dalga mı geçiyorsun? Şimdi kimi kaçırmış?”</span></p>

  <p class="msonormal1"><span class="calibre13">“Cooper Riley’nin annesini.”</span></p>
</body>
</html>
