<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_14"><b class="calibre19"><span class="calibre14">KIRK DÖRDÜNCÜ BÖLÜM</span></b></h3>

  <p class="msonormal1"><span class="calibre13">Annesi ona sadece kızlar ağlar der ve bodruma gidip yüzü gözyaşlarıyla ıslanmış olarak geri döndüğünde, onu bu yüzden kız kılığına soktuklarını söylerlerdi.Adrian buna hiç inanmadı. Hepsinin o iki hasta bakıcının suçu olduğunu biliyordu. Bazen kendisini çırılçıplak soydukları için kız olup olmadığını düşünürdü, ama belki de o hiçbir zaman kız olmamıştı. Ancak ikizler bazen ona kızmış gibi davranıyorlardı. Bu da çözemediği konulardan biriydi. Ama şimdi ağlıyor.Tate’in mahallesinden uzaklaşınca arabayı kenara çekti ve eliyle bacağını tuttu. Gözyaşlarına engel olamıyor. Canı yandığı için ağlamıyor, hüsrana uğradığı için ağlıyor: Hiçbir şey istediği gibi gitmedi. Hayatı boyunca her şey için mücadele etmesi gerekti ve şimdi bile her şey aynı. Neden onun hayatı da diğer insanlar gibi kolay değil? Neden insanlar bir türlü onu sevmiyor?</span></p>

  <p class="msonormal1"><span class="calibre13">Elleri kan içinde. Arabada yarayı sarabileceği bir şey yok. Pantolonunu çıkarırsa kanamayı durdurabilir, ama o zaman da çırılçıplak kalır. Bacağı kaşınıyor, ama canı yandığı için kaşıyamıyor. Başını öne eğip bacağındaki deliğe bakıyor ve gözyaşları kanma karışıyor.Grove’daki odada olduğunu, odayı turladığını, adımlarını saydığını, çift adımları tek sayıdaki adımlara tercih edişini, sol ayağıyla başlayıp sağ ayakla bitirişini hayal ediyor. Kedileri, kendisini kızdıran ve döven çocukları düşünüp onları öldürmenin ve cesetlerini kazıp çıkarmanın hayalini kuruyor. Onun hayatını mahvettiler, o neden onlarınkini mahvetmesin?</span></p>

  <p class="msonormal1"><span class="calibre13">Gözyaşları azaldı ve göğsündeki acı biraz olsun dindi. Eliyle burnundan akan sümükleri siliyor. Ama eli kanlı olduğu için kan yüzüne de bulaştı. Yeniden ağlamaya başlıyor. Hayat hiç adil değil. Hiçbir zaman olmadı, hiçbir zaman olmayacak.</span></p>

  <p class="msonormal1"><span class="calibre13">Bacağı acıyor, ama kanama azaldı. Pantolonu kan içinde. Bütün gece orada duramaz. Ellerini yolcu koltuğuna silip motoru çalıştırıyor ve yavaş yavaş yoluna devam ediyor. Ayakkabısının içi kanla dolduğu için ne zaman gaza bassa fış fış sesler çıkıyor. Yara kötü, ama çok kötü olsaydı bayılır, belki de ölürdü. Yara temizlemeyi veya sarmayı bilmiyor. Geçmişte yaralandığı zaman hemşirelerden biri veya annesi yarayı sarardı. Ama Grove’dan ayrıldığından beri hiç doktora gitmedi. Annesine ihtiyacı var, iki annesinden birine ama biri öldü ve sonra diğeri de... Yokluklarını hiç bu kadar derinden hissetmemişti. Dünyada yapayalnız kaldı; anneleri yok, arkadaşları yok, en iyi dostu onu gerçek bile olmayan bir kız uğruna terk etti ve bakım evindekiler onu hiçbir zaman sevmediler.</span></p>

  <p class="msonormal1"><span class="calibre13">Cooper bile onu sevmiyor.</span></p>

  <p class="msonormal1"><span class="calibre13">Arkadaşlık bazıları için çok kolaydır, onun için ise değil. Çok safmış; Cooper’ın arkadaşı olmayı istediğine hiç inanmamalıydı! Ama polis konusunda doğruyu söyledi.</span></p>

  <p class="msonormal1"><span class="calibre13">Cooper’ın kendisine yardım edeceğine emin olmasa da eve doğru gidiyor. Başka bir seçenek bulmaya çalışıyor, ama başaramıyor. Virajlar acı verici ve gazdan frene geçmek bacağını zorluyor. Sokaklarda pek kimse yok. Şehir dışı böyledir, insanlar geceleri dışarı çıkmaz. Adrian da çıkmamayı öğrenmişti. Geceleri bakımevinin etrafındaki sokaklarda olmayı istemezdiniz.</span></p>

  <p class="msonormal1"><span class="calibre13">Hastaneye gidebilir. Hastanelerden birine gidip hemşirelerden yardım isteyebilir Hemşireler belki önce ona yardım etmek istemezler, ama birini yakalayıp onu buna zorlayabilir. Silahı kadının kafasına dayar ve kadın hayır diyemez. Sorun şu ki birileri onları görecektir. Hastaneler insan doludur.</span></p>

  <p class="msonormal1"><span class="calibre13">O zaman ne?</span></p>

  <p class="msonormal1"><span class="calibre13">“Niçin bana yardım etmedin?” diyor ikinci annesini düşünerek. Daha baştan ona yardım etseydi bunların hiçbiri olmazdı.</span></p>

  <p class="msonormal1"><span class="calibre13">Arabayı kenara çekip motoru durduruyor. Düşünüyor, düşünüyor. .. Ona yardım edecek tek kişi ancak onu hiç tanımayan, hakkında hiçbir şey bilmeyen biri olacaktır.</span></p>
</body>
</html>
