<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON DOKUZUNCU BÖLÜM</span></b></h3>

  <p class="msonormal1"><span class="calibre13">Beş itfaiye arabası, dört polis aracı ve bir ambulans geliyor İtfaiye araçlarından yalnızca üçü çalışıyor Diğer ikisi arka tarafa park etmiş.İşi olmayan itfaiyeciler kenarda durmuş alevleri izliyorlar ve aralarından biri kalabalıktan sarışın bir kadınla konuşup onu güldürüyor. Ambulansın arkasına oturduğum için yanan evin tamamını göremiyorum, ama görebildiğim kadarıyla hâlâ alevler içinde ve dumanların sonu yok. Isıyı hissetmeyeceğimiz kadar uzakta, ama çatırdayan ahşabın gürültüsünü duyacak kadar yakınız. Beni alevlerden uzaklaştırdıklarından beri en az bir litre su içmişimdir. Ciğerlerim ağrıyor, artık öksürmüyorum ama ellerim titriyor Oraya geri dönebilirdim. Dönebileceğime eminim. Tek bacağımın sakat olması bir şeyi değiştirmez, oraya geri dönüp Emma’yı bulup dışarı çıkarabilirdim. Oysa kızı kurtarabilecekken o iki adamın beni sürüklemesine göz yumdum.İşin olumlu yanma odaklanmayı deniyorum. Olumlu taraf şu: Emma’yı görmedim, demek ki evde olmayabilir. Bir de şu: Hâlâ hayattayım.</span></p>

  <p class="msonormal1"><span class="calibre13">Doktorlardan biri benimle ilgileniyor, ikinci doktor ise kalabalığın arasına karışmış. Düştüğüm için dizim şişip normal halinin iki katına ulaştı ve neredeyse hiç kıpırdatamıyorum. Doktor otuzlarında ve kel, kafa derisi sürdüğü güneş kremi yüzünden o kadar parlıyor ki neredeyse ambulansın yansımasını göreceğim. Ateşimi düşürecek ve ağrımı dindirecek ilaçlar veriyor bana. Ağrı geçiyor, ama içimdeki gerilim kalıyor. Elimi tutup lokal anestetik enjekte ediyor ve yarayı silmeden önce birkaç cam parçasını çıkarıyor.</span></p>

  <p class="msonormal1"><span class="calibre13">“Dikiş atılması gerekli.”</span></p>

  <p class="msonormal1"><span class="calibre13">“Siz yapamaz mısınız?”</span></p>

  <p class="msonormal1"><span class="calibre13">Başını iki yana sallıyor. “Bunun için hastaneye gelmelisin.”</span></p>

  <p class="msonormal1"><span class="calibre13">Ben de başımı sallayarak karşılık veriyorum. “Zamanım yok. Şöyle bir tutturamaz mısınız?”</span></p>

  <p class="msonormal1"><span class="calibre13">“Siz polisler hep aynısınız,” diyor adam. Yaranın etrafına bir merhem sürüp gazlı bez ve bandaj ile sarıyor. ‘Tine de dikiş atılmalı, kötüleşmesini istemiyorsanız bugün halledin.”</span></p>

  <p class="msonormal1"><span class="calibre13">“Elimden geleni yaparım.”</span></p>

  <p class="msonormal1"><span class="calibre13">“Güzel. Elinizden geleni yaparken bandajın kuru kalmasını da özen gösterin ve elinizi kullanmamaya çalışın.”</span></p>

  <p class="msonormal1"><span class="calibre13">“Yüzerken bile mi?”</span></p>

  <p class="msonormal1"><span class="calibre13">“Şaka mı yapıyorsunuz?”</span></p>

  <p class="msonormal1"><span class="calibre13">“Planım buydu,” diyorum, ama yangın devam ederken hiçbir şaka komik değil.</span></p>

  <p class="msonormal1"><span class="calibre13">“Enfeksiyon kaparsa gülemezsiniz,” diyor. “Hele elinizi kesmemiz gerekirse.”</span></p>

  <p class="msonormal1"><span class="calibre13">“Şaka mı yapıyorsunuz?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“Temiz ve kuru tutacağım, söz veriyorum.”</span></p>

  <p class="msonormal1"><span class="calibre13">Ayaklarım yandığı için onlara da merhem sürüyor ve elimi sardığı gibi gazlı bez ve bandaj ile sarıyor. Doktor benimle ilgilenirken Schroder dışarıda bekliyor Ambulans gelene kadar ettiğimiz kavgaya şimdilik ara verdik. Ellerim pantolonumdaki alevleri söndürürken su topladı. Avucumdaki kesik hariç hepsi birkaç günde iyileşir, avucumun iyileşmesiyse dikiş artırabilirsem en az bir haftayı bulacak. Her tarafımı sarıp sarmaladıklarında beni ambulanstan indiriyorlar. Sırtımı araca yaslayıp ağırlığımı sakat bacağımdan sağlam bacağıma aktarıyorum. Ambulanstan ayakkabılarımı alıyorum. Derileri çatlamış, bağcıkların uçları ve tabanlar erimiş. Bandajlar yüzünden ayağımı sıkıyor.</span></p>

  <p class="msonormal1"><span class="calibre13">Schroder yanıma gelip elini omzuma koyuyor ve “Çok üzgünüm,” diyor. “Bir yararı olur mu bilmiyorum, ama unutma ki kızın içeride olduğuna emin değiliz."</span></p>

  <p class="msonormal1"><span class="calibre13">“Onu kurtarabilirdim,” diyorum.</span></p>

  <p class="msonormal1"><span class="calibre13">“Hazır sıra buna gelmişken,” diyor elini çekerek, “unutma ki ben kanun adamıyım. Başın belada Tate,” diyor Schroder. “Hapisten yeni çıktın, ama şimdiden biri seni yakmaya kalktı.”</span></p>

  <p class="msonormal1"><span class="calibre13">“İnsanların beni ne kadar sevdiklerini bilirsin.”</span></p>

  <p class="msonormal1"><span class="calibre13">“Tanrı aşkına Tate, yangın çok daha kötü sonuçlanabilirdi.”</span></p>

  <p class="msonormal1"><span class="calibre13">“Beni düşündüğün için sağ ol.”</span></p>

  <p class="msonormal1"><span class="calibre13">“Seni düşünmüyorum. Başkaları incinebilirdi Tate. İnsanlar içinde olmaman gereken bir evden seni kurtarmak için eve dalmak zorunda kalabilirlerdi.”</span></p>

  <p class="msonormal1"><span class="calibre13">“Sana neden içeri girdiğimi söyledim.Riley’nin bir fotoğrafını bulabildin mi?”Elindeki fotoğraftaki adam evde gördüğüm fotoğraflardaki adama benziyor. Arkadaşlarıyla şakalaşan Cooper, ailesiyle Cooper, tatile çıkan Cooper, evinin önünde saldırıya uğramayan veya diri diri yanmayan Cooper. Bana gösterdiği fotoğraf üniversite kimliğinden alınmış olabilir. Kısa, gri sakal bırakmış. Kafasının tepesi kel ama yanlarda hâlâ saçı var.</span></p>

  <p class="msonormal1"><span class="calibre13">Başımı iki yana sallıyorum. “Gördüğüm adam bu değildi. Benim gördüğüm kişi on veya on beş yaş daha gençti.”</span></p>

  <p class="msonormal1"><span class="calibre13">“Cooper değilse kimdi?”</span></p>

  <p class="msonormal1"><span class="calibre13">“Önceden de söyledim, ona doğru düzgün bakamadım. Tepeden görüyordum, ama bu adam değildi.”</span></p>

  <p class="msonormal1"><span class="calibre13">"Tamam, karakola uğrayıp adamın robot resmini çizdir Bakalım bir şey çıkacak mı.”</span></p>

  <p class="msonormal1"><span class="calibre13">“Elimden geleni yaparım,” diyorum ona ve evin küllerine bakıyorum. “Emma orada olmasa bile iki günde iki yangın oldukça garip.”</span></p>

  <p class="msonormal1"><span class="calibre13">“Ben de aynı şeyi düşünüyorum.”</span></p>

  <p class="msonormal1"><span class="calibre13">“Cooper yalnız mı yaşıyormuş?”</span></p>

  <p class="msonormal1"><span class="calibre13">“Evet. Üç yıl önce boşanmış. Sorguladığımız kişilerin ifadesine göre bir sevgilisi yokmuş.” “Sence iki yangın arasında bir bağlantı var mı?” diye soruyorum.</span></p>

  <p class="msonormal1"><span class="calibre13">“Olabilir. İkisinin de kasıtlı olduğu belli, ama Pamela Deans’le Cooper Riley arasında nasıl bir bağ olduğunu bilmiyorum.”</span></p>

  <p class="msonormal1"><span class="calibre13">“Kadın hemşire miydi?”</span></p>

  <p class="msonormal1"><span class="calibre13">Schroder, “Lanet olsun Tate, senin bir kapama düğmen yok mu?” diye soruyor alnıma vurarak. “Bırak bu işin peşini. Önceden Emma Green’i aramana izin vereceğimi söylemiştim, ama artık o noktayı geçtik. Beni anlıyor musun? İşe karışarak her şeyi bombok ettiğini görmüyor musun?”</span></p>

  <p class="msonormal1"><span class="calibre13">"Tamam, işin peşini bırakırım," diyorum, ama samimi olduğumdan şüpheliyim.</span></p>

  <p class="msonormal1"><span class="calibre13">“Neredeyse doğruyu söylediğine inanacağım.”</span></p>

  <p class="msonormal1"><span class="calibre13">“Ciddiyim,” diyorum ama tabii bu bir yalan.</span></p>

  <p class="msonormal1"><span class="calibre13">“Hayır değilsin.”</span></p>

  <p class="msonormal1"><span class="calibre13">Omuz silkiyorum. “Üzgünüm,” diyorum, ama üzgün de değilim. Ekleyecek başka sözüm yok.</span></p>

  <p class="msonormal1"><span class="calibre13">“Hayır, üzgün de değilsin. Hapishaneden çıkalı yirmi dört saat oldu, ama lanet olası bir kovboy gibi ortalığı birbirine kattın. Böyle olacağını tahmin etmeliydim. Eğer Emma Green’in arabasını gördüğün anda beni arasaydın her şey farklı olurdu. Kundakçıyı gördün. Onu takip edebilirdin. Birini tutuklayabilirdik Tate. Eğer amacın bu olsaydı tabii...”</span></p>

  <p class="msonormal1"><span class="calibre13">‘Yapma Cari. Benzin kokusunu aldığımda içeri girmekten başka seçeneğim yoktu. Eve girerken yangının ortasında kalabileceğimi biliyordum, ama Emili'nin içerde olması ve diri diri yanması riskini göze alamazdım. O ölürken dışarıda bekleyemezdim. Sen olsan sen de aynı şeyi yapardın; bu yüzden öfkelenmişsin gibi davranmayı kes.” Schroder bir süre daha öfkeli bakışlar fırlattıktan sonra iç çekip yavaşça başım sallıyor.“Tamam Tate, sen de haklısın,” diyor. “Kundakçıyı tanımadığına emin misin? Belki tanımışsındır, ama onu kendi başına bulmak istediğin için bana söylemiyorsundur.”</span></p>

  <p class="msonormal1"><span class="calibre13">“Canın cehenneme Cari!"</span></p>

  <p class="msonormal1"><span class="calibre13">Cari Schroder, “Hey, sadece aklımdan geçenleri söylüyordum,” diyor ellerim havaya kaldırarak. ‘Alınmışsın gibi davranma. Hep buna benzer aptalca şeyler yaparsın.”</span></p>

  <p class="msonormal1"><span class="calibre13">“Bu sefer değil.”</span></p>

  <p class="msonormal1"><span class="calibre13">“Emin misin?”</span></p>

  <p class="msonormal1"><span class="calibre13">“Tabii ki.”</span></p>

  <p class="msonormal1"><span class="calibre13">İkimiz birden alevlere bakıyoruz. Araba çekilmiş, ev, dumanlan tüten bir yanardağa dönmüş. “Şanslıysak elektroşok tabancasının fırlattığı kâğıtlardan biri alevlerden kurtulmuştur," diyor Schroder.</span></p>

  <p class="msonormal1"><span class="calibre13">İkimiz birden garaj yoluna ve arabaya bakıyoruz. Şansımızın yaver gideceğini sanmıyorum.</span></p>

  <p class="msonormal1"><span class="calibre13">“Kafenin otoparkından hızla ayrılan araba bu değil,” diyor Schroder “Biliyorum. Elinizde hiç ipucu var mı?”</span></p>

  <p class="msonormal1"><span class="calibre13">“Henüz bir şey yok. Kafenin güvenlik kamerası yokmuş; dükkân sahibi işlerin nakitle döndüğünü söyledi. Belirli bir arabaya ait olup olmadığını görmek için boyanın test edilmesini bekliyoruz. Birkaç gün sürer.”</span></p>

  <p class="msonormal1"><span class="calibre13">“Emma’nın da Cooper’ın da birkaç günü yok. Evde değilse o zaman başka bir yere götürülmüş demektir Kaçıran kişi onu öldürmeyi planlıyor olsa neden elektroşok tabancası kullansın?”</span></p>

  <p class="msonormal1"><span class="calibre13">“Belki sahip olduğu tek silah oydu.”</span></p>

  <p class="msonormal1"><span class="calibre13">“Öyle olsa ona elektrik verip bıçaklar ve holde bırakırdı. Bence Cooper'ın cesedini de evde bulamayacaksınız. İnsan birini öldürmeyi planlıyorsa evin iyice içlerine sürüklemesi için bir sebep yoktur.”</span></p>

  <p class="msonormal1"><span class="calibre13">“Her zaman her şey için bir sebep vardır’ diyor Schroder.</span></p>

  <p class="msonormal1"><span class="calibre13">Haklı, ama içimden bir his Cooper’ın evde olmadığını söylüyor. Emma’nın da orada olmadığını umuyorum.</span></p>

  <p class="msonormal1"><span class="calibre13">“Tamam Tate, beni dinle ve eve git. Karakola gelmene gerek yok, yarım saat içinde adamın robot resmini çizmesi için birini yollarım. Resmi gazetelere veririz, belki birileri onu tanır. Dinlen ve bacağınla ilgilen.”</span></p>

  <p class="msonormal1"><span class="calibre13">Bacağımı ve vücudumun geri kalanını alıp arabama dönüyorum. Arabamı yangından etkilenmeyeceği kadar uzağa park etmemişim. Yolcu tarafının boyası kabarmış. Bacağımı sürükleyerek yürümek zorunda kalıyorum ve bindiğimde dizimi kıramadığım için ayağımı yana doğru uzatıyorum. Tam koltuğa yerleşecekken kalabalıktan kopan bir adam bana doğru geliyor.</span></p>

  <p class="msonormal1"><span class="calibre13">“Hey ahbap, çıkabildiğin için şanslısın,” diyor Saçlarını örmüş ve kimi örgülerin uzunluğu bir metreyi buluyor. Islak köpek gibi kokuyor. Yeşil asker pantolonu ve “Artık Guatemala’da değilsin Doktor Huckstable” yazan bir tişört giymiş. Bronz tenli, çatlak dudaklı bir adam. Bir eli pantolonunun cebinde, diğerindeyse sönük bir sigara var. “Polis misin?”</span></p>

  <p class="msonormal1"><span class="calibre13">‘Yangını kimin çıkardığını gördün mü?” diye soruyorum ve sakat dizim durumdan hiç memnun olmasa da arabadan çıkıyorum. Adamın saç örgülerinden esrar kokusu yükseliyor Gözleri kan çanağı.</span></p>

  <p class="msonormal1"><span class="calibre13">“Hayır ahbap, görmedim. Profesör iyi mi?”</span></p>

  <p class="msonormal1"><span class="calibre13">“Öğrencisi misin?” diye soruyorum.</span></p>

  <p class="msonormal1"><span class="calibre13">“Hayır komşusuyum.”</span></p>

  <p class="msonormal1"><span class="calibre13">“Sence başına bir şey mi geldi?”</span></p>

  <p class="msonormal1"><span class="calibre13">Omuz silkiyor. “Sanırım. Önce sana şunu söyleyeyim adamım. Beni tutuklayamazsın, çünkü üzerimde ot yok.”</span></p>

  <p class="msonormal1"><span class="calibre13">“Ah Tanrım,” diyorum elimde olmadan.</span></p>

  <p class="msonormal1"><span class="calibre13">“Anlaştık mı?”</span></p>

  <p class="msonormal1"><span class="calibre13">“Tamam, seni tutuklamayacağıma söz veriyorum.”</span></p>

  <p class="msonormal1"><span class="calibre13">“Dün bir şey gördüm. Dışarıda oturuyordum, bilirsin işte, oturmuş otun tadını çıkarıyordum, anlıyor musun? Sonra bir adamın profesöre yaklaştığını gördüm, ardından profesör yere düştü veya öyle bir şey oldu. Diğer adam da ayağa kalkması için ona yardım etti; galiba onu taşıdı.Halüsinasyon gördüğümü sandım. Bilirsin işte, ot yüzünden.”</span></p>

  <p class="msonormal1"><span class="calibre13">“Hangi ev seninki?”</span></p>

  <p class="msonormal1"><span class="calibre13">“Şu ev dostum,” diyerek Cooper'ınkinin karşısındaki evi işaret ediyor. Tek katlı, sokaktaki diğer evler gibi ufak bir araziye inşa edilmiş derli toplu bir yapı ve diğerleriyle aynı renge boyanmış. Komşularınınkiyle adamın evi arasındaki tek fark, bu adamın çimlerinin hiç biçilmemiş olması.</span></p>

  <p class="msonormal1"><span class="calibre13">“Neden polisi aramadın?”</span></p>

  <p class="msonormal1"><span class="calibre13">“Çünkü gördüğüm şeyin gerçek olduğuna emin değildim ve beni tutuklamalarından korktum. Ev, anlarsın ya, yanana dek hepsini unutmuşum. Ne manzaraydı ama... Ne manzara. Neyse, sana söylemem gerektiğini düşündüm.”</span></p>

  <p class="msonormal1"><span class="calibre13">Elimi saran bandajın boks eldiveni işlevi görüp görmeyeceğini test etmek için içimde dayanılmaz bir arzu duyuyorum. “Dün polisi araman gerekirdi!"</span></p>

  <p class="msonormal1"><span class="calibre13">“Başımın belaya girmesini istemedim. Önce elimdekileri bitirmek istedim. Çok açım.”</span></p>

  <p class="msonormal1"><span class="calibre13">"Lanet olsun!"</span></p>

  <p class="msonormal1"><span class="calibre13">“Lafına dikkat et ahbap, Gandhi’yi örnek al,” diyor ellerini havaya kaldırarak. “Sence Profesör Mono iyi midir?”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Sence iyi midir?”</span></p>

  <p class="msonormal1"><span class="calibre13">“Ona ne dedin?”</span></p>

  <p class="msonormal1"><span class="calibre13">“Profesör Riley.”</span></p>

  <p class="msonormal1"><span class="calibre13">“Hayır, az önce başka bir şey söyledin.”</span></p>

  <p class="msonormal1"><span class="calibre13">‘Ah evet,” diyor ve sırıtıyor. “Ona söyleme, ama diğer komşularla birlikte ona Profesör Mono adını taktık. Kaza yüzünden.”</span></p>

  <p class="msonormal1"><span class="calibre13">“Ne kazası?”</span></p>

  <p class="msonormal1"><span class="calibre13">Gülmeye başlıyor 'Ah adamım, gülmemem gerekir Dur bakayım ne kadar oldu... Üç veya dört yıl önceydi. Evet, galiba dört ama belki de üçtür. Ben beş yıldır burada oturuyorum. Güzel mahalledir. Burayı kaça aldığımı bilmek ister misin? Hadi durma, tahmin et.” “Hangi kazadan bahsediyorsun?”</span></p>

  <p class="msonormal1"><span class="calibre13">“Loto’yu kazandım ahbap. Ne kıyak ama.”</span></p>

  <p class="msonormal1"><span class="calibre13">Artık adamı tekmelemek de istiyorum. “Kaza?” diyerek ne konuştuğumuzu hatırlatıyorum.</span></p>

  <p class="msonormal1"><span class="calibre13">“Ah evet. Neler olduğunu tam bilmiyorum, ama bir arkadaşım var, tamam mı? Kız arkadaşı hastanede hemşire. Bana Cooper’ı tanıdığını, bir zamanlar onun öğrencisi olduğunu söyledi. Ve... ve... Neden bahsediyordum? Ha, evet. Neyse, profesör hayalarından biri yarıldığı için o hastaneye gitmiş.”</span></p>

  <p class="msonormal1"><span class="calibre13">"Ne?"</span></p>

  <p class="msonormal1"><span class="calibre13">“Kız, ‘üzüm gibi ezilmişti,' dedi. Hayasını almışlar.”</span></p>

  <p class="msonormal1"><span class="calibre13">“Saldırıya mı uğramış?”</span></p>

  <p class="msonormal1"><span class="calibre13">“Kapıya sıkıştırdığını söylemiş, ama hangi erkek malını kapıya sıkıştırır ahbap?" Bacaklarını iki yana açıp belini geriye doğru esnetiyor ve vücudunu döndürmeyi deniyor. “Bir bacağın şöyle önde olmalı, ancak o zaman kapı kapanırsa ve sen arada kalırsan...” “Bahsettiğin hemşireye nasıl ulaşabilirim?”</span></p>

  <p class="msonormal1"><span class="calibre13">“Ah, o mutsuz vaka.”</span></p>

  <p class="msonormal1"><span class="calibre13">“Anlamadım?”</span></p>

  <p class="msonormal1"><span class="calibre13">“Ulaşamazsın diyorum. Reçeteli ilaç ve tıbbi malzeme çalıp birilerine satıyormuş. Sattığı kişilerden biri ölünce yakalandı ve hapse gitmek istemediği için kendini öldürdü. Çok üzücü bir olaydı dostum. Güzel memeleri vardı,” diyor ellerini göğsüne götürüp üzgün görünmeye çalışarak.</span></p>

  <p class="msonormal1"><span class="calibre13">“Kaza ne zamandı? Üç yıl önce mi, dört yıl önce mi?”</span></p>

  <p class="msonormal1"><span class="calibre13">“Ne fark eder?”</span></p>

  <p class="msonormal1"><span class="calibre13">Fark eder, çünkü Schroder, Cooper’ın üç yıl önce boşandığını söyledi. Arada bir bağlantı olabilir. “Şuradaki adamı görüyor musun?” deyip Schroder'i işaret ediyorum.</span></p>

  <p class="msonormal1"><span class="calibre13">“Diğer polisi?”</span></p>

  <p class="msonormal1"><span class="calibre13">“Bana anlattıklarını gidip ona da anlat. Çok önemli bilgiler bunlar”</span></p>

  <p class="msonormal1"><span class="calibre13">“Tamam adamım, tabii,” diyor ve aksi istikamete yürüyüp Schroder’den gittikçe uzaklaşıyor.</span></p>

  <p class="msonormal1"><span class="calibre13">Dizimi direksiyonun başına geçebilecek kadar kıvırabiliyorum. Neyse ki araba otomatik vites. Yola çıktığımda evden hâlâ dumanlar yükseliyor. İlaç çalan, yakalanan ve canına kıyan hemşireyi düşünüp az önce bana anlatılanların doğru olup olmadığını merak ediyorum. Bacağım zonkluyor, doktorun bana verdiği ağrı kesicileri hemen şimdi alamam. Geçen yıl içki bağımlısıydım ve hapisten çıkar çıkmaz kendimi yeni bir alışkanlığın kollarında bulmak istemiyorum. Yangının çıktığı bloğun etrafında trafik tıkalı, pek çok kişi arabasını yola park edip alevleri izlemeye gitmiş, ama o sokaklardan kurtulduğumda trafik hafifliyor.Bir benzin istasyonunun önünden geçiyorum, görevli merdivenin tepesine çıkmış levhadaki fiyatları değiştiriyor. Benzinin litresine beş sent daha zam gelmiş. Schroder’i cep telefonundan arıyorum.</span></p>

  <p class="msonormal1"><span class="calibre13">"Riley’nin sabıkasını kontrol etmiştin, yanılıyor muyum?”</span></p>

  <p class="msonormal1"><span class="calibre13">“Yanılmıyorsun.”</span></p>

  <p class="msonormal1"><span class="calibre13">“Peki, bildirdiği suçları?”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Hiç saldırıya uğramış mı?”</span></p>

  <p class="msonormal1"><span class="calibre13">“Ne tür bir saldırıya?”</span></p>

  <p class="msonormal1"><span class="calibre13">“Kayıtlara bak. Polise bildirmişse detaylarına ulaşırsın. Bildirmemişse beni ara, sana anlatırım. Bir şey daha. Rile’nin evi benzin içindeydi. Belki benzin istasyonlarını kontrol etmelisiniz. Bakarsın çalışanlardan biri benzin tenekelerini doldurduğunu hatırlar.” Akşam trafiği için saat daha erken ve gördüğüm araçların çoğu çocuklarını okuldan alan anne babalara ait. Birkaç çocuk çantalarını sırtlarına takıp gömleklerini pantolonlarının dışına çıkarmış, bisikletleriyle ortalıkta dolaşıyor, bağrışıyor, küfrediyor ve kahkahalar atıyor Diğerleri ayaklarını sürüyerek kaldırımı turluyor, birkaçı sigaralarını yakıyor ve bugünlerde nasıl havalı olunuyorsa öyle davranmaya çalışıyorlar. Eve dönüp arabayı evin önüne park ediyor, ağırlığımı sağlam bacağıma vermeye çalışarak dışarı çıkıyorum. Ön kapıya uzanan yolu yarıladığımda Daxter’i görüyorum. Basamağa uzanmış.</span></p>

  <p class="msonormal1"><span class="calibre13"><span class="calibre13">“Hey Dax,”Daxter“Dax?”Kıpırdamıyor Ona yaklaştıkça kalbim de ağırlaşıyor, yürüyüşüm de. “İyi misin dostum?” diye soruyorum iyi olmadığını bile bile. Daxter yan yatıyor, vücudu garip bir pozisyonda. Bin bir güçlükle yanına eğiliyorum ve dizimi kıramadığım için bacağımı yana doğru uzatmam gerekiyor, ama sonunda başarıyorum.Daxter’a dokunuyorum ama gövdesi olması gerektiği gibi ılık değil.Onu hafifçe sarsıyorum. Tık yok. Başı yana devriliyor. Yüzünü tutup kendime çeviriyorum. Gözleri yarı kapalı ve kafasının yan tarafında kanlar var. Onu kucağıma alıyorum. Normalden ağır. Kollarımdan aşağı sarkıyor ve yer çekimi bütün uzuvlarını aşağı çekiyor. Kaburgaları kırıldığı için vücudunun şekli bozulmuş. Kucağımda Daxter’la evin duvarına yaslanıyorum, onu okşamaya başlıyorum, çenesinin altını ve kafasını kaşıyorum.Gözlerim yaşlarla doluyor. Onları tutamıyorum.Kucağımın ıslandığını anlamam bir dakikayı buluyor ve Daxter’i kaldırdığımda vücudundan çiş ve su boşaldığını görüyorum. Ona daha da sıkı sarılıp yüzümü yüzüne yaklaştırıyorum. Ölü bir kediyi kucakladığımın bilincindeyim ve bir gören olsa delirdiğimi düşünür, ama elimden başka bir şey gelmiyor.Daxter’i beş yıl önce Emily’ye almıştık; benden veya Bridget’tan çok onun kedisiydi.Emily öldüğünde Daxter da değişti ve bir daha eskisi gibi olmadı. Her zaman kızımın odasında uyur ve sadece aç olduğunda ya da ilgi istediğinde diğer odalara geçerdi.Daxter artık kızımın yanında ve ben bu dünyada yapayalnız kaldım.</span></span></p>

  <p class="msonormal1"><span class="calibre13">Onu evin içinden geçirip arka bahçeye götürüyorum. Yeni bir pantolon giyip çişli pantolonumu zaten yanıklarla dolu olduğu için çöpe atıyorum. Garajdan küreği alıyorum. Zar zor bir çukur kazıyorum, canım çok yanıyor, ama acıyı hissetmeye ihtiyacım var. İnsanın sevdiği birini gömerken acı çekmesi doğru geliyor. Bir yıldır kazdığım ilk mezar, bugüne kadar kazdığım mezarların en küçüğü. Çitin yakınlarında, kökleri toprağı kazmamı zorlaştıracak kadar büyük olmayan küçük ağacın gölgesinde bir yer seçtim. Çukur derinleştikçe kazmak güçleşiyor. Bahçemde toprak yığınları oluşuyor.Ben çukuru derinleştirirken hava da kararıyor. Yeterince derin olduğuna karar verdiğimde eve dönüp bir daha giymeyeceğim bir gömlek buluyorum.Daxter'i ona sarıp uyuyormuş gibi görünmesine özen göstererek kucağıma alıyorum. Yan yatıyor ve ön patileri hep yaptığı gibi yüzünü örtmüş. Yine olması gerektiğinden ağırmış gibi geliyor bana.Onu toprağa bıraktığımda gözyaşlarımı tutamıyorum. Küreği alıp çukuru toprakla doldurmaya başlıyorum. İşim bittiğinde arka verandaya oturup yeni kazdığım mezara bakıyorum.Daxter nereye gömülmek istediğini seçme şansı olsa orayı seçerdi.</span></p>

  <p class="msonormal1"><span class="calibre13">Mezara baktığım sırada duygularım aklımı ele geçiriyor. Hıçkıra hıçkıra ağlamaya başlıyorum.Daxter onu aldığım günden beri ailemizin bir parçasıydı ve şimdi ailemden birini daha kaybettim.</span></p>
</body>
</html>
