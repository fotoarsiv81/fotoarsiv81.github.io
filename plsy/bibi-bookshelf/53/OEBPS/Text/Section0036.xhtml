<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">OTUZ DÖRDÜNCÜ BÖLÜM</span></b></h3>

  <p class="msonormal1"><span class="calibre13">Grover Hills şehrin batısına doğru yirmi dakikalık mesafede. Havalimanını, hapishaneyi ve dikenli tellerle çevrili çiftliklerin yer aldığı Canterbury Ovası’nı geçiyorum. Şehirden uzaklaştıkça hava daha da ısınıyor.Elektrikli tellerle çevrelenmiş arazilerde otlayan sığırlar var.Batıya gittikçe sanki güneşe yaklaşıyorum.Otoyoldan çıkıp ihmal edilmiş yollardan geçiyorum. Hastaneyi bulmak zor, çünkü o yollara saptıktan sonra şehirdeki gibi yön tabelalarıyla karşılaşmıyorsunuz. Ya belediye meclisi şehrin bu kısmıyla ilgilenmemiş ya da köylüler yabancıların gen havuzuna karışacak kadar uzun süre buralarda dönüp duracaklarını umarak onları saklamış. Yollar bir asfalt, bir taşlık ve kavşaktan kavşağa yolun dokusuyla birlikte arazi de değişiyor. İki dakikada bir koyunlarını yoldan geçiren çobanlara yol vermek için duruyorum, traktörlü çiftçiler yolu işgal ediyor ve koşturan çoban köpekleri havlayarak yolumu kesiyor. Birkaç gün önce hapishaneden çıktığımda aynı yerlerin önünden geçmiştik.O zamandan bu zamana çiftçi olup toprağı işleme arzum kesinlikle dallanıp budaklanmamış.Kaybolunca arabayı yolun kenarına, traktör tekerleklerinin derin çukurlar açtıkları çimenlik araziye yanaştırıyorum.Yol engebeli.Pencereleri kapayıp havalandırmayı sonuna kadar açıyorum. Beş dakika haritayı inceliyorum. Haritadan yer yön bulmak hiçbir zaman yeteneklerimden biri olmadı. Parmağımla çizgileri takip ederken keşke karım yanımda olsaydı diyorum içimden. Çiftçilere yol sorardı. Ne zaman yeni bir yere gitsek arabayı ben kullanırdım, haritaya da o bakardı. Emily ise arka koltukta uyurdu. Hepimizi mutlu eden bir dengeydi bu. Tahminimce yakınlardayım, ama tam olarak nerede olduğumu çözemiyorum. Hangi yoldan gideceğime dair yazı tura atsam muhtemelen haritaya bakarak karar vermeye çalıştığımdan daha iyi sonuç alırım.Arabayı kullanmayı sürdürüp hastaneyi bulmak için bozuk yollarda on beş dakika daha direksiyon sallıyorum. Eğer mahkemeler ve doktorlar Grover Hills’e kapatılmanızı emrettiğinde yeterince deli değilseniz, bu yoldan sonra kesinlikle olursunuz.</span></p>

  <p class="msonormal1"><span class="calibre13">Hastaneye uzanan yolun iki tarafına meşeler ekilmiş ve on kadar da karaağaç var. Dalları ince, birbirine dolanmış ve en ufak bir esinti yok. Arabayı yapının önüne park edip dışarı çıkıyorum. Toz parçalan havalanıp arabama yapışıyor Benzer tanecikler binaya giderken beni takip ediyor.Grover Hills harabeye dönmüş. Doğa binaya el koymaya çalışıyor belli ki. Her yer diz boyu otlar ve aşırı büyümüş çalılarla kaplı. Geçen yüzyılda ilk inşa ettiklerinde binayı beyaza boyamışlar O günden sonra muhtemelen bir veya iki kere boyanmıştır, ama aya gidildiğinden beri kimse duvarları elden geçirmemiş. Dev gibi bir bina. Bir sürü ufak penceresi ve görünüşüne bakılırsa sayısız odası var. Ahşap yer yer çürümüş olsa da binanın geneli iyi durumda. Terk edildiğine şüphe yok, ama yaşanabilir bir yer. Binanın bir duvarı sarmaşıklarla kaplı; dallar kiremitlere kadar ulaşmış. Asıl akıl almaz olan ise hiçbir tarafının tahrip edilmemiş olması. Bu ülkedeki insanlar hiçliğin ortasına saklanmış olsalar da terk edilmiş evleri bulmakta ustadır. Bulur, camlarını kırar; duvarlarını deler ve her tarafa sprey boyayla dev penisler çizerler.</span></p>

  <p class="msonormal1"><span class="calibre13">Tek ses, kiralık arabanın motorunun gürültüsü. En ufak bir esinti yok ve kuşlar bölgeyi çoktan terk etmiş. Yalnızca kendini soğutmaya çalışan motor Çok ürkütücü. Sanki haritadan çıkıp başka bir evrene geçtim. Yanlışlıkla Uzay Yolu’ndaki gibi başka bir boyuta atladım. Hapishanedeyken her zaman gürültü vardı. Floresanlann gürültüsü, çekilen sifonu sesi, horlamalar, öksürükler, bağırışlar, kahkahalar, ayak sesleri ve kavgalar. Havalandırmanın uğultusu. Bir süre sonra bunlar beyaz gürültüye dönüşür, bir ses diğerini bastırır ve onları duymamaya başlarsınız. Ama burada hiç ses yok. Öne doğru adım attığımda ayağımın da ses çıkarmamasını bekliyorum, ama ayak seslerim duyuluyor Başka bir yerde olsak nasıl sesler çıkaracaksa yine öyle sesler çıkarıyor ayağım. Böylece başka bir evrene ışınlandığım yanılsaması kayboluyor.</span></p>

  <p class="msonormal1"><span class="calibre13">Silahımı çekip binanın çevresini dolaşıyorum. Ön taraf taşlık, pislik içinde, kumluk bölümler de var, ama fazla değil. Orayı burayı yabani otlar sarmış. Kapıya uzanan yola, doğa tarafından el konulmuş, beton bloklar kırılmış ve tektonik yüzeylerdeki gibi çatlaklar oluşmuş. Dün gece yağmur yağdığını gösteren hiçbir şey yok. Patikadan çıkıp bileğimi burkmamak için tavşan yuvalarına basmamaya özen göstererek yoluma devam ediyorum. Otlar gürleşiyor, dikenler bacaklarımı kesiyor. Yapının etrafında tam bir tur atıyorum. Arka taraf ön taraftan daha ağaçlık. Duvarlar küf içinde. Toprak yumuşak. Ne önde ne arkada ilgimi çeken bir şey görüyorum. Ne insan, ne araba, ne mezar... Sadece arabaların geçip gittiğini belli eden birtakım izler. Ama en son ne zaman gelindiğini kestirmek imkânsız. Yüz metre ötemizde tek tük ağaçlar var, sonrasıysa ormanlık arazi.</span></p>

  <p class="msonormal1"><span class="calibre13">Yürürken silahın namlusunun yere dönük olmasına dikkat ediyorum. Grover Hills boş görünüyor. Hani birinin kapısına kadar gidersiniz, ama çaldığınızda kimsenin açmayacağını bilirsiniz ya... Yine de silahımı kaldırmıyorum. Giriş iki geniş kapıdan ibaret. Verandaya çıkıp kapıları ittiriyorum. Soldaki gıcırtılar eşliğinde açılıyor Güneş tepede, kapının gölgesi yok denecek kadar kısa. İçerisi karanlık. Zifiri karanlık değil, ama tarihi kiliselerin içi gibi. Hava kuru. Eşiği geçtiğimde biraz serinliyorum, ama fazla değil. Belli ki kimse yok, fakat yine de terk edilmişlik kokusu almıyorum. Sanki biri veya bir şey buradaymış.Bir akıl hastanesinin böyle görünmesini beklemezsiniz.On beş metrede bir kilitli kapılarla karşılaştığınız uzun beyaz koridorlar yok. Dev bir çiftlik evini andırıyor. Her taraf ahşap. Herhalde Yeni Zelandalılar o yıllarda Avrupa’daki akıl hastanelerinin böyle olduğunu sanıyormuş. Pencerelere demir parmaklıklar takılmış. Kapılarına kilit vurulmuş bir sürü oda var. İkinci kata çıkan merdivenleri görüyorum. Son zamanlarda merdivenlerden yana şansım yaver gitmedi, bu yüzden zemin kattan başlıyorum işe. Koridoru geçerken kapıları tek tek açıyorum ve bir zamanlar televizyona veya belki de pinpong masasına ev sahipliği yapan salona giderken bütün yatak odalarını kontrol ediyorum. Hepsi berbat durumda, ama kimse yatakları çalmaya zahmet etmemiş. Kapılardan biri mutfağa açılıyor. Herhangi bir hayat belirtisi olmasa da takip edildiğim hissine kapılıyorum. Ürkütücü. Buraya kapatılan hastaların karanlık düşüncelerinin binanın ruhuna işlediği, onlardan geriye kötücül bir varlık kaldığı hissini üzerimden atamıyorum. Öyle bir yaratıkla karşılaşsam silahım işe yaramazdı. Mutfakta yüz yıllıkmış gibi görünen büyük bir buzdolabı var. Kat kat küf dışında boş. Elektrik düğmesine bastığımda ışıklar yanmıyor. Elektrik yok. Tezgâh paslanmaz çelikten. Tozlardaki yuvarlak izlerden yakınlarda, en fazla birkaç gün önce oraya bir şeyler bırakıldığını anlıyorum.</span></p>

  <p class="msonormal1"><span class="calibre13">Dolapları ve çekmeceleri kontrol ettiğimde fare ölüsü dışında hiçbir şeyle karşılaşmıyorum. Merdivenin yolunu tutuyorum. Kendime bu evin en azından benzine bulanmadığını hatırlatarak cesaretimi toplayıp üst kata çıkıyorum. Üst kat, zemin katın neredeyse tıpatıp aynı. Odalar aynı şekilde düzenlenmiş, bir salon var, ama mutfak yok. Örümcek ağlarına bakılırsa yüzyıllardır kimse temizlik yapmamış. Duvar diplerinde fare bokları var. Güneş garip açılarla pencerelerden içeri süzülüp adımlarımın havalandırdığı tozları aydınlatıyor.</span></p>

  <p class="msonormal1"><span class="calibre13">Odalardan bazıları mobilyalı ve tek kişilik yataklar, uyduruk şilteler, komodinler var. Hepsi çizik ve kir pas içinde. Banyo fayans kaplı, duvarlardan borular çıkmış. Yatak odalarından biri diğerlerinden daha temiz. Çekmecelerinin tozu alınmış. Binayı dolaştıkça buradan iyi bir şey çıkmayacağı hissi güçleniyor. Bu hastaneye kapatılan hastaların tedavi olabileceklerine inanmak güç.</span></p>

  <p class="msonormal1"><span class="calibre13">Kuzey tarafındaki odalar güneş vurduğu için aşırı sıcak, ama güneydekiler buz gibi. Bir sürü oda. Önce kapısı sürgülü olanları kontrol ediyorum. Açtığımda duvarların ve tavanın süngerle kaplı olduğunu görüp alt katın yolunu tutuyorum Öncekinin aksi istikamete ilerliyorum. Başka yatak odaları, başka banyolar. Kapılardan birini açtığımda bodruma inen merdivenlerle burun buruna geliyorum. İçerisi karanlık. Alışkanlıktan elim duvardaki elektrik düğmesine gidiyor. Bastığımda hiçbir şey olmuyor. Merdivenlerin aşağısında sanki karanlık bir kuyu var. Tek ışık, arkamdan vuran ve vücudumun içeri girmesini engellediği gün ışığı. Karanlığın beni yutmasından korkarak basamakları iniyorum. Ama karanlık beni yutmuyor, ben karanlığa alışıyorum.Merdivenlerin bittiği yerde betonarme zemin başlıyor. İleride bir odacık var, çelik kapılı. Bir tür hücre. Ufak bir penceresi var, ama baktığımda pek bir şey göremiyorum. Camı tıklattığımda ses odada yankılanıyor Sürgüsü açık. Kapıyı açıyorum, ama içerisi çok karanlık. Duvarın dibindeki gölgenin yatak olduğunu keşfediyorum, içeride berbat bir koku var Çiş kokusu? Işık içeri girebilsin diye kapıdan çekiliyorum. Milyonlarca mikroba ev sahipliği yapan bir yatak ve yastık. Hepsi bu. Hücreden çıkıyorum. Kenarda boş raflar, eski bir kanepe, eski bir kahve masası var. Oraya hapsedilen insanları, zifiri karanlıkta tutulan hastaları hayal ediyorum. Bu hücre üst kattaki süngerli odalardan önceki zamanlardan mı kalma? Yoksa en vahşi hastaları mı buraya kapatıyorlardı? Kanepe ne işe yarıyor? Birileri hücreye kapatılırken diğerleri kanepede oturup keyif mi çatıyordu? İnsanları aşağıda ne kadar tutuyorlardı? Bunu kaç kişi biliyordu? Bu,akıl hastalarını tedavi etmekte kullanılan standart bir yöntem mi? Öyle olduğunu sanmıyorum. Böyle bir odanın varlığı belki zaruridir. Kız kardeşinin etinden parçalar koparan Jesse Cartman herhalde burada zaman geçirmiştir. Belki diğer hastalan güvende tutmanın tek yolu böyle odalardı. Korkunç bir hücre, ama üst kattaki süngerli odalar dolmuşsa başka seçenekleri kalmamıştır. Öyleyse niçin bu hücrenin duvarları da süngerle kaplanmamış? Pamela Deans’i öldüren kişi... Bu hücrede ne kadar zaman geçirdi?</span></p>

  <p class="msonormal1"><span class="calibre13">Takip edildiğim hissi güçleniyor.</span></p>

  <p class="msonormal1"><span class="calibre13">Yukarı çıkarken lekeleri fark ediyorum. Basamaklardaki koyu renk izler yağ lekelerini andırıyor. Eğilip parmağımla yokluyorum. Kurumuş, ama parmak ucuna kırmızı parçacıklar bulaşıyor. Belki kandır. Belki domates suyu. Her ne ise her taraf onunla kaplı.</span></p>

  <p class="msonormal1"><span class="calibre13">Dışarının yolunu tutuyorum, bu sefer güneşin sıcağına minnettarım. Arabama yaslanıp binaya bakıyorum. Cooper’dan, Emma Green’den ve kedimi öldüren kişiden iz yok. Toz tutmuş mobilyalar, boş odalar ve bir günlük veya beş yıllık olabilecek kan lekeleri.</span></p>

  <p class="msonormal1"><span class="calibre13">Dönüş yolunda Christchurch tabelasına gelmeden hemen önceki arka sokaklardan birinde Schroder’e rastlıyorum ve önünden geçiyorum. Arabasını kenara çekmiş, yanında başka bir dedektif var. Haritayı inceliyorlar. Demek o da Cooper Rile'yi bulmak için Grover Hills’e bakmaya karar vermiş. Yanlarından geçtiğim sırada beni görüp başını iki yana sallıyor. Onu selamlıyorum. Gözlerini devirip iki saniye kadar sırıtıyor. Sonra kaşlarını çatıp haritasına dönüyor yeniden. Arabamın arkada bıraktığı toz duman dikiz aynamdan onları görmemi engelleyen bir duvar oluşturuyor.</span></p>

  <p class="msonormal1"><span class="calibre13">Aynı yollardan geçiyorum ve aynı traktörleri kullanan aynı adamlarla aynı hayvan sürüleri yolumu kesiyor. Hapishaneyi geçerken hiç ev özlemi çekmiyorum. Yolun kenarında, etrafında sinekler uçuşan bir inek leşi var. Soğuk görünüşlü büyük evlerin yer aldığı Memorial Caddesi’nden geçiyorum. Şehrin bu kesimleri buralarda zengin aileler yaşıyor diye bağırıyor. Ellerine kollarına mücevher takmış kadınlar bahçıvanlarına emirler yağdırıyor. Trafik tıkalı ve delirmeme engel olan tek şey arabanın havalandırması. Şehir merkezine vardığımda kırk kadar Uzakdoğulu turistin otobüsün yanında durmuş birbirlerinin fotoğrafını çektikleri, gülümsedikleri, el salladıkları müzenin otoparkında boş bir yer bulup arabayı bırakıyorum. Aralarından birinin ortadan kaybolabileceği, bir hafta sonra polisin o fotoğrafları inceleme ihtiyacı duyabileceği akıllarından bile geçmiyor. İçimden belediye meclisinin aç gözlülüğüne küfrederek park metreye bir saat için üç dolar atıyorum. Botanik bahçesinin girişi otuz metre ileride ve iki tarafında yeşil demir parmaklıklar var. Parmaklıkların altındaki kaya ve alçı karışımı duvar kuş pislikleriyle kaplı. İçeri girmeden bir gazete alıp birinci sayfayı yırtıyor, kalanı geri dönüşüm kutusuna atıyorum.</span></p>

  <p class="msonormal1"><span class="calibre13">Bu bahçeler turistlerin ilgisini çektiği için bitkilerin düzenli olarak sulandığına emin olabileceğiniz yerlerden. Belediye tarafından el üstünde tutuluyorlar. Yaklaşık otuz hektarlık,Avon Nehri kıyısına yayılmış yeşil bir arazi. Bu şehir hakkında ne söylerseniz söyleyin botanik bahçesi ülkedeki en güzel yerlerden biri. Her yan rengârenk çiçeklerle kaplı ve bazı patikaların iki tarafına laleler ekilmiş. Ağaçlar, çiçekler, çalılar ve ördekler barış içinde yaşıyor.</span></p>

  <p class="msonormal1"><span class="calibre13">Güneşin tadını çıkaran bir sürü insan var. Bazıları ağaçların gölgesine oturmuş, çiftler çimenlere uzanmış, erkekler sırt üstü yatmış, kızlar başlarını onların göğsüne yaslamış, etekleri uçuşuyor. Çocuklar Avon Nehri’nde kanoyla gezip arkadaşlarıyla su savaşı yapıyor. Danışma yazan ufak kulübeye doğru ilerliyorum. Görevli aşırı dar bir bluz giymiş kilolu bir kadın. Böyle şeyler giymesi insanlık suçu sayılmalı. Bana Jesse Cartman’ı nerede bulacağımı söylüyor. Talimatlarına uyup bahçenin ortasındaki seraya gidiyorum. İçerisi kaktüs dolu; hava sıcak ve ağır. İki nefeste uykum geliyor. İlk seradan patikalarla diğer seralara geçiliyor ve ayrıca ikinci kata da çıkabiliyorsunuz.</span></p>

  <p class="msonormal1"><span class="calibre13">Jesse benden uzun, ama kürdan gibi. Onu son gördüğümde nasılsa yine aynı görünüyor Ancak dikkatli baktığımda bazı açılardan değiştiğini fark ediyorum. On yedi yaşındayken ona depresyon teşhisi konmuş ve on dokuzunda paranoyak bir şizofren olduğuna karar verilmiş. Ailesi bizden yardım istediğinde oğlan yirmi yaşındaydı. Eve vardığımızda babanın Jesse'yi yere yatırdığını gördük. Annesi kızının ölüsüne sarılmıştı. Jesse şimdi otuz beş yaşında ve aldığı ilaçlardan bazılarının işe yaradığı halinden belli. Temiz tıraşlı, saçları düzgün taranmış birine dönüşmüş. Bildiğim kadarıyla serbest bırakıldığından beri kimseyi yemeyi denemedi. Giysileri temiz ve kollarını sıvadığı için yanık teni ortaya çıkmış. Suyu kapayıp orada olduğumu fark edince bana dönüyor.</span></p>

  <p class="msonormal1"><span class="calibre13">“Seni tanıyorum,” diyor, “ya doktorsun ya polis.”</span></p>

  <p class="msonormal1"><span class="calibre13">“Doktor değilim,” diyorum ona.</span></p>

  <p class="msonormal1"><span class="calibre13">“Tutuklandığımda oradaydın.” Hatırlamasından etkilendim.</span></p>

  <p class="msonormal1"><span class="calibre13">“Memursunuz değil mi?” diyor gülümseyerek. Elini uzatacağını zannedip ürperiyorum. Aynı eller kız kardeşinin etini parçalamıştı. Elini uzatmıyor.</span></p>

  <p class="msonormal1"><span class="calibre13">“Artık dedektifim.” Madem yalan söyleyeceğim, kendimi terfi ettirmekte bir sakınca görmüyorum. “Nasıl gidiyor Jesse?”</span></p>

  <p class="msonormal1"><span class="calibre13">“İyi. Artık iyi gidiyor/' diyor. Görünüşe göre öyle. Onu tutukladığımızda gözlerinde gördüğüm karanlık gitmiş, yerini sihirli ilaçların verdiği ışık almış. “Biliyorsun, ilaçlar beni dengede tutuyor Sorun şu ki ne kadar iyileşirsem, kız kardeşime yaptıklarım yüzünden o kadar acı çekiyorum ve acı arttıkça ilaçları almayı kesmek istiyorum.”</span></p>

  <p class="msonormal1"><span class="calibre13">Ağzımı açıp tek kelime etmeme fırsat kalmadan yaralarla kaplı elini uzatıyor. Avucu toz toprak içinde. “Endişelenme, ilaçlarımı alıyorum. Kız kardeşime ve aileme bu kadarını borçluyum. Kötü hissetmek bana müstahak. O zamanlar her şey farklıydı. Sesler duyuyordum, hiç uyuyamıyordum. Onlar yüzünden dikkatimi toplayamıyordum. Artık duyduğum tek ses kendi sesim. Niçin buradasın? Doktorum beni kontrol etmeni mi söyledi? Randevumuza gitmedim, çünkü kız kardeşimin doğum günüydü ve günü mezarının başında geçirmem gerekiyordu.”</span></p>

  <p class="msonormal1"><span class="calibre13">“Buraya Grover Hills’ten bahsetmeye geldim.”</span></p>

  <p class="msonormal1"><span class="calibre13">“Neden?” diye soruyor; ilk kez savunmaya geçti.</span></p>

  <p class="msonormal1"><span class="calibre13">“Bu adamı tanıyor musun?” diye sorup gazetedeki robot</span></p>

  <p class="msonormal1"><span class="calibre13">Başını sallıyor. “Babama benziyor/' diyor. “Birkaç yapıyorsun?”</span></p>

  <p class="msonormal1"><span class="calibre13">“O senin baban değil,” diyorum ona. “Aradığım adamın robot resmi.”</span></p>

  <p class="msonormal1"><span class="calibre13">“Hayır, o kesinlikle babam. Nerede görsem tanırım.”</span></p>

  <p class="msonormal1"><span class="calibre13">Resmi katlayıp cebime kaldırıyorum. “Jesse, bana Grover Hills'ten bahseder misin?”</span></p>

  <p class="msonormal1"><span class="calibre13">“Beni oraya yolladıklarında hastaydım ve doktorlar beni iyileştirdi.” "Ya bodrum?”</span></p>

  <p class="msonormal1"><span class="calibre13">Suyu açıp bitkileri suluyor ve zaman zaman sular onun üstüne de sıçrıyor. Bitkiler, toprak ve hortum su içinde kalmış. Elinden ve kolundan aşağı akan damlalar giysilerini ıslatıyor. Cartman ıslık çalmayı deniyor, ama beceremiyor. Büzdüğü dudaklarından hava üflüyor dışarıya. Gazeteyi katlayıp cebime kaldırıyorum ve suyu kesmek için hortumu tutup kıvırıyorum. Bana dönüyor, pes etti ve bakışlarım yere çeviriyor.</span></p>

  <p class="msonormal1"><span class="calibre13">“Bodrum, Jesse."</span></p>

  <p class="msonormal1"><span class="calibre13">"Ne bodrumu? Bodrum falan hatırlamıyorum.”</span></p>

  <p class="msonormal1"><span class="calibre13">“Bir hücre vardı.”</span></p>

  <p class="msonormal1"><span class="calibre13">“Bundan bahsetmek istemiyorum,” diyor başım kaldırmadan. "Kontrolünü kaybettiğinde seni oraya mı kapatırlardı?” “Orası... Bodrum onun için değil.”</span></p>

  <p class="msonormal1"><span class="calibre13">“O zaman ne için?”</span></p>

  <p class="msonormal1"><span class="calibre13">“Bundan bahsetmek istemiyorum.”</span></p>

  <p class="msonormal1"><span class="calibre13">“Cooper Riley ile konuştuğunu hatırlıyor musun?”</span></p>

  <p class="msonormal1"><span class="calibre13">Başını sallıyor. “Kız kardeşimden ve ona niçin zarar verdiğimden bahsetmemi istemişti. Bana çocukluğumu anlattırdı. Ailemle ilgili sorular sordu, o sorulardan sorunumun ailemden kaynaklandığını düşündüğünü anladım. Ondan hiç hoşlanmamıştım”</span></p>

  <p class="msonormal1"><span class="calibre13">“Ona bodrumdan bahsettin mi?”</span></p>

  <p class="msonormal1"><span class="calibre13">“Elbette hayır. Bodrumdan bahsetmemize izin yoktu. Zaten bahsetsem de bana inanmazdı. Üstelik ona söylediğim için oraya gönderilirdim.”</span></p>

  <p class="msonormal1"><span class="calibre13">Bastırıyorum. “O odada neler oluyordu? Sizi orada uyumaya mı zorluyorlardı?”</span></p>

  <p class="msonormal1"><span class="calibre13">“Bazen, ama beni sadece birkaç kere yolladılar” Gözlerine dolan yaşları sildikten sonra burnunu çekiyor.resmi gösteriyorum.1 yıl önce öldü. Onun resmiyle ne</span></p>

  <p class="msonormal1"><span class="calibre13">“Oraya indirildiğinizde sizi dövüyorlar mıydı?”</span></p>

  <p class="msonormal1"><span class="calibre13">"Bir bakıma."</span></p>

  <p class="msonormal1"><span class="calibre13">“Başka ne yapıyorlardı?”</span></p>

  <p class="msonormal1"><span class="calibre13">“Ne yaptıklarını sanıyorsun!” diye çıkışıyor. “Bazılarımız yaptıklarımız için bunu hak etmiştik. Aşağıda olanlar, bizim başkalarına yaptığımız türden şeylerdi.”</span></p>

  <p class="msonormal1"><span class="calibre13">“Lütfen Jesse, bana her şeyi anlatman çok önemli.”</span></p>

  <p class="msonormal1"><span class="calibre13">“Gazeteleri okuduğum için ne istediğini biliyorum. Cooper Riley'yi arıyorsun. O Çığlık Odası'nı bilmezdi." Konuşmayı kesiyor; yaptığı hatayı fark etti. “Kahretsin! Lütfen, lütfen kimseye sana söylediğimi söyleme.”</span></p>

  <p class="msonormal1"><span class="calibre13">“Çığlık Odası mı?”</span></p>

  <p class="msonormal1"><span class="calibre13">“İşime dönmeliyim.”</span></p>

  <p class="msonormal1"><span class="calibre13">“Jesse, bu çok önemli. Gazeteleri okumuşsan kaybolan kızı biliyorsundur”</span></p>

  <p class="msonormal1"><span class="calibre13">“Biliyorum,” deyip tereddüt ediyor “Oraya bu adı takmıştık. O odaya. Çığlık Odası derdik.” “Sizi aşağı yollayıp işkence mi ederlerdi?"</span></p>

  <p class="msonormal1"><span class="calibre13">“Bazen ceza olarak bizi aşağı yollar, hizaya sokmak için odayı kullanırlardı. Ama bazen hiçbir şey yapmamış olsak da İkizler bizi aşağı indirirdi.”</span></p>

  <p class="msonormal1"><span class="calibre13">“İkizler mi?”</span></p>

  <p class="msonormal1"><span class="calibre13">“İki hasta bakıcı. Görünüşleri aynı değildi, ama insanları incitme arzulan aynıydı. Öyle bir hastanede her tür insana rastlanır. Orası her zaman Çığlık Odası değildi, bazen insanları kontrol altına almak için kullanılırdı. İkizler insanlardan para alırlardı. Hastaların yaraladıkları kişilerin akrabalarını bulup intikam alma fırsatı sunarlardı. Acımızdan bir servet kazandılar. Bazen de bizi... Sanırım eğlence olarak gördükleri şeyler için aşağı indirirlerdi.”</span></p>

  <p class="msonormal1"><span class="calibre13">“Bu ne sıklıkta oluyordu?”</span></p>

  <p class="msonormal1"><span class="calibre13">“Bana inanmıyorsun.”</span></p>

  <p class="msonormal1"><span class="calibre13">“Öyle demedim.”</span></p>

  <p class="msonormal1"><span class="calibre13">“Demen gerekmiyor Gözlerinden okunuyor"</span></p>

  <p class="msonormal1"><span class="calibre13">Haklı. Ona inanmıyorum, ama onun kendi söylediklerine inandığına inanıyorum. Gidip öldürülenlerin ailelerini bulmak ve intikam alma fırsatı sunup onlardan para toplamak gerçek hayatta olacak şey değil. Böyle bir şeyi sır olarak saklayamazlardı. Anlattıkları beni Emma Green'e yaklaştırmıyor.</span></p>

  <p class="msonormal1"><span class="calibre13">“İkna et beni,” diyorum ona. “Bu olaylar ne sıklıkta oluyordu?” Omuz silkiyor. “Her zaman. İnsanlar ölüp dururdu. Hastalardan birini bir saatliğine aşağı indirir, sedyeyle çıkarırlardı.”</span></p>

  <p class="msonormal1"><span class="calibre13">“Ve kimse bilmiyordu?”</span></p>

  <p class="msonormal1"><span class="calibre13">“Herkes biliyordu, ama kimse umursamıyordu. İnanması zor değil,” diyor, ama yanılıyor. İnanması zor. “Öldürdüğüm senin kardeşin olsaydı ve yüz dolar veya ne kadarsa o kadar karşılığında beni incitme fırsatı bulsaydın bu fırsatın üstüne atlamaz miydin?”</span></p>

  <p class="msonormal1"><span class="calibre13">Bilmiyorum. O kişinin cinayetten yırtmak için hasta numarası yapıp yapmadığına bağlı. Gerçekten hasta olan birine dokunmazdım. Şimdi böyle düşünüyorum. Ama o koşullar altında, kim bilir? Yine de binleri polise veya sağlık bakanlığına haber verirdi. Böyle bir olayı gizli tutamazsınız. Basın mutlaka duyar. Bu hikâye altın değerinde. Bütün gazetelerde yayınlanır ve hatta uluslararası basına yansırdı. Bana söylediği şey manşetlik bir olay.</span></p>

  <p class="msonormal1"><span class="calibre13">“Sürekli derken neyi kastediyorsun,” diye soruyorum.</span></p>

  <p class="msonormal1"><span class="calibre13">Omuz silkiyor. “Birkaç ayda bir.”</span></p>

  <p class="msonormal1"><span class="calibre13">Hesaplıyorum. Birkaç ayda bir. Yılda altı. On yılda altmış. Altmış kişinin para ödeyip alt katın yolunu tutması ve bir hastayı beysbol sopası veya çekiçle dövmesi bana inanılır gelmiyor. Çok zor. Ama bir veya iki kere bunun gerçekleştiğine inanabilirim. Söylediklerinde belki de gerçek payı vardır; İntikam alan kişi kendini harika hissetmiştir. Bir saatleri dolduğunda nasıl hissettiklerini merak ettim. Kaçı eve gidip kusmuş, kaçı biraz daha dayak atmak için geri gelmeye heveslenmişti?</span></p>

  <p class="msonormal1"><span class="calibre13">“Şimdiye kadar bunlardan kimseye bahsetmedin mi?”</span></p>

  <p class="msonormal1"><span class="calibre13">“Bana kim inanırdı? Sen bile inanmıyorsun.”</span></p>

  <p class="msonormal1"><span class="calibre13">“Odayı gördüm,” diyorum, ama yeterli değil. Aşağıdaki leş gibi yatakta birilerinin acı çektiğine inanınm, fakat intikam arayan aile üyelerinden para alındığına inanamam.</span></p>

  <p class="msonormal1"><span class="calibre13">“Kimseye anlatmadım. Hiçbirimiz anlatmadık. İnsanlar delilerin ağzından çıkan laflara inanmaz. Oradan çıkanların yarısı öldü ve yarısı hâlâ deli. Ölen ilk hastadan sonra İkizler başkalarını da aşağı indirmeye başladı. Bazen dayak yerdik. Bazen sadece küçük düşü- rülürdük. Bize çığlık attırırlardı. Ve çığlıklarımızı kimse duymazdı.”</span></p>

  <p class="msonormal1"><span class="calibre13">Ya -</span></p>

  <p class="msonormal1"><span class="calibre13">“Daha fazla konuşmak istemiyorum.”</span></p>

  <p class="msonormal1"><span class="calibre13">“Jesse...”</span></p>

  <p class="msonormal1"><span class="calibre13">“Ciddiyim,” diyor ve gözlerimin içine bakıp elini havaya kaldırıyor. Gözlerinde yıllar önce gördüğüm karanlığın izleri var “O günleri hatırlamaktan nefret ediyorum. Unutabilmek için ilaçlarımı almayı kesmemi mi istiyorsun?"</span></p>

  <p class="msonormal1"><span class="calibre13">Hortumu tutmayı sürdürerek, “Tamam, Jesse,” diyorum. “Odayla ilgili başka soru yok.”</span></p>

  <p class="msonormal1"><span class="calibre13">“Gitmeni istiyorum.”</span></p>

  <p class="msonormal1"><span class="calibre13">"Emma Green'i bulmalıyım.”</span></p>

  <p class="msonormal1"><span class="calibre13">“Çok güzel bir kızmış. Bana...” Ancak cümlesini tamamlamadan ayaklarının dibindeki çamur yığınına bakıyor.</span></p>

  <p class="msonormal1"><span class="calibre13">“Kardeşini mi anımsattı?"</span></p>

  <p class="msonormal1"><span class="calibre13">“Gitmeni istiyorum dedim,” diyor hızlı hızlı.</span></p>

  <p class="msonormal1"><span class="calibre13">“Çıktıktan sonra Pamela Deans’i hiç gördün mü?”</span></p>

  <p class="msonormal1"><span class="calibre13">“Hiç”</span></p>

  <p class="msonormal1"><span class="calibre13">“Sana neler oldu? Nereye gittin?”</span></p>

  <p class="msonormal1"><span class="calibre13">Hortumu düşürüyor. “Benden ne istiyorsun?”</span></p>

  <p class="msonormal1"><span class="calibre13">“Yardımım,” diyorum. “Emma sana kardeşini anımsatıyorsa, o zaman kardeşine olan borcunu ödemek için bana yardım et. Sana kefaret şansı tanıyorum Jesse. Bu fırsatı kaçırma.”</span></p>

  <p class="msonormal1"><span class="calibre13">Bir süre tavana baktıktan sonra kararını vermiş olarak bakışlarını bana çeviriyor. Yüzü öfke dolu. “Bizi bakımevine yolladılar ve altı ay önce oradan çıkmama izin verildi. Şimdi kendi yerim var, her gün işe geliyorum, doktor randevularımı kaçırmıyorum ve ilaçlarımı alıyorum. Artık iyiyim. Tehlikeli değilim.” Sanki defalarca bu cümlelerin provasını yapmış, sanki Grover Hills kapatıldığında ona bunları ezberletip başının çaresine bakması için onu dışarı salmışlar. “Robot resim, oradan tanıdığım birine benziyor,” diye de ekliyor; “Nereden? Bakımevinden mi?”</span></p>

  <p class="msonormal1"><span class="calibre13">“Hem tımarhaneden hem bakımevinden. O da benimleydi. Ama adını hatırlamıyorum.”</span></p>

  <p class="msonormal1"><span class="calibre13">“Evcil hayvanları öldürüp mezardan çıkarma huyu var mıydı?”</span></p>

  <p class="msonormal1"><span class="calibre13">Suratını buruşturuyor. “Ne? Hayır, bildiğim kadarıyla hayır. Tanrım, söylediğin çok yanlış,” diyor. Onu kardeşini yerken bulduğum günü hatırlıyorum. Acaba Jesse Cartman ilaçlardan önce de aynı tepkiyi verir miydi?</span></p>

  <p class="msonormal1"><span class="calibre13">“İkizlerin adlarını biliyor musun?”</span></p>

  <p class="msonormal1"><span class="calibre13">Eğilip hortumu yerden alıyor. “İkizler işte. Bir numaralı ikiz, iki numaralı ikiz."</span></p>

  <p class="msonormal1"><span class="calibre13">“Bakımevi nerede?”</span></p>

  <p class="msonormal1"><span class="calibre13">“Şehirde. Worchester Sokağı’nda,” diyerek adresi veriyor.</span></p>

  <p class="msonormal1"><span class="calibre13">Bana zaman ayırdığı için teşekkür ediyorum. Jesse Cartman hakkında kararsızım. Yaptığını gördüğümde kafasına bir kurşun sıkmak istemiştim. Şimdi tamamen farklı biri. Kız kardeşini öldüren adam kaybolmuş ve yerini suçluluk duygusuyla yaşamak zorunda olan yeni biri almış. İlk kez onun da kurban olduğunu anlıyorum. Kontrol edemediği bir hastalığın kurbanıydı ve daha baştan doğru ilaç verilmiş olsaydı kimseyi incitmezdi.Suçlu bulunsaydı onu hapse atarlardı ve şimdiye hapisten çıkmış olurdu; hem de daha vahşi biri olarak. Şimdi ise zararsız birine dönüşmüş.</span></p>

  <p class="msonormal1"><span class="calibre13">“Ben gerçekten iyiyim,” diyor düşüncelerimi okumuşçasına birilerini yemeğe çalışmasına engel olan tek şeyin her sabah mısır gevreği ile aldığı bit kadar ilaçlar olduğunun bilincinde olarak, “Umarım öylesindir," diyorum.</span></p>
</body>
</html>
