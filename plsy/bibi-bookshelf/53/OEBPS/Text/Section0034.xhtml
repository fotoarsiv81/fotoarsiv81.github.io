<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">OTUZİKİNCİ BÖLÜM</span></b></h3>

  <p class="msonormal1"><span class="calibre13">Çalışma odası onu bıraktığımdan daha derli toplu. Dosyalar toplanıp götürülmüş. Koridora çıkıp kapının önünü kontrol ediyorum, fakat kimsecikler yok. Çalışma odasına dönüyorum. Yazıcıdan çıkan sayfaların sıcaktan kırış kırış olmalarından korkuyorum. USB bellek hâlâ bilgisayarın önünde. Onu alıp cebime atıyorum.Dışarı çıkıp evin çevresini turlamadan önce bütün odaları tek tek kontrol ediyorum. Dışarıyı da kontrol ettikten sonra içeri dönüyorum.</span></p>

  <p class="msonormal1"><span class="calibre13">Hala Daxter’ı öldürenin Grover Hills’ten biri olduğunu düşünüyorum, ama Melissa X dosyasının gitmiş olması beni şüpheye düşürüyor. Belki içeri giren Melissa’ydı. Hangi ihtimal daha korkutucu emin değilim, ama ön kapıyı açık bıraktığım için dünyanın en büyük budalası olduğuma eminim. Herkes biraz cereyan yapması umuduyla kapıları pencereleri açık bırakıyor diye rahatlatmaya çalışıyorum kendimi. Ön kapıyı kilitliyorum. Bilgisayarı açıp kitabın yeniden çıktısını alıyorum.</span></p>

  <p class="msonormal1"><span class="calibre13">Schroder'i arayıp gelişmeleri haber veriyorum.</span></p>

  <p class="msonormal1"><span class="calibre13">“Tanrı aşkına Tate, nasıl böyle bir dikkatsizlik yaptın? O dosya gizli bilgiler içeriyor.DVD’yi de almışlar mı?”</span></p>

  <p class="msonormal1"><span class="calibre13">“Hayır, DVD hâlâ burada,” diyorum ona ve gerçekten de öyle, bilgisayarın disk sürücüsünün içinde.</span></p>

  <p class="msonormal1"><span class="calibre13">“Eh, bu da bir şeydir. O kayıtlar bir yerlerde yayınlansaydı... Ne kâbus olurdu ama. Dosyayı kaybetmem yeterince kötü zaten.” “Dosyayı bana vermemen gerekirdi.”</span></p>

  <p class="msonormal1"><span class="calibre13">“Ah, demek öyle, yani hepsi benim hatam.”</span></p>

  <p class="msonormal1"><span class="calibre13">“Öyle demek istemedim,” diyorum ona.</span></p>

  <p class="msonormal1"><span class="calibre13">“İstedin,” diyor ve haklı.</span></p>

  <p class="msonormal1"><span class="calibre13">“Dosyanın yeni bir kopyasına ihtiyacım var”</span></p>

  <p class="msonormal1"><span class="calibre13">“Bu konuyu düşüneceğim,” diyor. “Ne yani, evine girip dosyayı çalan ve kedini öldüren kişinin Natalie Flowers olduğunu mu düşünüyorsun?”</span></p>

  <p class="msonormal1"><span class="calibre13">“Aklımdan geçmedi değil.”</span></p>

  <p class="msonormal1"><span class="calibre13">“Dinle, bir gelişme oldu. Kafenin arkasındaki çöp tenekesine çarpan arabayı bulduk.”</span></p>

  <p class="msonormal1"><span class="calibre13">“Ne zaman?”</span></p>

  <p class="msonormal1"><span class="calibre13">“Birkaç saat önce.”</span></p>

  <p class="msonormal1"><span class="calibre13">Şimdi mi haber verilir?”</span></p>

  <p class="msonormal1"><span class="calibre13">“Özür dilerim patron, haklısın. ilk sana haber vermeliydim. Tann aşkına, ağzından çıkanı kulağın duyuyor mu Tate?”</span></p>

  <p class="msonormal1"><span class="calibre13">“Haklısın, haklısın tamam.’</span></p>

  <p class="msonormal1"><span class="calibre13">"Evet, gelecek sefer yakınmadan önce bunu hatırlasan iyi olur. Her neyse, dün şehirdeki bütün tamirhanelere arabadaki muhtemel hasarla ilgili haber yollamıştık. Bir şey çıkması düşük ihtimaldi. Birinin kızı kaçırıp iki gün sonra arabasını tamire götürmesi pek de mantıklı değil. Ama prosedür gereği gerekli yerlere haber verildi. Tabii onun Emma’nın kaçırıldığı araba olmaması da mümkündü. Sabah arayıp o renkte hasarlı bir arabanın geldiğini bildirdiler. Kontrol etmeye gittiğimizde aynı araç olduğunu tespit ettik.”</span></p>

  <p class="msonormal1"><span class="calibre13">‘Ve?”</span></p>

  <p class="msonormal1"><span class="calibre13">"Ve dedektifler aracın sahibini sorgulamaya gitti. Atmış altı yaşında Amold Sweetman diye bir adam. Bir bakışta adamın Emma’nın kayboluşuyla ilgisi olmadığını anlamışlar. Haftada bir kez o kafeye gidermiş. Arabasında oturmuş yola çıkamaya hazırlanırken bir kızın cüzdanını çalmaya kalktığını söylemiş. Ona Emma Green’in fotoğrafını gösterdiklerinde kızı teşhis etmiş.”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Adamın ifadesi bu. Öylece oturuyormuş. Kız kapıyı açıp içeri girmiş ve cebinden cüzdanını almaya çalışmış.”</span></p>

  <p class="msonormal1"><span class="calibre13">“Sen benimle dalga mı geçiyorsun?”</span></p>

  <p class="msonormal1"><span class="calibre13">“Biliyorum. Hiç mantıklı değil. Dedektifler onu karakola getirip sorguya devam etmeye karar vermiş. Adamın cevapları değişmemiş. Gerçekten kızın onu soymaya çalıştığını sanıyor. Arabada parmak izi aradık ve kapı kolunda kızın parmak izlerini bulduk.”</span></p>

  <p class="msonormal1"><span class="calibre13">“Kapıyı açmaya çalışmasının mutlaka bir sebebi vardır,” diyorum. “Birinin arabasına gidip o kişi orada otururken kapıyı açması, sonra da o kişiyi soymayı denemesi hiç akıl kân değil. Hele çalıştığı yerin arkasındaki otoparkta.”</span></p>

  <p class="msonormal1"><span class="calibre13">“Kızın neyi, neden yaptığıyla ilgili bir tahminimiz var,” diyor Schroder “Bir saat geçince Sweetman avukat talep etmiş ve dedektifler de onu yalnız bırakmışlar. Derken avukatı gelmiş ve hep birlikte sorgu odasına girdiklerinde Sweetman’in uyuya kaldığını görmüşler. Sorun şu ki adam ölü gibi görünüyormuş. Avukat elini Svveetman'in omzuna koyup sarsarak uyandırmayı denediğinde adam bağırmaya başlamış ve avukatı kendisini taciz etmekle suçlamış. Aynı şeyin kızla da yaşanmış olması mümkün. Kafenin sahibi Sweetman'in orada olduğunu ve Emma çıkmadan en az bir saat önce kafeden ayrıldığını hatırladı. Herhalde arabasına dönüp uyuyakalmıştır. Emma da onu görünce endişelenip iyi olup olmadığını kontrol etmek istemiştir. Herhalde adam avukata bağırdığı gibi kıza da bağırdı.”</span></p>

  <p class="msonormal1"><span class="calibre13">“Sonra da gaza basıp gitti,” diye hikâyeyi tamamlıyorum. “Ve Emma ya otoparktan ya da otopark ile evi arasında bir yerden Cooper Riley tarafından kaçırıldı.”</span></p>

  <p class="msonormal1"><span class="calibre13">Schroder, “Öyle görünüyor. Ama hiçbirimiz kızın nerede olduğunu tespit edemedik,” deyip telefonu kapıyor. Cooper'ın romanının otuzuncu sayfasını okuduğum sırada bir polis arabası </span><span class="calibre21">evimin önüne yanaşıyor. Silahı yeniden şiltenin altına saklıyorum. Kapıya üç adam geliyor, ama Schroder aralarında yok. İkisi devriye polisi, üçüncü olay yeri ekibinden. Onları</span></p>

  <p class="msonormal1"><span class="calibre13">Daxter’ın yanına götürüyorum. Polislerden biri başını çeviriyor, diğeriyse midesi bulanmış gibi inliyor. Olay yeri teknisyeni kafası karışmışçasına kediye bakıyor Boğazına dolanan teli çıkarmadım. Belli ki bir zamanlar palto askısıymış. Bir ucu Daxter’ın boynuna dolanmış, diğer ucuysa çatıdaki oluğa takılmış. Onlara mezarı gösteriyorum.</span></p>

  <p class="msonormal1"><span class="calibre13">“Herif gerçekten hastaymış,” diyor polislerden biri.</span></p>

  <p class="msonormal1"><span class="calibre13">Ona hak veriyorum.İki polis memuru prosedüre uyup arka bahçeyi kontrol ediyor Onlara evime girildiğinden bahsediyorum. Şüpheleri doğrulanmışçasına birbirlerine bakıyorlar. Belki birbirlerinden hoşlanıyorlardır, bilemeyeceğim. Biri sokağa dönerken diğeri evi gözden geçiriyor Sonra beni teknisyenle baş başa bırakıp mahalleyi kontrole gidiyorlar. Teknisyenin adı Brody. Daha önce birlikte çalışmıştık, ama anlaşılan benimle ilgili bütün anıları hafızasından silmiş. Kolları güneşten kızarmış, burnu soyuluyor ve kafasının tepesi kel. Sürekli burnunu çekiyor, belki kedilere alerjisi vardır. Beni görmezden gelip içeride biraz oyalandıktan sonra ayak izlerinin kalıplarını çıkarıp kürekten parmak izi alıyor.</span></p>

  <p class="msonormal1"><span class="calibre13">“Bir dizi parmak izi var/’ diyor, “onları sizinkilerle karşılaştırmamız gerek."</span></p>

  <p class="msonormal1"><span class="calibre13">“Annem ile babamın da parmak izlerini almalısınız,” diyorum. “Ben yokken bahçeye onlar bakıyordu.”</span></p>

  <p class="msonormal1"><span class="calibre13">“Kürekte bir sürü parmak izi var, şansımız varsa kediyi mezardan çıkaran kişininkiler de aralarındadır. Görüyor musunuz?” diyor çiti işaret ederek. “Toprak bulaşmış. Kedi katili oradan çıkmış. Herhalde gelirken de çitten geçmiştir. Bence kediyi gömmenizi bekleyip bir tur attı ve ön kapıya geldi. Bir sürü ayak izi var. Ama aynı ayakkabılardan binlerce iz olduğu düşünülürse ayak izinden bir sonuç elde etmek zordur. İzlere göre ayakkabıların tabanı yıpranmış. Bana zanlının ayakkabılarını getirirseniz size izlerin ona ait olup olmadığını söyleyebilirim.”</span></p>

  <p class="msonormal1"><span class="calibre13">"Başka?”</span></p>

  <p class="msonormal1"><span class="calibre13">“İçerden parmak izleri aldık. Bilgisayar masasından. Belki sizindir, ama kontrol edeceğiz. Bakarsınız şansımız yaver gider. Çalışma odasındaki ve küvetteki parmak izlerinden bazıları adama ait çıkabilir ve belki sabıkası da vardır.”</span></p>

  <p class="msonormal1"><span class="calibre13">“Kimse bir şey görmemiş,” diyor eve dönen polis memuru. “Bütün sokağı kontrol ettik.”</span></p>

  <p class="msonormal1"><span class="calibre13">“Hep öyle olmaz mı,” diyorum. Cooper Riley’nin komşusu olan esrarkeşi saymazsak bu ülkede hiç kimse 1950'lerden bu yana herhangi bir suça şahit olduğunu itiraf etmemiştir.</span></p>

  <p class="msonormal1"><span class="calibre13">“Parmak izlerini sisteme girip kediye otopsi yapacağız. Bahçedeki çukuru doldurup adamın geri gelmesi ihtimaline karşı gece uyanık kalın,” diyor Brody.</span></p>

  <p class="msonormal1"><span class="calibre13">Her şeyi toplayıp Daxter’ı kalın naylondan siyah bir torbaya koyuyorlar. Peşlerinden sokağa çıkıyorum.</span></p>

  <p class="msonormal1"><span class="calibre13">“İşiniz bittiğinde kedimi geri istiyorum,” diyorum torbayı işaret ederek.</span></p>

  <p class="msonormal1"><span class="calibre13">“Kedinizi geri almanızı sağlayacağım,” diyor Brody.</span></p>

  <p class="msonormal1"><span class="calibre13">Kapıların kilitli olup olmadığını kontrol edip silahı alıyorum. Dizim acımaya başladı. Mezarı dolduruyorum. Güçlü bir deja vu hissi. Parmak izlerinden bir şey çıkacağını umuyorum. Adam Grover Hills’e belki işlediği bir suç için atılmıştır ve bir saat içinde kim olduğunu öğrenebiliriz. Gün sona ermeden Emma Green'i kurtarırız. Veya belki bunlar Melissa'nın parmak izleridir Dedektif Calhoun’u öldürürken dokunduğu yerlerden parmak izimi almışlardı. İzler ona aitse bu vakaya baktığımı nereden öğrendi? Bunu sadece Schroder biliyordu. Hayır, izler ona ait olamaz.</span></p>

  <p class="msonormal1"><span class="calibre13">Gölgede oturup Cooper’ın romanını okumayı sürdürüyorum. İngiltere ve Amerika’daki suçlu profili uzmanları tarafından yazılmış benzer kitaplar okudum. Bence Cooper da onları taklit etmeyi denemiş, ama kitabı ders kitaplarını andırıyor. Kelimelerinde en ufak bir duygu kırıntısı yok, yazdıkları vakalardan iğrenen ve cinayetlere üzülen yazarların kaleme aldığı metinler gibi değil. Okuduğum diğer kitaplarda çoğu zaman yazarın, kurbanların ölümüyle ilgili detayları yazarken ağladıkları hissine kapılmışımdır. Bunda öyle bir tat yok. İsimlerden bazılarını polis kuvvetlerinde olduğum zamanlardan hatırlıyorum. Benim tutukladığım birinden, Jesse Cartman adlı bir tecavüzcüden bile bahsetmiş. Kız kardeşine tecavüz etmiş, öldürmüş ve parçalayıp yemişti -üstelik bu sırayla da değil. Cooper, suçluların düşünme biçimini açıklamaya çalışıyor ve kafalarına girmeyi deniyor Polislerin kullandığı profil uzmanlan bunu yapmayı denediklerinde genelde başarırlar; çünkü çoğunlukla karşılarındaki kişinin akıl sağlığı yerindedir Ama Grover Hills’tekiler veya Cooper’ın gezdiği diğer hastanedekiler kendilerini hayallere kaptırmış deliler. Bu yüzden Cooper’ın topladığı veriler bozuk. İncelediği şey suçlu zihni falan değil, iki kere ikinin on dokuz ettiği bir dünyayı çözmeye çalışıyor. Hastaların ortak noktalarını bulmayı ve oradan yola çıkarak çeşitli sonuçlara ulaşmayı deniyor Bazılarının geçmişlerinden de bahsetmiş. Kimi iyi ailelerden geliyor, kiminin geçmişleriyle ilgili bütün söyledikleri yalan. Cooper yazarken bir bölümde bir şey iddia edip sonraki bölümde tam aksini savunuyor. Hiçbir yayıncının kitabı niçin basmak istemediği belli. Belki Cooper biraz uğraştıktan sonra kitabı bastırmaktan vazgeçmiştir. Üniversitedeki dosyaya üç yıldır dokunulmamıştı. Saldırıya uğradıktan sonra Cooper kitap yazmaktan vazgeçmiş olabilir mi?</span></p>

  <p class="msonormal1"><span class="calibre13">Karşılaştığım isimlerin altını çiziyorum, hepsi muhtemel şüpheliler. Hangi akıl hastanesinde yattıklarına göre onları listeliyorum. Grover Hills’e odaklanıyorum. Sonunda kırk isimlik bir liste oluşuyor. Onlardan birinin Cooper Rileyyi kaçırıp Pamela Deans’i öldürmüş olması mümkün. Hiçbirinin bunu yapmamış olması da mümkün. Belki iki olayın birbiriyle bağlantısı yoktur, belki bağlantıları vardır, ama başka nedenlerle.</span></p>

  <p class="msonormal1"><span class="calibre13">Kırk bir isim. İşe internetten başlayıp gazetenin arşivinde tek tek isimleri aratıyorum. Altısı intihar etmiş, altısı hırsızlık ve tecavüz gibi suçlardan hapiste, biri alışveriş merkezinin ortasına kakasını yapıp durduğu için içeri atılmış, bir diğeriyse annesini öldürmekten hüküm giymiş. Diğerleri hakkında herhangi bir bilgiye ulaşamıyorum. On iki yıl önce kız kardeşini yiyen Jesse Cartman’ı da diğerleriyle birlikte serbest bırakmışlar. Hapse atılsaydı da on iki yılda çıkardı. İlaçlarını almayı unutmadığı günlerde botanik bahçesinde çalışıyor.</span></p>

  <p class="msonormal1"><span class="calibre13">Pamela Deans dışında Cooper hiçbir hemşireden bahsetmemiş. İnternette hemşireler, doktorlar veya hasta bakıcılar hakkında bir bilgiye ulaşamıyorum. Tıbbi kayıtlara ulaşmak imkânsız denecek kadar zor Schroder, Grover Hills’te çalışan doktorlara ve hemşirelere robot resmi göstermiştir Belki adamın adını öğrenmişlerdir</span></p>

  <p class="msonormal1"><span class="calibre13" xml:lang="EN-US">Grover Hills.</span></p>

  <p class="msonormal1"><span class="calibre13">Olayın merkezinde orası var, oysa ben daha neye benzediğini bile bilmiyorum.</span></p>

  <p class="msonormal1"><span class="calibre13">Cooper orada olabilir mi? Hastane kapatılıp terk edildiğine göre saklanmak için mükemmel bir yer.</span></p>

  <p class="msonormal1"><span class="calibre13">Grover Hills’i evi olarak gören eski bir hasta oraya dönmüş olabilir mi?</span></p>

  <p class="msonormal1"><span class="calibre13">Bilgisayarda şehrin haritasını açıp terk edilmiş akıl hastanesinin adresini bir kâğıda not alıyor, silahımı kapıp arabama atlıyorum.</span></p>
</body>
</html>
