<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON DÖRDÜNCÜ BÖLÜM</span></b></h3>

  <p class="msonormal1"><span class="calibre13">Cooper, Adrian’ın sorularını yanıtlarken dikkatli olmak zorunda: “Seri katiller neden ilgini çekiyor? Neden seri katil olmayı istedin?”</span></p>

  <p class="msonormal1"><span class="calibre13">İçinden seri katil olmadığını söylemek geliyor ama bunu yapmıyor, onun oyununa uyacak. Kuralları kendisi koymadı ve şimdilik ayak uydurmalı. Bir iki yanlış varsayımda bulunduğunu unutmamalı. Adrian'ın parmağı satan kişi olduğunu düşünmüştü, ama öyle olmadığı belli. Başparmak tesadüfi bokluklarla dolu bir gündeki garipliklerden biri. Bodrum gittikçe soğuyor. Küf veya nem olup olmadığını göremeyeceği kadar karanlık içerisi, ama varlıklarını hissediyor. İçeri süzülüyor, beton blokları sarıyor ve adamın vücudunun ısısını emiyorlar.Şiltedeki battaniyelere sarılmaktansa donarak ölmeyi tercih eder. Derin bir nefes alıp Adrian’ın sanrısının derinliklerine dalıyor ve soruya soruyla karşılık veriyor. “Kaç kadın öldürdüğümü biliyor musun?”</span></p>

  <p class="msonormal1"><span class="calibre13">Adrian artık gülümsüyor, çünkü o da konuşmanın bir parçası oldu. Gülümsüyor çünkü istediği her şeye yavaş yavaş kavuşuyor. İki parmağını havaya kaldırıyor ve “İki,” diyor doğrulamak için. “Bir de başparmağın sahibi olan adam var. Benim bildiklerim toplam üç kişi. Başkaları da var mı?”</span></p>

  <p class="msonormal1"><span class="calibre13">Dikkatli ol. İnanılır şeyler söyle. Hangi rakamla başlamalı?</span></p>

  <p class="msonormal1"><span class="calibre13">Tanrım, açık arttırmalarda teklifte bulunmak gibi. On çok fazla, ama üçten yüksek bir rakam söylemeli, böylece Adrian’ın gizli bir dünyaya adım attığım hissetmesini sağlayabilir. Beşte karar kılıyor.</span></p>

  <p class="msonormal1"><span class="calibre13">‘Altı,” diyor son anda fikrini değiştirerek. “Dört kadın ve iki erkek.”</span></p>

  <p class="msonormal1"><span class="calibre13">Dua et de adlarını sormasın.</span></p>

  <p class="msonormal1"><span class="calibre13">İsim uydurmak sorun değil, ama onları hatırlamak sorun. Biriyle tanıştırıldığında o kişinin adını unutmamak için büyük çaba harcaması gereken insanlardandır. Belki öğrencilerinin adlarını kullanabilir. Adrian onları tanıyor olamaz ya! İsim meselesini atlamayı umarak konuşmayı sürdürüyor. “Kadınları öldürmekten hoşlandım. Ama erkekleri mecbur olduğum için öldürdüm.”</span></p>

  <p class="msonormal1"><span class="calibre13">“Neden?”</span></p>

  <p class="msonormal1"><span class="calibre13">“Öldürdüğüm erkeklerden biri kadınlardan birinin sevgilisiydi ve yoluma çıkmıştı,” diyor Cooper, sonra duraksıyor. Söyledikleri kulağına inanılır gelmiyor. Adrian’ın da yalan söylediğini anladığına emin. Bunu yüzüne vurmasını bekliyor, ama öyle bir şey yapmıyor adam. Cooper devam ediyor. “Diğerinin bana borcu vardı.”</span></p>

  <p class="msonormal1"><span class="calibre13">“Başparmak onlardan birine mi ait?”</span></p>

  <p class="msonormal1"><span class="calibre13">“Evet, bana borcu olana,” diye yanıtlıyor. Keşke dört deseydi veya Adnan'ın daha başta</span></p>

  <p class="msonormal1"><span class="calibre13">söylediği ikiyi kabul etseydi. Bekle, üç - kavanozdaki parmağı unuttu. Bu iş düşündüğünden zor olacak. Yoksa ihtimalleri hesaplarken kendine karşı cömert mi davrandı? Artık şansımın ikiye bir olduğuna inanmıyor.</span></p>

  <p class="msonormal1"><span class="calibre13">“Parmağı neyle kestin?"diye soruyor cama yaklaşan Adrian.“O kimdi? Neden sana borçlanmıştı?”</span></p>

  <p class="msonormal1"><span class="calibre13">Hay lanet! Cooper ipin ucunu kaçırdığını hissediyor. “Bir arkadaşımdı,” diyor, “ona borç vermiştim, ama geri ödemeyi reddetti.” Pek çok arkadaşına borç verdiği olmuştur, ama hepsi borçlarım zamanında ödedi ve kimsenin, kimsenin parmağını kesmesine gerek kalmadı. “Bu yüzden onu boğazladım ve bıçakla parmağını kestim. Sonra da cesedi gömdüm.”</span></p>

  <p class="msonormal1"><span class="calibre13">“Cesedi nereye gömdün?”</span></p>

  <p class="msonormal1"><span class="calibre13">“Ormana.”</span></p>

  <p class="msonormal1"><span class="calibre13">“Hangi ormana?”</span></p>

  <p class="msonormal1"><span class="calibre13">“Ne fark eder?” diyor Cooper omuz silkerek. “Önemli olan artık bu defterin kapanmış olması,” diyor ve gözlerini uzaklara dikiyor. Ama çok uzaklara değil, çünkü Adrian’ın ne kadar üzgün olduğunu görmesini istiyor Adrian bir adım öne çıkıyor “Hangi defter kapandı?” “Cinayetler.” Alnını cama yaslıyor. “Cinayet işlediğim için benden hoşlanıyordun, ama artık kimseyi öldüremeyeceğim.” Beni bırakmazsan, diye düşünüyor Cooper, ama dile getirmiyor bu düşünceyi. Daha çok erken. Ufak adımlarla ilerlemeli. Hızlı giderse her şeyi mahveder. “Bu konuyu düşünmüştüm.”</span></p>

  <p class="msonormal1"><span class="calibre13">“Öyle mi?” diye soruyor gerçekten meraklanan Cooper.</span></p>

  <p class="msonormal1"><span class="calibre13">“Evet. Sanırım bir çözüm buldum.”</span></p>

  <p class="msonormal1"><span class="calibre13">“Neymiş o çözüm?”</span></p>

  <p class="msonormal1"><span class="calibre13">“Sürpriz. Yarın görürsün.”</span></p>

  <p class="msonormal1"><span class="calibre13">Ufak adımlar. Yumruklarını sıkıyor, ama Adrian onları göremez. Birini boğazlamanın nasıl olduğunu ancak hayal edebilir. Hayali arkadaşı onunla mücadele etmemişti ama buradan çıktığında Adrian'ın ne yapacağını görmek için sabırsızlanıyor.</span></p>

  <p class="msonormal1"><span class="calibre13">“Tamam Adrian, teşekkürler,” diyor ve sürprizin ne olduğunu sormamak için kendi kendiyle mücadele ediyor. “Biliyor musun, cinayetlerin er ya da geç sona ereceğini biliyordum.”</span></p>

  <p class="msonormal1"><span class="calibre13">“Belki sona erer,” diyor Adrian yüzünün sağ tarafındaki kızarıklığı kaşıyarak. ‘Ama illa öyle olması gerekmez.”</span></p>

  <p class="msonormal1"><span class="calibre13">“İyi ama nasıl? Bana öldürmem için hurilerini getirmeye başlamayacaksan başka nasıl...”</span></p>

  <p class="msonormal1"><span class="calibre13">Adrian’ın gülümsediğini görünce cümlesi yarım kalıyor. Aman Tanrım, herifin planı bu! Cooper artık emin. Adrian’ın sürprizi ona öldürmesi için birini getirmek. Cooper’ın midesi bulanıyor</span></p>

  <p class="msonormal1"><span class="calibre13">“Yarım bekle,” diyor Adrian bu korkuyu doğrularcasına. “Ayrıca soruma yanıt vermedin. Neden seri katil oldun?”</span></p>

  <p class="msonormal1"><span class="calibre13">Öldürmesi planlanan kişi şimdiden burada mı? Erkek mi, kadın mı? Tanıdığı biri mi? “Cooper?”</span></p>

  <p class="msonormal1"><span class="calibre13">Bir saniye, bu belki iyi bir gelişmedir Ona yardım edebilecek biridir. Birbirlerine yardım edebilirler.</span></p>

  <p class="msonormal1"><span class="calibre13">“Hey, Cooper?”</span></p>

  <p class="msonormal1"><span class="calibre13">“Ha?” Adrian’a bakıyor ve endişelendiğini görüyor.</span></p>

  <p class="msonormal1"><span class="calibre13">“İyi misin?”</span></p>

  <p class="msonormal1"><span class="calibre13">“Elbette.”</span></p>

  <p class="msonormal1"><span class="calibre13">“Neden seri katil oldun?”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Sen beni dinlemiyor musun?”</span></p>

  <p class="msonormal1"><span class="calibre13">“Ne? Evet, evet elbette dinliyorum. Ama zor bir soru bu,” diyor Cooper konsantrasyonunu toplamaya çalışarak. Öğrendiği ve öğrettiği şeyleri hatırlamayı deniyor. “Bu yaptığım değil, başıma gelen bir şeydi diyebilirim. İlki neredeyse kazaydı. Hırsızlık yapmak için birinin evine girmiştim. Ama kadın yanlış zamanda eve döndü.” Çok klişe bir yanıt. Her gün dünyanın her yerinden birileri evlerine döndüklerinde orada bir yabancıyla karşılaşıyor ve bu yüzden öldürülüyor. Eşya çalmaya giden bir hırsızın karşısına çıkan kariyer değişikliği fırsatı: Yankesicilikten hırsızlığa, hırsızlıktan tecavüzcülüğe,sonra da katilliğe terfi.</span></p>

  <p class="msonormal1"><span class="calibre13">“Genellikle öyle başlar,” diyor Adrian başını sallayarak. “Kitaplarda da yazıyor.”</span></p>

  <p class="msonormal1"><span class="calibre13">“Her şey birbirini kovaladı.”</span></p>

  <p class="msonormal1"><span class="calibre13">Adrian yüzündeki kızarıklığı kaşımayı bırakıp parmaklarını inceliyor “Ona tecavüz ettin mi?” “Dediğim gibi, her şey birbirini kovaladı.”</span></p>

  <p class="msonormal1"><span class="calibre13">“Çocukken hayvan öldürmüş müydün?” diye soruyor kaşınmaya devam eden Adrian.</span></p>

  <p class="msonormal1"><span class="calibre13">“Ya sen?”</span></p>

  <p class="msonormal1"><span class="calibre13">“Şey..."</span></p>

  <p class="msonormal1"><span class="calibre13">“Anlaşmamızı unuttun mu Adrian? Senin sorularını cevaplayacağım, ama sen de benim sorularımı cevaplarsan.”</span></p>

  <p class="msonormal1"><span class="calibre13">“Hatırlıyorum.”</span></p>

  <p class="msonormal1"><span class="calibre13">“Kedi miydi, yoksa köpek mi?” diye soruyor Cooper.</span></p>

  <p class="msonormal1"><span class="calibre13">“Nereden bildin?”</span></p>

  <p class="msonormal1"><span class="calibre13">“Ama hiçbir zaman hayvanların ötesine geçmedin, değil mi? Bir insanı öldürmedin?"</span></p>

  <p class="msonormal1"><span class="calibre13">“Hayır, hiç,” diyor Adrian gözlerini kaçırarak ve Cooper yalan söylediğini anlıyor. Adrian bir katil. Artık buradan sağ kurtulma ihtimali daha da azaldı. Adrian’ın öldürdüğü diğer insanların koleksiyonunu yaptığı kişiler olmadığını umuyor.</span></p>

  <p class="msonormal1"><span class="calibre13">“Anlatsana,” diyor Cooper.</span></p>

  <p class="msonormal1"><span class="calibre13">“Uzun zaman önceydi,” diyor Adrian. “Okuldayken öğrenciler bana kabadayılık taslardı.”</span></p>

  <p class="msonormal1"><span class="calibre13">“Bana da,” diyor Cooper. Oysa gerçek değil. Kimse ona kabadayılık taslamadı ve o da başkalarını rahatsız etmedi. Bir tür hayaletti; insanlar onu görmezdi bile.</span></p>

  <p class="msonormal1"><span class="calibre13">“Beni hiçbir zaman rahat bırakmazlardı. Her gün dayak yemezdim, ama her gün benimle dalga geçerlerdi ve haftada en az bir kere bana vururlardı. Okuldan nefret ederdim.”</span></p>

  <p class="msonormal1"><span class="calibre13">“Okul yılları zor olabilir,” diyor Cooper, “ama sağ kalmayı başarmışsın.”</span></p>

  <p class="msonormal1"><span class="calibre13">“Bir gün çocuklar beni çok fena dövdü. Hastaneye kaldırıldım. Bir süre orada yattım. Beni tekmelediler ve komaya soktular. Komadayken canım yanmıyordu, ama geri kalan her şey çok canımı yaktı.”</span></p>

  <p class="msonormal1"><span class="calibre13">“Kulağa korkunç geliyor,” diyor Cooper içinden çocukların işini bitmiş olmasını dileyerek.</span></p>

  <p class="msonormal1"><span class="calibre13">“Korkunçtu. İntikam almak istedim, ama hepsi benden iri olduğundan yapabileceğim bir şey yoktu. Onları öldürmek istedim. Evlerine kadar onları takip ederdim ama... Dediğim gibi. Hepsi benden iriydi.”</span></p>

  <p class="msonormal1"><span class="calibre13">“Sen de hayvanları öldürmeye mi başladın?”</span></p>

  <p class="msonormal1"><span class="calibre13">“Evcil hayvanları... Evcil hayvanları öldürmeye başladım. Sekiz çocuk beni dövmüştü ve hepsinin evcil hayvanı vardı. Kediler ve köpekler. Geceleri gizlice evden çıkar evlerinin etrafında dolanırdım. Ne tür bir evcil hayvana sahip olduklarını öğrenmek sadece birkaç günümü alırdı. Hepsinin bir hayvanı olduğunu sanmıyordum, ama vardı.” Adrian ortadaki masanın başına dönüyor ve kitapları düzeltmeye başlıyor. “Sekiz kedi ve iki köpek... Birkaçının birden fazla hayvanı vardı. İşe kedilerle başladım, çünkü onları haklamak kolaydı. Bir paket kedi maması aldım. Kedilerden birini yakaladığımda görmek zorunda kalmamak için battaniyeye sarıp üstünde zıpladım. Vücutlarına bin voltluk elektrik verilmiş gibi çırpınırlardı ve sonra çırpınmayı keserlerdi. Kediyi battaniyeden çıkarttığımda hâlâ ılık olurdu, uyuyakalmış gibi görünürdü. Hayvanı bahçelerine bırakıyordum, çünkü artık okula gitmiyordum. Günlerimi evlerinin etrafında dolaşarak geçirebiliyordum. Hayvanı gömmelerini seyreder ve sonraki gece mezarı ziyarete giderdim.”</span></p>

  <p class="msonormal1"><span class="calibre13">Cooper hiçbir şey söylemiyor Ağzı açık kaldı. Odadaki kusmuk kokusu burnuna kadar geliyor, galiba yeniden kusacak. Derin bir nefes alıp duyduğu şeyleri düşünüyor. Çoğu seri katilin kurbanlarının mezarlarını ziyaret ettiğini hatırlayarak, “Yaptığın işle övünmek için mi evlerine dönerdin?” diye soruyor. İlk teoriler katillerin bunu suçluluk duygusu veya pişmanlık yüzünden yaptığını söylüyordu, ama sonra seri katiller üzerinde yapılan araştırmalar ilk heyecanı canlandırmak, bir bakıma böbürlenmek için bunu yaptıklarını gösterdi. Ama o kurbanların hiç biri hayvan değildi.</span></p>

  <p class="msonormal1"><span class="calibre13">“Hayır. Böbürlenmek için değil,” diyor Adrian.</span></p>

  <p class="msonormal1"><span class="calibre13">“Kendini kötü hissettiğin için mi?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">Cooper anlamıyor. Her zaman bu iki nedenden biridir “O zaman neden?”</span></p>

  <p class="msonormal1"><span class="calibre13">“Mezarı kazıp onları çıkarmak için.”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“İşim uzun sürmezdi, çünkü toprak yumuşak olurdu. Onları çıkarır ve yeniden evlerinin önüne asardım. İnsanlar sabah evden çıkarken her zaman çığlık atarlardı. Komşu evlerden birinin arkasına saklanıp onları izlerdim. Uzun süre beklemem gerekirdi ama ödülüm... Ödülüm buna değerdi. Yüzlerinin halini görmeye bayılırdım. Sahip oldukları tüm hayvanları öldürmeyi istemiştim. Beşinci kedide yakalandım. Polis eve geldi ve uzaklara gönderilmemin doğru olacağına karar verildi. Sadece onların güvenliği için değil, benim güvenliğim için de. Buraya, Grove'a gönderildim.”</span></p>

  <p class="msonormal1"><span class="calibre13">“Grove mu?”</span></p>

  <p class="msonormal1"><span class="calibre13">“Biz buraya öyle derdik.”</span></p>

  <p class="msonormal1"><span class="calibre13">Bunlar Cooper’ın duyduğu veya okuduğu hiçbir şeye benzemiyor Cooper’ın ne söyleyeceğini bilmediği ender anlardan biri. İlerleyen günlerde buna benzer pek çok an yaşayacağını hissediyor Adrian'ın o dönemde sergilediği davranış biçimi kesinlikle ders kitaplarında öğretilenlerin dışında.</span></p>

  <p class="msonormal1"><span class="calibre13">O koşullarda bile bu konuda bir makale yazılması gerektiğini düşünüyor Hatta bir kitap. Buradan bir kurtulabilirse...“Başka bir şey sorabilir miyim Adrian?”</span></p>

  <p class="msonormal1"><span class="calibre13">“Soru sorma sırası bende,” diye yanıtlıyor Adrian. “Birini öldürdüğünde neler hissediyorsun?”</span></p>

  <p class="msonormal1"><span class="calibre13">Sanki bilmiyormuşsun gibi.</span></p>

  <p class="msonormal1"><span class="calibre13">Adrian’a hiçbir şey hissetmediğini, heyecan ve pişmanlık duymadığını söyleyebilir, ama diğer yolu seçiyor “Hayatlarım bağışlamam için yalvardıklarını duymaya bayılıyorum. Beni bu yüzden mi getirdin?” diye soruyor. “Benim gibi mi olmak istiyorsun?”</span></p>

  <p class="msonormal1"><span class="calibre13">“Benim gibi olmak istemezdin,” diyor Adrian. “Kimsenin bana benzemeyi istemeyeceği kadar sıradanım.”</span></p>

  <p class="msonormal1"><span class="calibre13">Adrian haklı. Cooper'ın son istediği onun gibi olmak. “Sıradan biri olduğundan şüpheliyim Adrian. Yaptıklarının hiçbiri sıradan değil.” Adrian cevap vermek yerine karar veremeyen sıradan bir adamın yapacağı gibi omuz silkiyor.</span></p>

  <p class="msonormal1"><span class="calibre13">İçinden keşke not alabilseydim diyerek, “Neyle geçiniyorsun? Çalışıyor musun?" diye soruyor.</span></p>

  <p class="msonormal1"><span class="calibre13">“Bence cevabı zaten biliyorsun,” diyor Adrian ve kitapların yerlerini değiştiriyor, artık düzgün durmuyorlar. “Çoktan benim profilimi çıkarmaya başladın.”</span></p>

  <p class="msonormal1"><span class="calibre13">Doğru ve bu profile göre Adrian düğmeleri renklerine göre ayıran, yerleri süpüren veya özürlü maaşı alan biri. Araba kullanıyor mu? Cooper’ı buraya getirebildiğine göre evet. Arkadaşları var mı? Hayır. Yalnız mı yaşıyor? Evet.</span></p>

  <p class="msonormal1"><span class="calibre13">“Hayır, profilini çıkarmaya başlamadım,” diyor Cooper. “Arkadaşlarımın ve ailemin beni ne kadar özleyeceğinden başka bir şey düşünemiyorum. Annem bana güveniyor Adrian, bana ihtiyacı var.” “Annenden nefret ediyorsun.”</span></p>

  <p class="msonormal1"><span class="calibre13">“Bunu da nereden çıkardın?”</span></p>

  <p class="msonormal1"><span class="calibre13">“Seri katiller annelerinden nefret eder.”</span></p>

  <p class="msonormal1"><span class="calibre13">Doğru. Çoğu seri katil annelerinden nefret eder. Ama Cooper annesini seviyor “Haklısın Adrian, annemden nefret ediyorum,” diyor bu sözleri söylemekten huzursuz olarak. Annesinin, kayıp olduğunu öğrendiğinde neler hissedeceğini düşünmek bile istemiyor. “Yine de bana ihtiyacı var ve yardım etmek için orada olmazsam yapabileceklerinden kokuyorum. Annemden korkuyorum.”</span></p>

  <p class="msonormal1"><span class="calibre13">“Söz veriyorum her şey yoluna girecek.”</span></p>

  <p class="msonormal1"><span class="calibre13">‘Ya polis? Beni aramaya geleceklerdir. Bunu düşündün mü?” Adrian gülümseyince Cooper ne düşündüğünü anlıyor “O konuyla ilgileneceğim. Senin için. Seri katil olduğunu anlamalarını istemezsin, daha doğrusu...” Duraksıyor. “İstemiyorsun, değil mi?”</span></p>

  <p class="msonormal1"><span class="calibre13">“İlgileneceğim derken tam olarak ne yapacağını söyler misin?” ‘Yoruldum,” diyor Adrian. “Genç saatlere kadar ayakta kalmaya alışkın değilim. Yarın istersen biraz daha konuşuruz. Ben çok isterim. Umarım sen de istersin.”</span></p>

  <p class="msonormal1"><span class="calibre13">“Elbette isterim dostum,” diyor ve Adrian irkiliyor. Cooper fazla zorladığını biliyor</span></p>

  <p class="msonormal1"><span class="calibre13">“Ben senin dostun değilim,” diyor Adrian. “Beni kandırmaya çalışıyorsun.”</span></p>

  <p class="msonormal1"><span class="calibre13">Lanet olsun! Şimdi ne olacak? İtiraf mı etmeli? Zorlamalı mı? “Doğru söylüyorum,” diyor. “Nedenini bilmiyorum, ama aramızda bir bağ varmış gibi hissediyorum. Hadi Adrian, sen de hissediyor olmalısın.”</span></p>

  <p class="msonormal1"><span class="calibre13">“Aptal olduğumu mu sanıyorsun?” diyor Adrian. Bu sözlerin ardından sırtını dönüp merdivenlerden çıkıyor ve kendini hayal kırıklığına uğratmış olmanın da etkisiyle içi içini yiyen Cooper'ı karanlıkla baş başa bırakıyor.</span></p>
</body>
</html>
