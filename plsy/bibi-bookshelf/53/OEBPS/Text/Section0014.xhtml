<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON İKİNCİ BÖLÜM</span></b></h3>

  <p class="msonormal1"><span class="calibre13">Adrian çocukken mutluluğu bulmanın zor olduğunu keşfetti, ama imkânsız değildi. Mutluluğu müzikte ve çizgi romanlarda buluyordu. Bir de her şeyden çok sevdiği oyuncak araba koleksiyonunda. Bunlar kapıları açılıp kapanan ufak metal arabalardı ve ne zaman yeni bir arabaya kavuşsa büyüdüğünde onun gerçeğini alabilmeyi hayal ederdi. Okulda ne yaşarsa yaşasın eve döndüğünde arabaları, kasetleri ve çizgi romanları onu bekliyor olurdu. Kimse onları kendisinden alamazdı. Arabalarını yatak odasındaki rafa dizer, aralıkların eşit olması için mesafeleri ölçer ve her hafta tozlarını alırdı. Kasetlerini renklerine göre sıralardı ve böylece kaset kapakları düzgün görünürdü. Çizgi romanlarının kapaklarını asla kırmazdı, asla. Bunlar onu mutlu eden şeylerdi. Onu mutlu eden bir diğer şey de Katie'ydi. On üç yaşındayken okula yeni gelen yeşil gözlü kızıl saçlı kız. Adrian ona ilk görüşte âşık olmuştu. Kız saçlarını atkuyruğu yapar ve uçlarını kıvırırdı. Ondan uzundu ve iriceydi, ama fazla değil. Yüzündeki çilleri saymaya kalksanız günler harcamanız gerekirdi. Ah, oğlan o çillerin koleksiyonunu yapmayı ne kadar istiyordu! Ailesi ülkenin güneyindeki Dunedin adlı şehirden Christchurch’e taşınmıştı. Kızı ilk gördüğünde Adrian’ın midesi düğümlenmiş, göğsü yanmış ve ağzı kurumuştu. Kızın, Adrian’ın aklından söküp atamadığı bir gülümsemesi vardı. El ele tutuşup kızı evine kadar geçirdiğini hayal ederdi. Katie’yi Adrian’ın sınıfına kaydetmişlerdi. Sırası odanın diğer tarafındaydı ve kendisininkinden daha önde olduğu için Adrian tüm gün onu izleyebiliyordu. Bir gün başını çevirip baksa ve onu kendisine bakarken yakalasa ne yapardı bilmiyordu Adrian, ama kız hiçbir zaman başını çevirip bakmadı.</span></p>

  <p class="msonormal1"><span class="calibre13">Okula ne zaman yeni bir öğrenci gelse iki seçenekten biri gerçekleşiyordu: Ya diğer çocuklar ona ilgi gösterir ve arkadaş olur ya da onunla dalga geçerlerdi. Katie’yle dalga bunu başarıyorlardı.Adrian, Katie’yi sevdiği için diğerlerinin karşısına dikilip onu savunmayı hayal ederdi, ama korkağın tekiydi ve bunu biliyordu. Kızlar bile ondan güçlüydü. Oğlanlar ise ezip geçerdi. Okulun en katlanılmaz yanlarından biri de arada bir tüm sınıfa yönelik sunumlar yapma gerekliliğiydi. Adrian konuşma yapmaktan nefret ediyordu. İkinci el önlüğü içinde sınıfın karşısına dikilir ve kaç kere prova yaparsa yapsın hiçbir zaman ne söyleyeceğini hatırlayamazdı. Ne kadar su içerse içsin ağzı hep kuru kalırdı. Ne zaman diğerlerinin fısıldaştıklarını duysa yüzü kıpkırmızı olur ve her seferinde sınıftan kaçmak isterdi. Kaçmak ve bir daha geri dönmemek.</span></p>

  <p class="msonormal1"><span class="calibre13">Okulun açılmasının üzerinden üç ay geçti, güneş ufka yaklaştı, havalar soğudu ve bahçeler dökülen yapraklarla doldu. Öğrencilerin kendilerine ilham veren kişiler hakkında sunum yapma zamanı gelmişti.Adrian,Neil Armstrong’u seçmişti, çünkü on yaşından beri Ay’a kaçmayı her şeyden çok istiyordu. Konuşmasında bundan bahsetmedi, ama aslında kendi yıldız gemisinin kaptanı olmanın ve galaksiyi keşfetmenin hayalini kuruyordu. Mars’a ayak basan ilk insan olmak istiyordu. Konuşmasında Gemini ve Apollo görevlerinden bahsetti, Armstrong’un test pilotu olduğu zamanları anlattı ve konuşmasının dörtte birini tamamladığı sırada endişelerine yenik düştü. Elindeki konuşma kartları yere saçıldı, topladığında sıraları karışmıştı ve kartlara numara koymadığı için onları yeniden sıraya dizemedi. Bu yüzden sunumunda Neil Armstrong NASA’ya katılmadan önce astronot olup Ay'a uçtu. Bitirdiğinde kimse alkışlamadı ve öğretmeni Bayan Byron gözlerini iki kat büyük gösteren kemik çerçeveli gözlüğünün arkasından onu süzüp yerine geçmesini söyledi. Sonra sıra Katie'ye geldi.</span></p>

  <p class="msonormal1"><span class="calibre13">Adrian’ın âşık olduğu kız sınıfın önüne geçip Beethoven’dan bahsetti. Adrian, Beethoven hakkında kulağım kestiğinden fazlasını bilmiyordu. Katie sunumunda bundan bahsetmedi. Adrian neden bahsetmediğini çözemedi, ama bestecinin sağır olduğunu söylemişti ve kulağınızı keserseniz sağır kalırsınız. Sunumun ortalarına doğru çocuklar gülüşmeye başlayınca Bayan Byron onları azarladı. Bayan Byron sürekli öğrencileri azarlayan öğretmenlerden, doğduğunda bile yaşlıymış diye düşündüğünüz kadınlardandı. Katie aldırmamaya çalışarak sunumuna devam etti, ama gülüşmeler yeniden başladığında gözyaşlarına hâkim olamadı ve koşarak sınıftan kaçtı. Adrian peşinden gitmek istedi. Bunun muhteşem bir jest olacağını ve kızın kendisini sevmek zorunda kalacağını düşündü, ama içindeki korkak bunu yapmasına izin vermiyordu. O korkaktan ne kadar da nefret ediyordu! Onu öldürmek istiyordu, ama cesareti yoktu. En azından o zamanlar... Ama o andan itibaren en azından korkak değilmiş numarası yapmaya karar verdi.</span></p>

  <p class="msonormal1"><span class="calibre13">Öğle tatili başladığında kahkahaları tetikleyen oğlanın yanına gitti.</span></p>

  <p class="msonormal1"><span class="calibre13">“Katie’yi rahat bırakmanı istiyorum.”</span></p>

  <p class="msonormal1"><span class="calibre13">“Ne istiyorsun, ne? Dalga geçiyorsun herhalde?”</span></p>

  <p class="msonormal1"><span class="calibre13">“Çok ciddiyim.”</span></p>

  <p class="msonormal1"><span class="calibre13">Adı Redmond olan, ama herkesin Red dediği oğlanın elinde arkadaşlarına fırlatmaya hazırlandığı bir rugby topu vardı. Redmond büyüdüğünde kendine İri Kemikli diyecek, tombul yanakları olan şişko çocuklardandı. “Ciddi misin?” diyen Red tombul parmağıyla Adrian'ı dürttü ve diğerlerine, “Ufaklık kız arkadaşıyla dalga geçmemizi istemiyormuş,” dedi.</span></p>

  <p class="msonormal1"><span class="calibre13">“O benim kız arkadaşım değil.”</span></p>

  <p class="msonormal1"><span class="calibre13">Red çocuğu yeniden itti, ama Red'in arkadaşlarından biri Adnan'ın arkasına çömeldiğinden oğlan geri geri gittiğinde çömelen çocuğa takılıp yere düştü. Düşmek zaten canına okumuştu, ama işini bitiren şey Red’in üstüne çıkıp midesini yumruklaması ve suratını toprağa yapıştırması oldu. Adrian’ı kurtaracak kimse yoktu. Diğer öğrenciler etraflarına toplandı. Aralarında Katie de vardı. Büyük sınıflardaki kızlardan ikisi onu zorla getirmişti. Adrian kıza baktı. Gülümsemeyi denedi, ama yapamadı. Acı çekiyor ve tüm iradesini altına yapmamak için kullanıyordu.</span></p>

  <p class="msonormal1"><span class="calibre13">Kızlardan biri, “O senin arkadaşın mı?” diye sordu. Koca çenesi, zalim gözleri ve kıvırcık saçları olan erken gelişmiş irice bir kızdı. Diğerlerinden önce büyüyenlerin pisliğe dönüştüğünü okuldaki herkes bilirdi.</span></p>

  <p class="msonormal1"><span class="calibre13">Katie cevap vermedi.</span></p>

  <p class="msonormal1"><span class="calibre13">“O senin erkek arkadaşınsa sen de yeri boylayacaksın,” diye ekledi kız. “Geleceğine karar verme zamanı.” On üç yaşındaki biri için derin sözler.</span></p>

  <p class="msonormal1"><span class="calibre13">Katie geleceğini düşünürken herkes sessizleşti. Katie, “O... o benim erkek arkadaşım değil,” dedi.</span></p>

  <p class="msonormal1"><span class="calibre13">“Öyleyse kim?”</span></p>

  <p class="msonormal1"><span class="calibre13">Katie, “Bilmiyorum. Sadece... sınıfımdaki bir zavallı,” dedi. Gözleri yaşlarla dolmuştu, ama ağlamadı.</span></p>

  <p class="msonormal1"><span class="calibre13">“Bir ne?” diye sordu kız.</span></p>

  <p class="msonormal1"><span class="calibre13">“Bir zavallı, bir zavallı,” dedi Katie.</span></p>

  <p class="msonormal1"><span class="calibre13">Adrian kelimesi kelimesine hatırlıyordu. O anılar konusunda sorunu yoktu, ama sonraki yıllarda edindiği anılar bulanıktı. Kalbinin kırıldığı gün belki de âşık olduğu gündü; o zamanlar öyle değerlendirmişti. Okuldaki hayatı zorlaştı. Oğlanlar kadar kızlar da onunla dalga geçmeye başladılar. Katie popüler oldu. Fakat hakkını vermeli, hiçbir zaman Adrian'la dalga geçmedi. Bazen burnu kanamış, dirsekleri ve dizleri soyulmuş olarak eve dönerdi ve öyle günlerde annesi okulu arayıp şikâyet ederdi. Ertesi gün oğlanın hayatı daha da zorlaşırdı. Kabadayılık böyle işler, ne kadar şikâyet ederseniz sorun o kadar büyür ve öğretmenlerin elinden hiçbir şey gelmez. Sınıf arkadaşları Adnan'ın kendine güvenen bir öğrenci olma şansını elinden alıp onu ezdiler Katie ona zavallı dedikten aylar sonra, Adiran mutlu olmanın yegâne yolunun başkasının mutluluğunu çalmak olduğunu keşfetti.</span></p>

  <p class="msonormal1"><span class="calibre13">Üstelik bunu nasıl yapacağını biliyordu.</span></p>

  <p class="msonormal1"><span class="calibre13">Sabahleyin annesi kahvaltısını hazırlarken tuvalete gidip yarım litrelik plastik şişeye işedi. Şişenin ağzını sıkı sıkı kapadı. Şişe çantasına koyduğu sırada sıcaktı, ama okula vardığında çiş soğumuştu. Alaylar ve dayaklar arasında boş kaldığı anlardan birinde, dolapların olduğu yere gidecek, şişenin kapağını açacak ve içindekileri kendisini incitenlerin çantalarına dökecekti. Bunu yapmaya başladıktan yaklaşık bir hafta sonra şüphe çekmemek için kendi çantasına da çiş döktü, ama önceden o kadar sulandırmıştı ki o kadar kötü olmadı. Ayrıca zarar görmesinler diye çantasındaki eşyaları çıkarmıştı. Çantalarına dökemediği zamanlarda çişi masalarına veya beden dersine girmişlerse soyunma odasında bıraktıkları üniformalara döküyordu. Bir ay kadar dayandı, ama sonra cesaretini kaybetti. Artık insanlar Sidikçi adını verdikleri öğrenciyi yakalamak için nöbet tutuyorlardı. Okul müdürü yakalandığı anda Sidikçi’nin okuldan atılacağına söz vermişti. Hoş, bunun bir önemi yoktu ve okul neredeyse bitmiş, Noel tatili yaklaşmıştı. Yedi hafta sonra tatil bitip okula döndüklerinde eylemlerini sürdürdü, ama eskisi kadar sık değil, toplam bir veya iki kere. Katie’nin çantasını hiç ıslatmadı, ama diğer kızlarınkini ıslattı. Sonraki yıl bunu ayda bir yerine, üç ayda bir yapmaya başladı ve ardından bu sayı yılda bir iki kereye düştü.</span></p>

  <p class="msonormal1"><span class="calibre13">     Serüven üç yıl sonra, on altı yaşındayken sona erdi. Kendisini yakalayan oğlanın adını bilmiyordu. Tam başka birinin dolabının deliklerinden çişi döktüğü sırada (oğlan bir önceki gün koridorda yanından geçerken durduk yere Adrian’a tokat attığı için cezalandırılmayı hak ediyordu) öteki çocuk onu gördü. Yakalandığı an tüm geleceği film şeridi gibi gözünün önünden geçti: Annesi öğrenecek, okuldan atılacak, Sidikçi adı nereye gitsin üzerinden çıkmayacaktı. Astronot fantezisinin gerçekleşmeyeceğini bilecek kadar büyümüştü, hayatta kendisini nelerin beklediğini bilemeyecek kadar gençti, ama hayallerinin suya düştüğünü bilecek kadar yaşlıydı. Oğlan Adrian'a baktı ve hiçbir şey söylemeksizin yürüdü gitti.</span></p>

  <p class="msonormal1"><span class="calibre13">Hiç o kadar kötü bir öğleden sonra geçirmemişti. Derslerine odaklanamadı. Öğretmenlerin kendisine garip garip baktıklarını düşündü. Birinin öğretmene Adrian’ın müdürün ofisine çağrıldığım söyleyen bir not getirmesini bekledi. Zil çaldı, gitme zamanı geldi, ama hiçbir şey olmadı. Eve döndüğünde ne zaman telefon çalsa okuldan annesini aradıklarını düşündü ve kadının bağırıp çağırmasını bekledi, ama okuldan evi aramadılar.İlk güne kötü diyeceksek, ikinci gün felaketti. Sabah kahvaltı edemedi.Bütün gün midesi bulandı. Teneffüslerde ve öğle arasında midesini tutarak tuvalette oturdu.</span></p>

  <p class="msonormal1"><span class="calibre13">Üçüncü gün oğlan onu haklamaya geldi. Yalnız da değildi. Okul bittiğinde öğrenciler onu otoparka sürüklediler. Adrian’ı ellerinden ve ayaklarından bağladılar Onu tekmelemediler ya da yumruklamadılar, başlangıçta değil, iyice bağladıklarına emin olduklarında sırayla üstüne işediler. Sekiz kişi. Çişler derisine yapışıp giysilerinin içine aktı, sırtında birikti ve giysilerini ıslattı. Bağıramaması için ağzını bağlamışlardı. Yüzüne nişan alınca çiş gözlerine kaçıp yaktı ve diline kadar geldi; asidimsi bir tadı vardı. Geğirmeye ve öksürmeye çalıştı, çişler boğazına takıldığı için boğuluyormuş gibi hissetti. Bu işkence sanki hiç bitmeyecekti. Oğlanlar işkenceyi tamamladıklarında bir iki tanesi kafasını tekmeledi. Tekmelemek de çocukların kendilerini kaptırdıkları aptal modalar gibidir, biri yaparsa bir diğeri de yapar. Kısa süre sonra hepsi onu tekmelemeye başlamıştı. Sonunda bayıldı ve kahkahalar karanlığın içinde kaybolup gitti. Rüyasında Katie'yi ve onunla paylaştıkları güzel bir hayatı gördü.</span></p>

  <p class="msonormal1"><span class="calibre13">Kendine geldiğinde ipleri çözülmüştü. Ayakta duramıyordu. Dünya sallanıyordu. Yoldan geçen biri onu buldu ve ambulans çağrıldı. Altı hafta hastanede kaldı. Beyni şiştiği için basıncı hafifletmek amacıyla kafatasına delikler açtılar. Komaya girdi. Doktorlar tarafından iki hafta yoğun bakımda tutuldu. Kaburgalarından altısı ve sağ kolu kırılmıştı. Uyanmasına izin verdiklerinde kendisine bunu yapan çocukları ispiyonlamadı. Kim olduklarını hatırlayamadığını söyledi polislere, ama hatırlıyordu.</span></p>

  <p class="msonormal1"><span class="calibre13">     Yaklaşık bir ay sonra dengede durabilmeye, birkaç gün sonra da yürümeye başladı. Okulda öğretilen şeyleri artık anlamıyordu. Basit şeyler artık basit değildi. Müzik dinleyemiyordu. Çok sevdiği kasetlerinden nefret ediyordu. Çizgi romanlar onu güldürmüyordu, onlardan nefret ediyordu, çünkü Adrian’ın asla sahip olamayacağı eşsiz yetenekleri olan insanları anlatıyorlardı. Onları okumak yerine kendi çizgi romanlarını yapmaya başladı. Çok iyi bir sanatçı değildi, ama iyiydi. Kendisini yaralayan çocukları, onların karşısına dikilişini ve farklı farklı silahlarla onlara işkence yapışını çizerdi. Bazen, çizim yapmıyorsa kapıları kapayıp odasında oturur ve oyuncak arabalarıyla oynardı. Annesinin, teyzesine oğlunun değiştiğini, kafasındaki birkaç tahtanın eksildiğini söylediğini duyardı. Annesinin ne demek istediğini anlayamıyordu. Kadın bunu bildiğinden oğluna açıklamaya çalışmış, ama o yine de anlamamıştı. Adrian neyse oydu, eskiden nasılsa öyleymiş gibi geliyordu, ama içten içe değiştiğini biliyordu.</span></p>

  <p class="msonormal1"><span class="calibre13">      Bazen bir şeyleri unutuyordu. Dayaktan önceki her şey hafızasındaydı, ama yeni şeyleri hatırlamakta güçlük çekiyordu. Sürekli eşyalarım kaybediyor, insanların adlarını hatırlamıyordu. Ama kendisine bunu yapan oğlanların adlarını unutmadı. Polis hâlâ soru soruyordu, ama artık eskisi kadar sık değil. Başka şeylere geçmişlerdi. İnsanlar Adrian’a neler olduğunu unuttu.Kendini toparladı ve gücü geri geldi. Dengesi geri geldi. Aklı iyileşmeye başladı. Asla yüzde yüz iyileşmeyecekti, ama kendini çok zorlarsa yeni öğrendiği şeyleri de hatırlayabiliyordu. Artık dünyayı farklı görüyordu. Kafasına yediği tekmeler ve beyninin şişmesi hayata bakışını değiştirmişti.Onun için okul hayatı sona erdi. Geri dönebilse bile dönmeyi istemezdi. Ne yapacaktı, astronot olmak için eğitim mi alacaktı? Okuldan ayrılmanın tek kötü tarafı canını yakan çocukların dolaplarına çiş dökemeyecek olmasıydı.En iyi tarafı ise onlara neler yapacağının hayallerini kurmak. O günden sonra yeni arkadaşlar edinmekte güçlük çekti. Şimdi bakıyor da Cooper'la da durum aynı. Dayaktan önce popüler biri değildi, ama kendisi gibi popüler olmayan çocuklardan ibaret bir iki arkadaşı vardı. Annesi yanında olsaydı onu rahatlatır, sakinleştirir, öfkesini yatıştırmaya çalışırdı; en azından fantezilerinde. Gerçekteyse annesi öyle biri değildi. Bir zamanlar, çok uzun yıllar önce oğluyla ilgilendiği bir dönem olmuştu, ama Adrian okulun önünde beklemeye ve canını yakan çocukları takip etmeye başladığında her şey değişmişti. O zaman ilişkileri kötüleşti. İlk annesi o olaylardan kısa süre sonra onu Grove'a yollayıp annesi olmayı bıraktı.</span></p>

  <p class="msonormal1"><span class="calibre13">     Adil değil tabii, ama hayat hiçbir zaman adil değildir. Cooper’ın koleksiyonunu yapmanın o güne kadar yaptığı en heyecan verici şey olacağım umuyordu, ama kafasına doluşan bu düşünceler ve Cooper'ın eylemleri hevesini kırıyor. Cooper’ın kendisinden hoşlanmasını sağlamanın bir yolu olmalı. Cooper’ın sevdiği insanlar var, yani birinden hoşlanması imkânsız değil. Aşağı inip Cooper’a başka kimin ona koleksiyonunu yapacak kadar saygı duyduğunu soracak! Başka kim Cooper’ın çalışmalarına onun kadar değer veriyor? Hiç kimse!</span></p>

  <p class="msonormal1"><span class="calibre13">Kendine Cooper’ın alışmak için zamana ihtiyacı olduğunu söylüyor. İlk getirildiğinde kendi yaşadıklarını, yabancı bir yerde olmanın nasıl bir his olduğunu hatırlıyor, ama Adrian için her şey daha zor, çünkü onu bazıları deli, bazıları kötü yürekli, bazıları da hem deli hem kötü yürekli bir düzine hastanın arasına kapamışlardı. Bütün deliler üç yıl önce Grover Hills kapatıldığında özgür kaldı. Cooper’ın öfkelenmesinin muhtemel olduğunu baştan beri bildiğini kendine hatırlatıyor.Yarınki hediyesi aralarındaki buzlan eritecektir Şimdilik yapması gereken biraz dinlenmek ve iyi bir uyku çekmeden hiçbir karar vermemek. Annesinin (onu terk eden gerçek annesi değil, ona ve onun gibi farklı olan diğerlerine bakan ikinci annesinin) dediği gibi: “Dinlendikten sonra çoğu problemin çözümü insanın aklına gelir:” Gerçi annesinin bu konuda haklı olduğundan da emin değildi ya.Yatak odasını turluyor, adımlarını sayıyor ve bildiği bir yerde olmanın tadını çıkarıyor. Ergenlikten erkekliğe geçtiği dönemde sürekli bu odayı turlardı. Bazen oda ona kalırdı, bazen onu başkasıyla paylaşması gerekirdi ve o zaman turlayabileceği alan küçülürdü. Adımlarının sayısı arttıkça sakinleşiyor Çift sayılan tek sayılara tercih ediyor, adımlarını onun katlarında bitirmeye özen gösteriyor, bu olabilsin diye bazen daha kısa bazen daha uzun adımlar atıyor. Bine gelene dek zihnindeki her şeyi bir kenara ittiriyor. Bin güzel bir sayı. Beş yüzün iki katı kadar güzel, iki binin ise yarısı kadar. İyi, sağlam bir sayı, hem onun hem yüzün katı, ki yüz de zaten onun katlarındandır Oturuyor İkinci izlenimin nasıl olacağını, Cooper’ı mutlu etmek için ne yapabileceğini düşünüyor ve seri katile okuması için kitap vermenin iyi olacağına karar veriyor. Ne harika bir fikir!</span></p>

  <p class="msonormal1"><span class="calibre13">Ama heyecan geldiği gibi gidiyor ve yerini yetişkinlik hayatını egemenliğine alan beceriksizlik hissine bırakıyor. Cooper’a okuyabileceği bir şeyler vermek gurur duyduğu bir fikir. Ama fikri bulmakta bu kadar gecikmiş olmakla hiç gurur duymuyor.Cooper gibi birinin zihnini çalıştırmaya ihtiyaç duyacağını en baştan bilmeliydi;yoksa canı sıkılır,sıkıcılaşır.Koleksiyoncuların koleksiyonlarındaki parçaların sıkıcı olmaması gerekir.Bu fikri onunla paylaştığı anda aralarında bir bağ kurulacağını düşünerek, “Cooper çok mutlu olacak,” diyor. Üç yıldır seri katiller hakkında kitap topluyor ve onları okumaya bayılıyor. Onu büyülüyorlar. Yatak odasından kucağına alabildiği kadar kitap alıp bodruma taşıyor. Cooper adamın alt kata inişini izliyor ve ufak penceredeki yüzünde herhangi bir duygu belirtisi yok. Gri ve çökmüş bir surat, sanki camdaki çoktan öteki dünyaya göçmüş birinin hayaleti.</span></p>

  <p class="msonormal1"><span class="calibre13">“Sana okuyacak bir şeyler getirdim,” diyen Adrian kitapları gösteriyor.</span></p>

  <p class="msonormal1"><span class="calibre13">“Teşekkürler; Ne kadar düşüncelisin,” diyor Cooper ve bu nezaketiyle Adrian’ı çok memnun ediyor “Feneri bana bırakacak mısın?”</span></p>

  <p class="msonormal1"><span class="calibre13">“Sahip olduğum tek fener bu,” diyor Adrian, “hava karardığında ona ihtiyacım olacak."</span></p>

  <p class="msonormal1"><span class="calibre13">“O zaman kitapları nasıl okuyacağım?”</span></p>

  <p class="msonormal1"><span class="calibre13">Adrian masayı düzeltip kitapları üstüne bırakıyor ve verecek bir cevabı olmadığı için utanıyor. Sandviçin parçaları masaya yapışmış ve ekmekler bayatlamış. Yarın buraları temizleyecek.</span></p>

  <p class="msonormal1"><span class="calibre13">Adrian yere bakarak, “Bana kızgın mısın?” diye soruyor “Kendini özel hissetmiyor musun?”</span></p>

  <p class="msonormal1"><span class="calibre13">“Kendimi tuzağa düşmüş hissediyorum,” diye yanıtlıyor Cooper. “Zeki birine benziyorsun, belli ki tüm bunları tek başına yapmışsın. Konuşabileceğin arkadaşların da eminim vardır, neden beni burada tutma ihtiyacı duyuyorsun?”</span></p>

  <p class="msonormal1"><span class="calibre13">“Hiç arkadaşım yok,” diye yanıtlıyor Adrian ve, sırtlan aynı hizaya gelsin diye kitapları düzeltiyor. “Bir zamanlar vardı, ama hepsi gitti.” “Hadi ama, bu söylediğin doğru olamaz,” diyor Cooper. “Senin gibi birinin mutlaka arkadaşları vardır.”</span></p>

  <p class="msonormal1"><span class="calibre13">“Benimle dalga mı geçiyorsun?” diye soruyor Cooper'a bakarak. “Ben dalga geçmem.”</span></p>

  <p class="msonormal1"><span class="calibre13">“Kendini özel hissetmelisin," diyor Adrian. “Sen şu anda bu şehirdeki en özel insanlardan birisin. Seri katilsin ve bu da seni özel yapmazsa ne yapar bilmiyorum.”</span></p>

  <p class="msonormal1"><span class="calibre13">“Neden seri katil olduğumu düşünüyorsun? Bunu düşünmene yol açacak ne yaptım?”</span></p>

  <p class="msonormal1"><span class="calibre13">“Öncelikle evinde kavanozda bir başparmak buldum. Seri katiller kurbanlarından bunun gibi hatıralar alır."</span></p>

  <p class="msonormal1"><span class="calibre13">Cooper gülümsüyor. “Parmağı öldürdüğüm birinden kestiğimi mi düşünüyorsun?”</span></p>

  <p class="msonormal1"><span class="calibre13">Adrian adamın gülümsemesinden hoşlanıyor ve o da gülümsüyor “Öyle yapmadın mı?”</span></p>

  <p class="msonormal1"><span class="calibre13">Cooper gülümsemeyi sürdürerek başını sallıyor. “Tamam,” diyor. “Başka yalan yok. Beni yakaladın. Onu elbette kurbanlarımdan birinden kestim.”</span></p>

  <p class="msonormal1"><span class="calibre13">“Neden geçen karşılaşmamızda bana onu sana satan kişi olup olmadığımı sordun?”</span></p>

  <p class="msonormal1"><span class="calibre13">“Emin değilim. Uyandığımda sersemlemiştim ve kafam karışıktı. Beni elektroşok tabancasıyla mı vurdun?”</span></p>

  <p class="msonormal1"><span class="calibre13">“Evet”</span></p>

  <p class="msonormal1"><span class="calibre13">“Sonra yüzüme bir şey tuttun. O neydi?”</span></p>

  <p class="msonormal1"><span class="calibre13">Adrian ne olduğunu bilmiyor. Onu da elektroşok tabancasıyla birlikte aldı. Omuz silkiyor. “İnsanları uyutan bir şey. Parmağı kimden kestin?”</span></p>

  <p class="msonormal1"><span class="calibre13">“Öldürdüğüm bir adamdan.”</span></p>

  <p class="msonormal1"><span class="calibre13">“Erkekleri de mi öldürüyorsun? Sadece kadınları öldürdüğünü sanıyordum.”</span></p>

  <p class="msonormal1"><span class="calibre13">“Bazen ikisini de,” diyor Cooper.</span></p>

  <p class="msonormal1"><span class="calibre13">“Onu neden öldürdün?”</span></p>

  <p class="msonormal1"><span class="calibre13">“Çünkü canım istedi. Seri katil olduğumu nasıl anladın Adrian? Açıkla lütfen. Polis katil olduğumu bilmiyor, demek ki sen polislerden daha zekisin.”</span></p>

  <p class="msonormal1"><span class="calibre13">Adrian gülümsüyor. Uzun zamandır içinde duygusal bir sıcaklık hissettiği olmamıştı. Harika bir his. Bu yüzden Cooper’a sahip olmayı çok istiyordu. İyi arkadaş olacaklarına emin. Cooper ona seri katil olmanın nasıl bir his olduğunu anlatacak ve tanıdığı diğer katillerden bahsedecek. Adrian kaseti başa sardığına ve bu konuşmayı o konuşmanın üstüne kaydettiğine seviniyor Konuşmanın kaydının net olacağını umuyor. Cooper teybi göremesin diye onu gömleğini altına saklaması gerekti, ama kumaş yüzünden sesler net olmayabilir</span></p>

  <p class="msonormal1"><span class="calibre13">"Seni izlemeye başladım, çünkü kitap yazdığını hatırlıyordum,” diyor. “Eskiden buraya gelir ve bize soru sorardın, ama bana hiç soru sormadın.”</span></p>

  <p class="msonormal1"><span class="calibre13">“Buraya mı? Burası neresi? Terk edilen tımarhanelerden biri mi?”</span></p>

  <p class="msonormal1"><span class="calibre13">“Grover Hills,” diyor Adrian, “terk edilmiş sayılmaz, sonuçta biz buradayız. Ayrıca tımarhane değil, burası benim evim. Hakkımızda bir kitap yazıyordun, ama kitapçılara baktığım halde kitabın bir kopyasını bulamadım.”</span></p>

  <p class="msonormal1"><span class="calibre13">“Henüz bitirmedim,” diyor Cooper.</span></p>

  <p class="msonormal1"><span class="calibre13">“Okumak isterdim.”</span></p>

  <p class="msonormal1"><span class="calibre13">“Elbette, bunu yapman benim de hoşuma giderdi. Okuduğunda ne söyleyeceğini merak ediyorum. Senin için bir kopyasını çıkartmamı ister misin Adrian? Notlarım bilgisayarımda. Evime gidebiliriz ve sana gösterebilirim.”</span></p>

  <p class="msonormal1"><span class="calibre13">Cooper'ın kendisini kandırmaya çalıştığını bilen Adrian, “Belki,” diyor. “Ama bugün değil. Bana hiç soru sormamıştın. Beni hatırlıyor musun?”</span></p>

  <p class="msonormal1"><span class="calibre13">“Korkarım ki hayır.”</span></p>

  <p class="msonormal1"><span class="calibre13">“Çünkü sadece katillerle konuşuyordun,” diyor Adrian. “Onlar benim arkadaşlarımdı”</span></p>

  <p class="msonormal1"><span class="calibre13">“Ama artık yoklar,” diyor Cooper.</span></p>

  <p class="msonormal1"><span class="calibre13">“Evet, ama ben geri döndüm. Onları geri alamayacağıma göre seni getirebileceğim</span><a href="http://www.tracker-software.com/buy-now"><span class="calibre13">i</span></a> <span class="calibre13">düşündüm, bana onların hikâyelerini anlatırsın, üstelik sen de onlar gibi bir katilsin.”</span></p>

  <p class="msonormal1"><span class="calibre13">“Her gün birileri kayboluyor, ama böyle değil,” diyen Cooper hücreyi inceliyor “Burada... Etkileyici bir iş çıkarmışsın.”</span></p>

  <p class="msonormal1"><span class="calibre13">“Efendim?” diyor Adnan. Sonra jeton düşüyor. “Harika," diyor ve yanaklarının kızardığını hissediyor</span></p>

  <p class="msonormal1"><span class="calibre13">“Biliyor musun Adrian, sen ilginç birine benziyorsun. Keşke kaçırmadan önce benimle konuşsaydın. Eminim daha iyi bir çözüm bulabilirdik. Daha... kolay bir çözüm.”</span></p>

  <p class="msonormal1"><span class="calibre13">Adrian ona inanmak istiyor, ama inanabileceğim sanmıyor Henüz değil. “Sana birkaç soru sorabilir miyim?”</span></p>

  <p class="msonormal1"><span class="calibre13">“Elbette sorabilirsin Adrian. Ne istersen sor Benim de sana bir kaç soru sormama izin verirsen minnettar olurum. Bir sakıncası var mı? Anlatacakların çok ilgimi çekiyor.”</span></p>

  <p class="msonormal1"><span class="calibre13">“Gerçekten mi?”</span></p>

  <p class="msonormal1"><span class="calibre13">“Elbette.”</span></p>

  <p class="msonormal1"><span class="calibre13">Adrian doğruyu söylediğinden şüphe ediyor Şimdiye kadar kimse söyleyecekleriyle ilgilenmemişti. Seri katiller zeki insanlardır. Onlar... Neydi o kelime? Ma-Ni-Pü-Las-Yon konusunda ustadırlar. Evet, öyledirler ve aniden artık Cooper’ın ondan hoşlandığından emin değil. Temkinli davranmalı.</span></p>

  <p class="msonormal1"><span class="calibre13">"Seri katiller niye ilgini çekiyor? Niçin seri katil olmayı istedin?” diye soruyor ve fenerin aydınlattığı kanepeye oturup Cooper’ın anlatmaya başlamasını bekliyor</span></p>
</body>
</html>
