<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_16"><b class="calibre19"><span class="calibre14">KIRK YEDİNCİ BÖLÜM</span></b></h3>

  <p class="msonormal1"><span class="calibre13" xml:lang="EN-US">Schroder, Cooper Riley’nin annesinin evine gidiyor.Kim bilir,belki Adrian’ın cebinden kaçırdıklarını götürdüğü yeri işaretlediği bir harita düşmüştür.Belki evden Cooper’ı,annesini ve Emma’yı nerede sakladığını gösteren bir şeyler çıkar.Bense devriye araçlarından biriyle Grover Hills’e gidiyorum. Böylesi motel odasında oturmaktan iyi, belki Emma'ya bir faydam olur. Polisler yol boyunca konuşmuyor Arabayı kullanan polis yeni biri; üç yıl önce ben polis kuvvetlerindeyken bizimle değildi. Yani beni ve hikâyemi bilmiyor. Ayrıca yolu hiç şaşırmıyor. Bugün birkaç kere aynı yollardan geçtiği için bana benzer görünen toprak yolları birbirinden ayırt edebiliyor. Belki bir çiftlikte büyümüştür veya aldığı eğitim benimkinden iyidir.Sunnyview East Lake hepimiz için hayal kırıklığıydı, ama olay yeri ekipleri her ikisine de gidip parmak izi ve kan örnekleri arayacak.</span></p>

  <p class="msonormal1"><span class="calibre13" xml:lang="EN-US">Grover Hills’i saran televizyon ekiplerinin arasından geçiyoruz. Bağırarak bizi soru yağmuruna tutan muhabirler, spot ışıklarını suratımıza çeviriyor. Kameralardan birinin ışığı arabayı kullanan polisin gözünü alınca muhabirlerden birine çarpıyoruz. Tamponun değmesiyle beraber kadın toprağa yığılıyor. Ayağa kalkıp bize küfrediyor ve hatasını kavramadan hemen önce bizi dava edeceğini söylüyor. Çok erken ayağa kalktı. Ne kadar canı yanarsa hikâyenin o kadar büyüyeceğini ve o kadar para alacağını düşünerek sessizleşiyor ve tekrar aynı yere yığılıyor. Kameralar hemen kadının etrafını sarıyor. Tam bir trajikomik sahne. Polis arabayı durdurup dışarı çıkıyor ve kadına doğru ilerlemeye çalışıyor, Fakat kameralar önünü kesti. Arabadan indiğini gördüklerinde objektifleri polise çeviriyorlar. Işık gözlerini almasın diye elini yüzüne siper ediyor Onu gazetecilerle baş başa bırakıp binaya doğru yürüyorum. Polislerden bir iki tanesi meslektaşlarına yardım etmek için geldiğim yöne koşuyor. Gittiğimizden bu yana iki ceset daha bulunmuş ve ikisi de aynı mezardan çıkmış.Cesetlerin dizilişinin belli bir düzeni yok; belki de mezarları delilere kazdırdıkları içindir. Yeni mezara bakmaya gittiğimde kimse benimle ilgilenmiyor.İki ceset öncekilerden yeni görünüyor,ama onların da derileri çürümüş.Damarları ise derilerinin altında dolaşan kara solucanları andırıyor. Gece başladığından beri ikinci kez midem bulanıyor Cesetlerden biri kotlu, diğeri şort giymiş ve ikisinin de tişörtleri pislik içinde.</span></p>

  <p class="msonormal1"><span class="calibre13">Adli doktorlardan biri,Tracey Walter yanımıza geliyor.Onu son gördüğümde Burial Killer vakasına bakıyordum.O zamanlar siyah saçlarını atkuyruğu yapardı, şimdi ise sarışın,ama saçını toplayış tarzını değiştirmemiş. Her an koşmaya başlayacakmış gibi atletik bir havası var.</span></p>

  <p class="msonormal1"><span class="calibre13">“Buraya gelmene kim izin verdi?” diye soruyor nezaketen gülümsemeyi deneyerek.</span></p>

  <p class="msonormal1"><span class="calibre13" xml:lang="EN-US">“Schroder yardımımı istedi."</span></p>

  <p class="msonormal1"><span class="calibre13">Bana elini uzatıp, “Temiz,” diyor. Elini sıkıyorum, ama sanki benimle tokalaşmak için bütün iradesini kullanması gerekmiş gibi. Geçen yıl bana çok kızmıştı. Onu kim suçlayabilir ki? Morgdan delilleri çaldığımda az kalsın benim yüzümden işten atılacaktı.</span></p>

  <p class="msonormal1"><span class="calibre13">“Bana bu adamlarla ilgili ne söyleyebilirsin?” diye soruyorum.</span></p>

  <p class="msonormal1"><span class="calibre13">“Hiçbir şey,” diyor. “Schroder’in yardımım istediğine hayatta inanmam.”</span></p>

  <p class="msonormal1"><span class="calibre13">“İstedi. Ama bu vakada değil,” diye itiraf ediyorum. “Haydi Tracey, Emma Green’i bulmaya çalışıyorum.”</span></p>

  <p class="msonormal1"><span class="calibre13">"Ve hiçbir şeyin yoluna çıkmasına izin vermeyeceksin.”</span></p>

  <p class="msonormal1"><span class="calibre13">“Kötü bir şeymiş gibi söylüyorsun?”</span></p>

  <p class="msonormal1"><span class="calibre13">“Yoluna çıkan insanlar için kötü bir şey."</span></p>

  <p class="msonormal1"><span class="calibre13">“Kim oldukları hakkında en ufak bir fikrin yok mu?” diye soruyorum başımla iki adamı işaret ederek.</span></p>

  <p class="msonormal1"><span class="calibre13">“Şimdilik yok,” diyor. “Cesetleri incelemeye henüz başlamadık.” “O zaman hemen başlayalım,” diyorum ve cesedin yanına eğilip şortunun ceplerini kontrol ettikten sonra çevirip arka cebine bakıyorum.</span></p>

  <p class="msonormal1"><span class="calibre13">“Ne yaptığını sanıyorsun Tate?”</span></p>

  <p class="msonormal1"><span class="calibre13">Bulduğum cüzdanı olayları planlanandan bir saat önce Tracey nin eline tutuşturuyorum. Protokole ayıracak zaman yok. Cüzdan boş. Ne nakit ne kredi kartı, ne de ehliyet. İkinci cesedi kontrol ediyorum. Pantolon cepleri. Arka cepten içi boş bir cüzdan daha çıkıyor.</span></p>

  <p class="msonormal1"><span class="calibre13">“Harika' diyor Tracey. “Yardımların için ne kadar minnettar olduğumuzu bilemezsin!”</span></p>

  <p class="msonormal1"><span class="calibre13">Mezarın yanında durup iki cesede yakından bakıyorum. “Birbirlerine ne kadar benzediklerini fark ettin mi?” diye soruyorum.</span></p>

  <p class="msonormal1"><span class="calibre13">“Hangi açıdan?”</span></p>

  <p class="msonormal1"><span class="calibre13">“Aynı boy, aynı saçlar, aynı kemik yapısı. Çürüme yüzünden bazı detaylar kaybolmuş, ama benzerlikler görülüyor.” Tracey çömelip fenerini önce birinin, sonra ötekinin yüzüne doğrultuyor İkisinin de gözleri kahverengi.</span></p>

  <p class="msonormal1"><span class="calibre13">“Şimdi pek belli olmuyor, ama aralarında benzerlikler var,” diyor. “Belki kardeştirler.” “Kardeş mi?”</span></p>

  <p class="msonormal1"><span class="calibre13">“Evet. Akraba.”</span></p>

  <p class="msonormal1"><span class="calibre13">“Ne demek istediğini anlıyorum,” diyor ve ayağa kalkıyorum. Kardeşler. İkizler. Hasta bakıcılar. “Ne zaman gömülmüşler?”</span></p>

  <p class="msonormal1"><span class="calibre13">“En fazla bir hafta önce,” diyor. “Neden, bir şey mi buldun?” “Belki. Şimdi gitmeliyim.”</span></p>

  <p class="msonormal1"><span class="calibre13">“Kim olduklarını çözdün, değil mi?”</span></p>

  <p class="msonormal1"><span class="calibre13">“Üzerinde çalışıyorum,” diyorum, ama beni duyduğuna emin değilim,çünkü ödünç alabileceğim bir araba bulabilmek umuduyla koşar adım mezarlardan uzaklaşıyorum.</span></p>
</body>
</html>
