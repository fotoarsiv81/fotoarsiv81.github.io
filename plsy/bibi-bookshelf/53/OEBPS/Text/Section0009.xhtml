<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">YEDİNCİ BÖLÜM</span></b></h3>

  <p class="msonormal1"><span class="calibre13">Avukatımın adı Donovan Green. Benim boyumda ve benim kilomdadır.Onunla geçen kış sarhoş olup kızı Emma Green’e çarptıktan sonra tanıştım. Kefaletimi yatırıp beni hapisten çıkardığında ve avukatım olmayı teklif ettiğinde kim olduğunu bilmiyordum. Yardım teklifini kabul ettim, çünkü başka seçeneğim yoktu. Onunla buluştuktan yarım saat sonra asıl amacının beni bayıltıp ormana götürmek olduğunu anladım. Silahının namlusunu bana doğrulttu, ama işimi bitirmeyi midesi kaldırmadı. Kızına bir şey olursa geri döneceğine yemin ederek beni ormanda bıraktı. Elimi kapıya götürdüğümde midem bulanıyor. Beni öldürmeye geldiğine göre kızı hastaneden sağ çıkamamış demektir. Galiba karımı son bir kez olsun göremeyeceğim. Avukat ne isterse yapmak zorundayım. Benim dünyamda işler böyle yürür. Geçen yıl tetiği çekmesini istemiştim. Doğruya doğru, ama artık istemiyorum.</span></p>

  <p class="msonormal1"><span class="calibre13">“Beni hatırladın mı?” diye soruyor.</span></p>

  <p class="msonormal1"><span class="calibre13">Yıpranmış ve yorgun görünüyor, sanki sıcak onu evimin önündeki ağaçlan etkilediği gibi etkilemiş. Hoş, son karşılaştığımızda da durumu parlak değildi. Saçları karmakarışık ve giysileri kırış kırış. Günlerdir tıraş olmamış ve kokusuna bakılırsa duş da almamış. Ağzım kuruduğu için cevap vermekte güçlük çekiyorum. Onu hatırladığım gün gibi ortada. Yaşadıklarımız unutulacak şeyler değildi. Elimi kapıdan çekip bir adım geriliyorum.</span></p>

  <p class="msonormal1"><span class="calibre13">“İçeri gel istersen.”</span></p>

  <p class="msonormal1"><span class="calibre13">“Ne düşündüğünü biliyorum,” diyor Sesi çok yorgun. “Sana ne dediğimi hatırlıyorum, ama seni öldürmeye gelmedim. Yardım istemek için buradayım.”</span></p>

  <p class="msonormal1"><span class="calibre13">Benden yardım istiyorsa durumu gerçekten kötü olmalı. Herk s ten daha fazla nefret ettiği adama gelmesini sağlayacak kadar kötü hem de. Kenara çekildiğimde içeri giriyor. Önden gidiyorum. Evin içinden geçerken mobilyalar veya dekorasyonla ilgili bir yorumda bulunmuyor Müzik setini hiç durmadan çalmaya ayarladığım için Beatles albümü başa dönmüş. Onu mobilyaların pas tuttuğu, dört aydır temizlenmediği için örümcek ağlarıyla dolmuş arka bahçeye çıkarıyorum. İçki ikram etmiyorum. Güneş yüzümüze çarpıyor. Belli ki uzun kalmayacak. Ona az önce izlediğim DVD’yi göstersem daha bile kısa kalırdı. Karşılıklı masaya yerleşiyoruz; böylece birbirimizi dengeliyoruz ve arka bahçem Feng Shui’ye uygun bir hale geliyor</span></p>

  <p class="msonormal1"><span class="calibre13">“Benim için çalışmanı istiyorum,” diyor.</span></p>

  <p class="msonormal1"><span class="calibre13">Terlemeye başladı. Bana bakarken gözlerini kısmak zorunda, çünkü güneş benim sırtıma, onun da yüzüne vuruyor. Takım elbise değil, tişört ve şort giymiş; yani avukat kimliğiyle burada değil. Onunla görüşürken evime ikinci bir ipotek yaptırmam gerekmeyecek. Galiba günlerdir aynı tişörtle uyuyor.</span></p>

  <p class="msonormal1"><span class="calibre13">“İşe ihtiyacım yok,” diyorum ona.</span></p>

  <p class="msonormal1"><span class="calibre13">“Evet var.”</span></p>

  <p class="msonormal1"><span class="calibre13">“Fark etmez. Özel dedektif lisansımı kaybettim. Sana yardımcı olamam.”</span></p>

  <p class="msonormal1"><span class="calibre13">“Lisansa ihtiyacın yok, çünkü sana para ödemeyeceğim. Bunu bedava yaptığın için gerçek bir iş sayılmayacak. Lisansa ihtiyacın olmayacak, çünkü bunun için benden para almayı istemeyeceksin. Bana borçlusun.”</span></p>

  <p class="msonormal1"><span class="calibre13">"Ne kadar ikna edicisin. Bana gelmeyi göze aldığına göre doğrudan neler olduğundan bahsetmek ister misin? Daha bugün hapisten çıktığımı biliyorsundur.”</span></p>

  <p class="msonormal1"><span class="calibre13">“Biliyorum. Bana kalsaydı çok daha uzun süre hapiste kalmanı sağlardım. Az kalsın kızımı öldürecektin!”</span></p>

  <p class="msonormal1"><span class="calibre13">Bir şey söylemiyorum. Ondan özür dilemiştim ve bin kere daha özür dilesem de özrümü kabul etmeyecek. Bunu bilmemin nedeni bir zamanlar aynı pozisyonda olmam. Kızımı öldürüp eşimi yaralayan adamı ormana sürükleyip eline bir kürek tutuşturmuştum. Bir sürü şey söylemeyi denedi. O kadar içtiği için ne kadar üzgün olduğunu söylemeyi denedi. Geçmişteki trafik cezalarım ciddiye almadığı için özür diledi. Kaza eseri kızımı ve eşimi ezdiği halde onlara yardım etmeye çalışmadığı için özür diledi. Çukuru kazarken ağlıyordu, yüzü ve gömleği toz toprak içinde kalmıştı. Berbat durumdaydı. Suratı pislik içindeydi ve özür dilediği sırada gözyaşları yanaklarından aşağı akıyordu. Söylediklerinin tek kelimesini bile duymak istemedim. Bana göre o olay kaza değil, düpedüz cinayetti. Onun gibi önceden cezalandırılmış, defalarca uyarılmış bir adam içmeyi ve içkili araba kullanmayı sürdürüyorsa birini öldürmesi an meselesidir Bir adamın dolu bir silahı kalabalığın ortasında ateşlemesine benzer.</span></p>

  <p class="msonormal1"><span class="calibre13">Kafasına bir kurşun sıkıp ona kazdırdığım mezarın üstünü toprakla örttüm.</span></p>

  <p class="msonormal1"><span class="calibre13">Avukatım ne yaptığımı biliyor Ona anlattım. Aynı şeyi yapmak arzusuyla silahı suratıma doğrulttuğunda ona tetiği çekerse nasıl hissedeceğini söyledim.</span></p>

  <p class="msonormal1"><span class="calibre13" xml:lang="FR">“Emma kayboldu,” diyor.</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Kimse iki gündür ondan haber almamış. Pazartesi gecesi işteymiş, eve dönmek için dışarı çıkmış. Bir daha onu gören olmadı.”</span></p>

  <p class="msonormal1"><span class="calibre13">“Polise haber verdiniz mi?”</span></p>

  <p class="msonormal1"><span class="calibre13">Sanki dünyanın en aptalca sorusunu sormuşum gibi, “Ne demek istiyorsun?” diyor. “Tanrı aşkına, elbette haber verdik. Ama polisler yirmi dört saat geçmeden işlemlere başlamadı ve ancak dün gece resmi rapor tutuldu. Bana sorarsan çok da umurlarında değil. Kimse sokaklarda kızımı aramıyor, aramaya başlasalar bile onların bulamayacakları şeyleri bulabileceğini biliyorum.”</span></p>

  <p class="msonormal1"><span class="calibre13">“Polise güven.Onlar ne yaptıklarını bilir.”</span></p>

  <p class="msonormal1"><span class="calibre13">Parmaklarıyla masada ritim tutuyor ve sonra durup tuttuğu ritim onu hayal kırıklığına uğratmış gibi parmaklarına bakıyor. Bakışlarım bana çevirdiğinde orada samimi bir acı var. O hissi iyi bilirim. Ona yardım etmeyi kabul etmekten başka seçeneğim yok.</span></p>

  <p class="msonormal1"><span class="calibre13">Kelimeleri tek tek vurgulayarak, “Emma gibi kızlar kaybolduklarında," diyor; Canı yanıyor olmalı, çünkü sözlerinin nereye varacağını biliyorum, “Eve ceset torbasında dönerler.”</span></p>

  <p class="msonormal1"><span class="calibre13">Cevap vermiyorum. Bakışlarını güneşe çeviriyor Biliyorum ki gözyaşlarıyla savaşıyor.</span></p>

  <p class="msonormal1"><span class="calibre13">“En son ne zaman onun yaşlarında biri kaybolduğunda hikâye mutlu sonla bitti?” diye soruyor</span></p>

  <p class="msonormal1"><span class="calibre13">Cevaplamıyorum. Ona gerçekleri söyleyemem, ama yalan söylemek de istemiyorum. Emma gibi kızlar kaybolduklarında genelde iki üç gün sonra çırılçıplak nehirde bulunurlar.</span></p>

  <p class="msonormal1"><span class="calibre13">“Çoktan ölmüş olabileceğini biliyorum,” diyor. Kelimeleri duraksayarak söylüyor ve sanki onları dile getirmek için kendini zorluyor;</span></p>

  <p class="msonormal1"><span class="calibre13">Bana dönüyor. “İstatistikleri biliyorum,” diye ekliyor. “Eşim de biliyor. Sinir krizi geçirmek üzere olduğundan sakinleştirici aldı. Polisler bu gibi durumlarda kız evden mi kaçtı, yoksa kaçırıldı mı hiç belli olmaz dediler. Yeni bir erkek arkadaş bulup onunla gönül eğlendiriyor olabilirmiş. Hepsi saçmalık. Onlar da bize bu ihtimalden bahsederken boş laf olduğunu biliyorlardı. Kızım şimdi hayattaysa bile onu buldukları zaman ölmüş olacak. Belki onu kim kaçırdıysa hemen öldürmemiştir ve gerçekten böyle olduğu ortaya çıkarsa... Elimden geleni yapmadığımı bilmeye katlanamam! Bilmiyorum, sanırım ne demek istediğimi anlıyorsundur,” diyor “Nasıl bir his olduğunu biliyor olmalısın. Elimden geleni yapmalıyım ve bu da senden yardım istemek anlamına geliyor. Senin de elinden gelen her şeyi yapacağın anlamına geliyor, çünkü bana borçlusun. Ona borçlusun. Sonra... Eğer o, anla işte, ölmüşse... Diyelim ki polis onu inciten kişiyi buldu, sonra ne olacak? Onu on beş yıl hapse mi yollayacaklar? Herif de on yılda şartlı tahliyeyle çıkacak...”</span></p>

  <p class="msonormal1"><span class="calibre13">“İnan bana, sistemin bozuk olduğunu gayet iyi biliyorum, ama işler böyle yürüyor,” diyorum.</span></p>

  <p class="msonormal1"><span class="calibre13">“Biliyorum. Tanrı aşkına, bilmediğimi mi sanıyorsun? Ama böyle olmamalı ve olmayacak. Ormanda bana söylediklerini hatırlıyorum. Kızını öldüren adamı öldürdün. Nasıl oluyor da kendinde adalet dağıtma hakkını bulurken başkalarının elinden bu hakkı alıyorsun?” “Bana kızımı hatırlatmana gerek yok.”</span></p>

  <p class="msonormal1"><span class="calibre13">“Peki, benimkini öldürdüğünü hatırlatmama gerek var mı?” Başını yavaşça iki yana sallıyor. “Ona çarptığında hayatı değişti. Başka bir yol izlemeye karar verdi. Kızımın kaderine müdahale ettin.A’ya sapacağı yerde,” diyor sağ elinin işaret parmağıyla sol elininkine dokunarak, “B’ye saptı. Hayatına farklı insanlar girdi. Doktorlar, tedavi, yeni arkadaşlar. Eğitimine üç ay ara vermesi ve özel ders alması gerekti. Az kalsın geçen yıl liseden mezun olamayacaktı. Az kalsın bu yıl üniversiteye giremeyecekti. Koşulları değişti. Ona çarpmamış olsaydın şimdi başka bir yerde olurdu ve hayatına başka insanlar girerdi. Eğer onu kaçıran kişi hayatına yeni giren biriyse...”</span></p>

  <p class="msonormal1"><span class="calibre13">Susması için elimi havaya kaldırarak, “Ne dediğini anlıyorum,” diyorum. Eğer onu hayatına yeni giren insanlardan biri kaçırdıysa o zaman hepsi benim hatam. Avukatımın dediği gibi ben onu B yoluna soktum ve belki de B yolundaki gölgelerin arasında kötü bir adam pusu kurmuş onun gelmesini bekliyordu...</span></p>

  <p class="msonormal1"><span class="calibre13">“Gerçekten anlıyor musun? Çünkü anlasaydın nasıl yardım edebileceğini sorardın gibi geliyor bana. Hakkında her şeyi biliyorum. Her zaman doğru olanı yapanlardansın. Emma’yı aramak da yapılması doğru olan şey. Bu yüzden bana yardım edeceksin.”</span></p>

  <p class="msonormal1"><span class="calibre13">Ona bakıyorum, ama tek görebildiğim kızı. Kaza anı. Yüzünün yan tarafından kanlar akıyor, arabamın etrafı ise cam kırıklarıyla dolu. Sokak lambasına çarpınca arabamın ön tarafı akordeon körüğüne dönmüş. Şarabı suya dönüştüren İsa, tepemizdeki reklam panosundan giysilerime ve terleyince alkol saçan derime bakıyor Kulaklarımın çınladığını hatırlıyorum. Ağzımda kan tadı var Hava o kadar soğuk ki şehre sis çökmüş. Tanrım, nasıl da hepsinin bir rüya olmasını diliyorum. Karımı ve kızımı ezerek hayatımı mahveden adama dönüştüm. En kötüsü de bunu bilmek. Yarı dolu içki şişesini koltuğun önünden alıp gecenin içine fırlatıyorum.</span></p>

  <p class="msonormal1"><span class="calibre13">O günden sonra ağzıma alkol koymadım. Donovan Green’in gözleri yalvarırcasına bana bakıyor Kızının öldüğünü tahmin ediyor, ama hâlâ hayatta olduğu umuduna sımsıkı sarılmış.</span></p>

  <p class="msonormal1"><span class="calibre13">“Masraflar için paraya ihtiyacım olacak,” diyorum. Ondan para istemekten nefret ediyorum, ama hiç param yok. “Bir arabam bile yok. Cep telefonu da lazım.”</span></p>

  <p class="msonormal1"><span class="calibre13">“Neye ihtiyacın varsa kavuşacaksın.”</span></p>

  <p class="msonormal1"><span class="calibre13">“Hiçbir şey için söz veremem.”</span></p>

  <p class="msonormal1"><span class="calibre13">“Hayır verebilirsin. Onu kaçıran adamı bulmak için her şeyi yapacağına söz verebilirsin ve onu bulduğunda... Onu bulduğunda polislerden önce bana haber vereceksin. Sen bana çalışıyorsun, onlara değil. Beni arayacaksın, onları değil.”</span></p>

  <p class="msonormal1"><span class="calibre13">Yavaşça başımı sallıyorum. Donovan Green’in kızının katiliyle ağaçların arasından geçişi gözümün önüne geliyor Yanında olacağım, intikamını almasına yardım edeceğim. Bu sefer tetiği çekecek cesareti bulacaktır. “Henüz onu biri mi kaçırdı bilmiyoruz,” diyorum. “Emin değiliz.”</span></p>

  <p class="msonormal1"><span class="calibre13">“Onu biri kaçırdı. Buna eminim. Eminim."</span></p>

  <p class="msonormal1"><span class="calibre13">“Bana kızından bahset,” diyorum ve bunu yaptığım anda bu dünyadan kopabileceği mi düşünerek kendimi kandırdığımı kavrıyorum.</span></p>
</body>
</html>
