<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">YİRMİ ÜÇÜNCÜ BÖLÜM</span></b></h3>

  <p class="msonormal1"><span class="calibre13">Cooper'ın ofisinin önünde durmuş Schroder’in gelmesini beklerken Melissa'nın dosyasını okuyorum. Ama onun adı artık Melissa X değil. Natalie Flowers. Canterbuıy Üniversitesi’ne kaydolduğunda on dokuz yaşındaymış. İki yıl okuduktan sonra Psikoloji bölümüne geçmeye karar vermiş. Üç yıl psikoloji okumuş ve sonra Cooper Riley’nin verdiği Kriminoloji dersini almaya başlamış. Dersler başladıktan bir buçuk ay sonra Cooper Riley’nin beş haftalık izin kullanışıyla aynı dönemde okulu bırakmış. Şöyle bir hesaplıyorum. Kayıtlarda gördüğüm Melissa X yirmi beş veya yirmi altı yaşlarında. Daha yaşlı görünüyordu, ama belki çok şey görüp geçirdiği içindir.</span></p>

  <p class="msonormal1"><span class="calibre13">Koridorda beklemekten sıkılıyorum, onca yürüyüşün ardından bacağım ağrıyor. Sonunda Cooper’ın ofisinde beklemekten zarar gelmeyeceğine karar veriyorum. Masanın arkasındaki koltuğa kuruluyorum. İlk akla gelen yerlere bakıp çekmeceleri açıyorum ve bulduğum her şeyi inceliyorum. Bir gözüm dışarıda, Psikoloji bölümüne uzanan koridoru net görüyorum. Schroder geldiğinde toparlanacak vaktim olacak. Bilgisayarın faresini kıpırdattığımda ekran canlanıyor. Etrafı berrak sularla çevrili bir ada beliriyor karşımda. Belki Cooper oraya gitmenin hayalini kuruyordur. Dosyalan karıştırdığında ilgimi çekecek hiçbir şeyle karşılaşmıyorum. Kişisel hiçbir şey yok, hepsi işle ilgili. Cooper'ın öğrettiği konuları inceliyorum. Karanlık temalar, iyi insanların kâbus görmesine yol açan, kötülerin ise hayalini kurduğu şeyler. Natalie Flowers’dan bahsediliyor mu diye bakıyorum, fakat bahsedilmiyor.</span></p>

  <p class="msonormal1"><span class="calibre13">Natalie'nin okula kaydolduğu gün çekilen fotoğrafına bakıp aklından neler geçtiğini kestirmeye çalışıyorum. Acaba nasıl birine dönüşeceğini biliyor muydu, yoksa o zamanlar bambaşka biri miydi? Emma Green’in de yıllar sonra geçeceği gibi objektifin karşısına geçtiğini hayal ediyorum. İkisi de gülümsüyor, flaş patlıyor. Belki birileri öncesinde gülümse demiştir ve sonra fotoğrafçının onları dışarı çıkarırken ki görüntüleri...</span></p>

  <p class="msonormal1"><span class="calibre13">Hafıza kartına aktarılıyor.</span></p>

  <p class="msonormal1"><span class="calibre13">Tanrı aşkına, tamamen unutmuşum!</span></p>

  <p class="msonormal1"><span class="calibre13">Cebime uzanıyorum ve işte orada, Cooper’ın evinin önündeki fotoğraf makinesinden aldığım kart. Onu bilgisayarın haznesine taktığında bilgisayardan mekanik sesler yükseliyor. Şanslıysak orada onu kaçıran adamın bir fotoğrafı vardır veya bir yer görünüyordur. İzini sürmemizi sağlayacak herhangi bir şey işte. Karşımda yeni bir ikon beliriyor. Dosyayı açmak için üstüne tıklıyorum. Bilgisayar çok yavaş çalışıyor. İlk dosyaya tıkladığımda açılması neredeyse on saniyeyi buluyor. Bilgisayar görüntüyü açmaya tepeden başlıyor ve kalanı milim milim ortaya çıkıyor. İkinci resim bilgisayar alıştığından ısındığından olsa gerek daha hızlı açılıyor. Sadece iki resim var. Kapı açılıp Schroder içeri girene dek bir birine, bir ötekine bakıyorum.</span></p>

  <p class="msonormal1"><span class="calibre13">Tanrım, Tate, içeri nasıl girdin?”</span></p>

  <p class="msonormal1"><span class="calibre13">“Emma Green...” Koltuğu ittirip bilgisayardan uzaklaşıyorum. içerisi sıcak olsa da yoğun bir ürperti tüm vücudumu sarmış ve kanım donmuş. Ağzım kupkuru, “Tanrım, Cari,” diyorum “bence Emma Green hâlâ hayatta.”</span></p>

  <p class="msonormal1"><span class="calibre13">“Bir kez olsun çeneni kapa Cari,” diyorum ve çenesini kapatıyor. “Bak,” diyerek başımla bilgisayarı işaret ediyorum. Masanın etrafından dolaşıp yanıma geliyor. O fotoğraflara bakarken ben de onu izliyorum; bir bilgisayarın havalandırmasının gürültüsü duyuluyor, bir de farenin tıklamaları.Dışarıdan kahkahalar ve bağırışlar duyuluyor, öğrenciler iş başında. Schroder gömleğinin kollarını kıvırmış, ellerini masaya yaslayıp öne doğru eğildiğinde tüylerinin diken diken olduğunu görüyorum. Yavaşça başını sallıyor, ben de aynı hareketi yapıyorum. Schroder koltuğa geçiyor Ben pencerenin önüne gidip aşağıda güneşlenen öğrencilere bakıyorum. Yirmilerine gelen, yirmilerini bitirmiş öğrenciler. Öğrenecek çok şeyleri var, ama umarım gerçek hayatın bazı acımasızlıklarıyla hiçbir zaman tanışmazlar. Demek istediğim, bir fotoğraf binlerce kelimeye bedeldir. Onlara bakarken bu sözün çok doğru olduğunu düşünüyorum.Pencereden bakmayı sürdürerek, “Ofisi baştan aramalıyız,” diyorum. İki öğrenci ağacın gölgesinde, herkesin görebileceği bir yerde sevişiyor. Diğerlerinin izlediğinin farkına vardıklarında kendilerini daha da kaptırıp sağlam bir gösteri sergiliyorlar. Kafalarından aşağı bir kova soğuk su dökmek istiyorum.</span></p>

  <p class="msonormal1"><span class="calibre13">“Daha yeni arandı,” diyor Schroder.</span></p>

  <p class="msonormal1"><span class="calibre13">“Ama Cooper’a ne olduğunu araştırıyordunuz. Onu kurban sanıyordunuz.”</span></p>

  <p class="msonormal1"><span class="calibre13">“Ve henüz bir şüpheli değildi,” diyor kendiliğinden. “Bunları nereden buldun?”</span></p>

  <p class="msonormal1"><span class="calibre13">“Cooper’ın evinde bulduğum hafıza kartındaydılar”</span></p>

  <p class="msonormal1"><span class="calibre13">“Tanrı aşkına Tate! Bundan bahsetmen gerektiğini düşünmedin mi?”</span></p>

  <p class="msonormal1"><span class="calibre13">‘Aslında Cari, hayır; düşünmedim. Lanet olasıca tamamen aklımdan çıkmış. Neden her zaman bilerek bilgi sakladığımı düşünüyorsun?”</span></p>

  <p class="msonormal1"><span class="calibre13">Cevap vermiyor</span></p>

  <p class="msonormal1"><span class="calibre13">“Özür dilerim,” dedikten sonra kartı buluşumu anlatıyorum. “Eğer zamanında oraya varmasaydım o da geri kalan her şeyle beraber yanacaktı. Bunlara sahip olamayacaktınız,” diyerek başımla Emma Green’in fotoğraflarını işaret ediyorum. Kız yerde. Elleri arkadan bağlanmış. Fotoğraflardan birinde kaybolduğu zamanki kıyafetleriyle, diğerinde çıplak. Gözlerine koli bandı yapıştırılmış, ama ağzında bant yok. “Arada bir bağlantı olduğunu dahi bilmeyecektiniz.”</span></p>

  <p class="msonormal1"><span class="calibre13">“Hâlâ hayatta olup olmadığım bilmiyoruz.”</span></p>

  <p class="msonormal1"><span class="calibre13">“Öldüğünü düşünmek için bir nedenimiz yok. Ya Cooper'ın işi yarım kaldıysa? Ya sonra kızın yanma dönmeyi planlamışsa?”</span></p>

  <p class="msonormal1"><span class="calibre13">'Yanına dönmek mi? Sence bu fotoğraflar evinde çekilmemiş mi?”</span></p>

  <p class="msonormal1"><span class="calibre13">Başımı iki yana sallıyorum. “Sanmıyorum. Ağzı bağlanmamış. Bu fotoğraflar kimsenin çığlıklarını duyamayacağı bir yerde çekilmiş.”</span></p>

  <p class="msonormal1"><span class="calibre13">“İtfaiye yanan evde bir ceset bulunup bulunmadığını yakında haber verir”</span></p>

  <p class="msonormal1"><span class="calibre13">“Dinle Cari, bilmen gereken bir şey daha var.”</span></p>

  <p class="msonormal1"><span class="calibre13">“Neyle ilgili?” diye soruyor. Dosyayı ona uzatıyorum. “Natalie Flowers,” diyor ve fotoğrafa bakıyor. “Kim bu kız? Rile'nin öğrencilerinden biri mi?”</span></p>

  <p class="msonormal1"><span class="calibre13">“Bir zamanlar öyleymiş.”</span></p>

  <p class="msonormal1"><span class="calibre13">“Bir zamanlar mı? Ne olmuş, o da mı kayıp?”</span></p>

  <p class="msonormal1"><span class="calibre13">“Bir bakıma.”</span></p>

  <p class="msonormal1"><span class="calibre13">“Biraz daha açık konuşur musun?”</span></p>

  <p class="msonormal1"><span class="calibre13">“Fotoğrafa yakından bak.”</span></p>

  <p class="msonormal1"><span class="calibre13">Bakıyor, ama hâlâ anlamıyor. “Ne görmemi bekliyorsun? Sence onu da mı Riley kaçırdı?" “Sanırım. Ama işler Emma Green'le olduğu gibi gitmedi. Kızı tanımadın mı?”</span></p>

  <p class="msonormal1"><span class="calibre13">“Tanımalı mıyım?”</span></p>

  <p class="msonormal1"><span class="calibre13">“Lafı dolandırmayı kes. Ne söylemek istiyorsan söyle." Söylüyorum. Emma’nın fotoğraflarını gördüğünde beti benzi atmıştı ve biz konuşurken yüzüne gelen azıcık renk de söylediklerimle beraber uçup gidiyor Fotoğrafa yakından bakıyor ve yavaşça başım sallıyor. Ona Profesör Mono lakabından, Riley’nin üç yıl önce karısının onu terk ettiği ve Natalie Flowers’ın kaybolduğu dönemde hasta olduğu gerekçesiyle izne çıktığından bahsediyorum. Dosyayı ona verişimle sonuçlanan olaylar zincirini açıklıyorum.</span></p>

  <p class="msonormal1"><span class="calibre13">“Tanrım,” diyor. O an için tek söyleyebildiği bu. “Sence Melissa X de mi işin içinde? Sence Cooper’ı o mu kaçırdı?”</span></p>

  <p class="msonormal1"><span class="calibre13">“Sanmıyorum. Kurbanlarının hiçbiri elektroşok tabancasıyla vurulmamıştı ve evi yakan da o değildi.”</span></p>

  <p class="msonormal1"><span class="calibre13">Schroder cebinden çıkardığı naylon eldivenleri giydikten sonra çekmeceleri açıyor ve içindekileri karıştırıyor. Sonra hepsini çıkarıp masanın üstüne bırakıyor Çekmecelerin dibini ve bir şey bantlanmış mı diye altlarını kontrol ediyor. İnsanlar eşyaları çekmecelerin veya halının altına, kitapların arkasına ya da sifon haznesi gibi yerlere saklamakla kurnazlık ettiklerini düşünür Polis bir önceki aramada oraları kontrol etmemişti, çünkü Cooper Riley zanlı değil, kayıp bir öğretmendi. Melissa X’i tanıyan,Emma Green'i bağlayıp fotoğraflarım çeken adam değildi.</span></p>

  <p class="msonormal1"><span class="calibre13">“Ya araba?” diye soruyor “Çöp tenekesindeki boya? Şahit aracın son hızla köşeyi döndüğünü söyledi,zamanlaması Emma’nın işten çıkışını tutuyor”</span></p>

  <p class="msonormal1"><span class="calibre13">“Bilmiyorum.”</span></p>

  <p class="msonormal1"><span class="calibre13">Schroder, “Belki bir bağlantısı yoktur,” diyor.</span></p>

  <p class="msonormal1"><span class="calibre13">“Evet, o da mümkün ama dediğin gibi zamanlama tutuyor.” Ağırlığımı sağlam ayağıma vererek masaya çıkıyorum ve tavandaki karoları kontrol ediyorum.</span></p>

  <p class="msonormal1"><span class="calibre13">“Lanet olsun Tate, o işi bana bırak,” diyor Schroder.</span></p>

  <p class="msonormal1"><span class="calibre13">Gevşemiş karolardan birini ittirdikten sonra tavan boşluğuna uzanıp fareler tarafından ısırılmamayı dileyerek boşluğu kontrol ediyorum. Boş. Schroder inmeme yardım ederken dizim titriyor O çekmeceleri araştırmaya dönüyor; ben de dolabı ittiriyorum. Arkasına bir USB bellek bantlanmış. Cooper’ın onu o kadar basit bir yere saklayacağını düşünmezdim. Derslerinden Ötürü neyin nereye saklanmaması gerektiğini biliyor olmalıydı, ama ya ofisinin aranacağını aklına bile getirmemiş ya da orasının iyi bir saklama yeri olduğunu düşünmüş. Onu gösterdiğinde Schroder araştırmayı kesiyor. USB belleği ona uzatıyorum. Yan yana durup belleğe bakıyoruz. Sanki açmazsak belleğin içindeki kötülükleri engelleyebileceğiz. Bizi kötü haberlerin beklediğini biliyoruz ve neler göreceğimizi hissedecek kadar uzun süredir bu işi yapıyoruz. Korkunç olan görüntüler değil, korkunç olan sayıları. Kaç fotoğraf bulacağız? Cooper kaç kişiyi öldürdü?</span></p>

  <p class="msonormal1"><span class="calibre13">Schroder USB belleği bilgisayara takıyor Fotoğraf makinesinden aldığım hafıza kartıyla yaşadıklarımızı tekrar yaşıyoruz. Bilgisayar ilk görüntüyü açtığında Schroder farenin okunu ikinci ve üçüncü dosyaların üstüne götürüp tıklatıyor. Otuz fotoğraf var. Hepsi aynı kıza ait. Buna şükretmek korkunç, ama şükrediyoruz. Başlangıçta giyinik ve korkmuş, sonlarda çıplak ve ölü. Fotoğraflar kızın hayatının son haftasını gösteriyor; Emma Green’in yattığı zeminde yatıyor kız. Fotoğraflar sıralı ve onlara bakmak hikâye okumak gibi. Sırayı takip ettiğinizde kızın her geçen gün ne kadar yıprandığını, kilo kaybettiğini, yüzünde yaralar ve kızarıklıklar belirdiğini, derisinin kötü görünüşlü feci çıbanlarla kaplandığını görüyorsunuz. Cehennemde yedi gün. Öleceğinizi bildiğiniz, kurtarılmak için dua ettiğiniz yedi gün. Sonuncusu hariç bütün fotoğraflarda kızın gözleri bantlı. Anlaşılan Cooper görülmeden sohbet etmek fikrinden hoşlanıyor. Eminim pislik herif kızın ağlayıp merhamet dilenmesi dinlemeye bayılmıştır.</span></p>

  <p class="msonormal1"><span class="calibre13">“Emma Green hayatta,” diyorum ona.</span></p>

  <p class="msonormal1"><span class="calibre13">“Ne?” diyor, daldığı düşüncelerden uyanıp.</span></p>

  <p class="msonormal1"><span class="calibre13">“Emma Green hayatta dedim. Ona da bu kıza yaptığını yapmayı planlamışsa...”</span></p>

  <p class="msonormal1"><span class="calibre13">“Jane Tyrone,” diyor.</span></p>

  <p class="msonormal1"><span class="calibre13">Ne?”</span></p>

  <p class="msonormal1"><span class="calibre13">“Bu kız,” diyor monitöre dokunarak. “Beş ay önce kayboldu. Noel'den önce olay çıkan bankada veznedarlık yapıyordu. O olayda bir kadın vurulmuştu, olay yerinde öldü.”</span></p>

  <p class="msonormal1"><span class="calibre13">“Sence bu kızın soygunla bir ilişkisi mi var?”</span></p>

  <p class="msonormal1"><span class="calibre13">Başını iki yana sallıyor "Hayır Soygundan üç ay önce kaybolmuştu. Arabası şehir merkezindeki otopark olarak kullanılan binalardan birinde terk edilmiş halde bulundu. Anahtarları bagajdaydı ve kan izleri vardı. Başına ne gelmişse orada başlamış.” Pencereye dönüp az önce benim baktığım manzaraya bakıyor. “Demek kadını bir hafta elinde tutmuş. Zavallının onu bulmamızı umarak adama yalvardığı, ama onu bulamadığımız koca bir hafta.”</span></p>

  <p class="msonormal1"><span class="calibre13">“Şimdi Emma Green aynı durumda," diyorum ona. “Haydi, Cari, kız hâlâ hayatta olmalı. Fotoğraf makinesinde sadece iki fotoğraf vardı. Onları henüz bir USB belleğe kopyalamamıştı. Onunla işi bitmemiş.” “Ya Melissa X?'</span></p>

  <p class="msonormal1"><span class="calibre13">“Bence üç yıl önce Riley’nin ilk kurbanı oydu, ama bir şeyler ters gitti ve kız adama saldırdı. Riley kimseye bir şey anlatmadı çünkü... Ne diyecekti? Tecavüz edip öldürmeye çalıştığı kadının ona saldırdığım mı söyleyecekti?”</span></p>

  <p class="msonormal1"><span class="calibre13">“Sence kadın bu yüzden mi öldürmeye başladı?”</span></p>

  <p class="msonormal1"><span class="calibre13">“Bilmiyorum,” diyorum. “Belki kötü şeyler yapmanın tadını alınca kötülük yapmayı sürdürmüştür. Bence hiçbir fotoğrafını bulamamamızın sebebi ilk kurban olması. Ani bir dürtüyle kaçırılmıştı. Ondan sonra Cooper yeniden denemeye korktu. Belki kendini toplaması üç yılını aldı.”</span></p>

  <p class="msonormal1"><span class="calibre13">“iyi de ona ne oldu? Kim Cooper’ı kaçırıp evini yaktı?”</span></p>

  <p class="msonormal1"><span class="calibre13">“Cooper’ın geçmişte incittiği, canını yaktığı biri olamaz mı? Mantıklı gelmeyen diğer bir detay da Cooper’ın kaçırılışı ile evinin yanışı arasındaki bir günlük süre. Adam niçin bekledi? Neden Emma Green’in arabasını kullandı?”</span></p>

  <p class="msonormal1"><span class="calibre13">“Delilleri yok etmek için Cooper’ın kendi evini yaktığını ve kaçırılmış numarası yaptığını düşünmüyorsun demek?</span></p>

  <p class="msonormal1"><span class="calibre13">“Mantıklı değil. Peşinde kimse yoktu ve kimse ondan şüphelenmiyordu. Şüpheli listesine girmesinin yegâne sebebi işe gitmemesiydi. Ayrıca evini kendi yakmış olsa bunları niye ofisinde bıraksın?”</span></p>

  <p class="msonormal1"><span class="calibre13">“Orta yerde durdukları söylenemez.”</span></p>

  <p class="msonormal1"><span class="calibre13">Yine de evini yakacak kadar ileri gidip USB’yi atmaması hiç mantıklı değil."</span></p>

  <p class="msonormal1"><span class="calibre13">“Kızı evinde öldürmüşse mantıklı.”</span></p>

  <p class="msonormal1"><span class="calibre13">“Fotoğraf makinesini orta yerde bırakmazdı. Ayrıca kaçırıldığını gören bir şahidimiz var Adamın doğru söylediğine inanıyorum, çünkü gördüklerim kesinlikle elektroşok tabancasının attığı etiketlerdi.”</span></p>

  <p class="msonormal1"><span class="calibre13">“Tamam, Donovan Green’e ne diyorsun? Adamı belki o kaçırmışta:”</span></p>

  <p class="msonormal1"><span class="calibre13">“Mümkün,” diye yanıtlıyorum. “İyi ama o zaman niçin bana geldi?”</span></p>

  <p class="msonormal1"><span class="calibre13">“Bir şahidi olsun diye. Kızının başına neler geldiğini bilmediğine bizi inandırmak için. Sence böyle bir işin altından kalkabilecek bir tip mi?”</span></p>

  <p class="msonormal1"><span class="calibre13">“Bilmiyorum,” diyorum bir yıl önce beni öldürmeye kalktığı zamanı düşünerek. Donovan Green adam kaçırmaktan çekinecek biri değil. Fakat Donovan Green benim ona bir isim vermemi bekliyordu. Belki ismi kendi bulmuş, Cooper Riley’yi öldürmüş, paniğe kapılmış ve masum görünmek için bir plan yapmıştır. Emma'yı inciten kişiyi ele geçirmek istediğini söylediğinde yüzünde beliren acı kararlılığı hatırlıyorum. Hayır, kızını kimin kaçırdığım bilmiyordu. Bilmediğine eminim. “Donovan Green kızının yerini bilen tek kişiyi öldürmezdi.”</span></p>

  <p class="msonormal1"><span class="calibre13">“Belki konuşturmak için adama işkence ediyordur.”</span></p>

  <p class="msonormal1"><span class="calibre13">“Evi yakan o değildi.”</span></p>

  <p class="msonormal1"><span class="calibre13">“Birini tutmuştur”</span></p>

  <p class="msonormal1"><span class="calibre13">“İyi, ama neden tuttuğu kişinin Emma'nın arabasıyla dolaşmasına izin versin?”</span></p>

  <p class="msonormal1"><span class="calibre13">Buna bir cevabı yoktu.</span></p>

  <p class="msonormal1"><span class="calibre13">“Yangınlar arasında bir bağlantı var mıymış?” diye soruyorum. “Cooper Riley ve Pamela Deans arasında bir bağlantı varsa bile bunlar hassas konular.”</span></p>

  <p class="msonormal1"><span class="calibre13">“Ne demek istediğini açıklayacak mısın?”</span></p>

  <p class="msonormal1"><span class="calibre13">"Dinle Tate, Cooper’ı karakola bildirmeliyim. Gitsen iyi olur. Dedektifler geldiğinde burada olursan işimi kaybederim.”</span></p>

  <p class="msonormal1"><span class="calibre13">“Daha sonra beni arar mısın?”</span></p>

  <p class="msonormal1"><span class="calibre13">Başını sallıyor. “Sana son gelişmeleri mutlaka iletirim Tate.Melissa X konusunda harika bir iş çıkardın. Eğer onu bu bilgi sayesinde tutuklarsak para ödülünü almanı sağlayacağım.”</span></p>

  <p class="msonormal1"><span class="calibre13">Fotoğraflara bakıyorum. “Bunu para için yapmıyorum.” “Biliyorum. Ama paraya ihtiyacın var.” Koridora çıkıp kapıyı kapatıyorum. Okulda dolaşan kızları ve Cooper’ın bir sonraki kurbanı olmaktan kıl payı kurtuluşlarını düşünüyorum.</span></p>

  <p class="msonormal1"><span class="calibre13">Ben otoparka varamadan Donovan Green arıyor. Gökyüzü artık mavi değil. Kuzeyde yağmur bulutları var ve doğuda da hava kapalı. Okyanus tarafı ufka kadar bulutlarla dolmuş. Sıcaklık birkaç derece düştü sanki. Telefonu açıp Green’e gelişmeleri haber veriyorum. Ona kızının bağlı ve çıplak fotoğraflarından bahsetmiyorum. Hayatta olduğuna inandığımı söylemiyorum. Son isteğim sahte umutlara kapılıp bir gün sonra kötü haberi alması. İlerleme gösterdiğimi, elimde ipuçları olduğunu ve yakında elle tutulur bir şeyler bulmayı umduğumu söylüyorum.Evin yolunu tutuyorum. Trafik yüzünden varmam uzun sürüyor. Kapıdan girer girmez kendime kahve hazırlayıp bilgisayarı açıyorum ve internete bağlanıyorum. Yağmur damlaları cama çarpıyor, önce saniyede birkaç damla, sonra daha hızlı. Kalkıp açık pencereleri kapatıyorum. İçeri dolan rüzgâr ılık ve elektrik yüklü. Çalışma odasının penceresinin önündeki ağaçların dallan rüzgârda sallanıyor. Çoktan dökülmüş olan yapraklar uçuşuyor. Gökyüzü iyice karardı, artık bulutlar da görünmüyor, yalnızca her yöne uzanan yoğun bir karanlık. Sağanak iyice güçlendiğinde dışarı çıkıp yağmurun altında duruyorum. Yalnız değilim. Komşularım da evlerinin önüne çıkıp kollarını iki yana açmış, yüzlerini göğe çevirmiş gülümsüyorlar. Günlerdir şehir sıcaktan kavruluyordu, bu yüzden şimdilik yağmuru memnuniyetle karşılıyoruz. Çocuklar kahkahalar atıyor. İnsanlar daireler çizerek dans ediyor. Mutlak, saf bir mutluluk; üstelik bulaşıcı da. Ben de gülmeye başlıyorum. Bırakıyorum giysilerim ıslansın, dört aydır ilk kez tenime yağmur damlaları değiyor Aynı dün geceki gün batımı gibi bu da hayatımda gördüğüm en güzel yağmur. Şimşekler çakmaya başladığında eve dönüyorum. Gök gürültüsü duvardaki fotoğrafları sarsacak kadar güçlü. Yıldırımlar, patlayan flaşlar gibi gökyüzünü aydınlattıkça ev de aydınlanıyor Kurulanıp sol elimin bandajını değiştirdikten sonra bilgisayarın başına oturuyorum.</span></p>

  <p class="msonormal1"><span class="calibre13">Natalie Flovvers hakkındaki makaleleri gözden geçiriyorum. Üç yıl önce kaybolduğu polise bildirilmiş, ama polis doğru dürüst bir araştırma yapmamış. Okuduğum makalelere göre Natalie banka hesabını boşaltıp giysilerini toplamış ve ev arkadaşına başka bir yere gitmesi gerektiğini söyleyerek daireden ayrılmış. Kayboluşunun şüphe uyandıran herhangi bir yanı yokmuş. Ailesi kızlarının kaybolduğunu polise bildirdikten sonra gazetecilerin karşısına geçip Natalie’nin sağ salim eve dönmesini umduklarını açıklamışlar</span></p>

  <p class="msonormal1"><span class="calibre13">Bu olaydan sekiz yıl önce Natalie’nin kardeşi Melissa Flowers bir polisin tecavüzüne uğrayıp öldürülmüş. Melissa Flowers öldüğünde on üç yaşındaymış. Bazıları bu rakamın şanssız olduğunu düşünür.Başkalarını bilemem, ama bu kız için gerçekten öyleymiş. O vakayı hatırlıyorum. Tanıdığım bir polis değildi, ama kim olduğunu bilirdim. Kıza tecavüz edip öldürdükten bir saat sonra bir not yazıp her şeyi itiraf ettiği ve kendi kafasına bir kurşun sıktığı için soruşturma yapılmadı. Cesedini küçük kızın çırılçıplak cesedinin yanında buldular. İntihar notunda özür diliyor, yaptıklarını tek tek anlatıyordu. Sebebini yazmamıştı. Bütün ülke şok geçirdi.</span></p>

  <p class="msonormal1"><span class="calibre13">Natalie’nin, Cooper Riley ile neler yaşadığım bilemem. Ama bence o gün Natalie Flowers öldü ve Melissa X doğdu. Eski hayatından uzaklaşıp yeni bir hayat kurdu genç kadın. Belki akıl sağlığını tamamen kaybetti veya belki Cooper’a yaptıkları onu o kadar heyecanlandırdı ki daha fazlasını yapmak istedi. Üç yıl sonra Christchurch Carver onları filme alırken dedektif Calhoun’u öldürdü ve sonra da başkalarını öldürerek hayatına devam etti. Belki Cooper saldırarak kardeşiyle beraber akli melekelerini de kaybeden Natalie'nin iyice zıvanadan çıkmasına sebep oldu. O artık Natalie değildi. Melissa’ya dönüşmüştü ve Melissa polisin kendisine yaptıklarının intikamını almak istiyordu. Natalie’nin öldürdüğü erkekler arasında üniforma gerektiren işlerde çalışmaları dışında bir bağlantı var mıydı? Adamlar ona kardeşini öldüren adamı mı çağrıştırmıştı? Makalelerde bu sorunun cevabı yoktu. Bende Cooper Riley ile hemşire Deans arasındaki bağlantıyı araştırmaya geçtim. Herhangi bir şey bulmama fırsat kalmadan kapı çalındı. Polis ressamı. Mutfak masasına geçtik. O işe koyulduğunda ben hâlâ Cooper Riley’yi ve Pamela Deans'i düşünüyor, aralarındaki bağlantıyı bulmaya çalışıyordum. Aklıma işime yarayabilecek hiçbir şey gelmedi.</span></p>
</body>
</html>
