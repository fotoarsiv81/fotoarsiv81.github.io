<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">KIRK DOKUZUNCU BÖLÜM</span></b></h3>

  <p class="msonormal1"><span class="calibre13">Artık yollara alıştığım için Grover Hills’ten ayrılırken yalnızca iki kere yanlış yola sapıyorum. Takıldığımda arabayı kenara çekip sivil polis aracının bilgisayarını kontrol ediyor ve sonunda aradığım adrese ulaşıyorum. Kulağım polis telsizinden gelen raporlarda.Cooper Rile'nin annesinin komşuları, Adrian Loaner'ı ve Emma Green’in arabasını evin önünde gördüklerini söylemiş. Polisi arayan da komşulardan biriymiş. Adamın, anneyi arabanın bagajına koyduğunu görmüş. Rapora göre olay yerinde kanlı giysiler ve kanlı bandajlar bulunmuş. Adrian oraya gidip Bayan Riley’yi kendisine yardım etmeye zorlamış olabilir Ben yoldayken yeni bilgiler de geliyor. Sunnyview’da boş bir mezar bulundu; herhalde Jane Tyrone’un gömüldüğü yerdi. Süngerli hücrelerden birinden alınan parmak izleri Emma Green'e aitmiş.Cooper’ın çektiği fotoğrafların arka planı da Sunnyvievv’un hücrelerine uyuyor. Radar gelene kadar köpeklerle arama yapılmasına karar verilmiş.</span></p>

  <p class="msonormal1"><span class="calibre13">Şehre döndüğümde trafiğe takılıyorum. Saat on bir ve kendini araba yarışçısı sanan yüzlerce genç sokaklarda, işleri güçleri yokmuş gibi yolları işgal ediyorlar.Dertleri kendilerine ve diğer şoförlere patlamayı bekleyen birer testosteron bombası olduklarını ispatlamak. Araba yarışı yapmanın yasa dışı olması umurlarında bile değil. Bu halleri bir kere daha ergenlik çağındakilerin dik kafalılıklarının, kabul edilme arzularından kaynaklandığım düşünmeme yol açıyor Polis telsizinden sokaklarda kendini yarışçı sanan yaklaşık bin beş yüz genç olduğunu duyuyorum. Bazıları arabalarının tamponlarına parlak ışıklar takmış, bazılarıysa arabalarım fosforlu renklere boyamış, ama polisler onlarla uğraşamayacak kadar meşgul. Önümdeki arabanın yolcu koltuğunda oturan kişi dönüp bana hareket çekiyor Onlara bakarken kızımı öldüren adamı ve ormanda daha bir sürü kişiyi gömecek kadar yer olduğunu düşünüyorum. Ateşe verilmiş bir arabanın yanından geçiyoruz. Dört blok ötede itfaiye araçlarının ışıkları görülüyor Trafik tıkandığı için bir türlü olay yerine gelemiyorlar Tüm bunlardan kurtulmak için bir dakika geçmeden sola dönüp ara sokaklara dalıyorum.</span></p>

  <p class="msonormal1"><span class="calibre13">Bakımsız evlerin ve evlerin bakımsızlığına aldırmayan insanların yaşadıkları Brighton’a doğru gidiyorum. Banliyölerin bu bölümü bir dalganın gelip kendisini temizlemesini bekleyen kumsalla sona eriyor. Aradığım eve gelince arabayı durduruyorum: Birkaç odalı yıkık dökük bir ev. Burada haftada yüz dolardan fazla kira vermek kazıklanmak sayılır. Işıklar yandığına göre birilerini uyandırma riski yok. Ama kapıyı çaldığımda kimse açmıyor. Birkaç kere daha çalıyorum ve sonra evin etrafını dolaşıp pencereleri kontrol ediyorum.</span></p>

  <p class="msonormal1"><span class="calibre13">Jesse Cartman salonda oturmuş kapalı televizyona bakıyor.Çırılçıplak.Çıplaklığını kucağındaki albüm kapatıyor. Karnında iki kokteyl şemsiyesi var. Gözlerini hiç kırpmıyor. Camı tıklattığımda başını çevirip bana bakıyor. Yavaşça ayağa kalktığında albüm kucağından kayıp düşüyor. Cama yaklaşıp vücudunu duvara yaslıyor.Kokteyl şemsiyeleri karnındaki kıllara dolanmış öylece sallanıyor.</span></p>

  <p class="msonormal1"><span class="calibre13">“Dedektif,” diyor, ama o kadar yavaş konuşuyor ki anlamakta güçlük çekiyorum.</span></p>

  <p class="msonormal1"><span class="calibre13">“Seninle konuşmalıyım,” diyorum.</span></p>

  <p class="msonormal1"><span class="calibre13">“Dedektif,” diye tekrarlıyor aynı yavaşlıkla.</span></p>

  <p class="msonormal1"><span class="calibre13">Arka kapının yolunu tutuyorum. Kapı kilitli olsa da bir tekmede açıyorum. Eminim ki evin yıkılmak üzere olduğunu fark etmeyen bir ev sahibi kapının kırık olduğunu da fark etmeyecektir. Ev kedi çişi kokuyor, ama kedi falan görmüyorum. Cartman hâlâ salon penceresinden bahçeye bakıyor.</span></p>

  <p class="msonormal1"><span class="calibre13">“Hey,Jesse,”diyorum, ama bana dönmüyor. “İlaçlarını almayı mı unuttun?"</span></p>

  <p class="msonormal1"><span class="calibre13">“İlaçlarım,” diyor dışarı bakmayı sürdürerek.</span></p>

  <p class="msonormal1"><span class="calibre13">“Neredeler?"</span></p>

  <p class="msonormal1"><span class="calibre13">Cevap vermiyor Ev küçük olduğundan çabucak banyoyu buluyorum. Her taraf küf içinde. Ayna çatlamış. Dolabı açtığımda ilaç kutularını buluyorum ve etiketleri okuyorum. Neyin ne olduğunu bilmem imkânsız.</span></p>

  <p class="msonormal1"><span class="calibre13">Salona döndüğümde bakışları hâlâ pencerede. Cama o kadar yakın duruyor ki yansımasını görmeme imkân yok. “İlaçlarını almalısın,” diyorum.</span></p>

  <p class="msonormal1"><span class="calibre13">“Açım.”</span></p>

  <p class="msonormal1"><span class="calibre13">"Haydi Jesse, ilaçlar toparlanmanı sağlayacak.”</span></p>

  <p class="msonormal1"><span class="calibre13">“Toparlanmak istemiyorum. Unutmak istiyorum.”</span></p>

  <p class="msonormal1"><span class="calibre13">“Yardımına ihtiyacım var Jesse.”</span></p>

  <p class="msonormal1"><span class="calibre13">Cevap vermiyor Yanına gidip elimi omzuna koyuyorum. O zaman alnını cama çarpıyor. Cam kırılmıyor ve kafası geri sekiyor. Karşımdaki gündüz konuştuğumla aynı kişi değil. O adam iyileşmek için ilaçlarını almak istiyordu. O adam her şeyi hatırlıyordu. Bu adam ise hatırlamıyor. Onu koltuğa oturtmayı denediğimde karşı koymasını bekliyorum, ama karşı koymuyor.</span></p>

  <p class="msonormal1"><span class="calibre13">“Dinle beni Jesse,söyleyeceklerim çok önemli.”</span></p>

  <p class="msonormal1"><span class="calibre13">“Açım,” diye tekrarlıyor.Alnı şişti, ama umurunda değil. İlaçlardan birkaçını alıp ona içirmeye çalışıyorum, ama içmiyor İlaçlara bakmıyor ve ne olduklarını anlamıyor. Belki orada olduğumu bile bilmiyor. Kolunda diş izleri var; kendi dişlerinin izleri. Belki tahmin ettiğimden de çok acıkmıştır.</span></p>

  <p class="msonormal1"><span class="calibre13">“Bana ikizlerden bahset.”</span></p>

  <p class="msonormal1"><span class="calibre13">"Çok güzeldi,” diyor, “çok masumdu. Tadına bakmalıydım. Bakmak zorundaydım. Elimde değildi, ses sürekli aynı şeyi söyleyip duruyordu, gece yatağa yattığımda bana hep aynı şeyleri emrediyordu ve ben de yaptım. Yoksa hiç susmayacaktı. İçimde yaşıyordu. Adı olmayan bir canavardı."</span></p>

  <p class="msonormal1"><span class="calibre13">Fotoğraf albümüne bakıyorum. Kız kardeşini öldürüşünden bahsediyor. Gördüğüm fotoğraftaki kızla öldürdüğü gün gördüğüm kız birbirinden o kadar farklı ki!</span></p>

  <p class="msonormal1"><span class="calibre13">“Onca kan ve nefret...” Susuyor. Cümlesini tamamlamıyor ve gözlerini kapatıp ileri geri sallanmaya başlıyor. Önce kısa ve yavaş, sonra daha güçlü hareketler. Koltuktan düşüp yüzüstü yere yığılıyor. Sırtına oturup kafasını geriye çekiyorum ve ağzına zorla birkaç ilaç atıp ağzını ve burnunu tıkıyorum. İlaçları yutmak zorunda kalıyor.</span></p>

  <p class="msonormal1"><span class="calibre13">Onu yeniden koltuğuna oturtuyorum. Hiçbir şey olmamış gibi boşluğa bakıyor.</span></p>

  <p class="msonormal1"><span class="calibre13">“İkizler,” diyorum. “Onlar gerçekten ikiz miydi?”</span></p>

  <p class="msonormal1"><span class="calibre13">“Kız kardeşimin tadı çok güzeldi. Şeker gibi.”</span></p>

  <p class="msonormal1"><span class="calibre13">Öyle olduğunu hiç sanmıyorum. “Jesse, beni dinle. Grover Hills’i düşün.”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“Lütfen.”</span></p>

  <p class="msonormal1"><span class="calibre13">“Grover Hills’i düşünmek yok.”</span></p>

  <p class="msonormal1"><span class="calibre13">“Orada iki hastabakıcı vardı.”</span></p>

  <p class="msonormal1"><span class="calibre13">“İkizler,” diyor.</span></p>

  <p class="msonormal1"><span class="calibre13">“Kardeş miydiler?”</span></p>

  <p class="msonormal1"><span class="calibre13">“İkizdiler.”</span></p>

  <p class="msonormal1"><span class="calibre13">“Adlarını biliyor musun?”</span></p>

  <p class="msonormal1"><span class="calibre13">“Buttons biliyor.”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Buttons,” diyor parmağıyla alnına vurarak. “Buttons da oradaydı.” “Buttons bir kedi mi?”</span></p>

  <p class="msonormal1"><span class="calibre13">“Kedi değil,” deyip, “Buttons,” diye ekliyor ve sonra iki parmağını ağzına doğru götürüp sigara içiyormuş gibi yaptıktan sonra o sanal sigarayı kolunda söndürüyor. Bir saniye sonra başı geriye devriliyor, gözleri kapanıyor ve uykuya dalıyor.</span></p>

  <p class="msonormal1"><span class="calibre13">Adrian'ı uyku tutmuyor.</span></p>

  <p class="msonormal1"><span class="calibre13">Bunun bir nedeni de bacağı. Yara kaşındığı, Adrian da kaşıdığı için sargı bezi kan içinde kaldı. Rahatlatmak umuduyla tırnaklarım deriye sürtüyor, ama bir işe yaramıyor. Cooper'ın annesi yaraya dikiş atılması gerektiğini söyledi fakat yıllar önce, çok kötü dayak yediğinde Adrian’a dikiş atmışlardı ve o dikişlerden hiç hoşlanmamıştı. Şimdi niye hoşlansın?</span></p>

  <p class="msonormal1"><span class="calibre13">Uyuya mamasının bir diğer sebebi de beynindeki çarkların dönüp durması. Önceki pantolonunun cebinden çıkarıp Cooper'ın annesinin evinden aldığı pantolonun cebine koyduğuna emin olduğu tutkalı bulamadı. Sorun şu ki ne kadar düşünürse anıları o kadar değişiyor. Eski giysileriyle beraber tutkalı da yatağa koyduğunu hatırlıyor, fakat sonrası boşluk.</span></p>

  <p class="msonormal1"><span class="calibre13">Theodore Tate’i ve eli yaralı olmasa ölebileceğim düşünüyor Tate’i yavaşlatan elindeki sargıydı. İkizleri ve bakımevinde tanıştığı insanları düşünüyor.Annesini ve öteki annesini. İnsanları düşünüp duruyor ve düşündükçe uykuları kaçıyor Kaseti dinlettiğinde Cooper’ın annesinin yüzünde beliren ifadeyi düşünüyor. Birkaç saniye dinletmesi yetti ve ardından kapıyı kapattı. Sonrasında neler olacağını biliyordu, ama kadın başına gelenleri hak etmişti. Kötü bir anneydi. Kötü annelere her şey müstahaktır.</span></p>

  <p class="msonormal1"><span class="calibre13">Yatak rahat değil. İkizlerden biri (hangisi olduğunu bilmiyor) kesin bu yatakta uyuyordu. Adrian bunu kafasından atamıyor. Kendisine kötü davranan bir adamın yatağında uyumak istemiyor. Yastık kılıfı ve çarşaf tenine değdikçe kaşındırıyor.</span></p>

  <p class="msonormal1"><span class="calibre13">Tüm bunlar artık çok fazla. Cam açık olduğundan rüzgâr perdeleri uçuşturuyor. Işıklan yakıyor Adrian. Pijaması ter içinde, sağ eline kan bulaşmış. Pijamalarını çıkarıyor. Sargı gevşemiş. Bacağını kontrol ediyor; yara dizi ile kalçası arasında. Yürürken düşmesin diye sargıyı tutuyor. Havanın kaç derece olduğunu bilmiyor, ama sıcak. Henüz gece yarısını geçmiştir. Normalde geceleri herhalde hava bu kadar sıcak olmuyordur, ama bu saatlerde pek dışarı çıkmadığı için Adrian buna emin olamaz. Grove’dayken bu saatlerde onu odasına kilitlemiş olurlardı ve tuvalete gitmek tam bir işkenceydi, çünkü birinin kapıyı açması için beklemeniz gerekirdi. Bakımevindeyken hava karardıktan sonra suç işlemek veya birilerinin kurbanı olmak istemiyorsanız dışarı çıkmazdınız.</span></p>

  <p class="msonormal1"><span class="calibre13">Sargıyı aşağı kaydırıp bacağını kaşıyor. Kan, acı ve san bir irin. Ama kaşıdığı için birkaç saniyeliğine bile olsa rahatlıyor. Cooper’ın annesini yeniden kendisine yardım etmeye zorlayabilir, ama ne kadar denerse denesin kadım ikna edemeyeceğine emin. Zaten kendisine inanmadığı için kadına kızgın. Oğlu kan içindeydi, üstelik kızı bıçaklayan oydu ve yine de herkes onu iyi adam sanıyor. Bu durum Adrian’ın canını sıkıyor. Cooper’ın kendisine bunu yapacağım düşünmemişti. Hani arkadaştılar?</span></p>

  <p class="msonormal1"><span class="calibre13">Yarayı kendi sarabilmeyi isterdi. Temizlenmezse enfeksiyon kapabileceğini biliyor.Bazen enfeksiyon kapan uzuvları kesmek gerektiğini de biliyor.Kendine hâkim olamıyor ve ağlamaya başlıyor. Başını yastığa gömüp hıçkıra hıçkıra ağlıyor bir süre ve o an kafasını o yastığa kendisinden önce kimin yasladığını düşünmüyor Aklında sadece topal geleceği var. Üstelik tek bir bacağı olacak ki bu bile başlı başına korkunç. Sonra hıçkırıklar geçiyor. Adrian banyoya gidip ilaç dolabını karıştırıyor. Bir sürü ilaç var, ama çoğunun son kullanma tarihi geçmiş. Evdeki çoğu ilaç eski. Son kullanma tarihi geçen ilaçlar hiç işe yaramaz mı? Yoksa az da olsa işe yararlar mı? İki ay öncesine kadar sağlam olan bir antiseptik krem var, herhalde ondan bir zarar gelmez. Ağrı kesicilerin süresi birkaç yıl önce dolmuş. Sargılar ise bozulmaz. Bir de hastanelerde kullanılanlar gibi yapışkanlı bezler ve onları kesmeye yarayan bir makas var. Sargıyı tutturmak için de toplu iğne. Dolabın kapağını kapatıp aynaya bakıyor Yüzü kıpkırmızı ve alnındaki kızarıklık dikkatini çekiyor. Bunun sıcak dolayısıyla olmasını, yayılan bir enfeksiyon yüzünden olmamasını umuyor. Ölmek istemiyor Tam da hayatı iyiye giderken olmaz.</span></p>

  <p class="msonormal1"><span class="calibre13">Elinin tersini alnına yaslayıp başkalarının yaptığını gördüğü gibi ateşini kontrol ediyor. Alnı sıcak. Ateşi mi çıkmış? Yoksa hava sıcak olduğu için mi? Ellerini suyun altına tutup yüzünü yıkıyor. Gözleri yaşlarla doluyor. Keşke annesi, annelerinden biri yanında olsa.Duşun altına giriyor ve suyun bacağına yayılmasına izin veriyor. Enfeksiyonun üstünün temizlendiğini hissediyor, ama kaşıntı vücuduna yayılmakta. Orada olduğunu bilmek için görmesine gerek yok. Havluyla yarayı siliyor. Yaklaşık bir parmak uzunluğunda ve bir o kadar da derin. Eğer bir milim sola gitseydi kurşun onu sıyırmış olacaktı. Ve bir milim sağa gitseydi damarına gelip kanamaya sebep olurdu. Yara eskisi kadar kanamıyor, ama hâlâ kanıyor Duş iyi geldi. Suyun ısısını soğuğa, ama çok da soğuk olmayacak bir dereceye ayarlamıştı. Orada parmaklan buruş buruş olana kadar kalıyor Sonra çıkıp üstünü başını kuruluyor. Kaşıntı geçti, ama yarayı sarması lazım.</span></p>

  <p class="msonormal1"><span class="calibre13">Bacağını kaybetmek istemiyor</span></p>

  <p class="msonormal1"><span class="calibre13">Ölmek istemiyor.</span></p>

  <p class="msonormal1"><span class="calibre13">Hastaneye de gidemez.</span></p>

  <p class="msonormal1"><span class="calibre13">İkizlerin yattığı yatakta yatmak istemiyor; bunu yaparsa yara daha da kötüleşir</span></p>

  <p class="msonormal1"><span class="calibre13">Dışarı çıkıp temiz bezlerden biriyle yaraya pansuman yapıyor. Cooper'ın kitabının çıktısını alıyor; verandada oturacak. Ahşaptan bir sallanan koltuk var ve yavaş yavaş sallanıyor o koltukta. Birazcık rahatladı. Hava kitap okuyamayacağı kadar karanlık. İçeri dönüp verandanın ışıklarını yakmaya üşeniyor. Ay ışığı tarlaları donuk bir maviye boyamış. Dört beş saat içinde hava aydınlanacak. Daha önce buna hiç şahit olmadı. Artık ilk gün doğumunu izlemek için büyük bir heves duyuyor içinde. Belki bir gün Cooper’la birlikte verandada oturup güneşin doğuşunun tadını çıkarırlar.</span></p>

  <p class="msonormal1"><span class="calibre13">Aynı araba yarışçılarına denk geliyorum. Önceki gibi yavaşlıyor, gösteri yapıyor ve koma çalıp beni kışkırtmaya çalışıyorlar. Yol ayrımına kadar onlarla birlikte gitsem de daha ileri geçemiyorum, çünkü yolu kesmişler. Sirenleri çalıştırmam işleri kötüleştiriyor ve o andan itibaren beni kıstırmak için özel bir çaba harcamaya başlıyorlar. Onları geçmek on beş dakikamı alıyor. Polis telsizinden yeni haberler duyuluyor. Aslında çok da yeni değil; sokaklardaki yarışçıların sayısı iki bini aşmış ve altı sürücü tutuklanmış, altı arabaya el konulmuş ve ezilen bir yaya hastaneye kaldırılmış. Yarışçıların sayısı polislerden ve ülkedeki bütün çete üyelerinin toplamından fazla. Bu, çözümü olmayan bir salgın.</span></p>

  <p class="msonormal1"><span class="calibre13">Keşke silahım olsaydı diyerek arabayı bakım evinin önüne park ediyorum. Sokakta köpeklerini gezdiren çete üyeleri yok ve ben de şansıma güvenip arabadan iniyorum. Hava en az 21 derece. Gömleğimin koltuk altları terden ıslandı.</span></p>

  <p class="msonormal1"><span class="calibre13">Buttons bir elinde bira, diğerinde de sigara verandada oturuyor. Saat neredeyse bir buçuk. Kafasında aynı fötr şapka, üzerinde aynı gömlek var Gündüz kapıyı açtığı zaman nasıl görünüyorsa yine öyle görünüyor.</span></p>

  <p class="msonormal1"><span class="calibre13">“Bakıyorum geç saatlere kadar ayaktasın.”</span></p>

  <p class="msonormal1"><span class="calibre13">“Pek uyumam. Hiç uyumazdım. Geri geleceğini biliyordum/' diyor. “Ritchie üst kattaki yatak odasında, herhalde uyumuştur ve sen de bir halt bilmediğini anlamışsındır”</span></p>

  <p class="msonormal1"><span class="calibre13">“Buraya onunla konuşmaya gelmedim,” diyorum.</span></p>

  <p class="msonormal1"><span class="calibre13">“Öyle mi? Rahiple görüşmeye mi geldin? O da içeride bir yerlerde.”</span></p>

  <p class="msonormal1"><span class="calibre13">Başımı iki yana sallıyorum. “Buraya seninle konuşmaya geldim.Jesse Cartman,ikizleri tanıdığını söyledi.”</span></p>

  <p class="msonormal1"><span class="calibre13">“Demek Jessee Cartman öyle dedi?” dedikten sonra içkisinden büyük bir yudum alıyor. “Başka ne dedi?"</span></p>

  <p class="msonormal1"><span class="calibre13">“Sana Buttons diyor" Sigara yanıklarıyla dolu koluna bakıyorum; her biri düğme şeklinde ve düğme büyüklüğünde. “Adın ne?” diye soruyorum. “Gerçek adın?”</span></p>

  <p class="msonormal1"><span class="calibre13">“Henıy,” diyor. “Henry Taub.” Tokalaşmak için elini uzatmıyor.</span></p>

  <p class="msonormal1"><span class="calibre13">“Grover Hills’te miydin?”</span></p>

  <p class="msonormal1"><span class="calibre13">“Orada neredeyse otuz yıl yattım evlat.”</span></p>

  <p class="msonormal1"><span class="calibre13">“Rahip bundan bahsetmedi,” diye karşılık veriyorum.</span></p>

  <p class="msonormal1"><span class="calibre13">“Etmez,” diyor Henry. “O açılardan iyidir.”</span></p>

  <p class="msonormal1"><span class="calibre13">“Herhalde orada olup biten her şeyi biliyorsundur."</span></p>

  <p class="msonormal1"><span class="calibre13">Hüzünlü bir gülümseme. “Çoğu şeyi. Demek ikizler hakkında bilgi istiyorsun?”</span></p>

  <p class="msonormal1"><span class="calibre13">“Doğru tahmin ettin.”</span></p>

  <p class="msonormal1"><span class="calibre13">“Bir gün birinin onları soracağım biliyordum. Cartman sana ne anlattı evlat?”</span></p>

  <p class="msonormal1"><span class="calibre13">“Çığlık Odası’nda insanları ölüme terk ettiklerini.”</span></p>

  <p class="msonormal1"><span class="calibre13">“Ona inandın mı?”</span></p>

  <p class="msonormal1"><span class="calibre13">“Hayır, ama toprağı kazdıkça ceset çıkıyor.”</span></p>

  <p class="msonormal1"><span class="calibre13">“Hımm, öyle mi? Eee, şimdi neye inanıyorsun?”</span></p>

  <p class="msonormal1"><span class="calibre13">“Bodrumda kötü şeyler yaptıklarına inanıyorum.”</span></p>

  <p class="msonormal1"><span class="calibre13">“Buna inanmakta haklısın, ama Jesse Cartman’ın söylediği her şeye inanırsan budalanın tekisin demektir. Oğlanın kafası pek çalışmaz,” diyor şapkasının kenarına vurarak. “Hiç birininki çalışmazdı.”</span></p>

  <p class="msonormal1"><span class="calibre13">“Ya seninki?”</span></p>

  <p class="msonormal1"><span class="calibre13">“Hepimiz ne söylüyorsak inanarak söylüyoruz. Ancak arada büyük bir fark var: Benim olduğuna inandığım şeyler gerçekten oldu.” “O zaman anlatsana”</span></p>

  <p class="msonormal1"><span class="calibre13">Birasından büyük bir yudum daha alıyor. “Sanırım anlatabilirim. Ancak gördüğüm kadarıyla geri kalan herkese hikâyelerini anlatmaları için para ödedin. Ben neden farklı olayım?”</span></p>

  <p class="msonormal1"><span class="calibre13">“Çünkü sen gururu olan bir erkeğe benziyorsun. On yedi yaşında bir kızın hayatını kurtarabilecek bilgileri benden saklamayacak birine benziyorsun.”</span></p>

  <p class="msonormal1"><span class="calibre13">“Söylediğin doğru. Ama kişi bir sonraki içkisini nasıl alacağının hesabını yapmalı.”</span></p>

  <p class="msonormal1"><span class="calibre13">"Bu iş bittiğinde cebine dilediğin kadar para koyarım,” diyorum. “Olacağına inandığın şeyi mi söylüyorsun, yoksa gerçekten olacak şeyi mi?” diye soruyor.</span></p>

  <p class="msonormal1"><span class="calibre13">“Söz veriyorum, dediğimi yapacağım.”</span></p>

  <p class="msonormal1"><span class="calibre13">İçkisinden bir yudum alıp birkaç saniye beni süzüyor ve ölçümü alıyor. “Öyle olsun,” diyor elindeki birayı bitirip bir yenisini açarken. “İster misin?” Başımı iki yana sallıyorum. “Başlangıçta her şey oldukça masumdu, bilirsin işte. On beş yıl önceydi, belki on yedi. Bir genç aramıza katıldı. Kendini beğenmişin, pisliğin tekiydi. Yirmili yaşlardaydı. En fazla yirmi beş. Deli olmadığını bir bakışta anladık. O kötü biriydi. Kötü ve deli birbirinden farklı iki şeydir, ama bazen mahkemeler bunu anlamaz. Sürekli mahkemeyi nasıl kandırdığından bahsederdi. Bize ne kadar kurnaz olduğunu, bir iki ay içinde nasıl özgür kalacağını anlatırdı. Mahkeme, bir kızı öldürdüğü için onu mahkûm etmişti. Canım istediği için öldürdüm, dedi bize. Kız çok güzelmiş, on yaşında bile yokmuş. Derken, kızın babası hastaneye geldi. Onu otoparkta gördüğüm zamanı hatırlıyorum. Gergindi, sanki zor bir soru sormak için cesaretini toplamaya çalışıyordu. Hiç öyle birini gördün mü? Yüzünden, sormayı istediği sorunun ne kadar acı verdiğini okuyabilirsin. Onu görür görmez ne istediğini anladım. Sonra beyaz üniformalılardan rastgele birini seçti ve yanına gitti. O kişi de adama baktığında benim gördüğüm şeyi görmüştür. Tam olarak ne söyledi bilmiyorum, ama ne istediğini biliyordum. Hastanede televizyon vardı ve bazılarımız dış dünyada neler yaşandığını biliyorduk. Adamı tanımıştım. Konuştuğu hastabakıcı ikizlerden biriydi. O güne dek Çığlık Odası hastanedeki ceza yöntemlerinden biriydi. Aşağıda kötü şeyler olurdu, ama çok da kötü şeyler değildi. Baba onlara rüşvet teklif edip kızını inciten adamla baş başa kalmak istediğini söyledi ve ikizler de ona istediği zamanı sattılar. Adam aynı gece hemşireler evlerine gittikten sonra geri geldi. Camdan bakınca arabasını otoparka park ettiğini gördüm. Bir saat sonra gitti. Ama kızını öldüren oğlanı bir daha görmedik.”</span></p>

  <p class="msonormal1"><span class="calibre13">“Böyle şeyler ne sıklıkta olurdu?"</span></p>

  <p class="msonormal1"><span class="calibre13">Birasından büyük bir yudum alıp elinin tersiyle ağzını siliyor. ‘Yalnızca bir kez. Ortalıkta dedikodular dolaşıyordu. Sizin dünyanızdaki dedikoduların kötü olduğunu mu sanıyorsun? Akıl hastanelerinde konuşulanlarla kıyaslandığında bu dedikodular bir hiç evlat. Hastalara kulak verirsen Elvis’in hâlâ yaşadığına bile inanabilirsin. Ama bahsettiğim olay her şeyin başlangıcıydı. O günden sonra ikizler değişti. Bu işten zevk almaya, Çığlık Odası’nı sadece cezalandırmak için değil, acı çektirmek için de kullanmaya başladılar. Bizi teker teker aşağı indirirlerdi. Çoğumuz çektiğimiz acının her saniyesini hak etmiştik. Sanki heriflerin içlerindeki iblisler özgür kalmıştı veya insanlara işkence etmeyi, aşağılamayı seven iblislere dönüşmüşlerdi. Oğlanı öldürmelerinin sebebi de buydu. Bu gerçeği kabullendim. Göze göz, dişe diş. Ödenmesi gereken ilahi bir bedel. Ama dönüştükleri şey... Yaptıkları için cehennemde cayır cayır yanmayı hak ediyorlar”</span></p>

  <p class="msonormal1"><span class="calibre13">“Çoktan cehennemi boyladılar,” eliyorum ona. “Biri işlerini bitirdi.”</span></p>

  <p class="msonormal1"><span class="calibre13">Kaşları havaya kalkıyor “Demek öyle? Üzüldüğümü söyleyemem. Onları kim haklamış?”</span></p>

  <p class="msonormal1"><span class="calibre13">“Adrian Loaner.”</span></p>

  <p class="msonormal1"><span class="calibre13">“Hayır! Adrian mı? Şu işe bak. O oğlanın böyle bir şey yapabileceğini düşünmezdim.” “Onunla gurur duyuyormuş gibi konuşuyorsun.”</span></p>

  <p class="msonormal1"><span class="calibre13">“Gurur duymak mı? Bunun doğru kelime olduğuna emin değilim. Ama o ikisini incitmeyi hak eden biri varsa o da Adrian'dır” “Onlar kimdi? İkizler mi?”</span></p>

  <p class="msonormal1"><span class="calibre13">“Ne demek istiyorsun evlat?”</span></p>

  <p class="msonormal1"><span class="calibre13">“Gerçek adlarını biliyor musun?”</span></p>

  <p class="msonormal1"><span class="calibre13">“Elbette. Murray ve Ellis Hunter”</span></p>

  <p class="msonormal1"><span class="calibre13">“Hunter mı?”</span></p>

  <p class="msonormal1"><span class="calibre13">“Öyle dedim.”</span></p>

  <p class="msonormal1"><span class="calibre13">Tamdık bir isim. Birkaç ay önce, ben hâlâ hapisteyken Jack Hunter diye bir adam bıçaklanmıştı. Schroder hapishaneye beni görmeye geldi ve bu konuyu araştırmamı istedi: Bakalım katili bulabilecek miyim?</span></p>

  <p class="msonormal1"><span class="calibre13">“Nerede oturduklarını biliyor musun?”</span></p>

  <p class="msonormal1"><span class="calibre13">“Nereden bileyim? Ayrıca öğrenip de ne yapacaksın?”</span></p>

  <p class="msonormal1"><span class="calibre13">“Bence Adrian onların evinde saklanıyor.”</span></p>

  <p class="msonormal1"><span class="calibre13">Omuz silkiyor. “Zorlama bir teori,” diyor, “ama imkânsız değil.” “Gayet mümkün,” diye karşılık veriyorum. Eğer Murray ve Ellis Hunter ölmüş ve Grover Hills’teki mezarı boylamışlarsa evleri boş boş duruyor demektir. O ev boş olduğuna ve Adrian saklanacak bir yere ihtiyaç duyduğuna göre Hunter’ların evi atlanmaması gereken bir seçenek. “Grover Hills’te ne kadar çalıştılar?”</span></p>

  <p class="msonormal1"><span class="calibre13">Mendili cebinden çıkarıyor Giysileri düzgün, gömleğinin düğmeleri ilikli, kravatı temiz ve sıkı, ama mendil o güne kadar gördüğüm en kirli mendil. Ensesini sildiğinde mendil sırılsıklam oluyor. “Ben oraya yatırıldıktan birkaç yıl sonra işe girdiler ve beş altı yıl önce ayrıldılar. Gitmeleri beni şaşırttı. Nereye gittiklerini bilmiyorum. Adrian onları o zaman mı öldürmüş?”</span></p>

  <p class="msonormal1"><span class="calibre13">“Hayır Geçtiğimiz iki hafta içinde. Hemşire Deans’i de öldürmüş.”</span></p>

  <p class="msonormal1"><span class="calibre13">Hoşuna giden bir araba görmüş gibi ıslık çalıyor. Sanki bindiğinde arabanın tahmin ettiğinden hızlı gittiğinin farkına varıp ona hayran oldu. “Kadın gerçekten garip biriydi. Dinle evlat, hastaneden ayrılışları ile ölümleri arasında neler yaptıklarını bilmiyorum, ama tahmin yürütmem gerekirse iyi şeyler yapmadıklarını söylerdim. İkizler gerçek birer iblisti. Hastalar kötüydü, ama çoğunun kendi hatası değildi. Beyinleri bozuktu. Durumdan hoşlanmasam da onları suçlayamazdım. Ama İkizler farklıydı. Her şeyime bahse varım ki Grove’dan ayrıldıktan sonra da insanlara zarar vermeye devam etmişlerdir.”</span></p>

  <p class="msonormal1"><span class="calibre13">‘Ya sen? Senin hikâyen ne?”</span></p>

  <p class="msonormal1"><span class="calibre13">“Benim hikâyem beni ilgilendirir,” deyip gülümsemeyi deniyor, ama bu ona yakışmıyor 'Yaptığımız anlaşmayı unutma,” diyor bana.</span></p>

  <p class="msonormal1"><span class="calibre13">“Geri geleceğim,” diye söz veriyorum.</span></p>

  <p class="msonormal1"><span class="calibre13">Hunter'ların adresini bulmak için polis bilgisayarım kullanmayı deniyorum, ama geçen bir saat içinde bilgisayar kilitlenmiş ve şifre soruyor. Yapabileceğim bir şey olmadığından şehre dönüyorum. Cep telefonları yüzünden ankesörlü telefonlar kullanılmaz oldu,ama Christchurch’te hâlâ taş devrinde yaşadığımız için her mahallede bir tane vardır. Karakolun bir blok ötesindeki telefon kulübesine gidiyorum;Avon Nehri’nin karşısındakine. Dört genç iç çamaşırlarıyla yüzüyorlar ve belli ki sarhoşlar. 90’larda, yaşı tutmayanların içmesini engellemek amacıyla hükümet yasal içki içme yaşını düşürdü ve böylece binlerce, on binlerce genç yasaları çiğnemeksizin içki içebilmeye başladı. Fakat artık yasaları çiğnemediklerine göre hükümetin sorunu değillerdi. Bunun ne kadar kötü bir fikir olduğunu ise sadece hükümet göremiyordu. Barajın kapaklarını açmış oldular ve şimdi Yeni Zelanda içki sorununun kontrol edilemez boyutlara ulaştığı ülkelerden biri.</span></p>

  <p class="msonormal1"><span class="calibre13">Telefon kulübesindeki rehberi gözden geçiriyorum. Yarısı kayıp, ama neyse ki kim almışsa M’den sonrasını almış. Rehberde en az yüz Hunter var. İkisi İkizlerin adları. Baş harfleri kontrol ettiğimde M’yi ve E’yi aynı satırda buluyorum. Belki de birlikte yaşıyorlardı. Geri kalan her şeyi birlikte yaptıklarına göre neden olmasın? Denemeye değer diye düşünüyorum.Buttons adreslerini bilmediğine göre Adrian da bilmiyordu, ama onları bulmayı başarmıştı. Demek ki bulunmaları zor değildi. Herhalde telefon rehberine bakıp benim gördüğüm harfleri görmüş ve ilk iş o adresi kontrol etmiş. Ben de aynısını yapacağım.</span></p>

  <p class="msonormal1"><span class="calibre13">Ahizeyi elime alıyorum. Yapış yapış. Cep telefonumu özlerken telefona para atıyorum. Dışarıdan gelen gürültüleri duymamak için telefonu kulağıma bastırıp numarayı tuşluyorum. Başlangıçta kimse telefonu açmıyor. İyiye işaret. Sonra her şey daha da iyiye gidiyor ve karşıma telesekreter çıkıyor.</span></p>

  <p class="msonormal1"><span class="calibre13">“Ellis ve Murray’e ulaştınız ve ne yapmanız gerektiğini biliyorsunuz; isterseniz bir mesaj bırakın.”</span></p>

  <p class="msonormal1"><span class="calibre13">Mesaj bırakmaya zahmet etmiyorum.</span></p>

  <p class="msonormal1"><span class="calibre13">Adrenalin bütün vücuduma yayılıyor. Saat neredeyse iki buçuk. Yarışçılar ya başka bir yere gitmiş ya da dağılmışlar. Hiç trafik yok. Hız sınırına aldırmayarak gaza basıp sokaklardan ve trafik kameralarının önünden geçiyorum. Eminim fotoğrafımı çekmişlerdir, ama polis arabasındayım; yani kimse kimseye ceza kesmeyecek. Hunter’lar şehrin, hurda arabaların bahçeye park edilmediği bir bölümünde yaşıyor. Aslında o kadar iyi bir mahalle ki tek bir olay yeri bandına rastlamaksızın beş dakika araba kullanabilirsiniz. Evlerin çoğu en fazla on yıllık. Adresi kontrol ediyorum. Evin önünde araba yok. Aracı bir blok öteye bırakıp elimde fener, yürüyerek eve dönüyorum. Kalbim deli gibi çarpıyor. Silahım Adnan’da, bir de elektroşok tabancası vardı.</span></p>

  <p class="msonormal1"><span class="calibre13">Kim bilir daha başka neleri vardır. İlk iş olarak garaj penceresini kontrol ediyorum. Garajda bir araba var. Emma Green’inki değil. İçerisi iki araba alacak kadar büyük. Evin ışıklan yanmıyor. Fenerimi arka kapıda dolaştırıp kapı kolunu yokluyorum ve kilidi açmak otuz saniyemi alıyor Kapıyı bir tekmede açmayı deneyebilirdim, ama bu evlerin kapılan Jesse Cartman’ınkinden sağlam. Aynca gürültü yapmak istemiyorum. Koridora adım atıyorum. Telesekreterden gelen “bip bip” sesleri duyuluyor. Alet çaresizlik içinde sırlarını boşaltmak için yalvarıyor. Fenerimle koridoru kontrol ediyorum. Oturma odasında Murray ve Ellis Hunter’ın fotoğrafları var Mezardaki adamların onlar olduğuna hiç şüphem yok. Odanın ortasında kan var, saç ve kemik parçaları. Kan lekeleri halıdan kapıya kadar gidiyor.Tek tek odaları kontrol ediyorum. Hepsi boş. Cooper Rile'nin veya Emma Green'in oraya götürüldüğünü gösteren bir şey yok.</span></p>

  <p class="msonormal1"><span class="calibre13">Duvarlardan birini tekmeleyerek, “Lanet olsun," diyorum ve halıya beyaz tozlar saçılıyor. Bu bana kokaini andırıyor ve aklıma beş yıl önce Schroder'le birlikte baktığımız bir vaka geliyor. Bir evi basmıştık ve adam yanlışlıkla uyuşturucuları halıya düşürüp dizlerinin üstüne çökerek tozları burnuna çekmeye başlamıştı. Güya delilleri saklamaya çalışıyordu. Birkaç saniye içinde ne kadar kokaini burnuna çekebilirse o kadarını çekti ve az daha ölüyordu.</span></p>

  <p class="msonormal1"><span class="calibre13">Emma ve Cooper nerede olabilir? Terk edilmiş başka akıl hastanesi yok. Tek düşünebildiğim, onları başka bir kurbanının evine hapsetmiş olabileceği. Adrian’ın geri dönmesi ihtimaline karşı arka kapıyı kapatıyorum. Geleceğini ummaktan başka çarem yok. Başladığım yere geri döndüm. Emma Green’i nerede tutuyor olabilir?</span></p>

  <p class="msonormal1"><span class="calibre13">Buttons’ın, ikizlerin iblis olduğuyla ilgili sözlerini düşünüyorum. İki hastabakıcının insanlara zarar vermeye ve hatta öldürmeye devam ettiklerine emindi. Ne aradığımı bilmeksizin evi aramaya başlayıp her yeri gözden geçiriyorum. E-postalara bakıyorum, gizli saklı bir şey var mı diye tavan arasını kontrol ediyorum ve halıların altlarına bakıyorum. Bir saat sonra sıra dolaplara ve parkelere geliyor ve sonunda aradığımı buluyorum. Parkelerin altından karton bir kutu çıkıyor. Açıp içindekileri yere diziyorum. Dokuz cüzdan, kredi kartlan, ehliyetler, çocukların ve eşlerin fotoğrafları. Ama nakit yok. İsimlerden üçü tanıdık: Polis olduğum dönemde kaybolup giden insanların adları... Dördüncü ismi de tanıdığımı sanıyorum, ama emin değilim.</span></p>

  <p class="msonormal1"><span class="calibre13">Bilgisayar hâlâ açık. Yirmi dakikamı isimleri araştırmakla geçiriyorum ve dokuzunu da buluyorum. Hepsi Buttons’ın, ikizlerin Grover Hills'ten ayrıldıklarını söylediği tarihten sonra kaybolmuş. Hiç bulunamamış dokuz adam. Ortak bir özellikleri yok gibi. Kimi evli, kimi bekâr, biri avukat, biri tesisatçı, bir iki tanesi işsiz, en gençleri on dokuz, en yaşlılarıysa kırk beş yaşında. Karton kutudan çıkanlara bakılırsa hepsi aynı kötü kaderi paylaşmış.</span></p>

  <p class="msonormal1"><span class="calibre13">Buttons’a göre ikizler ilk defa intikam isteyen adam yanlarına geldiğinde kötülüğün tadını almış ve o günden sonra Grover Hills’teki Çığlık Odası'nı araç olarak kullanmışlardı. Sonra bir gün aniden ortadan kaybolup gitmişlerdi. Kendi çığlık odalarını mı inşa ettiler? Öyle olmalı. iyi de nerede? Burada değil; şehrin bu kesiminde böyle bir yer olması imkânsız. Odaların hiçbiri çığlıkların duyulmasını engelleyecek şekilde izole edilmemiş. Böyle bir mahallede birileri neler olduğunu fark ederek mutlaka polise haber verirdi.</span></p>

  <p class="msonormal1"><span class="calibre13">Öyleyse nerede? işkence odaları nerede olabilir? Başka evdeyse neden orada yaşamıyorlar? Neden kurbanlardan aldıkları hatıraları buraya getiriyorlar?</span></p>

  <p class="msonormal1"><span class="calibre13">Çünkü burası onların evi ve belki de çalıştıkları yere yakın olduğu için burada oturuyorlardır. Diğer evi ziyaret edemedikleri zamanlarda getirdikleri hatıralarla avunuyorlardır.</span></p>

  <p class="msonormal1"><span class="calibre13">Her şeyi yeniden gözden geçirip telefon defterini kontrol ediyorum ve tanıdık bir isme rastlıyorum:Edward Hunter.Bıçaklanan kişi babasıydı.Edward da hapiste, ama hapse düşüşü daha geç bir tarihe tekabül ediyor. İki kişiyi öldürmekten hüküm giymişti.Babası Jack de yirmi yıl önce on bir fahişeyi öldürdüğü için hapis yatıyordu.</span></p>

  <p class="msonormal1"><span class="calibre13">O ikisi, Ellis ve Murray ile akraba mıydı? Bu adamların insanlara zarar vermelerine sebep olan ortak bir genetik özellikleri mi vardı?</span></p>

  <p class="msonormal1"><span class="calibre13">Rehberdeki isimleri kontrol etmeyi bitiriyorum. Arabanın GPS’ini kontrol etmek umuduyla garaja gidiyorum, ama GPS yok.Aadece bir harita var ve haritanın üzerinde hiçbir yer işaretlenmemiş. Dosyaları ve kutular dolusu faturayı kontrol ediyorum. Vergi raporlarım buluyorum, ama hepsi bu adrese ait. Başka bir mülkleri varsa bile kaydına rastlamıyorum. O evin elektrik faturalarını ödüyorlarsa bile o faturalar da bu adrese değil o adrese gidiyor.</span></p>

  <p class="msonormal1"><span class="calibre13">Bir yerlerde bir Çığlık Odası var, belki ormanda bir kulübedir, belki bodrumuna ses yalıtımı yapılmış bir ev. Ama o evin nerede olduğunu gösteren bir ipucu yok.</span></p>

  <p class="msonormal1"><span class="calibre13">Bir yerlerde bir çığlık odası olmalı. Çığlık odası onların tek eğlencesiydi.</span></p>

  <p class="msonormal1"><span class="calibre13">Acaba Edward Hunter çığlık odasının nerede olduğunu biliyor mudur?</span></p>

  <p class="msonormal1"><span class="calibre13">Aniden kendimi hiç olmadığım kadar yorgun hissediyorum.Saat neredeyse altı buçuk. Hunter’ların evinden ayrıldığım sırada hava aydınlanmaya başlıyor. Eve dönerken arabayı yavaş kullanıyorum, trafik yüzünden değil; yollar boş ama dikkatimi toparlayamıyorum. içimden bir his arabayı direğe çarpıp biraz uyusan ne güzel olur diyor</span></p>

  <p class="msonormal1"><span class="calibre13">Evimin çevresinde devriye araçları ve olay yeri bandı var. Eve dönmemem gerektiğini unuttum. Arabayı değiştiriyorum ve kiralık arabaya geçip en yakındaki motele gidiyorum. Sabahın ilk ışıklarında gözüme hiç fena görünmüyor. Neon harflerle yazılmış "Yer Var” yazısının sadece iki harfi kırık olduğuna göre o kadar da kötü bir yer olamaz. Resepsiyondaki görevli içeri girdiği sırada uyuklasa da çabucak toparlanıyor. Kredi kartımdan ödemeyi çekiyor ve beş dakika sonra mobilya cilası kokan bir odadayım. Eve telefon edip mesajlarımı kontrol ediyorum. Dört mesaj. Biri annemlerden, diğer üçüyse Donavan Green’den. Bana ulaşmaya çalıştığım söylüyor. Beni aramış, ama cebim kapalı olduğu için ulaşamamış. Schroder uyuyordur,onu cebinden arayıp uyandırmak yerine karakolu arayıp mesaj bırakıyorum. Hunter’lann adresini verip neler bulacağını özetliyorum. Jesse Cartman’ı kontrol etmesi için birini yollamasını söylüyorum, ancak Donovan Green'i aramıyorum.</span></p>

  <p class="msonormal1"><span class="calibre13">Alarmı sekize kuruyorum, yaklaşık bir saat sonraya. Giysilerimi çıkarmaya zahmet etmeden ayakkabılarımı çıkarıp yatağa uzanıyorum ve tavana bakarak Emma Green’i düşünüyorum.Güneşin doğuşunu yeniden izleyebilmeyi istiyor ve gelecek sefer şimdiki gibi acı içinde olmamayı umuyor.Gündoğumu sırasında ve öncesinde ara ara uykuya dalıp annesi ve öteki annesiyle ilgili rüyalar gördü.Adrian ilkokuldayken ailesini terk eden, sekreteriyle daha rahat bir hayat sürebilmek isteyen erkeklerin yaptığı gibi çekip giden o adamı, babasını gördü.Ama gündoğumunun çoğunu yakaladı.Gökyüzü aydınlansa da güneş önce gökyüzünde belirmeyi reddetti. Sanki bir şey ona engel oluyor; bir varlık karanlığın kaybolmasını istemiyordu. Derken güneşin kenarı ufukta belirip göz alabildiğine uzanan tarlaları altın rengine boyadı. Güneş doğar doğmaz ısındı dünya ve doğa uyanmaya başladı. İlk belirişinin ardından güneş çabucak yükseldi; sanki önceden onu tutan her neyse şimdi yukarı ittiriyordu.Gölgeler uzamaya başladı. Güneş tepeye yükselirken Adrian’ın yeniden içi geçti, ama bu gerçek bir uyku değildi. Bacağının kaşıntısı derin bir uykuya dalmasını engelliyordu.</span></p>

  <p class="msonormal1"><span class="calibre13">Güneş şimdi ağaçların üstünde, gölgeler ise kısa. Adrian içeri dönüyor, üstüne bastığında bacağı hâlâ acıyor, ama krem sürdüğünden bu yana biraz daha iyi. Yaranın üstüne gazlı bezlerden koymuştu ve onu çekmeye çalıştığında bir yırtılma sesi duyuyor. Canı çok yanıyor. Adrian kumaşı çekiştirmeyi bırakıyor. Bir şekilde onu çıkarması, yarayı yeniden sarması ve yaranın iyileşmesi gerekecek. Bacağını kaybedemez. Gün ışığında karanlıkta göremediği bir şeyler bulabilmeyi umarak ilaç dolabının başına dönüyor, fakat hiçbir şey bulamıyor. İçindekilerin yarısından çoğunun ne işe yaradığını anlamıyor Rafta ürkütücü görünüşlü sahte dişler var ve diş etlerinin kenarları küf tutmuş. Bugün bir ara şehre gidip mühimmat alması gerekecek. Buzdolabında yiyecek var, (bir kısmı annesinin evinden getirdikleri, bir kısmı da İkizler'den kalanlar) ama önlerindeki bir iki günü atlatmalarına yetmez. Tine de çalışan bir buzdolabına sahip olmak muhteşem. Gerçek dünya yavaş yavaş hayata müdahale ediyor ve Adrian bazı gerçeklerin farkına varıyor. Koleksiyonunun bütün parçalarını elinde tutması imkânsız. Bugün bir de Cooper’ın annesi ve genç kızla ilgilenmesi gerekecek. Belki Theodore Tate’e ulaşamaması o kadar da kötü olmamıştır</span></p>

  <p class="msonormal1"><span class="calibre13">Bir şort ve tişört giyip çıplak ayakla mutfağa dalıyor. Buzdolabında ikizlerin evinden getirdiği portakal suyu, birkaç yumurta ve annesinin evinden getirdiği bayatlamış ekmek var. Geldiklerinde evde yiyecek bir şeyler vardı, ama çoğu abur cuburdu. Patates cipsi ve eskiden içmesine izin verilmeyen ve şimdi kendisinin içmek istemediği gazlı içecekler. Kendine portakal suyu doldurup ekmek kızartıyor. Kızarmış ekmeklerin hazır olmasını bekliyor. Mutfak masasına geçip Cooper’a gösterdiği gazeteyi okuyor ve dün gece bulduğu kızın adını öğreniyor: Emma Green. İdam cezasının iyi ve kötü taraflarıyla ilgili bir makale okuyor ve okumayı bitirdiğinde taraftarlarına da, karşı çıkanlara da hak veriyor. İkizler başkalarına yaptıkları şeyler için ölmeyi hak etmişti. Ama Adrian ikizlere yaptıkları için ölmeyi hak etmiyor. Hak etseydi, kendisini idam edecek kişiler de birini öldürdükleri için ölmeyi hak etmiş olmaz mıydı? O zaman cellatların tutuklanması, hapse atılması ve idam için sıralarını beklemeleri gerekirdi. Yeni Zelanda'da insanlar elektrikli sandalyeye mi gönderiliyor? Adrian Yeni Zelanda’da idam cezası olup olmadığını, varsa bile insanların neyle öldürüldüğünü bilmiyor Belki kurşuna diziliyorlardır. Bütün katiller canavar değildir; bazılarının öldürmek için geçerli sebepleri vardır.Kendine bir bardak meyve suyu daha alıp elektroşok tabancasını cebine koyuyor Tabancasını alıp Emma Green’i yatağa bağladığı odanın kapısını açıyor. Herhalde burası ikizler sahibini öldürüp çiftliğe el koymadan önce orada yaşayan kişinin yatak odasıydı. Süslemeli eski moda mobilyalar ve çiçek desenli bir yatak başı var Pencere açık, hava ılık, kız ise hâlâ uyuyor. Bir süre durup kızı izliyor. Saçlarını koklamak ve parmağıyla yüzüne dökülen kâkülleri ittirmek istiyor. Birkaç dakika sonra kız, Adrian’ın geldiğini hissetmiş gibi kıpırdanıyor. Göz kapakları titreşiyor ve gözleri açılıyor. Dehşet içinde geri çekiliyor kız.</span></p>

  <p class="msonormal1"><span class="calibre13">“Seni ben buldum,” diyor Adrian, “sana yardım ettim. Bak, sana içecek getirdim.”</span></p>

  <p class="msonormal1"><span class="calibre13">“Sen ne-” diye söze başlayan kız öksürmeye başlıyor. Eliyle ağzını kapatmaya çalışıyor, ama elleri bağlı olduğu için yapamıyor. “Ne istiyorsun?” diye soruyor kız.</span></p>

  <p class="msonormal1"><span class="calibre13">Kız çıplak, ama önceki gece ellerini bağladığında kızın üstüne bir örtü örtmüştü. Acaba onu Adrian’ın kaçırdığım mı sanıyor? Cooper’ı görmedi mi?</span></p>

  <p class="msonormal1"><span class="calibre13">“Lütfen, seni ben kaçırmadım,” diyor kıza. “Sana yardım etmeye çalışıyorum.”</span></p>

  <p class="msonormal1"><span class="calibre13">Yatağa doğru bir adım atıyor. Kızın kaçabileceği bir yer yok. Bardağı kızın ağzına tutuyor “Bunu içmeni istiyorum,” diyor Adrian. “Kendini iyi hissetmeni istiyorum.”</span></p>

  <p class="msonormal1"><span class="calibre13">Kızın cevap vermesine fırsat tanımadan içeceği boğazına boşaltıyor ve kız büyük bir susuzlukla sıvıyı yudumluyor.</span></p>

  <p class="msonormal1"><span class="calibre13">“Beni hatırlamıyor musun?” diye soruyor Emma içmeyi sürdürürken. “Sana yardım ettim. Seni küvete koydum, ateşinin düşmesini sağladım ve sana su verip gözlerindeki bandı çıkardım.”</span></p>

  <p class="msonormal1"><span class="calibre13">Bardağı uzaklaştırıyor Kız başını sallıyor Dudakları meyve suyuyla ıslanmış ve birkaç damla çenesine akmış. Adrian şehre indiğinde tutkal almayı unutmamalı.</span></p>

  <p class="msonormal1"><span class="calibre13">“Hatırlıyorum,” diyor kız. “Beni arabanın bagajına tıktın, ölü gibi kokan bir şeyin yanma. Ama beni kaçıran sen değilsen niçin ellerimi bağladın?”</span></p>

  <p class="msonormal1"><span class="calibre13">“Açıklaması zor,” diyor Adrian. Hep öyle değil midir? “Ben sana yardım etmeye çalışan kişiyim,” diyor ki pek de yalan sayılmaz. Cooper’a ödül olarak verebilmek için kızın iyileşmesini istiyor "Ama beni kaçırdın,” diyor kız.</span></p>

  <p class="msonormal1"><span class="calibre13">“Hayır, seni buldum.”</span></p>

  <p class="msonormal1"><span class="calibre13">“O zaman beni neden bağladın?”</span></p>

  <p class="msonormal1"><span class="calibre13">“Açıklaması zor,” diyor yeniden. Bu cevabı seviyor Cooper konuşmak istemediği şeylerden bahsettiğinde ona da bu cevabı verecek.</span></p>

  <p class="msonormal1"><span class="calibre13">“Eğer beni kaçırmadıysan o zaman beni çözebilir misin? Ayrıca yiyeceğe ihtiyacım var günlerdir ağzıma tek bir lokma dahi koymadım.” “Seni çözeceğim ve karnını doyuracağım,” diyor Adrian. “Ama önce burada neler olduğunu anlayamayacağını anlaman gerekiyor. Bana yardım edersen sana yardım ederim; o zaman karnını doyurabilirsin ve seni evine götürürüm.” İlk kısmı doğru, ikinci kısmı yalan. Adrian yanaklarının kızardığını hissediyor. Bu kadar... Bu kadar güzel birine yalan söylemekten nefret ediyor</span></p>

  <p class="msonormal1"><span class="calibre13">“Yardım mı istiyorsun?” diye soruyor kız. “Söyler misin, tam olarak ne yapmam gerekiyor?”</span></p>

  <p class="msonormal1"><span class="calibre13">“Yaralandım,” diyor Adrian bacağına bakarak. Silahı elinden bırakmaksızın şortunun paçasını sıyırmaya çalışıyor, ama elektroşok tabancası yüzünden bunu beceremiyor. Onu çıkarıp Emma’nın ulaşamayacağı bir yere bıraktıktan sonra, şortunun paçasını sıyırıp yarayı gösteriyor. “Dün gece vuruldum ve yara iltihaplandı. Onu temizleyip sarmana ihtiyacım var.”</span></p>

  <p class="msonormal1"><span class="calibre13">“Ben hemşire değilim.”</span></p>

  <p class="msonormal1"><span class="calibre13">“Ama kadınsın,” diyor Adrian. Tecrübelerine göre bütün kadınlar böyle şeyleri nasıl yapacaklarını bilir “Lütfen, yaramı sarmama yardım et. Ben de gitmene izin vereyim.”</span></p>

  <p class="msonormal1"><span class="calibre13">“Yalan söylemediğini nereden bileceğim?”</span></p>

  <p class="msonormal1"><span class="calibre13">“Ben yalan söylemem," diyor Adrian. Yalan söylüyor ve bunu yaptığı için kendini çok kötü hissediyor.</span></p>

  <p class="msonormal1"><span class="calibre13">“Tam olarak ne yapmamı istiyorsun?”</span></p>

  <p class="msonormal1"><span class="calibre13">‘Yarayı temizleyip ve iyi hissetmemi sağla.”</span></p>

  <p class="msonormal1"><span class="calibre13">“Ve bunu yaparsam gitmeme izin vereceksin öyle mi?”</span></p>

  <p class="msonormal1"><span class="calibre13">“Tabii.”</span></p>

  <p class="msonormal1"><span class="calibre13">“Söz veriyor musun?”</span></p>

  <p class="msonormal1"><span class="calibre13">‘Annemin hayatı üstüne yemin ederim.”</span></p>

  <p class="msonormal1"><span class="calibre13">“O zaman bağlarımı çöz.”</span></p>

  <p class="msonormal1"><span class="calibre13">“Silahlıyım,” diyor, kızın gördüğünü bilse de silahı hafifçe sallayarak. “Kaçmayı denersen seni vururum. Lütfen, bana bunu yaptırma. Seni vurmak istemiyorum.” Bu söylediği tamamen doğru. “İlk yardım çantası nerede?”</span></p>

  <p class="msonormal1"><span class="calibre13">“Banyoda bir şeyler var,” diyor, “Ama neyin ne olduğunu bilmiyorum. Çoğunun tarihi geçmiş.”</span></p>

  <p class="msonormal1"><span class="calibre13">“O zaman iplerimi çöz ve hepsini buraya getir.”</span></p>

  <p class="msonormal1"><span class="calibre13">“Hayır Önce her şeyi getirip sonra bağlarını çözeceğim.” Banyoya dönüp aynaya bakıyor. Kızarıklık hâlâ orada, ama şimdi eskisi gibi acımıyor. Kırmızılığı da neredeyse geçip beyaza dönmüş. Adrian hayaletleri andırıyor. Her şeyi plastik torbaya doldurup odaya geri götürüyor. Banyoya gidip bir kovayı ılık suyla doldurduktan sonra pamuk ve temiz bezler buluyor.</span></p>

  <p class="msonormal1"><span class="calibre13">“Şortunu çıkarırsan işim daha kolay olur,” diyor kız.</span></p>

  <p class="msonormal1"><span class="calibre13">“Ah... Bilmiyorum. Sanırım böylesi daha iyi,” diye cevaplıyor fahişenin üstüne kustuğu zamanı hatırlayarak.</span></p>

  <p class="msonormal1"><span class="calibre13">“Sürekli şortunla uğraşmam gerekecek."</span></p>

  <p class="msonormal1"><span class="calibre13">“Sadece... Ben...” Cümleyi nasıl bitireceğini bilmiyor. Daha önce bir kadının yanında pantolonunu hiç çıkarmadı. Bir tek önceki gece Cooper'ın annesi yarayı sararken pantolonunu indirmişti, ama o kadından çok bir anneydi ve ikisi arasındaki fark çok büyük. “Şortumu çıkarmayacağım.”</span></p>

  <p class="msonormal1"><span class="calibre13">“Tamam. Karar senin. Bağlarımı çöz.”</span></p>

  <p class="msonormal1"><span class="calibre13">“Tamam.”</span></p>

  <p class="msonormal1"><span class="calibre13">‘Ye içecek bir şeyler istiyorum.”</span></p>

  <p class="msonormal1"><span class="calibre13">"İşimiz bittiğinde."</span></p>

  <p class="msonormal1"><span class="calibre13">“Beni bırakacağına söz veriyor musun?”</span></p>

  <p class="msonormal1"><span class="calibre13">“Bana inanmıyormuş gibi konuşuyorsun.”</span></p>

  <p class="msonormal1"><span class="calibre13">“Sana inanıyorum,” diyor kız. “Ne de olsa beni... Beni kaçıran kişiden kurtardın. Bunun için sana minnettarım.”</span></p>

  <p class="msonormal1"><span class="calibre13">Adrian gülümsüyor. Bu kızı sevdi.</span></p>

  <p class="msonormal1"><span class="calibre13">“Adın ne?”</span></p>

  <p class="msonormal1"><span class="calibre13">“Adrian,” diyor kıza. Ona adını söylemeyi hiç düşünmemişti ve söylediğine de hâlâ inanamıyor.</span></p>

  <p class="msonormal1"><span class="calibre13">“Adından çok hoşlandım Adrian.”</span></p>

  <p class="msonormal1"><span class="calibre13">“Gerçekten mi?”</span></p>

  <p class="msonormal1"><span class="calibre13">Kız, “Elbette,” deyip gülümsüyor ve aman Tanrım, o ne gülümseme öyle! Genç adamın kalp atışları hızlanıyor. “Bana klasik aşk Romanlarını hatırlattı.”</span></p>

  <p class="msonormal1"><span class="calibre13">“Öyle mi?”</span></p>

  <p class="msonormal1"><span class="calibre13">“Evet, öyle,” diyor kız. “Adrian...”</span></p>

  <p class="msonormal1"><span class="calibre13">“Efendim?”</span></p>

  <p class="msonormal1"><span class="calibre13">‘Ah, bir şey yok. Öylesine adını söylüyordum. Hoşuma gidiyor”</span></p>

  <p class="msonormal1"><span class="calibre13">Adrian kızın adını beğenmesinden hoşlandı. İçinde bir sıcaklık hissediyor.</span></p>

  <p class="msonormal1"><span class="calibre13">“Benim adım Emma,” diyor adama. “Emma Green. Beni eve götürecek olmana seviniyorum Adrian,çünkü ailem benim için endi-şelenmiştir. Özellikle de annem. Eminim hüngür hüngür ağlıyordur. Babam da çok üzülmüştür. Bir de kardeşim var. Annem kanser ve ölmek üzere.”</span></p>

  <p class="msonormal1"><span class="calibre13">“Gerçekten kanser mi?’’ diye soruyor Adrian.</span></p>

  <p class="msonormal1"><span class="calibre13">“Elbette kanser Neden böyle bir şey uydurayım?”</span></p>

  <p class="msonormal1"><span class="calibre13">“Seri katillerle ilgili kitaplar okur musun?” diye sorup ekliyor “Veya psikolojiyle ilgili kitaplar?”</span></p>

  <p class="msonormal1"><span class="calibre13">“Ne? Hayır, hayır, asla! Niçin sordun?”</span></p>

  <p class="msonormal1"><span class="calibre13">“Bir sebebi yok.” Adrian, Emma’nın kendisiyle bir bağ kurmaya çalıştığından şüpheleniyor. Kız konuşurken sürekli adını kullandı ve annesinin kanser olduğuyla ilgili hikâyeyi Adrian'ın kendisine acıması için anlattı... Seri katillerle ilgili kitaplarda böyle yapılması gerektiği yazar, ama kız o kitapları okumamışsa o zaman bunları söylemesi gerektiğini bilemez. Belki de Adrian’ı kandırmaya çalışmıyordur ve gerçekten nazik biridir. Kötü insanlarla takıla takıla Adrian herkesin kötü yanlarını aramaya başladı.</span></p>

  <p class="msonormal1"><span class="calibre13">“Antiseptik var mı Adrian?” diye soruyor.</span></p>

  <p class="msonormal1"><span class="calibre13">“Ha?"</span></p>

  <p class="msonormal1"><span class="calibre13">“Antiseptik.”</span></p>

  <p class="msonormal1"><span class="calibre13">“Ah evet, tabii.”</span></p>

  <p class="msonormal1"><span class="calibre13">“Bana verir misin?”</span></p>

  <p class="msonormal1"><span class="calibre13">Genç adam yatağın etrafından dolaşıp kızın bağlarını çözüyor. Kız çarşafın kaymamasına dikkat ederek hafifçe doğruluyor. Adrian ayaklarını çözerken bileklerini ovuşturuyor. Bilekleri kızarmış ve derisi parçalanmış. Bütün bir hafta o şekilde bağlı kalmak zor olmuştur. Adrian bunu yaptığı için Cooper’a kızdı. Cooper’m kızı bağlamasına gerek yoktu, odaya kilitlese yeterdi. Ayaklan serbest kaldığında kız hafifçe öne eğilip ayak bileklerini kontrol ediyor.</span></p>

  <p class="msonormal1"><span class="calibre13">“Antiseptik kremi alabilir miyim?" diye soruyor.</span></p>

  <p class="msonormal1"><span class="calibre13">Adrian kremi kıza uzatıyor ve Emma kapağını açıp kremi el ve ayak bileklerine sürüyor. Adrian kızı seyredip bir bilekten diğerine geçişini takip ediyor ve yardım edeyim mi diye sormak istiyor, ama sormuyor Kızın bileklerine krem sürüp ona yardım etmek fikrinden hoşlansa da kızın bundan hoşlanacağından emin değil.</span></p>

  <p class="msonormal1"><span class="calibre13">“Çok acıyor' diyor kız.</span></p>

  <p class="msonormal1"><span class="calibre13">“Özür dilerim. Gelecek sefer Yaptığı hatayı anlayıp susuyor. Bakışlarını kaçırıyor. Kızın gözlerine bakamıyor ve hatasını yakalayıp “ne gelecek seferi?” demesini bekliyor. Birazdan, “Hani beni bırakacaktın” diyecek. Cümlesini nasıl tamamlayacağım bilmiyor. Neyse ki bilmek zorunda değil, çünkü kız üstüne gelmiyor.</span></p>

  <p class="msonormal1"><span class="calibre13">“Önce şu yaraya bir bakalım, olur mu?” diyor Adrian'ın söylediklerini duymamış gibi görünen kız. “Nasıl yaralandın?”</span></p>

  <p class="msonormal1"><span class="calibre13">“Biri beni vurdu.”</span></p>

  <p class="msonormal1"><span class="calibre13">“Ah, seni zavallı,” diyor kız. O kadar hoş bir sesi var ki Adrian’ın bacağı artık eskisi kadar acımıyor Gözünün önünde beliren manzara ise çok ilginç. Kendim yanında bu kızla verandada oturmuş gün doğumunu beklerken hayal ediyor. Cooper’la değil. Göğsü sıcacık oldu ve başı dönüyor, ama neler olduğunu anlamıyor. Krem yüzünden kızın bilekleri parlamaya başladı. Adrian gözlerini bileklerden alamıyor.</span></p>

  <p class="msonormal1"><span class="calibre13">“O kadar acımıyor,” diyor, ama aslında acıyor. Kıza ne kadar acı çektiğini söylemek istemedi. “Bilirsin, daha kötüsüne de katlanmıştım.” Hemen o anda eklememiş olmayı diliyor içinden.Emma çarşafı koltuk altlarına sıkıştırıp kollarıyla bastırarak tutuyor ve düşmesini önlüyor. “Her şey torbada mı?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“O zaman yarayı temizleyerek başlayalım. Sence de uygun mu? Senin için yarayı temizleme mi ister misin?”</span></p>

  <p class="msonormal1"><span class="calibre13">“Tamam.”</span></p>

  <p class="msonormal1"><span class="calibre13">“Bacakların hoşmuş,” diyor kız.</span></p>

  <p class="msonormal1"><span class="calibre13">“Şey, gerçekten mi?”</span></p>

  <p class="msonormal1"><span class="calibre13">“Eminim bunu daha önce de duymuşsundur Adrian.”</span></p>

  <p class="msonormal1"><span class="calibre13">“Hımm... Hayır. Hiç.”</span></p>

  <p class="msonormal1"><span class="calibre13">“Hiç duymadın mı? Nedense buna inanmakta güçlük çekiyorum.” Gülümsemesi Adrian'ı da gülümsetiyor. “Yanında pamuk var mı?”</span></p>

  <p class="msonormal1"><span class="calibre13">"Torbada."</span></p>

  <p class="msonormal1"><span class="calibre13">“O zaman işe koyulalım.”</span></p>

  <p class="msonormal1"><span class="calibre13">Torbayı uzattığında Emma içindekileri inceleyip malzemeleri tek tek yatağa diziyor. Antiseptik kremin yanı sıra başka merhemler, sargı bezleri, gazlı bezler, bant, çengelli iğne, ilaçlar, birkaç krem ve makas da var.Adnan'ın gözleri makasta. Onu kızdan almak istiyor, ama kıza kötü şeyler söylemek istemiyor. Güvenmiyormuş gibi görünmeksizin onu almalı. Kızı Cooper’a vermekle ona yazık edeceğini düşünmeye başladı.</span></p>

  <p class="msonormal1"><span class="calibre13">“Bacağındaki bez yaraya mı yapışmış?” diyor kız daha iyi görebilmek için öne eğilerek. Saçları sırtına saçıldı ve çarşafın arka tarafı perde gibi aralandığı için Adrian şimdi kızın omurgasını görebiliyor Teni pürüzsüz ve bembeyaz. Ensesinde ter damlaları birikmiş. Adrian parmağıyla onları silmemek için kendini zor tutuyor.</span></p>

  <p class="msonormal1"><span class="calibre13">“Evet,” diyor, daha çok kendi kendine.</span></p>

  <p class="msonormal1"><span class="calibre13">“Kesmemiz gerekecek.”</span></p>

  <p class="msonormal1"><span class="calibre13">“Bacağı mı?” diye soruyor Adrian, gözünün önüne eşit olmayan bacaklarla yürümeye çalışan hali geliyor. Vücudundaki bütün kan çekiliyor. Midesi bulanıyor.</span></p>

  <p class="msonormal1"><span class="calibre13">“Hayır, bezi,” diyor kız. “Bacağı kesmemiz gerekse ne korkunç olurdu.” Bunu öyle bir söyledi ki adama kendini aptal hissettirmedi. Adrian neden bacağı kastettiğini düşündüğünü bilmiyor. Çok mantıksızdı. Kendini tam bir budala gibi hissediyor. Eskiden olsa bu kadar basit bir şeyi yanlış anladığı için ona gülerlerdi.</span></p>

  <p class="msonormal1"><span class="calibre13">“Canın yanacak, ama galiba buna alışkınsın. Dur da önce bezi biraz ıslatalım. O zaman daha kolay çıkar.”</span></p>

  <p class="msonormal1"><span class="calibre13">“Tamam. Teşekkürler”</span></p>

  <p class="msonormal1"><span class="calibre13">Kız bezlerden birini suya batırıyor. Adrian kızın parmaklarını, kollarını ve saçlarının yüzüne yapışmasını izliyor Kalbi öyle çarpıyor ki! Kız bezi sıktığında kovaya damlayan suların sesi Adrian'ın hoşuna gidiyor Keşke yüzmeye gidebilse: Çocukluğundan beri yapmadığı bir şey daha. Kız ıslak kumaşı yaraya yapışan bezin üstüne yerleştiriyor. Adrian’a bakıp gülümsüyor. Adrian’ın ise dizleri tutmaz oldu. Keşke oturmayı akıl etseydi.Kız yaraya yapışan bezin kenarını çekiştiriyor. Hâlâ kolay çıkacak gibi değil, ama eskisi kadar canı yanmıyor Adnan’ın.</span></p>

  <p class="msonormal1"><span class="calibre13">“Biraz daha dayan,” diyor kız. “Yoksa bir seferde çekip çıkarmamı mı istersin? Öylesini mi tercih edersin?”</span></p>

  <p class="msonormal1"><span class="calibre13">“Evet,” diyor Adrian. Daha evet'in t’si ağzından çıkmadan bir “cırt” sesi duyuluyor ve bacağına şiddetli bir acı yayılıyor “Ah,” diyor, “Ah bu...”</span></p>

  <p class="msonormal1"><span class="calibre13">“Çok cesur davrandın,” diyen kız adama gülümsüyor.</span></p>

  <p class="msonormal1"><span class="calibre13">Adam acısını belli etmeden gülümseyerek karşılık veriyor.Kız ona Katie’yi, âşık olduğu kızı anımsatıyor.Fakat Emma,Katie’den çok daha nazik, çok daha güzel ve çok daha arkadaş canlısı. Ama Adnan’dan genç. Kendini yeniden on üç yaşındaymış gibi hissediyor Annesi olsa kızı saplantı haline getirdiğini söylerdi, ama bu doğru değil.</span></p>

  <p class="msonormal1"><span class="calibre13">“Şimdi bir bakalım,” diyor Katie. Hayır, Katie değil Emma. Verandada oturup sonsuz gün batımlarını izlerken Adnan’ın kızın adını karıştırmamaya dikkat etmesi gerekecek. “Hımmm, yara fenaymış. Dur da temizleyeyim.” Emma antiseptikle pamuğu ıslatıyor.</span></p>

  <p class="msonormal1"><span class="calibre13">“Tarihi geçmiş,” diyor Adrian kızın bileklerine de sürdüğü antiseptiği işaret ederek.</span></p>

  <p class="msonormal1"><span class="calibre13">“Bunlar sonsuza kadar dayanır;” diyor kız. “İnan bana, son kullanma tarihi koymalarının tek sebebi daha fazla krem almanı sağlamak.”</span></p>

  <p class="msonormal1"><span class="calibre13">“Emin misin?”</span></p>

  <p class="msonormal1"><span class="calibre13">“Elbette eminim. Onu kullandığımı görmedin mi?”</span></p>

  <p class="msonormal1"><span class="calibre13">Kullandı, ama o zaman eski olduğunu bilmiyordu. Adrian kremi vermeden önce tarihinin geçtiğini kıza söylemediği için vicdan azabı çekiyor. Şimdi karar vermeli: Kıza inanacak mı, inanmayacak mı? Ona güvenebilir mi? Güvenebileceğine karar veriyor. Kızın nazik biri olduğu belli. Nazik insanlar güvenilirdir.</span></p>

  <p class="msonormal1"><span class="calibre13">Başını sallayıp, “Tamam,” diyor. “Kremi sürebilirsin.”</span></p>

  <p class="msonormal1"><span class="calibre13">Kız gülümsüyor. Adrian kızın hep gülümsemesini istiyor. Emma, kreme buladığı iki pamuğu yarada dolaştırıyor. “İyi dayanıyorsun,” diyor. “Fazla bir şey kalmadı.”</span></p>

  <p class="msonormal1"><span class="calibre13">“Tamam.”</span></p>

  <p class="msonormal1"><span class="calibre13">“Ama dikiş atılması gerek Adrian.”</span></p>

  <p class="msonormal1"><span class="calibre13">“Olmaz.”</span></p>

  <p class="msonormal1"><span class="calibre13">“O zaman elimizden ne geliyorsa onu yapalım. Şimdi yaranın ebadına göre gazlı bezden parça kesmem gerek.”</span></p>

  <p class="msonormal1"><span class="calibre13">“Ben yaparım.” Yatağa uzanıp gazlı bezleri ve makası alıyor. “Ne büyüklükte olsun?” “Yaradan biraz daha büyük.”</span></p>

  <p class="msonormal1"><span class="calibre13">“Ah, tabii.” Parçayı kesip kıza uzatıyor ve makası geri vermeyip arka cebine koyuyor. Kız gazlı bezi yaraya koyup pansuman yapıyor. “Şimdi yapıştırıcı bantlardan kesmelisin”</span></p>

  <p class="msonormal1"><span class="calibre13">“Uzunluğu ne kadar olsun?”</span></p>

  <p class="msonormal1"><span class="calibre13">“Pansuman bezinden biraz daha büyük olmalı.”</span></p>

  <p class="msonormal1"><span class="calibre13">Bandı adama uzatıyor. Bir elinde silah olduğu için onu almakta güçlük çekiyor Adrian. Ama sonunda başarıyor Banttan her seferinde bir parça kesiyor ve kız birer birer onları alıp pansuman yaptığı bezin etrafına yapıştırıyor. Dört bant da bacağa yapıştığında arkasına yaslanıyor Emma.</span></p>

  <p class="msonormal1"><span class="calibre13">“Fena değil” diyor. “Nasıl hissediyorsun kendini?”</span></p>

  <p class="msonormal1"><span class="calibre13">“Çok daha iyi,” diyor Adrian. Kıza gülümsüyor, kız da ona gülümsüyor ve her şey mükemmel. Hem de ne mükemmel!</span></p>

  <p class="msonormal1"><span class="calibre13">“Tamam, sargı bezi nerede?” diye soruyor kız yataktaki malzemeleri inceleyerek. “İşte buradaymış. Şimdi bununla bacağını saracağım. Biraz sıkı olacak, ama çok sıkı da değil. Anlıyor musun Adrian? Canın acırsa haber ver lütfen.”</span></p>

  <p class="msonormal1"><span class="calibre13">Adrian, “Dayanırım,” diyor kalbi deliler gibi çarparken. Cooper’ın neden bu kızı seçtiğini görebiliyor. Ama Cooper'ın ona yapmayı planladığı şeyler yanlış. Çok yanlış. Cooper’ın kızı incitmesine izin vermeyecek. Asla, asla, asla!</span></p>

  <p class="msonormal1"><span class="calibre13">‘Acırsa söyle,” diyor Emma. “Seni incitmek istemiyorum Adrian.” “Ben de kimsenin seni incitmesini istemiyorum.”</span></p>

  <p class="msonormal1"><span class="calibre13">Kız bir elini adamın bacağının iç kısmına yaslıyor ve Adrian irkiliyor. Utandı. Kız sargı bezini bacağının arkasından dolayıp diğer taraftan çıkarıyor Bu hareketi defalarca tekrarlayıp yarayı iyice sarıyor "Akşama bunları tekrarlamak gerekecek. Eğer istersen bir gün daha burada kalmanın bence bir sakıncası yok. Bu gece kalırım, ama yarın sargılarını değiştirdikten</span></p>

  <p class="msonormal1"><span class="calibre13">sonra beni eve götürebilir misin? Sence de uygun mu Adrian? Ailemi görmek istiyorum. Onları çok seviyorum ve çok özledim.”</span></p>

  <p class="msonormal1"><span class="calibre13">“Elbette! Elbette,” diyor Adrian heyecan içinde.</span></p>

  <p class="msonormal1"><span class="calibre13">‘Kendini nasıl hissediyorsun?”</span></p>

  <p class="msonormal1"><span class="calibre13">'Harika!”</span></p>

  <p class="msonormal1"><span class="calibre13">“Şimdi sargı bezini tutmak için iki elini birden kullanman gerekecek. Bir elinle bu taraftan, diğer elinle o taraftan bastırırsan ben de çengelli iğneyle tutturabilirim. Lütfen silaha dikkat et, kendini vurmam istemem. Kendini yaraladığını görmek beni üzer Adrian.” “Tamam.” Adrian önce boştaki elini indirip sargı bezini tutuyor ve sonra silahı tutan elini indirip aynı hareketi tekrarlıyor. Silahın namlusu artık ayağına dönük.</span></p>

  <p class="msonormal1"><span class="calibre13">“Tamam mı?”</span></p>

  <p class="msonormal1"><span class="calibre13">“Evet,” diyor. Keşke Cooper’la da her şey bu kadar kolay olsa. “Sakın bezi bırakma. Baskı uygulamayı sürdür.”</span></p>

  <p class="msonormal1"><span class="calibre13">“Tamam.”</span></p>

  <p class="msonormal1"><span class="calibre13">“Şimdi, bakalım elimizde başka ne varmış,” diyen kız yatağa dönüp malzemeleri karıştırdıktan sonra çengelli iğneyi buluyor. “Dur da bezi tutturayım.”</span></p>

  <p class="msonormal1"><span class="calibre13">Adrian gündoğumunu, izin verirse kızın elini tutmayı, onunla verandada oturmayı, birlikte portakal suyu içecekleri günleri hayal ediyor. Kızla olan geleceğini düşünüyor. Güneş ağaçların tepelerini aydınlatırken kızın saçları ışıldayacak ve Adrian onun ne kadar güzel olduğunu düşünüp hayallere dalacak. Günbatımında da birlikte verandada oturup dağları izleyecekler.Emma ısınabilmek için ona sarılacak. Hayalleri kafasından atıp dikkatini sargı bezine veriyor. Aynı anda birkaç şeyi birden düşünemez, çünkü o zaman hepsini birden unutur.</span></p>

  <p class="msonormal1"><span class="calibre13">Çengelli iğnenin ucu kumaşın içinden geçerken, elleri Adrian’ın ellerine değiyor. Emma düzgün bir açıyla tutturmak istediği için elini yana kaydırıyor ve yeniden eli Adrian’ın eline değiyor. Sonra eli elinin üzerinde ve -</span></p>

  <p class="msonormal1"><span class="calibre13">Silah ateş alıyor. Kızın parmağı adamın tetikte duran parmağını ittirdi. Namlu adamın ayağına dönüktü. Artık iki ayak parmağı yok. Onun yerini domates püresine benzeyen çirkin bir manzara aldı. Adrian acı bile hissetmiyor, çünkü buna fırsat bulamadan Emma kollarını açıp çengelli iğneyle Adrian’a saldırmaya hazırlanıyor Adrian’ın gözleri suratına yaklaşan çengelli iğnede. Elleri hâlâ sargı bezinde, tabancayı bırakmadı ve kız öyle öğütlediği için bezi bırakmak istemiyor. Ta ki çengelli iğnenin ucu gözüne saplanana kadar. O zaman ellerini çekip çığlık çığlığa bağırıyor.</span></p>

  <p class="msonormal1"><span class="calibre13">Elleri yüzüne gidiyor ve tabancanın kabzası yanlışlıkla kafasına çarpıp kafatasına ağrılar saçılmasına yol açıyor. Gözlerini iyice kısıp iğnenin saplandığı sol gözünü kapamaya çalışıyor, ama kapayamıyor. Etrafı göremiyor. Her şeyi buzlu bir camın ardından görünüyor Yanağından aşağı kanla karışık yaşlar akıyor. Gözünden yayılan acı bacağından yayılan acıyla iç içe geçiyor. İkisinin birleşimi Çığlık Odası’nda hissettiği her şeyden daha kötü.</span></p>

  <p class="msonormal1"><span class="calibre13">Acının bir ağırlığı var ve Adrian’ın üstüne binen, gözünden başlayıp boynuna ve omuzlarına yayılan müthiş bir ağırlık var. Ayağının sızısı ise karnına doğru tırmanıyor Boştaki eliyle iğneye dokunuyor, onu çekip çıkarmak istiyor ama acı iyice artıyor. Adrian kusmaya başlıyor Safra çenesinden aşağı akıp gömleğinin önünü ıslatıyor. Derken kasıklarına bir ağrı giriyor; bütün vücudu acı içinde, ama neler olduğunu bir türlü anlamıyor Kız ona bakarak çığlık atıyor, bir şeyler söylüyor ve galiba küfrediyor Adrian söylenenleri anlayamıyor Kelimelere odaklanamadığı için kızın ses tonuna tüm dikkatini veriyor. Kasıkları yeniden acıdığında kızın kendisini tekmelediğini anlıyor. Kolunu kaldırıp tetiği çekiyor, silah ateş alıyor, kadını mı duvarı mı vurduğunu bilmediği için yeniden ateş ediyor.Sağır edici bir ses. Kulakları acıdı. Ayak parmaklarını geride bırakarak topallayarak kenara çekiliyor Ağırlığını tek ayağına vermeye çalışıyor, ama dengesini kaybedip kovaya takılıyor ve yere düşüyor Çıplak ayakları su içinde kaldı. Vücudu komodine çarptı ve elektroşok tabancası kucağına düştü. Çengelli iğnenin ucundan tutup bütün gücüyle çekiyor. Gözü yuvasından çıkacakmış gibi öne kayarken acı o kadar yoğun ki iğneyi çıkaramadan pes ediyor. Şimdi dışarıda kalan kısmı, içeride kalan kısmından fazla. Sağlam gözünü açıp parmaklarıyla tutarak kapanmasını engelliyor. Bir şeyler iğnenin kenarından yanağına doğru akıyor Odayı kontrol ediyor Adrian, ama artık yalnız. Yeniden çengelli iğnenin ucunu tutuyor, silahı bırakıyor, parmaklarıyla yerinden çıkmasın diye gözünü tutuyor. Dişlerini sıkıp bütün gücüyle çengelli iğneyi çekiyor.</span></p>

  <p class="msonormal1"><span class="calibre13">Alarm çaldığında yattığım zamankinden bile yorgun hissederek uyanıyorum. Bana önceki yılı, akşamdan kaldığım sabahları anımsatıyor. İşlediğim suçları unutabilmek için sürekli içiyordum, ama Emma Green’e çarpmak beni sonsuza kadar ayılttı. Birkaç fincan kahveden sonra kendime geliyorum. Soğuk bir duş alıp resepsiyon görevlisiyle hesabı kapamadan önce bir kahve daha içiyorum. İki saat önceki adam gitmiş, yerine yeni biri gelmiş.</span></p>

  <p class="msonormal1"><span class="calibre13">Yollarda sabah trafiği var. Çoğu kişi camlarını açıp kollarım dışarı çıkarmış. Bazılarının ellerinde sigaralar Bugünün dünden serin olacağını gösteren herhangi bir belirti yok. Buttons’ı ve akıl hastaneleriyle ilgili sözlerini düşünüyorum. Acaba dün anlattıklarının ne kadarı doğruydu? Jesse Cartman’ın daha iyi hissetmesini, ilaçlarını almayı ihmal etmemesini ve birilerini yemeye kalkmamasını diliyorum. Dün geceki ergenlik çağındaki yarışçılardan birkaçı kaza yapmış olacak ki şeritlerden biri kapalı. Hepimiz daracık yoldan kavşağı geçmeye çalışıyoruz ve sıcak canımıza okuyor</span></p>

  <p class="msonormal1"><span class="calibre13">Şehre geçiyorum ve havaalanına doğru gidip iniş pistlerine bakan yola sapıyorum. Bir uçak o kadar alçaktan geçiyor ki arabam sallanıyor. İnsanlar arabalarını yolun kenarına park etmiş; kimi gazetelerini okuyor, kimi geçip giden uçakları seyrediyor. Asma kilitli kapıların ve çiftliklerin önünden geçerken buralarda bir ev almam gerektiğini düşünüyorum. Öyle yapsam sürekli araba kullanmam gerekmezdi.</span></p>

  <p class="msonormal1"><span class="calibre13">Hapishaneye dönme düşüncesi pek hoşuma gitmiyor. Gardiyanları geçip kimliğimi gösteriyor ve aracımı diğer ziyaretçilerin araçlarının yanına park ediyorum. Hapishane birkaç gün önce serbest kaldığımda nasılsa hâlâ öyle görünüyor. Aynı parlak kara çatılar ve avluda uçuşan tozlar. Aynı makineler, aynı personel, hapishanenin sınırlarını genişleten aynı işçiler Her gün yeni geleceklere yer açmak için dur durak demeden çalışıyorlar. Neyse ki sürekli birileri serbest kaldığı için o kadar da acele etmeleri gerekmiyor Girişe baktığınızda içerinin nasıl olduğunu anlamazsınız. Otoparkın yanındaki hoş bahçe güneşten kahverenginin bütün tonlarına bürünmüş. Kendiliğinden açılıp kapanan cam kapılar. En fazla bir yıllık modern mobilyalar Danışmada dört kişi var ve dördü de tam hapishanelik, özellikle de benimle konuşan kadın. Uzun siyah saçları ve ince bir bıyığı var. Kaç parçaya ayırabileceğini hesaplamaya çalışıyormuş gibi bakıyor bana. Eminim tek eliyle bile beni bir sürü parçaya ayırabilir. Ağırlığı ağırlığımın en az iki katı, omuzlan geniş, gövdesi kaslı.</span></p>

  <p class="msonormal1"><span class="calibre13">“Bir mahkûmla görüşmek istiyorum,” diyorum kadına. “Randevunuz var mıydı?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“O kadar mı?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Randevusuz kimseyle görüşemezsiniz.”</span></p>

  <p class="msonormal1"><span class="calibre13">“O zaman randevu almak istiyorum,” diyorum.</span></p>

  <p class="msonormal1"><span class="calibre13">“Kim ve ne zaman için?”</span></p>

  <p class="msonormal1"><span class="calibre13" xml:lang="FR">“Edward Hunter. Şu an için.”</span></p>

  <p class="msonormal1"><span class="calibre13">“Randevusuz gelemeyeceğinizi söyledim.”</span></p>

  <p class="msonormal1"><span class="calibre13">“Az önce randevu aldım.”</span></p>

  <p class="msonormal1"><span class="calibre13">“Hayır, almadınız/’ diyor kadın. ‘Almak istediğinizi söylediniz. Arada fark var.”</span></p>

  <p class="msonormal1"><span class="calibre13">“Lütfen, bu çok önemli.”</span></p>

  <p class="msonormal1"><span class="calibre13">“Herkes öyle söyler.”</span></p>

  <p class="msonormal1"><span class="calibre13">Donovan Green’i arayıp çarkları yağlamak için para istemeyi düşünsem de sonra bunun riskli olacağına karar veriyorum. Karşımdaki kadın parasını steroidlere yatırmaktan memnun olacak bir tipe benziyor, ama rüşvet verirsem onu başkalarıyla paylaşmak zorunda kalır ve hiç mutlu olmaz. “Lütfen, gerçekten önemli,” diyorum. “Bence Emma Green’i bulmama yarayacak bir şeyler biliyor. Kaybolan kızı duymuşsunuzdur. Lütfen. Beni babası gönderdi ve adam çok çaresiz. Onu görmeme izin vermenizin ne sakıncası olur?”</span></p>

  <p class="msonormal1"><span class="calibre13">On saniye kadar bu konuyu düşünüp artıları ve eksileri değerlendirdikten sonra bana yardım etmenin doğru olacağına karar veriyor.</span></p>

  <p class="msonormal1"><span class="calibre13">“Bunu alışkanlık haline getirme,” diyor bana.</span></p>

  <p class="msonormal1"><span class="calibre13">“Getirmem. Söz veriyorum.”</span></p>

  <p class="msonormal1"><span class="calibre13">“İşlemleri tamamlamam on dakika sürer. Otur ve bekle. Daha uzun sürerse sakın yakınma.”</span></p>

  <p class="msonormal1"><span class="calibre13">Oturuyorum, bekliyorum ve dakikaların geçişini bütün hücrelerimde hissetsem de yakınmıyorum.</span></p>

  <p class="msonormal1"><span class="calibre13">Yüksek sesli çığlıklar. Süngerli duvarlar yüzünden çığlıklar boğuk boğuk geliyor, ama o </span><span class="calibre21">kadar tiz bir tonda ki, Cooper bağıranın kadın olduğunu düşünüyor. Muhtemelen Emma Green. İkinci silah sesi ve sonra üç atış daha. Cooper çaresizlik içinde neler olduğunu çözmeye çalışıyor. Polis mi geldi? Gelmemiş olmasını umuyor.</span></p>

  <p class="msonormal1"><span class="calibre13">Annesi hücrenin ters tarafında ve Cooper kadını göremiyor. Hücre hâlâ zifiri karanlık ve adam gece mi yoksa gündüz mü olduğunu bile bilmiyor Mesanesi o kadar doldu ki sıvılar midesine çıkmaya başlamıştır. Annesi onunla konuşmuyor, ona bakmıyor bile. Cooper kendinden nefret ediyor. Hücrenin kapısını yumruklamaya başlıyor. Dışarıdan duyulabilecek kadar güçlü bir ses çıkarabilmek için bütün kuvvetiyle vurmak zorunda. Grover Hills'de yaptığı gibi ayakkabısını kullanıyor.</span></p>

  <p class="msonormal1"><span class="calibre13">"Hey, hey, orada neler oluyor? Adrian? Beni buradan çıkar! Beni serbest bırak, bırak beni!” Çığlıklar kesiliyor Başka kurşun sesi yok. Sessizlik. Cooper kapıya vurmayı sürdürüyor. Derken göz hizasına gelen gözetleme deliği açılıyor.</span></p>

  <p class="msonormal1"><span class="calibre13">"Sen de kimsin?” diye soruyor Emma Green.</span></p>

  <p class="msonormal1"><span class="calibre13">Kızı gördüğünde adam yerinden sıçrıyor. Hayalet görmek gibi. “Sen... Sen kimsin?” diye soruyor bilmiyormuş gibi. “Lütfen, lütfen, beni serbest bırak,” diye ekliyor. Şok geçirdiğini saklamaya çalışıyor. “Adam deli. Hepimizi öldürecek.”</span></p>

  <p class="msonormal1"><span class="calibre13">“Bana... Tanıdık geliyorsun.”</span></p>

  <p class="msonormal1"><span class="calibre13">“Lütfen, acele etmeliyiz.”</span></p>

  <p class="msonormal1"><span class="calibre13">“Aman Tanrım, sen üniversitedeki profesörlerdensin! Burada ne arıyorsun?”</span></p>

  <p class="msonormal1"><span class="calibre13">“Bilmiyorum,” diyor adam ve o an için gerçekten bilmiyor. Emma Green her nasılsa kaçmış. Demek ki çığlıklar Adrian’ın çığlıklarıydı. Kurşun sesleri de Emma Green'in ona sıktığı kurşunların sesleriydi! Mükemmel. Kesinlikle mükemmel. “Dinle, adın ne?” diye soruyor “Emma.”</span></p>

  <p class="msonormal1"><span class="calibre13">“Dinle Emma, kaç gündür esir tutulduğumu bilmiyorum. Saatler birbirine girmeye başladı. Lütfen, lütfen, beni serbest bırakmalısın. Onu öldürdün, değil mi? Beni kaçıran adamı?”</span></p>

  <p class="msonormal1"><span class="calibre13">“Hayır. Hâlâ hayatta. Ama onu yaraladım,” diyor kız omzunun üstünden bakıp koridoru kontrol ederek.</span></p>

  <p class="msonormal1"><span class="calibre13">“Ama onu vurdun? Lütfen bana onu vurduğunu söyle. Kurşun sesleri duydum.”</span></p>

  <p class="msonormal1"><span class="calibre13">“Bana ateş ediyordu.”</span></p>

  <p class="msonormal1"><span class="calibre13">“Ah lanet olsun, yani hâlâ hayatta mı? Acele et. Beni serbest bırakmalısın! Beni hemen serbest bırakmalısın!”</span></p>

  <p class="msonormal1"><span class="calibre13">“Orada yalnız mısın?” diye soruyor kız.</span></p>

  <p class="msonormal1"><span class="calibre13">Adam kenara çekildiği için artık odanın içini görebiliyor Emma. “Annem de benimle,” diyor adam.</span></p>

  <p class="msonormal1"><span class="calibre13">“Annenin nesi var?”</span></p>

  <p class="msonormal1"><span class="calibre13">“Sana bunu anlatmaya çalışıyorum. Dün gece annemi öldürdü. Hem de gözlerimin önünde. Yapabileceğim hiçbir şey yoktu. Bir insanın başına gelebilecek... En korkunç şey!” Gerçekten korkunçtu.</span></p>

  <p class="msonormal1"><span class="calibre13">Ellerini annesinin boğazına dolayışını, defalarca özür dileyişini ve kendisi boğazını sıkarken kadının içindeki son yaşam kırıntılarının da kaybolup gidişini hatırladı. Cooper annesini sever, ama özgürlüğünü daha çok sever. Başka yolu yoktu. Polis kadını sorguya çekerdi ve kadın da onlara Adrian'ın ve Cooper’ın seri katil olduğunu söylediğini anlatırdı. Polis konuyu araştırmaya karar verir ve belki kaybolan öğrencileri de keşfederlerdi.</span></p>

  <p class="msonormal1"><span class="calibre13">“Aman Tanrım,” diyor kız.</span></p>

  <p class="msonormal1"><span class="calibre13">“Ne olur? Lütfen, beni serbest bırakmalısın.”</span></p>

  <p class="msonormal1"><span class="calibre13">“Bekle bir saniye.”</span></p>

  <p class="msonormal1"><span class="calibre13">Kız bir adım çekiliyor ve kapı koridora doğru açılıyor. Adamın içi rahatlıyor. Adrian’ı öldürecek olmanın ve Emma Green’le baş başa kalmanın heyecanını yaşıyor. îlk defa kızın çırılçıplak olduğunu farkediyor. Hücreden çıktı. Burası Sunnyview veya East Lake değil. “Hangi cehennemdeyiz?”</span></p>

  <p class="msonormal1"><span class="calibre13">“Bilmiyorum,” diyor kız. “Ama bence iki kişiler.”</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Biri pazartesi gecesi beni kaçırıp bir yerlere hapsetti. Sonra başka biri beni hapsedildiğim yerden çıkarıp buraya getirdi. İkisi aynı kişi değildi.</span></p>

  <p class="msonormal1"><span class="calibre13">“Yaraladığın adam şimdi nerede?”</span></p>

  <p class="msonormal1"><span class="calibre13">“Orada,” diyen kız koridoru işaret ediyor.</span></p>

  <p class="msonormal1"><span class="calibre13">Koridora bakılırsa burası normal bir ev. Terk edilmiş bir akıl hastanesi değil, duvarları süngerle kaplı ve hücresi olan sıradan bir ev. Koridor halıyla kaplı ve adamın alışkın olduğu koridorlardan geniş. Duvarların diplerinde eski moda seramik masalar var. Ayrıca duvarlara çirkin mi çirkin sulu boya resimler asılmış. Muhtemelen evin sahipleri tarafından yapılmıştır. Emma’nın kaçtığını söylediği odaya doğru iki adım atıyor, ama daha fazla ilerleyemiyor Kapı açılıyor ve yüzünün bir yanı kanlar içinde olan Adrian karşılarında beliriyor. Ayağı da kanıyor Çekiçle parçalanmış sanki. Adrian silahı doğrultuyor.</span></p>

  <p class="msonormal1"><span class="calibre13">“Tanrım,” diyor Cooper. Emma’yı yakalayıp geri çekiyor ve kendini kıza siper ediyor,Cooper Riley’nin boşanmasından önceki günlerden kalma bir içgüdü. Kurşun duvara isabet edince iki şeyi kavrıyor: Adrian herhalde daha önce hiç silah kullanmadı ve tek gözüyle düzgün nişan alamıyor.</span></p>

  <p class="msonormal1"><span class="calibre13">“Sen benim arkadaşımsın!” diye bağırıyor Adrian. Bir kurşun sesi daha. Bu sefer ki daha yakma isabet etti.</span></p>

  <p class="msonormal1"><span class="calibre13">“Gidelim," diyor Cooper ve kızı kolundan yakalıyor. Az önce çıktıkları odaya dönerlerse güvende olacaklar, ama kaçma şansları kalmayacak. Adrian’ın eline düşecekler</span></p>

  <p class="msonormal1"><span class="calibre13">Maalesef başka seçenekleri yok. Koridorun diğer tarafındaki kapı açık. Geçebilmek için kapıyı kapamaları gerek ve bu da fazladan bir iki saniye harcamak anlamına geliyor. Cooper o kadar vakitleri olduğunu sanmıyor</span></p>

  <p class="msonormal1"><span class="calibre13">"Benden hoşlandığını sanmıştım,” diyor Adrian. Cooper onun kiminle konuştuğuna emin değil.</span></p>

  <p class="msonormal1"><span class="calibre13">Emma’yı odaya sokup peşinden içeri dalıyor Yere düştüğünde karnını o kadar kötü çarpıyor ki mesanesi dayanmıyor Cooper kendini tutamadan midesindekilerin dörtte biri dışarı çıkıyor Adrian'ın ne yapacağına karar vermesini beklerken belki beş saniyeleri var</span></p>

  <p class="msonormal1"><span class="calibre13">“Silahlı mısın?" diye soruyor kıza.</span></p>

  <p class="msonormal1"><span class="calibre13">“Ne? Hayır, hayır, elbette değilim."</span></p>

  <p class="msonormal1"><span class="calibre13">Odayı kontrol ediyor. Pantolonu çiş içinde. Mesanesi iyice boşalmak istiyor. Aslında ağrı öncekinden bile kötü. Aramış ve odada işine yarayacak bir şey bulamamıştı, şimdi de bulamıyor.</span></p>

  <p class="msonormal1"><span class="calibre13">Annesi hariç!</span></p>

  <p class="msonormal1"><span class="calibre13">Belki ölümü boşuna olmamıştır</span></p>

  <p class="msonormal1"><span class="calibre13">Bir gardiyan gelip kendisini takip etmemi söylüyor. Stresten kırış kırış olmuş geniş bir alnı ve sarkık bir alt dudağı var. Beni metal detektöründen geçirip üstümde silah veya uyuşturucu var mı diye kontrol ediyor. Dört güvenlik kamerası çekiyor bizi. İçeriye dünya kadar uyuşturucu ve silah sokulduğu düşünülürse kameralar çoğu zaman kapalı olmalı. Beni ziyaretçi odasına alıyorlar. Yaklaştığımızda parmaklıklar yana kayarak açılıyor. Ziyaretçi odasında on iki on üç masa var. Üzerleri işaretlerle dolu, çizik içindeler ve ahşaba bir iki heceli kazınmış. Birkaçında hapishane tulumu giymiş adamlar oturuyor. Havalandırmalı bir oda. Misafirlerin, mahkûmların tutulduğu hücrelerin yazları ne kadar sıcak, kışları ne kadar soğuk olduğunu bilmelerine imkân yok. Son dört ayda bu odaya hep diğer taraftan girmiştim. Bu sefer gardiyan bana neler yapmamam gerektiğiyle ilgili bir nutuk çekiyor.Edward Hunter masalardan birine oturmuş ve ellerini kucağında birleştirmiş bana bakıp beni nereden tanıdığını çıkarmaya çalışıyor. Karşısındaki sandalyeye oturuyorum. Tokalaşmıyoruz.</span></p>

  <p class="msonormal1"><span class="calibre13">“Benimle görüşmeyi kabul ettiğin için teşekkürler,” diyorum.</span></p>

  <p class="msonormal1"><span class="calibre13">“İçerideyken seninle tek kelime ettiğimizi hatırlamıyorum,” diyor “Dönmeni gerektirecek kadar önemli ne oldu?”</span></p>

  <p class="msonormal1"><span class="calibre13">“Bir kız kayboldu.”</span></p>

  <p class="msonormal1"><span class="calibre13">“Ortalık kayıp kızdan geçilmiyor. Kızım da kaybolanlar arasındaydı, ama ölü bulundu. Başkalarının kızlarını neden umursayayım?” Sesi o kadar duygusuz ki ona ilaç verdikleri hissine kapılıyorum. Kızından bahsederken içinde en ufak bir duygu kırıntısı dahi yok. Sanki bütün duyguları sökülüp alınmış ve kalbi bomboş. Schroder’in bahsettiği soygun sırasında karısını vurmuşlardı.Edward’ın kızı kaçırılmış ve fidye için esir tutulmuştu.Edward kızını kaçıran adamın peşine düştü. Şimdi ailesine zarar veren adamları öldürdüğü için hapiste.</span></p>

  <p class="msonormal1"><span class="calibre13">“Ailenin başına gelenlere üzüldüm,” diyorum ona.</span></p>

  <p class="msonormal1"><span class="calibre13">“Sözlerinde samimi olduğunu biliyorum. Senin kızın da öldürülmüştü. Ona bunu yapan adamı öldürdün mü?”</span></p>

  <p class="msonormal1"><span class="calibre13">“Lütfen, yardım istemeye geldim.”</span></p>

  <p class="msonormal1"><span class="calibre13">“Öyle olduğunu görebiliyorum. Senin de içinde yaşayan bir canavar var mı? Benimki kanın tadından hoşlandı.”</span></p>

  <p class="msonormal1"><span class="calibre13" xml:lang="FR">Edward</span> <span class="calibre13">Hunter ilaç almıyorsa bile umarım yakında ona bir şeyler verirler. İlaç alıyorsa da umarım dozunu yükseltirler. Bana Jesse Cartman’ı anımsatıyor. Hiç şüphesiz Jesse Cartman’ın içinde de beslenmeyi bekleyen bir canavar vardı.</span></p>

  <p class="msonormal1"><span class="calibre13">“Kızın adıEmma Green,”deyip bir adım öne çıkıyorum. “Pazartesi gecesi kaçırıldı ve bence hâlâ hayatta.Onu Cooper Riley diye biri kaçırdı. Sonra da Adrian Loaner diye bir akıl hastası ikisini kaçırmanın bir yolunu buldu.”</span></p>

  <p class="msonormal1"><span class="calibre13">“Görünüşe göre bilinmesi gereken ne varsa biliyorsun.” “Nerede olduklarını bilmiyorum.”</span></p>

  <p class="msonormal1"><span class="calibre13">"Ben de bilmiyorum. Bahsettiğin kişileri tanımıyorum. Dışarıya pek çıktığım yok,” diye dalga geçiyor benimle. ‘Ayrıca haberleri de</span></p>

  <p class="msonormal1"><span class="calibre13">seyretmem, niye seyredeyim? Aynı hikâyeler, ama bir tek isimler farklı. Çekilecek gibi değil.”</span></p>

  <p class="msonormal1"><span class="calibre13" xml:lang="FR">“Murray ve Ellis Hunter’la bağlantın nedir?”</span></p>

  <p class="msonormal1"><span class="calibre13">“Ha? Anlamadım. Ne?”</span></p>

  <p class="msonormal1"><span class="calibre13" xml:lang="FR">“Murray ve-”</span></p>

  <p class="msonormal1"><span class="calibre13">"Seni duydum. Amcam olurlar” İlk kez konuyla ilgilendi. “Onları pek tanımıyorum. Babam tutuklandıktan sonra yıllarca onları görmedim. Sonra büyükbabamın cenazesinde karşılaştık. Hepsi bu. Konuşmuşluğum bile yoktur. Sokakta görsem tanımam.”</span></p>

  <p class="msonormal1"><span class="calibre13">“Grover Hills’te çalışırlardı.”</span></p>

  <p class="msonormal1"><span class="calibre13">“O da ne, bir tür huzurevi mi?"</span></p>

  <p class="msonormal1"><span class="calibre13">“Pek sayılmaz,” diyerek ona durumu açıklıyorum.</span></p>

  <p class="msonormal1"><span class="calibre13">“Haklarında ne öğrenmek istiyorsun?”</span></p>

  <p class="msonormal1"><span class="calibre13">“Nerede oturuyor olabilirler?"</span></p>

  <p class="msonormal1"><span class="calibre13">“Hiçbir fikrim yok. Niçin soruyorsun? Onları bulamıyor musun?" “İkisi de öldü.” “Ne... Ne demek istiyorsun? Nasıl yani?"</span></p>

  <p class="msonormal1"><span class="calibre13">“Öldürüldüler.”</span></p>

  <p class="msonormal1"><span class="calibre13">“Aman Tanrım!” diyor “Kim öldürdü?”</span></p>

  <p class="msonormal1"><span class="calibre13">“Adrian Loaner.”</span></p>

  <p class="msonormal1"><span class="calibre13">“Emma Green’i kaçıran adam.”</span></p>

  <p class="msonormal1"><span class="calibre13">"Grover Hills'te yatan akıl hastaların dandı. Amcaların onu ve başka hastalan taciz etmiş."</span></p>

  <p class="msonormal1"><span class="calibre13">“Şimdi anlıyorum,” diyor ve uzanıp masanın kenarını tutuyor. “Demek bu yüzden geldin. Onlarda da Hunter geninin olduğunu, hepimizin bu yüzden katil olduğumuzu düşünüyorsun. Babamda vardı, bende var ve şimdi onlarda da çıktı.”</span></p>

  <p class="msonormal1"><span class="calibre13">Gardiyanlardan ikisi bize bakıyor, ama yanımıza gelmiyorlar Kısık sesle devam ediyorum. ‘Amcaların pek çok kişinin canını yaktı. Pek çok insanı öldürdüler. Yani söylediklerin mantıksız değil.”</span></p>

  <p class="msonormal1"><span class="calibre13">Omuz silkiyor. “Demek ki başlarına geleni hak etmişler/' diye kestirip atıyor.</span></p>

  <p class="msonormal1"><span class="calibre13">“Belki."</span></p>

  <p class="msonormal1"><span class="calibre13">“Neden buradasın?”</span></p>

  <p class="msonormal1"><span class="calibre13">“Kurbanlarım bir yerlere hapsetmiş olmalılar.”</span></p>

  <p class="msonormal1"><span class="calibre13">“Sana söyledim, nerede oturduklarını bilmiyorum.”</span></p>

  <p class="msonormal1"><span class="calibre13">“Evlerine gittim. Öldürdükleri insanlardan hatıra olsun diye aldıkları eşyalarla doluydu.” “Kahrolası gen!”</span></p>

  <p class="msonormal1"><span class="calibre13">"Kurbanlarını evlerine götürmüyorlardı. Öyleyse nereye götürüyorlardı? Herhangi bir fikrin var mı?”</span></p>

  <p class="msonormal1"><span class="calibre13">“Dediğim gibi, onları tanımazdım. Gerçekten. Keşke sana yardım edebilseydim. Bir şey bilseydim söylerdim, ama bilmiyorum.”</span></p>

  <p class="msonormal1"><span class="calibre13">“Bir şeyler biliyor olmalısın,” diyorum. Yorgunluk ve hayal kırıklığı beni etkilemeye başladı. “Lütfen, söyleyebileceğim bir şeyler olmalı.” “Bir şey bilseydim inan ki sana söylerdim. Bir kızın hayatını kurtarmaya çalıştığını anlıyorum. Ama nerede oturduklarını bilmiyorum. Onları altı yıldır görmedim.”</span></p>

  <p class="msonormal1"><span class="calibre13">“Büyükbabanın cenazesinden beri mi?”</span></p>

  <p class="msonormal1"><span class="calibre13">“Evet, öyle söyledim ya.”</span></p>

  <p class="msonormal1"><span class="calibre13">"Aynı yıl Grover Hills'ten ayrılmışlar.”</span></p>

  <p class="msonormal1"><span class="calibre13">“Eee?” diye soruyor.</span></p>

  <p class="msonormal1"><span class="calibre13">“Demek ki büyük baban öldüğünde istife etmişler İyi ama neden?” Omuz silkiyor. “Bilmiyorum.”</span></p>

  <p class="msonormal1"><span class="calibre13">Bilmiyor, ama düşünceler zihninde şekillenmeye başladı. İşi bıraktılar, çünkü Grover Hills’teki Çığlık Odası'na ihtiyaçları kalmadı.</span></p>

  <p class="msonormal1"><span class="calibre13">Kendi işkence odalarım inşa edebilecekleri bir yere kavuştular “Büyük baban nerede otururdu?”</span></p>

  <p class="msonormal1"><span class="calibre13">“Şehir dışında. Çocukken büyük babamlarla yaşardım. Şehirde hoş bir evleri vardı, ama toprağı olan daha büyük bir ev istiyorlardı. Yanlarından ayrılmamdan kısa süre sonra emeklilik zamanları geldiğinde büyük annem ve büyük babam bir çiftlik aldılar. Uzun yıllar... Bir düşüneyim... Yedi veya sekiz yıl o çiftlikte çalıştılar. Önce büyük annem öldü, kısa süre sonra da büyükbabam. Bence büyükannemi çok özlediği için öldü.”</span></p>

  <p class="msonormal1"><span class="calibre13">Bir çiftlik. Mükemmel. “Çiftliğe ne oldu?”</span></p>

  <p class="msonormal1"><span class="calibre13">“Bilmiyorum herhalde satılmıştır.”</span></p>

  <p class="msonormal1"><span class="calibre13">"Ama emin değilsin, öyle mi?”</span></p>

  <p class="msonormal1"><span class="calibre13">“Ellis ve Murray’e de kalmış olabilir. Her zaman... Lanet olsun! Orayı sattıklarını varsaymıştım, ama satmadıklarını düşünüyorsun, yanılıyor muyum? Sence kurbanları oraya mı götürdüler?”</span></p>

  <p class="msonormal1"><span class="calibre13">“Çiftlik nerede?”</span></p>

  <p class="msonormal1"><span class="calibre13">“Haritaya ihtiyacın olacak.”</span></p>

  <p class="msonormal1"><span class="calibre13">“Arabada var.”</span></p>

  <p class="msonormal1"><span class="calibre13">“O zaman kalemini çıkar. Sana yolu tarif edeyim.”</span></p>

  <p class="msonormal1"><span class="calibre13">Koleksiyonu kaçıyor. Onca çalışma, onca planlama boşa gidecek. Adrian artık dün geceki kurşunun acısını hissetmiyor, kafasıyla kıyaslandığında ayağının bile acımadığı söylenebilir. Ayağı, zavallı ayağı nasıl iyileşecek? Parmaklan ne olacak? Gözü de alev alev.</span></p>

  <p class="msonormal1"><span class="calibre13">Çengelli iğneyi çıkarıp Katie’nin kendisine ihanet ettiği yatak odasında, yere fırlattı. Kıza bir daha güvenmeyecek. Çocukken de kız onu hayal kırıklığına uğratmıştı ve altı ay önce seks için ona para verdiğinde de. Şimdi yine hayal kırıklığına uğrattı. İhanetin acısı yaralan kadar can yakıcı. Silahta kaç kurşun olduğunu bilmiyor, ama hepsini tüketmenin akıllıca olmayacağının farkında. Bu yüzden şimdilik ateş etmeyi kesti. Koleksiyonunu vurmak istiyor mu? Kurtarılabilecek şeyler var mı? Belki hücrenin kapısını kapatıp ortalığın yatışması için herkese biraz zaman tanıyabilir. Adrian gerçekten, gerçekten onları affetmeyi deneyecek.</span></p>

  <p class="msonormal1"><span class="calibre13">İyileşmek için Cooper’m annesinden veya Katie’den yardım isteyebilir. Hâlâ verandada oturup bir sabah Cooper'la ve bir sabah da Katie’yle güneşin doğuşunu seyredebilir.Aynı Rahip’in dediği gibi, biraz inanç. Ama şimdi kapıyı kapatmalı.Bacağı ağırlığını taşıyacak durumda değil ve topuğuna basarak yürümeye çalışıyor. Duvara yaslanıyor. Silahın namlusu Çığlık Odası’nın kapısına dönük.Cooper’ın annesi dışarı çıkıyor. Gözleri aralık ve yüzündeki etler sarkmış. Ayakta ama duruşu bir tuhaf. Kuklaların ki gibi, sanki uzuvlarının kontrolü onda değil. Kadın üzerine gelince Adrian bir adım geri çekiliyor. Hazırlıksız yakalandı. Namluyu doğrultmaya çalışıyor. Eli, hatta bütün vücudu titriyor. Boştaki elini gözüne siper ediyor</span></p>

  <p class="msonormal1"><span class="calibre13">“Ne istiyorsun?” diye soruyor.</span></p>

  <p class="msonormal1"><span class="calibre13">Kadın cevap vermiyor Adrian bir adım geri çekiliyor ve yanlışlıkla ayağına yüklenince dizi tutmaz oluyor. Düştü düşecek.</span></p>

  <p class="msonormal1"><span class="calibre13">“Seni vurmak istemiyorum!” diye bağırıyor</span></p>

  <p class="msonormal1"><span class="calibre13">Kadın ilerlemeyi sürdürüyor. Ona yaklaşıyor.</span></p>

  <p class="msonormal1"><span class="calibre13">“Odaya geri dön,” diyor Adrian.</span></p>

  <p class="msonormal1"><span class="calibre13">Tetiği çekiyor ve iki kurşun sıkıyor. İlk kurşun tavana, İkincisi kadının göğsüne isabet ediyor. Ama filmlerde vurulan insanların aksine kadın geri devrileceğine ileri savruluyor. Adrian bir el daha ateş ediyor ve bu sefer kurşun kadının karnına isabet ediyor. Kadın üzerine yürümeyi sürdürüyor. Adrian kadının kendisine vurmasına engel olmak için kollarını vücuduna siper ediyor ve yalpalıyor. Geri geri kaçmaya çalışırken bütün ağırlığını yanlışlıkla sakat ayağına veriyor ve ayağın ağırlığı taşıması imkânsız olduğundan boş bir çuval gibi yere yığılıyor. Anne, Adrian’nın üstüne düşüyor. Adrian anneyi ittiriyor Anne yana yuvarlanıyor ve yüz yüze geliyorlar.</span></p>

  <p class="msonormal1"><span class="calibre13">Adrian tepesinde dikilen Cooper’ı farkediyor Hastanedeki delilere benziyor adam. Pantolonunun önü ıslak, gömleğinde hâlâ iki gece önce öldürdüğü kızın kanı var. Çoktan iki gece oldu mu? Adrian ayağını gördüğünde bir bakıyor, ayak parmaklarından biri daha düşmüş. Koptuğunu hissetmedi bile.</span></p>

  <p class="msonormal1"><span class="calibre13">Silahı doğrultmaya çalışıyor; ama silah artık elinde değil. Eli boş. Tıpkı yıllar önce okulda üstüne işedikleri zamanki gibi tamamen savunmasız kaldı. Neler olacağını biliyor. Cooper eğilip silahı yerden alıyor.</span></p>

  <p class="msonormal1"><span class="calibre13">“Canım yanıyor,” diyor Adrian. “Lütfen Cooper, bana yardım et. Sen benim tek dostumsun, lütfen...”</span></p>

  <p class="msonormal1"><span class="calibre13">Cooper çömelip namluyu Adrian’ın göğsüne yaslıyor ve gülümsüyor. Adrian da gülümsüyor Her şey yoluna girecek. Namlu sıcak. Bir saniye sonra kalp krizini andıran bir hisle doluyor vücudu. Her yanı kramplar içinde, ama gözü artık acımıyor Dünya hastaneye kaldırıldığı</span></p>

  <p class="msonormal1"><span class="calibre13">zamanki gibi pasparlak. Namlu iyice ısındı, her yer bembeyaz. Derken dünya kararıyor. Göğsünden akan kanlar yerde iki ayrı birikinti oluşturuyor Hâlâ görebilen tek gözüyle dünyanın kaybolup gidişini seyrediyor Adrian.</span></p>

  <p class="msonormal1"><span class="calibre13">Katie’yi, sevgili Katie’sini izliyor. Kız odadan çıktı, çıplak ve o kadar güzel ki... Adrian onu asla Cooper'a vermezdi. Ayağa kalkan Cooper kıza yaklaşıyor.</span></p>

  <p class="msonormal1"><span class="calibre13">Adrian’ın duyduğu son sözler Cooper'ın kıza söyledikleri.</span></p>

  <p class="msonormal1"><span class="calibre13">“Söylemem gereken bir şey var,” diyor sırtını Adrian’a dönüp namluyu Katie'ye doğrultan Cooper. “Sana karşı pek dürüst davranmadım.”</span></p>

  <p class="msonormal1"><span class="calibre13">Ve sonra Adrian kendisini verandada otururken görüyor O artık yaşlı bir adam ve Katie’yle birlikte gündoğumunu izliyorlar. Cooper artık hayatlarının bir parçası değil. Gündoğumu kayboluyor, gündüz geceye karışıyor. Kızın elini tutuyor Adrian, karanlık çöküyor ve her şey kaybolup gidiyor.</span></p>

  <p class="msonormal1"><span class="calibre13">Donovan Green’e verdiğim sözü düşünüyorum. Cooper Mey ile beş dakika geçirmek istemişti ve Adrian Loaner olmasa belki ona beş dakikasını verirdim. Schroder’i arıyorum. Emma, Schroder ve kendim için yapabileceğimin en iyisi bu. Schroder ile aramın iyi olmasını istiyorum. Gelecekte ona ihtiyacım olacak. Hapishanenin telefonu çizik içinde ve üzerine isimler, tarihler kazınmış. Yanımda duran gardiyan bütün konuşmayı dinliyor</span></p>

  <p class="msonormal1"><span class="calibre13">Schroder, Grover Hills'te yatan hastaların ve çalışan personelin kayıtları için mahkeme emri çıkardıklarını söylüyor. Personeli sorgulamaya öğlene doğru başlayacaklarmış ve herkes şimdiden avukat tutmuş. Ona bütün bunların iyi haber olduğunu söyleyip Emma Green'in esir tutulduğunu düşündüğüm adresi veriyorum. Bu sonuca nasıl vardığımı soruyor, ama açıklayacak vakit yok. Benimle orada buluşmasını rica ediyorum. Bu sefer haklıyım. Muhtemelen ondan yirmi dakika önce gideceğim yere varacağım ve yirmi dakikada her şey olabilir. Beklememi söylüyor, bense gidip kontrol edeceğimi söylüyorum. Şüpheli bir şeyler görürsem onu arayacağım.</span></p>

  <p class="msonormal1"><span class="calibre13">“Nasıl arayacaksın? Adrian, cep telefonunu parçaladı.”</span></p>

  <p class="msonormal1"><span class="calibre13">“Öylece oturup bekleyemem. Yirmi dakika çok uzun zaman.”</span></p>

  <p class="msonormal1"><span class="calibre13">“Tate..”</span></p>

  <p class="msonormal1"><span class="calibre13">“Kapatmalıyım,” diyorum ve ahizeyi yerine bırakıyorum.</span></p>

  <p class="msonormal1"><span class="calibre13">Tam telefondan uzaklaşacakken fikrimi değiştirip Donovan Green’i arıyorum.</span></p>

  <p class="msonormal1"><span class="calibre13">“Kalem kâğıdın var mı?”</span></p>

  <p class="msonormal1"><span class="calibre13">“Evet."</span></p>

  <p class="msonormal1"><span class="calibre13">“O zaman söyleyeceklerimi not al." Adresi veriyorum. “Emma’nın orada olduğuna eminim."</span></p>

  <p class="msonormal1"><span class="calibre13">“Kızım iyi mi?”</span></p>

  <p class="msonormal1"><span class="calibre13">“Bilmiyorum. Cooper Riley ile beş dakika geçirmek istiyorsan acele et.”</span></p>

  <p class="msonormal1"><span class="calibre13">Telefonu kapatıyorum.Green polislerden önce oraya varamaz.Emma hayattaysa muhteşem bir birleşme olacak. Ölmüşse Donovan kızının cesedini görüp yıkılacak, ama istediği buydu ve ben olsam ben de gerçekleri bilmek isterdim. Ona bu kadarını borçluyum.</span></p>

  <p class="msonormal1"><span class="calibre13" xml:lang="FR">Edward Hunter yolu iyi tarif etmiş, ama yıllardır oraya gitmediği için tam hatırlamadığı detaylar var Konuşurken kendine güveniyordu ve ben de bana verdiği tarife güveniyorum. Haritasıyla arabadaki haritayı karşılaştırıyor ve bu iş bittiğinde gidip kendime en pahalı GPS'lerden almaya söz veriyorum. Asma kilitler. Dikenli teller. Bir daha işimin buralara düşmesine sebep olan bir davayı asla kabul etmeyeceğim.</span></p>

  <p class="msonormal1"><span class="calibre13">Çiftlik evi karşımda beliriyor. İngiliz çatılı evlerden, iki tarafı kırmızıya boyanmış, çatı siyah, pencere pervazları ve kapılar beyaz. Anlaşılan adamın büyük babası filmde bir çiftlik evi görüp aynısından yaptırmaya karar vermiş. Tek eksiği pencerenin önüne bırakılmış, dumanları tüten bir turta. Çiftliğe giden yolda Emma Green’in arabasını görüyorum ve gaza basıyorum. Arabamı saklayabileceğim bir yer bulmak için beş yüz metre daha gitmem gerekiyor. Bagajdan krikoyu alıp çitin üstünden atlıyorum. Uzun zamandır bu tarlalarda bir şey yetiştirilmemiş. Toprak sert, çimenler uzun ve otlar birbirine girmiş. Görülebileceğim camların sayısını azaltmak umuduyla bahçeyi çaprazlamasına geçip Donovan Green’in bana verdiği ve Adrian’ın benden aldığı tabancadan çıkan kurşun sesini duymayı, birinin işimi bitirmesini bekliyorum. Fakat kimse ateş etmiyor.</span></p>

  <p class="msonormal1"><span class="calibre13">Eve vardığımda otlar yüzünden bacaklarım kaşınıyor. Duvara yaslanıyorum, ahşap ılık. Isı tenime işliyor. Kimseden eser yok. Ses yok. Pencerelerden bakıp içeriyi kontrol ediyorum, ama perdenin ötesini göremiyorum. Salon. Çiçek desenli örtüler Meşe kahve masası. Bir tonluk eski bir televizyon. Her şey büyükanne ile büyükbaba hâlâ orada yaşıyormuşçasına tertipli. Pencerenin önünden geçip bir sonrakinden içeri bakıyorum. Çift kişilik yatağın yer aldığı büyük yatak odası. Battaniyeler yerde. Sonraki pencere kapkara. Hiçbir şey göremiyorum. Perde kumaşından daha kaim bir kumaşla kaplanmış.</span></p>

  <p class="msonormal1"><span class="calibre13">Arka tarafın yolunu tutuyorum. Arka kapının önündeki tahtalar gıcırdıyor Olduğum yerde duruyorum. Birkaç saniye bekliyorum, ama kimse sesi kontrol etmeye gelmiyor. Duvar dibinden yürümeye özen gösteriyorum. O taraftaki parkeler diğerleri kadar gıcırdamıyor. Kapının kolunu çevirdiğimde kapı gıcırdayarak açılıyor. Mutfağa adım atıyorum. Derli toplu. Beyaz fayanslar. Ortada kahve masası var. Duvardaki takvim altı yıl öncesinin. Rengi atmış ve kenarları kıvrılmış. Tarihlerden biri daire içine alınmış. Yanında eski tip el yazısıyla yazılmış rengi atmış bir kelime: Düğünümüz. Pencereden süzülen günışığı mutfağı ışığa boğuyor. Kapıyı arkamdan kapayıp olduğum yerde duruyor ve evi dinliyorum. Elektroşok tabancalı bir akıl hastasına karşı elimde krikoyla ben. Ne kadar şansım var ki?</span></p>

  <p class="msonormal1"><span class="calibre13">Amerikan mutfak, yemek odasıyla birleşiyor. Biri salona, diğeri koridora açılan iki kapı var. Salonu görebiliyorum. Kimsecikler yok. Koridora çıkıyorum. Sağa mı gitmeli, sola mı? Bir tarafta üst kata çıkan basamaklar var. Diğer taraf ise düz gidip sağa kıvrılıyor. Zemin katta kalıp köşeyi döndükten sonra eski mobilyaların ve kötü resimlerin önünden geçiyorum. Sonuna kadar açılmış bir kapı. Menteşeler ters takıldığından kapı dışarı doğru açılıyor. Diğer tarafa geçiyorum. İki ceset çıkıyor karşıma. Odaya doğru dürüst bakabilmek için kapıyı kapatıyorum. İçerisi boş. Duvarlar yalıtılmış ve yerde kan lekeleri var. Burası Hunter ikizlerinin inşa ettiği Çığlık Odası. En az dokuz erkeğin hayatlarım kaybettikleri yer Gecenin sıcağına rağmen baştan aşağı ürperiyorum. Kurbanlarını belki birkaç gün tutuyorlardı bu odada, belki de aylarca.Kapıyı kapayıp cesetleri kontrol ediyorum. Bir kadın ve bir erkek. Kadın yetmişlerinde. Erkek Cooper'ın evini yakan ve beni kaçırmaya çalışan adam. Göğsünde kurşun delikleri var. Gözleri açık, ama biri kör Yere çömelip kadının nabzını kontrol ediyorum. Atmıyor Adrian’ı kontrol etmeye zahmet etmiyorum; gereksiz. Silahı göremiyorum. Demek Cooper Riley aldı. Emma Green’i de götürmüş olmalı. Polisin ne bildiğini bilmiyor, herhalde buradan kurtulup olayları kendisini masum gösterecek şekilde anlatmanın planlarını yapıyordur. Kimsenin sağ kurtulmasına izin veremez.</span></p>

  <p class="msonormal1"><span class="calibre13">Öyleyse neden Emma Green’in cesedini görmüyorum?</span></p>

  <p class="msonormal1"><span class="calibre13">Koridordan kurşun sesini andıran ve boğuk bir çığlık duyuluyor ve ben de o yöne koşuyorum. Kurşun sesi olamayacak kadar zayıf, ama kurşun sesini andıran ikinci bir gürültü duyuluyor. Koşmak istesem de yavaş ve temkinli adımlarla yürümekte karar kılıyorum. Banyoyu ve boş yatak odasını geçiyorum. Sonraki yatak odasındaki çift kişilik yatakta Emma Green’i görüyorum. Kız çıplak. Cooper Riley gözümün önünde kızın önüne dikilmiş, kemeriyle üstünde elektroşok tabancasının durduğu komodine vuruyor. Kemerin şaklamasıyla Emma havaya sıçrıyor Duyduğum gürültü buymuş. Elleri arkadan bağlanmış ve adamdan uzaklaşmaya çalışıyor Öne çıkıyorum. Cooper ya varlığımı hissediyor ya da Emma’daki değişimi hissettiği için bana dönüyor Yatak odasının koca camı tam arkasında. Koşarak üstüne atlayıp onu camdan atmayı düşünüyorum. Sorun şu ki beni de beraberinde götürebilir ve ben yere yapışırken belki o saman yığınına düşer Silahı kapıp bana saldırıyor ve ben de krikoyu savuruyorum. Demir koluna çarptığında dudaklarından dökülen inlemeyle beraber silah yere düşüyor. Kriko cama çarpıp çatlatıyor,tabancaysa yan taraftaki açık pencereden dışarı uçuyor. Cooper bana saldırdığında aynı şekilde karşılık veriyorum. Çeneme isabet eden sert bir yumruk atıyor, ben de onun suratına bir tane indiriyorum. Gerileyip tekrar bana saldırmaya kalktığında, onu yakalıyorum ve ikimiz birlikte komodine çarpıyoruz. Komodindeki eşyalar üstümüze dökülüyor. Fırça, ayna, biblolar, birkaç roman, bulmaca, içinde yüzen bir şeyle kalın camlı bir kavanoz. Emma yataktan inip kapıya koşuyor biz dövüşürken.Cooper’ı ittirip yanağına bir yumruk indiriyorum, ama ben ikinci yumruğu indiremeden kavanozu alıp kafama fırlatıyor.</span></p>

  <p class="msonormal1"><span class="calibre13">Kavanoz kafama isabet edince bütün kemiklerim parçalanmış gibi hissediyorum. Kavanozun camı çatlarken kesik parmak burnuma çarpıp sekiyor ve sıvılar gözlerime sıçrıyor Acı korkunç. Sıvı yüzünden gözlerim kararıyor Göz kapaklarımı açık tutmakta zorlanıyorum. Gözlerimi kırpıştırarak sıvıdan kurtulmayı deniyorum, ama işe yaramıyor</span></p>

  <p class="msonormal1"><span class="calibre13">Cooper üstüme yükleniyor. Hatlarını seçemiyorum. Elleri gırtlağıma yapışıyor. Ellerinden kurtulmaya çalışıyorum, ama kollarımı oynatamıyorum. Çiş ve ter kokusu geliyor burnuma. Tahtalar çatırdıyor Ağzımda kanın tadını alıyorum. Bu savaşı yavaş yavaş kaybediyorum. Tek umudum Schroder’in kapıdan girmesi.</span></p>

  <p class="msonormal1"><span class="calibre13">Girmiyor.</span></p>

  <p class="msonormal1"><span class="calibre13">Cooper boğazımı sıkıyor.</span></p>

  <p class="msonormal1"><span class="calibre13">Gözlerimi kırpıştırıyorum. Beynim zonkluyor. Gözlerim neredeyse yuvalarından fırlayacak. Derken bir şey görüyorum. Silaha benzeyen, ama silah olamayacak siyah bir nesne. Cooper nereye baktığımı görmek için başını çeviriyor ve bir saniye sonra metaller çenesine saplanıyor</span></p>

  <p class="msonormal1"><span class="calibre13">“Seni lanet olasıca!” diye bağıran Emma Green tetiğe asılıyor.</span></p>

  <p class="msonormal1"><span class="calibre13">Vücudu kasılan Cooper bir saniye sonra bilincini kaybedip yere yığılıyor. Elektrik akımının yarattığı çatırtılar Gözümün önünde ufak ışıklar dans ediyor Hayır, ışık değil, tabancadan fırlayan kâğıt parçalan. Cooper’ın boğazımı sıkan elleri gevşiyor ve yüzü yüzüme yapışıyor. Onu ittiriyorum. Emma’nın elindeki elektroşok tabancasından çıkan teller Cooper'ın çenesine saplanmış. Kızın eli hâlâ tetikte. O elini tetikten çekene dek Cooper titremeye devam ediyor.</span></p>

  <p class="msonormal1"><span class="calibre13">Gözlerimi siliyorum, ama her şey hâlâ bulanık. Emekleyerek uzaklaşıp dizlerimin üzerine doğruluyorum ve yan yan yürüyüp duvarın dibine yığılıyorum. Emma elektroşok tabancasını yere bırakıp krikoyu alıyor. Elleri bağlı, ama artık arkasında değil, önünde. Ayaklarım kollarının arasından geçirmiş olmalı.</span></p>

  <p class="msonormal1"><span class="calibre13">“Sen de kimsin?" diye soruyor bana. “Kahrolasıca, sen de kimsin?”</span></p>

  <p class="msonormal1"><span class="calibre13">Ellerimi havaya kaldırıp krikoyu savurması ihtimaline karşı savunmaya geçiyorum. “Baban, beni seni bulmam için yolladı,” diyorum.</span></p>

  <p class="msonormal1"><span class="calibre13">“Tamdık geliyorsun.”</span></p>

  <p class="msonormal1"><span class="calibre13">“Öyledir çünkü -”</span></p>

  <p class="msonormal1"><span class="calibre13">“Geçen yıl bana çarptın! Neler oluyor? Sen de buraya beni öldürmeye geldin?”</span></p>

  <p class="msonormal1"><span class="calibre13">“Hayır, hayır, kesinlikle hayır,” diyorum soluklanmı kontrol altına almaya çalışarak.</span></p>

  <p class="msonormal1"><span class="calibre13">Cooper bağırıyor. Kolunu kıpırdatmaya çalışıyor, ama yapamıyor Ağzı açıldı, dili şişmiş. Boğazında da bir şiş var. Yüzü morarmaya başladı ve nefes alamıyor. Ağzına uzanmayı deniyor, ama yapamıyor.</span></p>

  <p class="msonormal1"><span class="calibre13">“Baban beni tuttu çünkü -” diye söze girdiğimde terle kanşık kan başımdan aşağı akıyor. Gözlerimi silip duruyorum. Kavanozdaki sıvı her ne ise çok canımı yaktı. “Sana bu kadarını borçlu olduğumu düşündü. Kendisine bunu borçlu olduğumu düşündü. Bu yüzden bu vakayı aldım.”</span></p>

  <p class="msonormal1"><span class="calibre13">“Olduğun yerde kal,” diyor. “Sakın kıpırdama. Hareket ettiğini görürsem demiri kafana indiririm. Dalga geçmiyorum.”</span></p>

  <p class="msonormal1"><span class="calibre13">“Ya o?” diye soruyorum Cooper’ı işaret ederek. Yüzü mosmor.</span></p>

  <p class="msonormal1"><span class="calibre13">“Beni öldürecek miydi?” diye soruyor “Evet.”</span></p>

  <p class="msonormal1"><span class="calibre13">“O zaman bırak ölsün.”</span></p>

  <p class="msonormal1"><span class="calibre13">“Bunu istemezsin,” diyorum. “Şimdi istiyormuşsun gibi geliyor, ama ileride pişman olursun. İnan bana.” Doğrulmaya çalışıp gözlerimi siliyorum. Derin derin nefes alıyorum ve Cooper’ın yanına gitmeyi deniyorum. Ne yazık ki dizim şişti ve ayakta durmakta güçlük çekiyorum.</span></p>

  <p class="msonormal1"><span class="calibre13">“Olduğun yerde kal," diyor bana.</span></p>

  <p class="msonormal1"><span class="calibre13">“Ölecek.”</span></p>

  <p class="msonormal1"><span class="calibre13">“Kıpırdayacak olursan bunu kafana indiririm. Cep telefonun var mı?”</span></p>

  <p class="msonormal1"><a id="bookmark35"><span class="calibre13">‘Yok.”</span></a></p>

  <p class="msonormal1"><span class="calibre13">“Yalancı,” diyor. “Herkesin cep telefonu vardır.”</span></p>

  <p class="msonormal1"><span class="calibre13">“Öyle mi? Seninki nerede?” diye soruyorum.</span></p>

  <p class="msonormal1"><span class="calibre13">"Bilmiyorum. Telefonumu o aldı.”</span></p>

  <p class="msonormal1"><span class="calibre13">Gömleğimin kenarıyla yüzümü siliyorum. Görüntüler netleşmeye başladı. Cooper boğuluyormuş gibi sesler çıkarıyor</span></p>

  <p class="msonormal1"><span class="calibre13">“Neden ona yardım etmeyi istiyorsun?” diye soruyor.</span></p>

  <p class="msonormal1"><span class="calibre13">“Polisler yoldadır, ama gelmelerine beş on dakika daha var. İnan bana bu adamın ölmesini ben de senin kadar istiyorum, fakat aradığım biri daha var. Canını yaktığı bir kız daha.”</span></p>

  <p class="msonormal1"><span class="calibre13">“Sana inanmıyorum.”</span></p>

  <p class="msonormal1"><span class="calibre13">“Bana güvenmek zorundasın.”</span></p>

  <p class="msonormal1"><span class="calibre13">“Hayatım boyunca bir daha kimseye güvenmeyeceğim.”</span></p>

  <p class="msonormal1"><span class="calibre13">Cebime uzanıp Donovan Green'in hapisten çıktığım gün bana verdiği fotoğrafı buluyorum.</span></p>

  <p class="msonormal1"><span class="calibre13">“Bunu bana baban verdi," diyorum kıza fotoğrafı göstererek. “On yaşına bastığın gün çekilmiş. Hediye olarak evcil hayvan istiyormuşsun ve istediğine kavuşamayınca evden kaçmışsın. Seni iki blok ötedeki parkta, ağaçlardaki kuşlarla arkadaş olmaya çalışırken bulduğunu anlattı. Seni bulduklarına çok sevinmişler. Tam seni azarlayacakları zaman dil döküp paçayı sıyırmışsın. Babana istediğin hediyeye kavuşamadığın için değil, sürekli bir şeyler isteyerek onları üzdüğün için evden kaçtığını söylemişsin. Bunları uydurduğunu biliyormuş, ama o kadar inandırıcıymışsın ki vicdan azabı çekmesine sebep olmuşsun ve seni azarlayamamış. Bana her zaman konuşarak paçayı sıyırmanın bir yolunu bulduğundan bahsetti. "Krikoyu bırakıp bana yardım et Emma”</span></p>

  <p class="msonormal1"><span class="calibre13">“Sana tüm bunları babam mı söyledi?”</span></p>

  <p class="msonormal1"><span class="calibre13">Başımı sallıyorum. Krikoyu elinden bırakmıyor, ama başıyla Cooper’ı işaret ediyor. “Ona yardım et,” diyor. "Ne soracaksan sor.”</span></p>

  <p class="msonormal1"><span class="calibre13">Cooper’ın yanına çömeliyorum.</span></p>

  <p class="msonormal1"><span class="calibre13">“Sakinleş," diyorum ona.</span></p>

  <p class="msonormal1"><span class="calibre13">Sakinleşmiyor. Fazla hareket ettiği de söylenemez, ama omuzları kıpırdıyor, oysa hiç kımıldamadan durmalı.</span></p>

  <p class="msonormal1"><span class="calibre13">"Kıpırdamayı kes yoksa öleceksin. Şimdi... Canın çok yanacak, ama hayatta kalacaksın. Anladın mı?”</span></p>

  <p class="msonormal1"><span class="calibre13">Kıpırdanmayı kesiyor.</span></p>

  <p class="msonormal1"><span class="calibre13">Yerdeki kalemi alıp kırarak plastik bir tüp elde ediyorum.</span></p>

  <p class="msonormal1"><span class="calibre13">“Ona ne yapacaksın?” diye soruyor Emma.</span></p>

  <p class="msonormal1"><span class="calibre13">“Hayatını kurtaracağım.” Cooper'a dönüp, “Ne yapacağını anladın mı?" diye soruyorum.</span></p>

  <p class="msonormal1"><span class="calibre13">Gözleri anladığını söylüyor. Kırık kavanozdaki cam parçalarından büyükçe bir tanesini alıyorum. Bir elimle kafasını yere yapıştırıyorum ve sonra da camla boğazını kesiyorum. Çırpınmaya başlıyor. Yüzü ter damlalarıyla dolu. Kesik yeterince büyüyünce tüpü delikten içeri sokuyorum.</span></p>

  <p class="msonormal1"><span class="calibre13">Artık nefes alıp veriyor.</span></p>

  <p class="msonormal1"><span class="calibre13">Siren sesleri.</span></p>

  <p class="msonormal1"><span class="calibre13">“Polisler geldi,” diyorum kıza. “Gidip giyin. Ben onun başında beklerim.”</span></p>

  <p class="msonormal1"><span class="calibre13">Emma odadan çıkıyor ve Cooper yerinden kıpırdamıyor. Derisi mordan normale döndü. “Natalie Flowers'ı hatırlıyor musun?” diye soruyorum ona.</span></p>

  <p class="msonormal1"><span class="calibre13">Kendinde başım sallayacak gücü buluyor.</span></p>

  <p class="msonormal1"><span class="calibre13">“Nerede olduğunu biliyor musun?”</span></p>

  <p class="msonormal1"><span class="calibre13">Başını iki yana sallıyor.</span></p>

  <p class="msonormal1"><span class="calibre13">“En ufak bir fikrin yok mu?”</span></p>

  <p class="msonormal1"><span class="calibre13">Başım yine iki yana sallıyor.</span></p>

  <p class="msonormal1"><span class="calibre13">“Bilsen söyler miydin?”</span></p>

  <p class="msonormal1"><span class="calibre13">Tekrar baş sallama.</span></p>

  <p class="msonormal1"><span class="calibre13">“Onu o hale sen getirdin, biliyorsun değil mi?”</span></p>

  <p class="msonormal1"><span class="calibre13">Başını sallayarak beni onaylıyor.</span></p>

  <p class="msonormal1"><span class="calibre13">“O kıza yaptıkların yüzünden pek çok insan öldü. Sen tam bir pisliksin! Yakında dünyanın geri kalanı da bunu öğrenecek, çünkü ne mal olduğunu ispatlayan fotoğraflar çekmişsin. Senin iğrenç bir tecavüzcü olduğunu bilecekler. Hapisten yeni çıktım. İçerinin nasıl olduğunu bilirim, ama senin yaşayacakların benimkinden çok daha feci olacak. Benim hapishanede yaşadıklarım, senin yaşayacaklarının yanında balayı gibi kalır. Natalie’yi bulmama yardım et, belki o zaman ben de sana yardım ederim. Belki her gün tecavüze uğramaktan kurtulursun, ha?”</span></p>

  <p class="msonormal1"><span class="calibre13">Elini kaldırıp bir şeyler yazmak istediğini işaret ediyor. Nefes aldıkça kalemden ıslık sesine benzeyen sesler yükseliyor. Kırdığımda kalemden fırlayan ucu bulup bulmaca kitapçığıyla birlikte eline tutuşturuyorum. Kitapçığın kenarına bir şeyler karalayıp kalemi bırakıyor Ne yazdığına bakıyorum.</span></p>

  <p class="msonormal1"><span class="calibre13">Siktir git yazmış. Ona bakıyorum. Sırıtıyor Sonra plastik tüpü çekip çıkarıyor gırtlağından.</span></p>

  <p class="msonormal1"><span class="calibre13">Gülümsemesi en fazla on saniye kalıyor suratında. Durum onun kontrolünde, kaderi onun kontrolünde ve olayların nasıl gelişeceğini o kontrol ediyor. Hapse düşmeyecek, yaptıklarının sorumluluğunu alması gerekmeyecek, gazetelere manşet olmayacak. Aşağılanmak-tansa ölümü seçiyor Gözlerinden ne düşündüğü anlaşılıyor. Verdiği karardan memnun. Sonra gülümsemesi ufukta yitip giden bir gemi gibi kayboluyor. Suratı morarıyor, alnı boncuk boncuk ter damlaları içinde kalıyor.</span></p>

  <p class="msonormal1"><span class="calibre13">Artık verdiği karardan eskisi kadar memnun değil.</span></p>

  <p class="msonormal1"><span class="calibre13">Yirmi saniye sonra yüzünde gülümsemeden eser kalmayacak. Plastik tüpe uzanmaya çalışıyor. Onu gırtlağına yaklaştırıyor. Ucunu kesiğe yaslıyor, ama içeri sokamıyor. Kanama yüzünden açıyı tutturamıyor. Tüp parmaklarının arasından kayıp duruyor. Parmağıyla gırtlağındaki deliği genişletmeyi deniyor, ama bu sefer de tüpü düşürüyor Plastik ayaklarımın dibine yuvarlanıyor En fazla otuz saniyesi kaldı. Gözleriyle adeta bana yalvarıyor. Konuşmayı deniyor, ama başaramıyor. Dudaklarında hep aynı kelime var.</span></p>

  <p class="msonormal1"><span class="calibre13">Yardım et.</span></p>

  <p class="msonormal1"><span class="calibre13">Bana yazdığı mesajı gösterip bulmaca kitabını kucağına fırlatıyorum. Önce kitapçığa, sonra bana bakıyor. Daha önce hiç kimsenin gözlerinde öyle bir panik görmemiştim.</span></p>

  <p class="msonormal1"><span class="calibre13">Bakması zor</span></p>

  <p class="msonormal1"><span class="calibre13">Seyretmek istemiyorum.</span></p>

  <p class="msonormal1"><span class="calibre13">Seyretmek zorunda değilim. Uzanıp plastik tüpü alıyorum ve cebime atıp yatak odasından çıkıyorum. Adrian’ın ve annenin cesetlerinin yanından geçiyorum. Arka kapıdan çıkıp yatak odasından gelen öğürme seslerinden uzaklaşıyorum ve evin etrafını dolaşıyorum. Tabanca camdan uçup bahçeye düşmüş, onu alıp cebime koyuyorum. Pencereden içeri bakıyorum, Cooper hareketsiz. Onu ben öldürmedim. Onu kurtarabilirdim, ama kurtarmamış olmak beni rahatsız etmedi. Tüpü camdan içeri fırlatıyorum. Schroder'e onun neden cebimde olduğunu anlatmakla uğraşmak istemem. Kırık parça Cooper’ın cesedine doğru yuvarlanıyor.</span></p>

  <p class="msonormal1"><span class="calibre13">Emma Green evin önünde. Kot pantolon ve pamuklu bir gömlek giymiş. Kriko ise hâlâ elinde. On metre mesafeye gelince duruyorum, çünkü ona yaklaşan ilk kişiye saldıracakmış gibi görünüyor. Polisler geldiğinde bile krikoyu elinden bırakmıyor.</span></p>

  <p class="msonormal1"><span class="calibre13">Donovan Green'in aracı polis araçlarının hemen arkasında ve yolcu koltuğunda eşi Hillary olduğunu tahmin ettiğim bir kadın var Arabayı tanıyan Emma demiri fırlatıp onlara doğru koşuyor Adamın karısı arabanın durmasını beklemeden kapıyı açıp dışarı çıkmaya kalkıyor. Az kalsın yere düşecek. Donovan motoru durdurmaya zahmet etmiyor. İkisi de bana bakmıyorlar, gözleri kızlarında. Birbirlerine sarılışlarını gördüğümde yüzüme bir tebessüm yayılıyor Schroder yanıma geliyor O da, yanındaki polisler de silahlı. İhtiyatlı adımlarla eve yaklaşıyorlar.</span></p>

  <p class="msonormal1"><span class="calibre13">“Adrian?” diye soruyor.</span></p>

  <p class="msonormal1"><span class="calibre13">“Öldü.”</span></p>

  <p class="msonormal1"><span class="calibre13">“Cooper?”</span></p>

  <p class="msonormal1"><span class="calibre13">“O da öldü.”</span></p>

  <p class="msonormal1"><span class="calibre13">“Tanrı aşkına,” diyor. “Bana neler olduğunu anlat.”</span></p>

  <p class="msonormal1"><span class="calibre13">Gözlerimi Emma ve ailesinden ayırmaksızın Christchurch güneşi etrafımızı saran tarlaları tutuşturmaya çalışırken ona neler olduğunu anlatıyorum.</span></p>
</body>
</html>
