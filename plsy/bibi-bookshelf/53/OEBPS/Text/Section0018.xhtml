<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON ALTINCI BÖLÜM</span></b></h3>

  <p class="msonormal1"><span class="calibre13">Yeni bir gün. İkinci annesi ona yeni bir günde yeni şeyler olabileceğini öğretmişti. Güne her şeyi silerek başlamalı ve önceki gün sizi öfkelendiren insanlara kendilerini affettirme şansı tanımalıydınız. Çığlık Odası'na hapsedildiği zamanlarda bu düşünme biçiminin oğlana bir yararı olmadı ve kimse ona kendini ispatlama şansı vermedi. Ama bugün yararı oluyor.Cooper’ın olabildiğince sık kendisine adıyla hitap ettiğine dikkat etti. Bir parçası bundan hoşlanıyor, aralarında bir bağ oluştuğu fikrinden hoşlanıyor ve adını her duyduğunda bu bağın gerçek olduğunu umuyor. Annesi neredeyse hiçbir zaman adını kullanmazdı. Ancak başı belaya girdiğinde, aşağıya kilitlenmesine sebep olan şeyler yaptığında ona adıyla hitap ederdi.Ama Cooper kendisiyle bağ kurmaya mı çalışıyor, yoksa onu kandırmaya mı çalışıyor emin değil. Kitapları okudukça bir seri katilin saldırısına uğradığınızda, öğrenebilirseniz katilin adını olabildiğince sık kullanmanız gerektiğini görürsünüz. Cooper bu nedenle ona adıyla hitap ediyor. Elbette Adrian bundan emin olamaz. Bilmemenin verdiği kafa karışıklığından hoşlanmıyor ve içten içe öfkeleniyor. Annesinin bu tür durumlarda söylediği özlü sözlerden birini hatırlamaya çalışıyor, ama aklına sadece, “Öfkeyle kalkan zararla oturur” sözü geliyor. Cooper, Adrian’ın onu incitmemesi için kendini insanileştirmeye çalışıyor, ama Adrian bunu zaten yapmazdı. Bütün bunlara kendisini mutlu eden tek şeyi incitmek için katlanmadı.</span></p>

  <p class="msonormal1"><span class="calibre13">Bugün Cooper’a hediyesini verecek ve o noktadan sonra aralarındaki bağ gerçek olacak. Hediye, dün yapılan hataların silinmesini sağlayacak. Hediye, Adrian'ın özür dileme biçimi. Yıllar önce hediye vermenin insanı hediye almaktan daha mutlu ettiğini keşfetti. Bugün de öyle olacak. Buna emin. Yıllar önce başka bir şeyleri, örneğin kedilerin canını alırken iyi hissettiğini de keşfetmişti.</span></p>

  <p class="msonormal1"><span class="calibre13">Güneş doğudaki pencerelerden içeri süzülüp kuzeye doğru yayılıyor Dün gece Cooper’la yaptıkları sohbeti dinledikten sonra biraz klasik müzik açıp uyuyakalmış. Radyo hâlâ açık, haberler başlamış ve sunucu sıcaklıktan bahsediyor. Sıcak yüzünden insanlar ölmüş, ama Adrian sebebini tam olarak anlamıyor. Madem hava o kadar sıcak insanlar niçin içeride kalmadı veya daha çok su içmedi? Radyoyu kapayıp bir süre dışarıda oturuyor. Portakal suyu içiyor. Sıcağı seviyor Günlerini o kadar çok buz gibi odalarda kilitli geçirdi ki gölgede oturmaktan hoşlanmıyor. Komşuyla arasında ağaçlardan oluşan bir duvar var ve yoldan gelen giden yok, ne kuşlar ötüyor ne rüzgâr esiyor. Bir kilometre ötedeki alçak tepe ormanla kaplı. Ağaçlar yaşlı, büyük, dallar kalın, kökler birbirine girmiş. Hava yapış yapış. İnatçı bir sinek tepesinde dolanıp duruyor. Adrian defalarca onu öldürmeyi deniyor ve sonunda portakal suyuna düşüyor sinek. Adrian, Cooper hediyeyi beğenmezse neler olacağını düşünmeye başlıyor. Onu mutsuz ediyor bu düşünceler. “Depresyon üzgün adamların oyuncağıdır,” derdi annesi. Bu lafı belki defalarca söylemiştir, ama Adrian hiç anlamadı. Parmağıyla sineği alıp birkaç saniye inceledikten sonra onu verandaya bırakıyor. Kanatlan birbirine yapışmış. Sineği parmağının ucuyla gölgeye ittiriyor.Dışarıdan birkaç derece daha soğuk olan eve giriyor. Duvarlarda ve tavanlarda sinekler var. Nasıl öyle durabildiklerini hep merak etmiştir. Üzerine konabilecekleri fazla bir mobilya yok. Mutfağa gidip bardağını yıkadıktan sonra ikinci yatak odasına gidiyor. Kız uyanmış. İçeri girip sürahiyi tutuyor ve kızın başını eğip kamışla kana kana su içmesine izin veriyor. Tam on saniye. Sonra sürahiyi çekiyor. Kız garip sesler çıkarıyor, galiba cümle kurmaya çalışıyor, ama Adrian ne dediğini anlamıyor. Anlamak istemiyor. Yeniden suyu tutuyor ve kız birkaç yudum daha aldıktan sonra başını geriye deviriyor. Kolları ve bacakları kızarmış, yüzü ve midesi ise pembe. Acaba Cooper en iyi yaptığı şeyi yapmak için onu ne kadar çekici bulmalı? Kızı temizledikten sonra ona makyaj yapmayı deneyebilir, ama nasıl yapacağını bilmiyor. Çok zor olmasa gerek.</span></p>

  <p class="msonormal1"><span class="calibre13">Bodruma indiğinde Cooper hücrenin kapısının dibinde onu bekliyor. Ufak camdan Adrian’ın basamakları inişini seyrediyor. Güneş hâlâ alçak, pencerelerden süzülüp bodrum kapısına ulaşıyor ve sonraki bir, bir buçuk saat boyunca (kapı açık kaldığı sürece) içerisi elektrikler yanıyormuş gibi aydınlık olacak.</span></p>

  <p class="msonormal1"><span class="calibre13">“Günaydın Adrian,” diyor Cooper. “İyi uyuyabildin mi?”</span></p>

  <p class="msonormal1"><span class="calibre13">“Pek sayılmaz,” diyor Adrian ve Cooper’ın bu kadar arkadaş canlısı davranması onu şüphelendiriyor. Şüphelendiriyor... Ve mutlu ediyor.</span></p>

  <p class="msonormal1"><span class="calibre13">“Çok üzüldüm. Eee, bugün ne yapacağız?”</span></p>

  <p class="msonormal1"><span class="calibre13">“Bugün sürprizine kavuşacaksın. Aslında iki tane. Biri yarını bekleyecek. Geceye uygun bir sürpriz.”</span></p>

  <p class="msonormal1"><span class="calibre13">“Ya İkincisi?”</span></p>

  <p class="msonormal1"><span class="calibre13">“Şimdilik haberlere düşmedin,” diyor Adrian. “Polis seni aramaya başladığında kötü şeyler yaptığını keşfedecektir.”</span></p>

  <p class="msonormal1"><span class="calibre13">“Doğru,” diyor Cooper. “İyi düşünmüşsün Adrian. Mükemmel düşünmüşsün. Bu konuda bir şeyler yapmalıyız, çünkü er ya da geç beni armaya başlayacaklar ve sonunda buraya gelecekler.”</span></p>

  <p class="msonormal1"><span class="calibre13">Adrian kaşlarını çatıyor. “Neden buraya gelsinler?”</span></p>

  <p class="msonormal1"><span class="calibre13">“Çünkü onlar polis. Beni arayacaklar. Kimin beni kaçırdığını çözecekler ve beni burada tuttuğunu anlayacaklar.”</span></p>

  <p class="msonormal1"><span class="calibre13">“Hayıı; anlamayacaklar” eliyor Adrian. Sesinde büyük bir özgüven var. “Sürprizlerden biri de bu. Seri katil olduğunu öğrenmelerini istemedim, bilseler seni bulmak için her şeyi yaparlardı. Bu yüzden onu yakacağım.”</span></p>

  <p class="msonormal1"><span class="calibre13">“Neyi yakacaksın?”</span></p>

  <p class="msonormal1"><span class="calibre13">“Evin ortadan kalktığında polis senin hakkında hiçbir şey öğrenemeyecek.”</span></p>

  <p class="msonormal1"><span class="calibre13">“Bekle, bekle bir saniye Adrian,” diyor ellerini cama yaslayan Cooper. “Beni dinle. Bunu yapmana gerek yok. Çok dikkatli davrandım. Evimde hiçbir şey bulamazlar.”</span></p>

  <p class="msonormal1"><span class="calibre13">“Ama böylesi en iyisi! Artık eve ihtiyacın yok ve yok olması daha güvenli. Bunu senin için yapıyorum! Temkinli davranmalıyım,” diyor, “bir iki saat içinde dönüp sana öğle yemeğini getiririm,” diye ekliyor. Cooper kendisine seslenmeyi sürdürürken başını sallayarak üst kata çıkıyor: Koleksiyon yapmanın bu kadar zor olduğu kimin aklına gelirdi?</span></p>
</body>
</html>
