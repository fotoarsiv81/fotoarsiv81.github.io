<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON BEŞİNCİ BÖLÜM</span></b></h3>

  <p class="msonormal1"><span class="calibre13">Özgür bir adam olarak uyandığım ilk gün. Telefonumu şarja takıp Emma Green'i sağ bulmak umuduyla bu sıcakta dışarı adım atmadan önce karnımı bir kâse mısır gevreğiyle doyuruyorum. Amaç başına bir şey gelmeden Emma'yı kurtarmak. Bunu yapabileceğime inanmayı sürdüreceğim. Dün hava çok sıcaktı ve bugün daha da sıcak. Gökyüzünde tek bir bulut bile yok, ama olsaydı eminim onlar da alev alev yanardı. Tabiat ana nefesini tutmuş olmalı, çünkü en ufak bir esinti bile hissedilmiyor. Port Hills tarafında bulutlar var ve yanan otların dumanları gökyüzünü griye döndürmüş. Dün gece kiralık arabayı evin önüne park etmiştim, şimdiyse bunun cezasını çekiyorum. Direksiyon dokunamayacağım kadar ısınmış ve arabada unuttuğum güneş gözlüklerinin çelik sapları da burnumu yakıyor. Kapıları açıp yola çıkmadan önce içerisini biraz soğutmaya çalışıyorum. Saat neredeyse on oldu, trafik bir saat öncekinden çok daha az. Herkes yorgun. Herkes, her ne yapıyorsa bir günlüğüne izin almak ve o günü serin evinde uyuyarak geçirmek istiyormuş. Canterbury Üniversitesi'ne vardığımda da durum farklı değil. Otoparkın dörtte biri dolu ve etrafını saran huş ağaçlarına ağaç demeye bin şahit ister İnsanlar yarı baygın bir halde arabalarına binip iniyor.</span></p>

  <p class="msonormal1"><span class="calibre13">Canterbury Üniversitesi eski ve yeni binalardan oluşan çirkin bir bina kompleksi. Soğuk savaş döneminde her halde Sovyet üniversiteleri böyle görünürdü. Modern binalarsa olsa olsa aya inşa edilecek yapılara benziyorlar. Bir iki tane çok daha eski, Karındeşen Jack döneminden kalma gotik bina var. Gri taşları pislik ve kuş boklarıyla kaplanmış, kuzey rüzgârı yüzünden her tarafları nem lekeleriyle dolu. Aradaki modern binalar çelik kirişleri ve parmak izleriyle kaplı büyük camlarıyla insana en son ne zaman temizlik yapıldığı sorusunu sorduruyor. Binaların hiçbirinin yuvarlak hatları yok, üniversite harcanması gerekenden bir kuruş bile fazla harcamamış; hepsi çirkin dörtgenler. Öğrencilerin çoğu tişört ve şortla dolaşıyor. Sadece bir iki tanesi siyah veya beyaz gömlek ve siyah kot giymiş. Yakalarına rozetler takmış, sürmeli gözleriyle öfkelerini göstermek için sıcağa meydan okuyan erkekler ve kadınlar. Öğrencilerin yarısından çoğu yere bakarak yürüyor. Gözleri cep telefonlarında, parmakları tuşlarda dolaşıp mesaj yolluyor ve arada sırada başka bir cep telefon kullanıcısına veya duvara çarpmamak için önlerini kontrol ediyorlar. Öğrencilerin kulaklarından çıkan beyaz kablolar ceplerinde kayboluyor. Birkaç kere yol soruyorum. Onlar için bana yol tarif etmek bir ihtiyara yardım etmekten farksız.</span></p>

  <p class="msonormal1"><span class="calibre13">Emma Green’in bir sonraki dersinin yapılacağı konferans salonuna ulaşıyorum. Önüne parlak renklere boyanmış bir heykel koymuşlar. İyi sanattan çok, kötü marangozluk eserine benzeyen tahta kirişlerden yapılma bir hilkat garibesi. Neyi temsil ettiğini çözemiyorum, belki Süpermen gelip bulabildiği bütün otobüs durağı sıralarını üst üste yığmıştır. Binanın gölgesinde, çimenlerde oturan bir grup öğrenciyi fark ediyorum. Bana öğretmenlerinin gelmediğini söylüyorlar Emma’yı sorduğumda onu gördüklerini hatırlıyorlar ama hiçbiri onu tanımıyormuş. Polis bazılarını sorguya çekmiş. Emma hakkında bilgisi olanlar, polise anlattıklarını bana da anlatmak için yanıp tutuşuyorlar. Onlarla öğretmenlerinin gelişini beklediğim bir saat verimli geçiyor ve psikoloji profesörleri derse gelmiyor. Anlaşılan aynı profesör Kriminoloji dersi de veriyormuş, fakat o dersi sadece psikoloji üçüncü sınıftaki öğrenciler alabiliyorlar. Karşımdakiler psikoloji öğrencileri olduğu için her biri Emma’nın kayboluşuyla ilgili fikir yürütüyor Aralarından bazıları yaptıkları değerlendirme doğru çıkarsa A almayı umuyor. Sanırım buralarda normal olan bu. İki haftadır psikoloji okuyan birinin önce kendine, sonra başkalarına teşhis koymaya başlayacağını kestirebiliyorum. Bana yardım etmeye hevesli olsalar da o halleri beni hüzünlendiriyor. Çok heyecanlılar, aralarından birinin olabilecek en kötü şekilde manşetlere düşecek olması onları heyecanlandırıyor ve o kişi kendileri olmadığı için mutlular.</span></p>

  <p class="msonormal1"><span class="calibre13">Sol kulağında on iki küpe olan, saçları da tırnakları kadar kısa, dar tişörtlü kıza, “Bugün gelmeyen şu öğretmen,” diyorum. “Onunla konuşmak isterdim. Adı neydi?”</span></p>

  <p class="msonormal1"><span class="calibre13">“Ona öğretmen değil, profesör demelisiniz,” diyor kız, “Unvanının unutulmasından hoşlanmaz,” diyerek adamı bir cümlede özetliyor. “Sigaranız varsa bir tane alabilir miyim?"</span></p>

  <p class="msonormal1"><span class="calibre13">“Sigara kullanmam. Profesörün adı ne?" diye soruyorum, çünkü ne sorduğumu çoktan unutmuş görünüyor.</span></p>

  <p class="msonormal1"><span class="calibre13">“Doğruya sormuştunuz; Cooper Riley,” diye cevaplıyor “Ama onu nerede bulabileceğinizi bilmiyorum. Bu derse gelmediği ikinci gün. Tesadüfe bakın. Onu görseniz hayatında hiçbir şeye geç kalmadığını düşünürsünüz. Belki de sıcak çarpmıştır.”</span></p>

  <p class="msonormal1"><span class="calibre13">“Belki,” eliyorum, ama zihnimden günleri hesaplıyorum, Emma’nın iki buçuk gündür kayıp oluşunu ve Cooper Riley’nin iki gündür derse gelmeyişini düşünüyorum. Dosyada Riley'den bahsedilmiyordu. Sorgulanması için bir neden yoktu, çünkü Emma ancak dün resmen kayıp ilan edildi. Öğretmenler odasının yerini öğrendikten sonra zaman ayırdıkları için öğrencilere teşekkür ediyorum ve yürürken Schroder’i arıyorum.</span></p>

  <p class="msonormal1"><span class="calibre13">“Cooper Riley adı senin için bir şey ifade ediyor mu?” diye soruyorum.</span></p>

  <p class="msonormal1"><span class="calibre13">“Hiçbir şey ifade etmiyor. Kim olduğunu bile bilmiyorum.” “Emma’nın profesörlerindenmiş.”</span></p>

  <p class="msonormal1"><span class="calibre13">“Tate, sana dün de söyledim, o benim vakam değil.”</span></p>

  <p class="msonormal1"><span class="calibre13">“...ve iki gündür işe gelmiyormuş”</span></p>

  <p class="msonormal1"><span class="calibre13">“Kahretsin. Şimdiden sonuçlara varmaya mı başladın?”</span></p>

  <p class="msonormal1"><span class="calibre13">“Bence bir şeyler biliyor."</span></p>

  <p class="msonormal1"><span class="calibre13">“Tate, belki adam hastadır veya başka biri hasta olduğu için çağırılmıştır.”</span></p>

  <p class="msonormal1"><span class="calibre13">“Ne olursa olsun, onunla konuşmak istiyorum,”</span></p>

  <p class="msonormal1"><span class="calibre13">“Ne istediğin önemli değil. Onunla biz konuşacağız.”</span></p>

  <p class="msonormal1"><span class="calibre13">“Lanet olsun Cari! Aynı benden istediğin gibi ilk önce sana haber verdim, ama dizginleri sana kaptırmaya niyetim yok. Beni devre dışı bırakmaya kalkma.”</span></p>

  <p class="msonormal1"><span class="calibre13">Schroder, “Seni ararım,” diyor ve telefonu kapıyor.</span></p>

  <p class="msonormal1"><span class="calibre13">Psikoloji Fakültesi’nin kendi öğretmenler odası var Anlaşılan fakülte üniversitedeki en popüler bölüm bu ve bence bu da Christchurch’ü çok güzel özetliyor. Bütün koridorlar hastane koridorları gibi: Muşamba parkeler ve pastel renkler. Profesörlerden biri öğrencilerin söylediklerini doğruluyor:Cooper Riley iki gündür işe gelmemiş.Rile’nin ofisini görebilir miyim diye sorduğumda konuştuğum kadın Cooper’dan izin almamı söylüyor.</span></p>

  <p class="msonormal1"><span class="calibre13">“Ona nasıl ulaşabilirim?</span></p>

  <p class="msonormal1"><span class="calibre13">“Arayabilirdiniz ama telefonu kapalı,” diyor kadın.</span></p>

  <p class="msonormal1"><span class="calibre13">Her ihtimale karşı bana profesörün cep ve ev numarasını veriyor Arabama giderken onu aramayı deniyorum. Telefonun kapalı veya kapsama alanı dışında olduğunu belirten mesajı dinliyorum. Evini aradığımda ise karşıma telesekreter çıkıyor.Yeniden Schroder’i arıyorum. Hattı meşgul. Rehberi kontrol edip Riley’in numarasından adresine ulaşıyorum. Zihnimde aynı soru dönüp duruyor Emma Green’i sağ gören son kişi Cooper Riley miydi?</span></p>
</body>
</html>
