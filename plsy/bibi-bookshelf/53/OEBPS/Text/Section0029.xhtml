<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">YİRMİ YEDİNCİ BÖLÜM</span></b></h3>

  <p class="msonormal1"><span class="calibre13">Donovan Green son karşılaşmamızdan bu yana hiç uyumamış gibi görünüyor Giysileri bile aynı. Saçı başı karmakarışık, gözleri kıpkırmızı ve takip edildiğinden şüpheleniyormuş gibi sürekli sağı solu kontrol ediyor Sanki son on, on iki saati bir bara kapanıp içki içerek geçirmiş.</span></p>

  <p class="msonormal1"><span class="calibre13">“İşte para," diyor zarfı uzatırken. İş kızınızı bulmaya geldi mi harcayacağınız paranın sınırı yoktur. “İpucu ne?”</span></p>

  <p class="msonormal1"><span class="calibre13">“Cooper Riley kitap yazmış,” diyorum ona. “İçinde işimize yarayacak bir şeyler olabilir”</span></p>

  <p class="msonormal1"><span class="calibre13">“Bir kitaba beş bin dolar mı vereceksin?”</span></p>

  <p class="msonormal1"><span class="calibre13">“Bu kitaba, evet. Seni sonra ararım.”</span></p>

  <p class="msonormal1"><span class="calibre13">İtiraz edecek gibi oluyor ve yanımda kalmak istiyor, ama sonunda pes edip başım sallıyor. O artık boşa çıkarsa kendini öldürebilecek bir umuda sımsıkı sarılmış, yıkık bir adam.</span></p>

  <p class="msonormal1"><span class="calibre13">“Haberlerdeki robot resmi görmüşsündür,” diyorum, “tanıdığın biri mi?”</span></p>

  <p class="msonormal1"><span class="calibre13">“Başbakana benziyor.”</span></p>

  <p class="msonormal1"><span class="calibre13">“Polisin o resmi Emma’nın ev arkadaşına veya diğer arkadaşlarına gösterip göstermediğini biliyor musun?”</span></p>

  <p class="msonormal1"><span class="calibre13">“Biri kuzenleri Larry olabileceğini düşünmüş. Sana kızımın hayatta olduğunu söylemiştim; fotoğraflar bunun ispatı,” diyor. “Onlar çekildikten sonra koşulların değişmiş olabileceğini düşündüğünü biliyorum, ama değişmedi. Kızım hayatta. Kızımın hayatta olduğunu hissediyorum,” diyor. Umarım gerçekten hissedebiliyordur. “O güçlüdür. Söylediğimin doğru olduğunu biliyorsun. Ona yaptıklarından sağ kurtuldu ve şimdi başına gelenleri de atlatacak. Konuşarak başını her tür beladan kurtarabilir.”</span></p>

  <p class="msonormal1"><span class="calibre13">Umarım öyledir. Umarım konuşabilecek durumdadır.</span></p>

  <p class="msonormal1"><span class="calibre13">“Eşim Hillary her zaman benden güçlü olmuştur,” diyor “Geçen yıl sen Emma’yı yaraladığında eşim kontrolünü hiç kaybetmedi. Ben ise paramparça oldum. Bu sefer rolleri değiştik. Karım mahvoldu. Tek yaptığı Emma’nın odasında oturup arkadaşlarının yanına taşınırken kızımızın geride bıraktığı giysilere sarılmak. Hillary tanıdığım en güçlü kadın ama bu olay... Eğer Emma sağ salim eve dönmezse. O... O... Bilmiyorum. Bilmiyorum,” diye devam ediyor kafasını sallayarak. “Lütfen onu bul, olur mu? Ölmeden önce onu bul ve bize getir Sana yalvarıyorum, kızımı sağ salim getir.”</span></p>

  <p class="msonormal1"><span class="calibre13">Ona bunu yapacağımı söylemek istiyorum. Eve dönüp karına her şeyin yoluna gireceğini, gün bitmeden, en geç yarın kızının geri geleceğini söyleyebilirsin demek istiyorum. Yorgun suratından, yorgun suratındaki umut kırıntılarından neler söylememi istediğini okuyabiliyorum. Bunları duymak biraz olsun kendini toparlamasını sağlayacak.Az kalsın söyleyeceğim, ama söylemiyorum. Başımı sallıyorum. Bu baş sallamanın ne anlama geldiğini çözmüş olacak ki başını sallayarak karşılık veriyor, arkasını dönüyor ve yürüyüp gidiyor Uzaklaşana kadar arkasından bakıyorum boş gözlerle. Belki eve dönecek, belki hastaneye gidecek, belki medyum Jonas Jones’la veya bir rahiple konuşacak. O kadar çaresiz ki her şeyi deneyebilir.</span></p>

  <p class="msonormal1"><span class="calibre13">Koridora dönüyorum. Para kelimesi paranın kendisi kadar güçlü değildir, bu yüzden iki bin doları bilgisayar odasının camına yaslayıp kapıyı tıklatıyorum. Elli dolarla şansımı deneyip aynı sonucu almayı umabilirdim, ama toplama eklenen her yüz dolarla bilgisayarcının polisi araması riski aynı ölçüde azalıyor. Kapı kilitli. Adam cama yaklaşıp önce paraya, sonra bana, ardından tekrar paraya bakıyor.</span></p>

  <p class="msonormal1"><span class="calibre13">Gözlerini paradan ayırmadan, “Ne istiyorsun?” diye soruyor.</span></p>

  <p class="msonormal1"><span class="calibre13">“Birkaç soru sormak,” diye cevaplıyorum. “Cooper Riley hakkında.”</span></p>

  <p class="msonormal1"><span class="calibre13">“Gazeteci misin?”</span></p>

  <p class="msonormal1"><span class="calibre13">“Hadi ama sana nakit teklif ediyorum, bankaya gittiğinde karşılıksız çıkacak bir çek değil.” “Gazeteci değilsen nesin?”</span></p>

  <p class="msonormal1"><span class="calibre13">“Cooper Rileyyi bulmaya çalışan biriyim. Sen de paraya ihtiyacı olan biri gibi görünüyorsun.” “Orada kaç para var?”</span></p>

  <p class="msonormal1"><span class="calibre13">“İki bin,” diyor, sabırsızlanmaya başlıyorum. “İstediğim şeyi yapmak sadece iki dakikanı alır. Daha önce dakikada bin dolar kazandığın olmuş muydu?”</span></p>

  <p class="msonormal1"><span class="calibre13">Kilidi açıyor. Oda hapisten çıktığımdan beri girdiğim en soğuk oda. Bilgisayarların soğutucuları tam gün çalışıyor ve havalandırmaya bağlanmış ufak kurdelelere bakılırsa makineler içeriye aralıksız soğuk hava üflüyor. Odada en az bir düzine bilgisayar ekranı var ve bilgisayarların sayısı daha bile fazla. Floresan ışıklarının uğultusu duyuluyor. Buna bir de yüzlerce hard diskin tıklamalarını eklerseniz gerçek bir bilgisayar senfonisi elde edersiniz. Kapıyı arkamızdan kapatıyor ve gözlerini paradan ayırmıyor</span></p>

  <p class="msonormal1"><span class="calibre13">“Konuş, ne istiyorsun?" diye soruyor ve sonra kâğıttan repliğini okuyormuşçasına ekliyor. “Burada olmaman gerekirdi.”</span></p>

  <p class="msonormal1"><span class="calibre13">“Bilgi almaya geldim.”</span></p>

  <p class="msonormal1"><span class="calibre13">“Buna yetkim yok... Elindeki gerçekten iki bin dolar mı?”</span></p>

  <p class="msonormal1"><span class="calibre13">“Evet. Üstelik isteyeceğim şey yasa dışı değil,” diyorum, ki bu düpedüz yalan. “Dinle, tek istediğim Cooper Riley'nin dosyalarına erişmek.”</span></p>

  <p class="msonormal1"><span class="calibre13">“Hani birkaç soruyu cevaplamamı istiyordun?”</span></p>

  <p class="msonormal1"><span class="calibre13">“Tamam, itiraf ediyorum istediğim şey bundan biraz daha karışık”</span></p>

  <p class="msonormal1"><span class="calibre13">“Polisler çoktan dosyaların kopyasını çıkarttırdı.”</span></p>

  <p class="msonormal1"><span class="calibre13">“Öyleyse yeniden yapmak zor olmamalı.”</span></p>

  <p class="msonormal1"><span class="calibre13">“Ben... Bilmiyorum.”</span></p>

  <p class="msonormal1"><span class="calibre13">“Belirli bir dosyayı arıyorum. Cooper’ın bir şeyi yedekleyip yedeklemediğini öğrenmem gerek. Dosyalara göz atarsan paraya kavuşursun,” diyorum banknotları sallayarak.</span></p>

  <p class="msonormal1"><span class="calibre13">“Yalnızca göz atmam karşılığında mı?”</span></p>

  <p class="msonormal1"><span class="calibre13">“Evet, sadece göz atman için.”</span></p>

  <p class="msonormal1"><span class="calibre13">“Tamam. Bu söylediğin yasadışına benzemiyor’ diyor vicdanını rahatlatmak için. Elini uzatıyor ve ben de parayı veriyorum.</span></p>

  <p class="msonormal1"><span class="calibre13">Sürücülerden birinin yanma gidip otuz saniyede gerekli bilgileri giriyor. Ne de olsa daha dün aynı dosyalara ulaşmış. Karşımızda bir sürü dosya beliriyor.</span></p>

  <p class="msonormal1"><span class="calibre13">“Kitap yazıyordu,” diyorum ona.</span></p>

  <p class="msonormal1"><span class="calibre13">“Ne tür bir kitap?”</span></p>

  <p class="msonormal1"><span class="calibre13">“Suçlularla ilgili.”</span></p>

  <p class="msonormal1"><span class="calibre13">“Bekle bir saniye,” diyor ve dosyaları gözden geçiriyor “Tamam, burada büyük ebatta bir Word dosyası var. Polisler dün bir kopyasını çıkarttırmıştı. Bir bakayım,” deyip resme tıklıyor Kitabın ilk sayfasını görüyoruz. “Sanırım aradığın bu,” diyor. Dönüp baktığında bandajlı elimde bin dolar daha tuttuğumu görüyor.</span></p>

  <p class="msonormal1"><span class="calibre13">“Çıktısına ihtiyacım var,” diyorum.</span></p>

  <p class="msonormal1"><span class="calibre13">“Bilmem ki..."</span></p>

  <p class="msonormal1"><span class="calibre13">“Kimsenin ruhu duymaz.”</span></p>

  <p class="msonormal1"><span class="calibre13">“Bunu yaptığım duyulursa...”</span></p>

  <p class="msonormal1"><span class="calibre13">“Duyulmaz. Bana güven. Onunla yakalanmaya niyetim yok ve bir gün öğrense bile Cooper Riley kitabının çıktısının alındığından şikâyetçi olacak konumda değil. Zaten polislerde de bir kopyası yok mu? Yakında herkesin kitaptan haberi olur. Ama o kadar bekleyecek durumda değilim.”</span></p>

  <p class="msonormal1"><span class="calibre13">“Bilmiyorum...” diyor, ama gözlerini paradan alamıyor. “Çıktısını aldığım anda buradan gideceğim.”</span></p>

  <p class="msonormal1"><span class="calibre13">“Ve kimse bilmeyecek?”</span></p>

  <p class="msonormal1"><span class="calibre13">“Benden duymayacaklar.”</span></p>

  <p class="msonormal1"><span class="calibre13">Bilgisayara dönüp cebinden bir USB bellek çıkarıyor. “Çıktısını alırsam kayıtlara işlenir,” diyor. “Ayrıca çok uzun sürer. Metin neredeyse üç yüz sayfa. En az on beş dakikamı alır.”</span></p>

  <p class="msonormal1"><span class="calibre13">Dosyayı taşınabilir belleğe yaklaşık iki saniyede kopyalıyor ve belleği bana uzatıyor. Tam kapıya gidecekken yeniden ona dönüp, “Bir şey daha,” diyorum. “Bana adamın bu dosyayı en son ne zaman açtığını söyleyebilir misin?”</span></p>

  <p class="msonormal1"><span class="calibre13">“Hayır, ama bu dosyayı en son ne zaman kaydettiğini söyleyebilirim. Belki evden çalışıyordu veya bir yerlere kaydedilmiş başka bir versiyonu vardır, ama bu dosya en son üç yıl önce kaydedilmiş.”Üç yıl önce. Natalie'nin kaybolduğu, Cooper’ın boşandığı dönem. Kiralık arabanın saatine bakıyorum. On bire geliyor ve hava da 42 derece. Kuzey trafiği başlamış. Bir ev daha yanıyormuş. Sokaklarda neredeyse hiç yaya yok. Başıboş köpekler kanalizasyon ızgaralarını koklayıp yiyecek arıyor. Izgaralar artık kuru ve üzerleri taze çöplerle dolu. Yanan evi geçtikten sonra, kendimi iki taksi çarpıştığı için kilitlenen trafiğin ortasında buluyorum. Şoförler iki ayrı dilde birbirlerine küfrediyor. Oradan kurtulmak on dakikamı alıyor, yolun her tarafı elmas parçalarını andıran cam kırıklarıyla dolmuş.</span></p>

  <p class="msonormal1"><span class="calibre13">Eve döndüğümde ön kapıyı ve çalışma odasının camını açıp cereyan yapmasını sağlıyorum. Vantilatörü çalıştırıp bilgisayarı açtıktan sonra belleği bilgisayara takıyorum. Bilgisayarımın açılması birkaç dakika sürüyor. Geçen seferkinden daha uzun ve gelecek sefer de şimdikinden uzun sürecek, çünkü içindeki on sekiz aylık parçalar artık antika sayılır Bilgisayarın önündeki koltuğa oturup dizime masaj yapıyorum. Şimdi biraz daha iyi, şişliği indiği için azıcık kırabiliyorum. Üç yüz sayfa hemen okuyamayacağım kadar uzun, ama niyetim bütün yazılan okumak değil, Pamela Deans, Cooper Riley ve Grover Hills arasındaki bağlantıyı bulmak. Yazıcının düğmesine basıp ilk çıkan birkaç sayfayı elime alıyorum. Daha sayfaların mürekkebi kurumadan aradaki bağlantıyı görüyorum. Cevap Cooper Riley’nin yazdığı giriş metninde. Grover Hills'i ziyaret ediyormuş. Kitabı için oradaki suçlularla röportaj yapıyormuş. Hemşire Deans ona yardım etmiş. Sanırım aklında bir hikâye vardı ve kitabını yazmaya başlamıştı, belki yayıncılarla görüşmeyi planlıyordu, belki görüştü ve reddedildi. Her hafta akıl hastanesine gitmiş, Hemşire Deans hastalarla bağlantı kurmasını sağlıyormuş. Yazıcıdan yeni, ılık sayfalar dökülüyor Onları da elime alıyorum. Görünüşe göre Riley en az on hastayla konuşmuş. Aklımda birkaç soru beliriyor. Öncelikle hastalarla görüştüğünde Cooper Riley, Natalie Flowers’ı kaçırma, Jane Tyrone’ı öldürme ve Emma Green'i hapsetmeye giden yolda ne kadar ilerlemişti? Genç kadınlara işkence edip öldürmek o zamanlar yapacağını aklına bile getirmediği bir şeymiydi, yoksa yapmaya heveslendiği bir şey mi? Görüşmeler arzusunu güçlendirdi mi, bastırdı mı bilmeye imkân yok.Yaklaşık yüz sayfa basıldı. Kâğıtları hizalamak için kenarlarını masaya vurup salona geçiyorum. Evin bu tarafı havasız ve peşimi bırakmayan toner kokusu havasızlık hissini daha da güçlendiriyor Pencereleri açıp verandaya çıkıyorum.Sayfalar elimden düşüyor. Daxter su oluğuna bağlanmış, gözleri yarı açık. Dün uyuyormuş gibi görünüyordu, bugün ilmeğin ucunda sallanan ölü bir kedi nasıl görünürse öyle görünüyor</span></p>
</body>
</html>
