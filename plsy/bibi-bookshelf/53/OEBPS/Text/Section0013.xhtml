<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">ON BİRİNCİ BÖLÜM</span></b></h3>

  <p class="msonormal1"><span class="calibre13">      Eğer erkek arkadaşının evindeyken, kim olduğumu anladıklarında bana verdikleri tepkinin soğuk olduğunu düşünüyorsanız o zaman kafedeyken bana nasıl muamele ettiklerini görmelisiniz. Hava bir anda buz kesti. Bu tavırla karşılaşmamın an meselesi olduğunu biliyordum. İnsanlar Emma'nın kaybolduğundan haberdar, polisin onu aradığını biliyor ve zavallı kızı geçen yıl hastanelik eden adamla konuşmak istemiyorlar. Kızın erkek arkadaşının evindeyken sonunda buzlar eridi, ama kafe sahibiyle konuştuğum sırada eriyen tek şey mutfaktaki dondurulmuş tavuklar. Kafenin duvarları cam parçalarından yapılma çiçek desenleriyle süslenmiş ahşap panellerle kaplı ve samimi bir havası var. Sandviç ve poğaça gibi şeylerin yanı sıra yumurtalı yemekler, salatalar, tavuklu veya kıymalı börekler, pastalar ve hapishanede dört ay geçirmiş birinin gözüne çok güzel görünen çeşit çeşit tatlılar satıyorlar Kahve de fena görünmüyor; ama içimden bir his kahve ısmarlayacak olsam sırtı bana dönük garsonun içine katacağı şeyleri dengelemek için bolca antibiyotik almam gerekeceğini söylüyor. Kafe, kuzey yolunun bir blok ötesindeki Merivale’de. Burası kendi iç piyasası olan banliyölerden, eğer dört çekişli bir arabanız ve pahalı giysileriniz yoksa komşularınızın taşınmanızı isteyebileceği bir yer. Her şey ya çok pahalı ya çok ucuz. Herkesin gömleklerinin yakası düzgün, ceketleri ütülü ve şehir kulübünde yaşıyorlarmış gibi fiyakalı giysilerle etrafta dolaşıyorlar. Kafenin arkasında bir otopark var, ama Emma’nın arabasından eser yok. Geldiğimde etrafından dolaşmış, Emma’nın yerine birini bulmak için koymadıklarını umduğum “yardımcı aranıyor" yazısının önünden geçmiştim. Kız kaybolalı iki gün bile olmadı, ama hayat devam ediyor.Kafenin sahibinin adı Zane Reeves. Kafasında en fazla sekiz fincan kahve parasına patlamış bir peruk var. Konuştuğunda illa bir şeylere yaslanma ihtiyacı duyan tiplerden ve benimle konuşurken de tezgâha yaslanıp elini beline koyuyor. Göbeği çıkmış. Yaklaşık beş saniye boyunca ben kendimi tanıtana kadar gülümsüyor, ama bir şey satın almaya gelmediğimi anlayınca gülümsemesi kayboluyor. Kafe sıcak yemek ve kahve kokuyor. Müşterilerin yaş ortalaması yirmi. Hepsi aşın sıcak bir günde ufacık fincanlarda sıcak kahve içiyorlar. Sohbetlerinden yükselen mırıltılar içeriyi kaplamış, fonda ise hoparlörlerden gelen ve beni sersemleten klasik-folk gitar karışımı bir müzik var. Reeves surat asıp konuşmak için beni mutfağa alıyor.</span></p>

  <p class="msonormal1"><span class="calibre13">“Polislerle çoktan konuştum."</span></p>

  <p class="msonormal1"><span class="calibre13">“Öyleyse hafızan hâlâ tazedir.”</span></p>

  <p class="msonormal1"><span class="calibre13">“Git onlarla konuş. Bilmeni isteseler söylediklerimi sana anlatırlardı.”</span></p>

  <p class="msonormal1"><span class="calibre13">“Garip bir müşteriden bahsetmiş miydi? Onu izleyen veya rahatsız eden birilerinden?”</span></p>

  <p class="msonormal1"><span class="calibre13">“Hepimiz Emma’nın geri gelmesini istiyoruz ahbap, ama senin çok kötü bir sicilin var. Seninle takılanların sonu iyi olmuyor Yardım etmeye çalışmazsan Emma için daha hayırlı olur.”</span></p>

  <p class="msonormal1"><span class="calibre13">“Babası öyle düşünmüyor."</span></p>

  <p class="msonormal1"><span class="calibre13">“İnsanlar yastayken aptalca kararlar verir.”</span></p>

  <p class="msonormal1"><span class="calibre13">“Yas mı? Neden yas tutsun, onun öldüğünü mü düşünüyorsun?”</span></p>

  <p class="msonormal1"><span class="calibre13">“Sen düşünmüyor musun? Bak dostum, Emma’yı severim ve başına bir şey gelmesini istemem. İyi bir çalışandır ama ben de herkes gibi haberleri izliyorum. Aptal değilim.”</span></p>

  <p class="msonormal1"><span class="calibre13">“Bu yüzden mi vitrine şimdiden yardımcı aranıyor yazısı astın?” Parmağını suratıma doğru sallayarak, “Siktir git,” diyor. “İdare etmem gereken bir işyerim var. Geri dönecek diye bekleyemem. Şu insanları görüyor musun? Birileri masalarına baktığı sürece kimin baktığıyla ilgilenmiyorlar. Rezil bir dünya, ama işler böyle yürüyor. Burada işine yarayacak bir şey yok ahbap. Onu zaten incitmiştin, ailesini de incitmene müsaade etmeyeceğim.”</span></p>

  <p class="msonormal1"><span class="calibre13">“Normalde arabasını nereye park eder? Arkaya mı?”</span></p>

  <p class="msonormal1"><span class="calibre13">“Hepimiz oraya park ederiz.”</span></p>

  <p class="msonormal1"><span class="calibre13">“Güvenlik kamerası yok mu?”</span></p>

  <p class="msonormal1"><span class="calibre13">“Burayı banka mı sandın? Şimdi defol buradan!”</span></p>

  <p class="msonormal1"><span class="calibre13">Çalışanlarla göz göze gelmeye çalışıp aralarından birinin benimle konuşacağını umuyorum, ama hepsi bakışlarını kaçırıyorlar. Yeniden otoparkın yolunu tutuyorum. Önceki incelemeden kalma olay yeri bantları rüzgârda uçurtma kuyrukları gibi uçuşuyor. Parçalardan biri kopup çöpe yapışmış. İn cin top oynuyor, araba bile yok. Emma muhtemelen buradan gece olup hava karardığında, ortalıkta kimse kalmamışken kaçırılmıştır Arabasına giderken saldırıya uğramış olabilir. Kaçıran kişi Emma’yı, Emma’nın arabasının bagajına atıp hızla otoparktan uzaklaşmıştır. Çöpün kapağını açıyorum. Polis bölgeyi araştırmış olsa da içimden bir his Emma’nın çöpte olduğunu söylüyor Değil. İçinde sadece çöp var. Çöp tenekesinin kenarına kırmızı araba boyası bulaşmış. Biri otoparktan çıkarken çöp tenekesine çarpmış.Ellerimin ve dizlerimin üstüne çöküp oraya ait olmayan, mücadele sırasında düşmüş olabilecek bir şeyler var mı diye kontrol ediyorum. Tek görebildiğim yağ izleri ve parkelerin arasından çıkan otlar. Bir de köpek boku. Güneş enseme vuruyor ve doğrulurken belim ağrıyor. Orada önceden bir şey varsa bile polis çoktan bulup almış.</span></p>

  <p class="msonormal1"><span class="calibre13">Yanlış işle uğraştığımı düşünerek arabama dönüyorum. Polis raporu elime geçene kadar yapabileceğim fazla bir şey yok. Emma'mn arkadaşlarıyla konuşmayı deneyebilirim, ama onlar benimle konuşmak istemeyecektir. Donovan Green galiba dünya üzerinde ona yardımı dokunabilecek son kişiyi seçti. Zane Reeves'in dediği gibi, matemli insanlar yanlış kararlar verirler</span></p>

  <p class="msonormal1"><span class="calibre13">Saatler geçiyor ve hava birkaç derece soğuyor Kızın ev arkadaşıyla konuşmalıyım, ama o konuşmayı yarına erteliyorum. Çin yemeği alıp evin yolunu tutuyorum. Altıya doğru Schroder uğruyor. Altı saattir bu vakayla ilgileniyorum ve Emma Green ya altı saat daha ölü ya da ölmeye altı saat daha yaklaştı. Yemek masam boş plastik kaplarla dolu ve içerisi yemek kokuyor.</span></p>

  <p class="msonormal1"><span class="calibre13">Emma Green’in dosyasını uzatan Schroder, “Çok kötü bir fikir,” diyor. “Biran var mı?” “Dalga mı geçiyorsun?”</span></p>

  <p class="msonormal1"><span class="calibre13">“Uzun bir gündü. Yanıp kömürleştiği için yerden kazınması gereken bir ceset görmüş müydün?”</span></p>

  <p class="msonormal1"><span class="calibre13">Sorar sormaz gördüğümü hatırlıyor. İkimiz de gördük. Hem de bir kere değil.</span></p>

  <p class="msonormal1"><span class="calibre13">“Anlatmak ister misin?”</span></p>

  <p class="msonormal1"><span class="calibre13">“Hayır.”</span></p>

  <p class="msonormal1"><span class="calibre13">“Dosyayı inceledin mi?” diye soruyorum.</span></p>

  <p class="msonormal1"><span class="calibre13">“Evet, ama bu benim dosyam değil,” diyor. “Benim görevim bugünkü yangını kimin çıkardığım bulmak. Sana verdiğim dosyaya bakabildin mi?”</span></p>

  <p class="msonormal1"><span class="calibre13">“Bütün gün meşguldüm. Dosyadakilere ekleyeceğin şeyler var mı?”</span></p>

  <p class="msonormal1"><span class="calibre13">“Elbette var, ama dinlemiyorsun. Sana bu işin peşini bırak, kurbana fazla yakınsın diyorum. İşler kişiselleştiğinde ortalığın karıştığını bilirsin.”</span></p>

  <p class="msonormal1"><span class="calibre13">"Nasihat için teşekkürler.”</span></p>

  <p class="msonormal1"><span class="calibre13">“Baksana, sabah sormuştum, ama gerçekte nasıldı? Hapishaneyi kastediyorum.”</span></p>

  <p class="msonormal1"><span class="calibre13">“Hani otelin, restoranın, kulüplerin veya kumsalın nasıl çıkacağını bilmediğin bir tatile gidersin de sonuçta hepsi beklediğinden farklı çıkar... Hapishane öyle değil. Hapishane tam da düşündüğün gibi bir yer”</span></p>

  <p class="msonormal1"><span class="calibre13">“Sorduğum için özür dilerim,” diyor, ama onun hatası değil ve özrü de bir işe yaramıyor. Dosyayı mutfak masasına bırakıyor, ama elini üstünden çekmiyor. “Bana borçlusun,” diyor. “Bu iş bittiğinde sabah verdiğim dosya konusunda yardımını istiyorum. Önce kendi işini bitir, sonra Melissa denilen kadının kim olduğunu bulmama yardım et. Anlaştık mı?”</span></p>

  <p class="msonormal1"><span class="calibre13">“Benden bilgi saklayıp saklamayacağına bağlı. İhtiyaç duyduğum bilgileri benimle paylaşacak mısın?” diye soruyorum. “Bana gelmenin bir nedeni var Cari. Bana geldin, çünkü senin yapamayacağın şeyleri yapmamı isteyeceksin.”</span></p>

  <p class="msonormal1"><span class="calibre13">“Mesele bu değil.”</span></p>

  <p class="msonormal1"><span class="calibre13">“Zırvalama. Sen iyi adamlardan birisin Cari ve bu da seni sınırlıyor. Kendine ne dediğin beni ilgilendirmez, ama bu sabah dosyayı bana verdiğinde amacın dışarıdan birinin görüşünü almak değildi; benden ellerimi kirletme mi istiyordun.”</span></p>

  <p class="msonormal1"><span class="calibre13">“Seninki aşırı yoruma kaçmak.”</span></p>

  <p class="msonormal1"><span class="calibre13">“Şimdi de aynısını yapıyorsun.”</span></p>

  <p class="msonormal1"><span class="calibre13">Masaya bıraktığı dosyayı geri alıyor. “Hatalı olduğunu ispatlamam için çıkıp gitmemi ister misin?”</span></p>

  <p class="msonormal1"><span class="calibre13">“Sadece aşacağımı bildiğin bir çizgiyi aştığımda yakınıp durmanı istemiyorum.” Dosyaya uzanıyorum. ‘Aynı taraftayız Cari. Şu kızı bulmama yardım et, sonra söz veriyorum ben de Melissa’yı bulmana yardım edeceğim.”</span></p>

  <p class="msonormal1"><span class="calibre13">Elini dosyadan çekiyor. “Bu iş hiç hoşuma gitmiyor.”</span></p>

  <p class="msonormal1"><span class="calibre13">“Bunda hoşa gidecek bir yan yok/' diyorum ona. “Mesele neden hoşlandığımız değil, mesele Emma’yı geri almak. Babası, kızın bu işten sıyrılmanın bir yolunu bulacak kadar akıllı olduğunu düşünüyor. Kızı insanları nasıl idare edeceğini bilirmiş ve biri bu işten sağ kurtulacaksa bu Emma’ymış.”</span></p>

  <p class="msonormal1"><span class="calibre13">“Hangi baba olsa aynısını söyler.”</span></p>

  <p class="msonormal1"><span class="calibre13">Başımı sallıyorum. Doğru. “Kız psikoloji öğrencisi,” diye hatırlatıyorum.</span></p>

  <p class="msonormal1"><span class="calibre13">“Hepi topu iki haftadır Ona tecavüz edip öldürmeyi planlayan bir sapığı kendisini bırakmaya ikna edecek kadarım öğrendiğinden şüpheliyim.”</span></p>

  <p class="msonormal1"><span class="calibre13">Yine başımı sallıyorum. Bu da doğru.</span></p>

  <p class="msonormal1"><span class="calibre13">“Unutma Tate, bir şey bulduğunda önce bana geleceksin, tamam mı? Sen bana yardım ediyorsun, Donovan Green’e değil. Önce bana haber vereceksin, önce benimle konuşacaksın.”</span></p>

  <p class="msonormal1"><span class="calibre13">“Elbette,” diyorum ona.</span></p>

  <p class="msonormal1"><span class="calibre13">İnanmadığı halde bir şey söylemiyor. Kalktığında peşinden kapıya gidiyorum.</span></p>

  <p class="msonormal1"><span class="calibre13">“Dinle Tate, yeni bir gelişme var. Bu öğleden sonra Emma’nın çalıştığı kafenin otoparkı araştırıldı.”</span></p>

  <p class="msonormal1"><span class="calibre13">“Biliyorum, gündüz oradaydım.”</span></p>

  <p class="msonormal1"><span class="calibre13">“Eh, umarım babası kızının becerikli olduğunu söylerken yanılmıyordu<span class="calibre22">,</span>çünkü durum pek iyi görünmüyor.”</span></p>

  <p class="msonormal1"><span class="calibre13">“Ne zaman göründü ki?"</span></p>

  <p class="msonormal1"><span class="calibre13">“İyi şanslar Tate,” diyor. “Bana bir iyilik yap.”</span></p>

  <p class="msonormal1"><span class="calibre13">“Ne istiyorsun?”</span></p>

  <p class="msonormal1"><span class="calibre13">“Kimseyi öldürmemeye çalış.”</span></p>

  <p class="msonormal1"><span class="calibre13"> </span></p>

  <p class="msonormal1"><span class="calibre13"> </span></p>

  <p class="msonormal1"><b class="calibre20"><span class="calibre13"> </span></b></p>
</body>
</html>
