<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_13"><b class="calibre19"><span class="calibre14">KIRK ÜÇÜNCÜ BÖLÜM</span></b></h3>

  <p class="msonormal1"><span class="calibre13">Hayatımın ilk otuz sekiz yılı boyunca tek bir kez bile elektroşok tabancasıyla vurulmadım. Bu ise son bir yıldaki ikinci vuruluşum. Bunun ne anlama geldiğini bilmiyorum, belki iki kere daha vurulmadan otuz sekiz yıl yaşarım veya yetmiş altıma kadar her yıl birkaç kere vurulurum. Geçen sefer beni vuran avukatımdı, bu seferki ise bir akıl hastası.Hangisi daha kötü bilmiyorum, ama hangisinin bana daha pahalıya patladığını biliyorum.</span></p>

  <p class="msonormal1"><span class="calibre13">Gözlerimin önünde yıldızlar uçuşuyor. Toprağı hissediyorum, ama kıpırdayamıyorum. Gözlerimi açık tutmak için bütün enerjimi harcıyorum. Sesler duyuyorum. Biri birkaç kere adımı söylüyor, ama sanki konuşmalar uzak bir evrenden geliyor. Hareket eden gölgeler var. Görüntüler netleşmiyor. Galiba birileri eğilip bana bakıyor. Sonunda beni hareket ettiriyorlar. Hareket ettirildiğimi biliyorum, çünkü yıldızlar dönmeye başladı ve yaprakların yerini bir minibüsün tavanı aldı. Gözlerimi kapatıyorum. Başım dönüyor. Galiba sızıp kalıyorum. Gözlerimi açtığımda ne kadar zaman geçtiğinden emin değilim. Kollarımı ve bacaklarımı kıpırdatamıyorum.</span></p>

  <p class="msonormal1"><span class="calibre13">"Seni özgür bırakmak bir hataydı,” diyor bana doğru eğilen Schroder.</span></p>

  <p class="msonormal1"><span class="calibre13">“Bence de.”</span></p>

  <p class="msonormal1"><span class="calibre13">“Ha?”</span></p>

  <p class="msonormal1"><span class="calibre13">“Bence de dedim.”</span></p>

  <p class="msonormal1"><span class="calibre13">“Söylediğin şey sana anlamlı geliyor olabilir, ama benim tek duyduğum bırbırbırbırbır.”</span></p>

  <p class="msonormal1"><span class="calibre13">“Özür dilerim.”</span></p>

  <p class="msonormal1"><span class="calibre13">“Ne söylediğin anlaşılmıyor Dinle beni, rahatlamaya çalış. Bir iki dakika içinde geri dönerim. Umarım o zamana kadar toparlanmış olursun.”</span></p>

  <p class="msonormal1"><span class="calibre13">Ağzımda çiğ et yemişim gibi bir tat var Kan değil bu, Adrian’ının beni bayıltmakta kullandığı kimyasalın tadı.Gözlerimi kapatıp uzuvlarıma konsantre oluyorum. Parmaklarımı kıpırdatabiliyorum,ama hepsi bu.Baştan başlıyorum. Parmaklar... Ellerimi yumruk yapmayı başarıyorum. Ayağımı kıpırdatabiliyorum. Kollarımın ve bacaklarımın kontrolünü geri kazanana dek vücudumu zorlamayı sürdürüyorum. Doğruluyorum, başım dönüyor ve yine bayılıyorum.</span></p>

  <p class="msonormal1"><span class="calibre13">Kendime geldiğimde Schroder yanımda. “Nasıl hissediyorsun kendini?”</span></p>

  <p class="msonormal1"><span class="calibre13">“Berbat.”</span></p>

  <p class="msonormal1"><span class="calibre13">“Görünüşün de öyle. Tate, koca şehirde kızdırmadığın kimse yok mu?”</span></p>

  <p class="msonormal1"><span class="calibre13">Bundan ben de ciddi ciddi şüphelenmeye başladım. Yavaşça doğruluyorum. Başım dönüyor, açım, susuzum ve en son ne zaman bu kadar yorgun hissettiğimi hatırlamıyorum.Başım ağrıyor. Tam geçecekmiş gibi olduğunda ağrı şiddetlenerek geri geliyor Gözlerim acıyor.Ambulans tıka basa ilaç dolu.Doktorların bu karmaşada aradıklarını bulabilmeleri bir mucize.Bacağımı sedyenin kenarından aşağı sarkıtıyorum. Bayılacak gibi oluyorum ama sonra geçiyor.</span></p>

  <p class="msonormal1"><span class="calibre13">“Neler oldu?” diye soruyor Schroder.</span></p>

  <p class="msonormal1"><span class="calibre13">“Ben... Bilmiyorum.”</span></p>

  <p class="msonormal1"><span class="calibre13">“Telefonda benimle konuşuyordun, sonra biri sana saldırdı.”</span></p>

  <p class="msonormal1"><span class="calibre13">“Sen mi aramıştın?”</span></p>

  <p class="msonormal1"><span class="calibre13">“Hayır, beni sen aradım.”</span></p>

  <p class="msonormal1"><span class="calibre13">“Bir saniye,” diyorum ve gözlerimi kapatıp hatırlamaya çalışıyorum. Yemek yediğimi hatırlıyorum. Bahçeden geçtiğimi, çiçekleri, nehri, sıcağa rağmen sağlıklı görünen ağaçlan hatırlıyorum. Grover Hills’teki cesetleri, köpek gezdiren çete üyelerini hatırlıyorum. Eve gelişim, telefon edişim, kapıyı açışım, kızın cesedini görüşüm. Schroder’i bu yüzden mi aradım? Cesedi haber vermek için mi? Hayır, hayır. Kızı görmeden önce ona telefon açmıştım...</span></p>

  <p class="msonormal1"><span class="calibre13">“Kızı çatıma asmış.”</span></p>

  <p class="msonormal1"><span class="calibre13">“Jane Tyrone,” diye adını hatırlatıyor.</span></p>

  <p class="msonormal1"><span class="calibre13">“Elektroşok tabancasıyla ateş etti, beni bayılttı.”</span></p>

  <p class="msonormal1"><span class="calibre13">“Biliyoruz. Hiç şüphesiz diğerlerini de böyle kaçırmıştır. Sana bir şeyler söyledi.”</span></p>

  <p class="msonormal1"><span class="calibre13">“Nasıl yani?”</span></p>

  <p class="msonormal1"><span class="calibre13">“Kurşun sesinden hemen sonraydı. Herhalde bayılmıştın. ‘Koleksiyonuma hoş geldin', dedi. Bence Barlow haklıymış.Adrian,Cooper’ı kafaya takmış ve seni de dahil etmeye kalktığı bir koleksiyon oluşturuyor. Ateş etmeseydin seni de kaçıracaktı.”</span></p>

  <p class="msonormal1"><span class="calibre13">“Lanet olsun,” diyor, olayların ne kadar farklı gelişmiş olabileceğini, Çığlık Odası’nı boylayabileceğimi fark ediyorum.</span></p>

  <p class="msonormal1"><span class="calibre13">“Bir şeyler eksik,” diyorum.</span></p>

  <p class="msonormal1"><span class="calibre13">“Silah mı?”</span></p>

  <p class="msonormal1"><span class="calibre13">“Hayır. Yani evet. Ancak sanki sana söylemem gereken bir şey vardı.”</span></p>

  <p class="msonormal1"><span class="calibre13">“Silahı nereden buldun Tate?”</span></p>

  <p class="msonormal1"><span class="calibre13" xml:lang="EN-US">Adrian beni vurduktan sonra silahımı alıp koleksiyonuna katmıştır.Schroder’e Adrian’ın silahı yanında getirdiğini söylemeyi düşünüyorum, ama ateş etmesi için bir sebep yoktu.</span></p>

  <p class="msonormal1"><span class="calibre13">“Bir hediyeydi/’ diyorum ona. “Kedim çatıya asılmış,Adrian evime girmişti; kendimi güvende hissetmiyordum.”</span></p>

  <p class="msonormal1"><span class="calibre13">“Kimin hediyesiydi? Donovan Green’in mi?”</span></p>

  <p class="msonormal1"><span class="calibre13">“Ne fark eder?”</span></p>

  <p class="msonormal1"><span class="calibre13">“Fark eder, çünkü ben bir kanun adamıyım ve silah ruhsatsızdı.”</span></p>

  <p class="msonormal1"><span class="calibre13">“Silahım olmasaydı şimdi hangi cehennemde olacağımı düşünebiliyor musun?” diyorum öfkeyle.</span></p>

  <p class="msonormal1"><span class="calibre13">“Tamam Tate, şimdilik silahı bir kenara bırakacağım ama unutacağımı sanma.” Duraksıyor. “Onu vurmuşsun,” diyor.</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Çite saplanan kurşun parçasında kumaş izine ve kana rastlandı; yani birini sıyırmış. Çimenlerde de kan vardı. Elektroşok tabancasının kâğıtları fırlattığı noktadan başlayarak arama yaptık. Damlalar sokağa doğru gidiyor. Anlaşılan ölümcül bir yara almamış ama onu ıskalamamışsın.”</span></p>

  <p class="msonormal1"><span class="calibre13" xml:lang="EN-US">Schroder ambulanstan inmeme yardım ediyor ve yürüyebilmek için ona yükleniyorum. İlk adımlarım yürümeyi yeni yeni öğrenen bir bebeğin adımları gibi.Schroder bir süre bana yardım ediyor. Baş ağrım geçmiyor Tabancamı çektiğimi hatırlıyorum. Telefon sağlam elimdeydi ve bandajlı elimle silahımı çıkardım. Kabzayı tutmak kolay değildi. Bir saniyem daha olsaydı doğru düzgün nişan alabilirdim ve her şey biterdi. Sorun şu ki o zaman da Adrian,beyni çimenlere saçılmış olarak arka bahçeme yığılırdı ve Emma Green’in yerini asla öğrenemezdik.</span></p>

  <p class="msonormal1"><span class="calibre13">Ambulansı evimin önüne yanaştırmışlar. Patikada kan lekelerinin yerlerini gösteren plastik işaretler var. Arka bahçeye geçiyoruz. Altı kişi bahçemde ipucu arıyor. Evin bütün ışıkları açık. Dışarıya bahçeyi aydınlatması için iki lamba yerleştirilmiş. Komşularım neler olduğunu görmeye çalışıyor.Jane Tyrone en son nerede bıraktıysam orada. İpin bir ucu kollarının altından göğsüne dolanmış, diğer ucuysa bacaya bağlı. Tahminimce Adrian cesetle yukarı tırmanıp sonra kızı aşağı sarkıtmıştır. Komşular hiçbir şey görmemiş.Kızın vücudu hafif hafif sallanıyor. İp kıvrılıyor ve ceset önce bir tarafa dönüyor sonra da yavaş yavaş diğer tarafa. Deri namına bir şey kalmamış; sadece çürümüş etler ve güçlükle bir arada duran kemikler.Ceset çıplak ve toprakla dolu. Göğsünde muhtemelen kürek yüzünden oluşmuş bir göçük var. Hareket eden et parçalarını görünce içinin böcek dolu olduğunu anlıyorum. Kızın yüzü parçalanmış, hatları seçilmiyor, parmakları şişmiş.</span></p>

  <p class="msonormal1"><span class="calibre13">“Kimse hiçbir şey görmemiş mi?” diye soruyorum emin olmak </span><span class="calibre21">için.</span></p>

  <p class="msonormal1"><span class="calibre13">“Silah sesini duymuşlar,” diyor Schroder. “O zaman pencerelere gitmişler. Birkaçı Adrian Loaner'ı tarif etti.”</span></p>

  <p class="msonormal1"><span class="calibre13">“Hepsi bu mu?”</span></p>

  <p class="msonormal1"><span class="calibre13">“Şimdilik bu. Herifin bu sefer de dosyalarını almadığına şükret.”</span></p>

  <p class="msonormal1"><span class="calibre13">“Onu gördüğümde teşekkür ederim,” diyorum. “Yani önceden bildiklerimizden fazlasını bilmiyoruz.”</span></p>

  <p class="msonormal1"><span class="calibre13">“Yanılıyorsun, seni saplantı haline getirdiğini biliyoruz."</span></p>

  <p class="msonormal1"><span class="calibre13">“Biri cesedi indiremez mi?” diye soruyorum.</span></p>

  <p class="msonormal1"><span class="calibre13">“Henüz değil."</span></p>

  <p class="msonormal1"><span class="calibre13">“Tanrı aşkına Cari, kız yeterince asılı kaldı.”</span></p>

  <p class="msonormal1"><span class="calibre13">“Henüz indiremeyiz Tate. İşlerin nasıl yürüdüğünü biliyorsun.”</span></p>

  <p class="msonormal1"><span class="calibre13">“Lanet olsun,” diyorum. Midem öyle bir bulanıyor ki dengemi kaybetmemek için kanepeye yaslanıyorum.</span></p>

  <p class="msonormal1"><span class="calibre13">“İyi misin?”</span></p>

  <p class="msonormal1"><span class="calibre13">“Hayır, iyi değilim.” Öfkeliyim. Öfkeli olduğumu anlamasını istiyorum. “Seni aradım, çünkü söylemem gereken çok önemli bir şey vardı. Hem de çok önemliydi.”</span></p>

  <p class="msonormal1"><span class="calibre13">“Er geç hatırlarsın.”</span></p>

  <p class="msonormal1"><span class="calibre13">Gözlerimi kapatıyorum. İnsanların böyle söylemesinden nefret ederim, daha da nefret ettiğim ise bir şeyin dilimin ucunda olması.</span></p>

  <p class="msonormal1"><span class="calibre13">Gözlerimi sıkı sıkı kapatıp hatırlamaya çalışıyorum. Arka bahçedeyim. Schroder ile konuşuyorum ve Emma Green'i düşünüyorum. Grover Hills. Adrian’ın koleksiyonunu saklayabileceği yerler. Grover Hills... Christchurch şehri, akıl hastalarını şehrin dışına hapsetmek için elinden geleni yaptı; derken bir gün yetkililer böyle giderse yüzlerce hastaneye ihtiyaçları olacağını farkettiler ve yenilerini inşa etmek yerine var olan üç taneyi kapayıp herkesi serbest bıraktılar</span></p>

  <p class="msonormal1"><span class="calibre13">Üç hastane...</span></p>

  <p class="msonormal1"><span class="calibre13">Birbirine yakın üç hastane var!</span></p>

  <p class="msonormal1"><span class="calibre13">Gözlerim şak diye açılıyor ve vücudum enerjiyle doluyor. “Nerede olduğunu biliyorum,” diyorum Schroder’e. Onu omuzlarından tutup sarsmak istiyorum.</span></p>

  <p class="msonormal1"><span class="calibre13">“Ne?”</span></p>

  <p class="msonormal1"><span class="calibre13">“Emma Green! Seni aradığımda aklımdaki buydu. Kızın nerede olduğunu biliyorum." “Nerede?”</span></p>

  <p class="msonormal1"><span class="calibre13">“Seninle geliyorum,” diyerek Schroder’in arabasının yolunu tutuyorum. Son beş dakikada kapının önüne televizyon kanallarının canlı yayın minibüsleri birikmiş. Yeniden midem bulanıyor. “Bunları atlatmalıyız,” diyorum minibüsleri işaret ederek.</span></p>

  <p class="msonormal1"><span class="calibre13">“Hiçbir yere gitmiyorsun Tate. Söyle, kafandaki nedir?”</span></p>

  <p class="msonormal1"><span class="calibre13">Yolcu koltuğuna oturuyorum. “Gidelim,” eliyorum onu duymazdan gelerek. “Destek kuvvetlerine haber ver. Onlara ihtiyacımız olacak.”</span></p>
</body>
</html>
