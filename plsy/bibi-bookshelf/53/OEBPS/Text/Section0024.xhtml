<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre18"><b class="calibre19"><span class="calibre14"><br class="calibre7" /></span></b></h3>

  <h3 class="calibre18" id="sigil_toc_id_3"><b class="calibre19"><span class="calibre14">YİRMİ İKİNCİ BÖLÜM</span></b></h3>

  <p class="msonormal1"><span class="calibre13">Cooper'ın kafası bugün çok daha iyi, ama hâlâ zonkluyor: Dün cebinde bulduğu ilaçları almak geçiyor içinden. Göğsündeki yara kaşınmaya başladı ve ne zaman parmaklarını oraya götürse üzerlerine kan ve bir şey daha bulaşıyor. Sarımtırak bir sıvı. Yakında bir şeyler yemezse galiba delirecek.</span></p>

  <p class="msonormal1"><span class="calibre13">Kız tanıdık geliyor. Omuzlarına dökülen kızıl saçları birbirine dolaşmış. Teni solgun, yanakları al al. En fazla yirmi yaşında. Öğrenci mi? Belki eski öğrencilerdendir, belki de bu yılkilerden. O kadar fazla öğrenci var ki! Yoksa süpermarkette gördüğü biri mi? Kasiyer veya kasada ödeme yaparken ayaküstü sohbet ettiği başka bir müşteri mi? Belki alışveriş merkezindeki kuafördür, sabahın köründe kapısını çalan Yehova şahitlerinden biridir, doktorunun resepsiyonistidir. Onu bir yerlerde gördüğüne emin, ama nerede gördüğünü çıkaramayacak. Kıza, ona büyük gelen bir elbise giydirilmiş. Lambanın soluk ışığında mavi görünen çiçeklerle kaplı ve muhtemelen pazen. Yazları annesinin giydiği elbiselerden.</span></p>

  <p class="msonormal1"><span class="calibre13">Tanrım, annesi... Şimdi mahvolmuştur. Annesi temmuzda seksenine basacak, ailecek şimdiden büyük bir doğum günü partisi planlamaya başladılar. Cooper’ın kız kardeşi İngiltere'den gelecek.Belki de olanları duyup uçuşunu öne almıştır. Cooper insanların kaybolduğunu fark ettiklerini umuyor, ki Adrian gerçekten evini yakmışsa fark etmiş olmalılar. Annesinin buna dayanabildiğim ümit ediyor. Güçlü bir kadındır. Babası, Cooper on iki yaşındayken onları terk ettiğinden beri öyle. Adamı o günden sonra bir daha görmediler. Cooper yaşayıp yaşamadığını bilmiyor ve umurunda değil. Ama annesi... Her şeyini ona borçlu. Güçsüz bir kadın olsaydı Cooper’ın hayatı bambaşka bir yöne giderdi. On dört yaşındayken bir araba çaldı. O ve bir arkadaşı sarhoş olup kaza yaptılar. Kimse yaralanmadı ama annesi onu almak için karakola gelmek zorunda kaldı. Eve dönerken yol boyunca oğluna tek laf etmedi ve ertesi sabah kahvaltısını hazırlarken bile onunla konuşmadı.</span></p>

  <p class="msonormal1"><span class="calibre13">Cooper özür dilese de annesi özür dilemesi gereken kişinin kendisi olmadığını söylüyordu. Gelecekteki halinden özür dilemesi gerektiğini söyledi; zarar verdiği annesi değil kendi geleceğiydi ne de olsa. Oğlan umursamadı. O zamanlar babasının gidişinden başka bir şey düşünemiyordu ve aklı fikri gece gizlice evden kaçıp arkadaşıyla bira içmekteydi. Annesi gelecekteki haline bir mektup yazmasını söyledi, o mektupta aptalca davrandığı için kendinden özür dileyecekti. Oğluna, annesini ne kadar incittiğini yazdırdı ve Cooper gıkını çıkarmadan yazdı. Sonra kadın odasına dönüp uzun uzun ağladı. Dışarı çıktığında oğlunun karşısına oturup kahvaltısını etti ve on yıl sonra o mektupları vereceği adam için çok üzüldüğünü söyledi çocuğa. Sonuçta o mektubu hiçbir zaman vermesi gerekmedi ve her şey değişti. Her gün oğlunu gelecekteki halinin eylemlerini onaylayıp onaylamayacağını düşünmeye zorladı. Oğlan istemeden de olsa geleceğini önemsemeye başlamıştı. Büyüyüp babası gibi biri olmak istemiyordu. Derslerine çalışıp notlarım düzeltti.</span></p>

  <p class="msonormal1"><span class="calibre13">Yirmi yaşındayken komşu kadınla bir ilişkisi oldu. Kadın ondan on beş yaş büyüktü. Kadına âşık olduğuna inanmıştı. Bir gün kadının kocası eve elinde tüfekle döndü ve önce kadını, sonra kendini vurdu. Kimse böyle olacağını tahmin etmemişti. Cooper kocanın, eşinin kendisini aldattığını bilip bilmediğine hiçbir zaman emin olamadı. Ama kadınla yattığını bilse kendisini de vuracağını düşünürdü. Koca tam bir klişeydi, insanlarla konuşmayan sessiz bir adamdı ve Cooper nasıl olup da bu kaderi hesaplayamadığını anlamıyordu. Bu olay onu derinden etkiledi. İnsanların birbirinden farklı olduğunu keşfetti; farklı şeylerden etkileniyorlardı. Cooper onları anlamak istiyordu. Âşığının kaybını derinden hissetti, ama suçluluk duymadı ve bu da oğlanın ilgisini çekti.Şimdi Adrian'ı anlamaya ihtiyacı var ve eğer bu kadının uyanmasını sağlayabilirse neler döndüğünü de belki anlayabilir.</span></p>

  <p class="msonormal1"><span class="calibre13">Diğer taraftan duyulacak kadar yüksek sesle, “Hey,” diyor, ama bu kadının duymasına yetmiyor. Kapıyı yumrukluyor, sonuç aynı. Adrian yarım saat içinde döneceğini söylemişti. Zaman geçiyor. Cooper güvende olmak için yirmi dakikayı aşmamak niyetinde ve bütün gücüyle cama vuruyor. Kız uyanmalı, hemen şimdi.</span></p>

  <p class="msonormal1"><span class="calibre13">Ve kız uyanıyor.</span></p>

  <p class="msonormal1"><span class="calibre13">Yavaş yavaş.</span></p>

  <p class="msonormal1"><span class="calibre13">Gözlerini açmıyor ve elleriyle yüzünü yoklamaya başlıyor. Çok derin bir uykudan, muhtemelen bir kâbustan uyanıyormuş gibi görünüyor. Teni kızarmış, yanakları kıpkırmızı, gözlerinin altında koyu gri lekeler var. Elleri ağzına gidip kamışı buluyor. Çekmeyi deniyor, ama çubuk oynamıyor yerinden. O an adam kızın dudaklarının birbirine yapıştırıldığını anlıyor. Yeniden kıza sesleniyor, ama cevap vermiyor. Aslında tekrar bayılacakmış gibi görünüyor. Parmaklan hareket etmeyi kesti ve elleri yeniden yere yığıldı. Yeni bir hareketlenme olana dek saatler geçmiş gibi geliyor Cooper’a, oysa sadece iki dakika oldu. Kız gözlerini ovuşturup açıyor Cooper kızın etrafa bakındığını görebiliyor ama henüz dikkati dağınık. Cama vuruyor, kız ona dönüyor ama adamın varlığının farkına vardığını gösteren herhangi bir tepki vermiyor</span></p>

  <p class="msonormal1"><span class="calibre13">Cooper’ın on sekiz dakikası kaldı.</span></p>

  <p class="msonormal1"><span class="calibre13">“Bayan, hey! Küçük hanım, uyan, uyan. Lütfen, uyanmak zorundasın.”</span></p>

  <p class="msonormal1"><span class="calibre13">Kızın konuşmak istercesine çenesini kıpırdattığını görüyor Derken bakışlarından kızın her şeyi hatırladığını anlıyor ve duygu yüklü anılar zihnine doluşuyor. Yüzü kasılıyor, gözleri kocaman açılıyor ve elleri daha hızlı hareket ediyor. Yüzünü ve özellikle dudaklarını yokluyor kız. Sonra ağlamaya başlıyor. Oturup gözleriyle odayı araştırıyor ve eteğini tutup birkaç saniye üzerindeki elbiseye bakıyor. Sonunda bakışları adama kilitleniyor. Çenesi yeniden hareket ediyor. Galiba çığlık atmayı deniyor. Adamdan uzaklaşıp başım kitapların durduğu rafa çeviriyor Fenerin ışığı, gölgesini kitapların ve koleksiyonun üzerin düşürürken Cooper, kızın elinde olsa kulakları parçalayan bir çığlık atacağını anlıyor.</span></p>

  <p class="msonormal1"><span class="calibre13">Cooper, “Her şey yolunda, her şey yolunda,” diyor ve göremeyeceğini bilse de ellerini kıza doğru uzatıyor “Kurtulacaksın. Sana yardım edeceğim.” Kız avuçlarını yere koyup ittirerek kendini adamdan uzaklaştırıyor. Hücremin camından dudakları yapıştırılmış bir kızı seyretmek, sesi kısılmış bir televizyonu seyretmek gibi.</span></p>

  <p class="msonormal1"><span class="calibre13">“Lütfen, lütfen, seni incitmek gibi bir niyetim yok,” diyor Cooper. "Ben senden yanayım. Aynı durumdayız.”</span></p>

  <p class="msonormal1"><span class="calibre13">On altı dakika. Belki daha fazla.</span></p>

  <p class="msonormal1"><span class="calibre13">Kız dizlerinin üstünde doğruluyor Dizleri yara içinde olduğundan ayağa kalkmaya çalıştıkça canı yanıyor. Dengesini kaybeden kız öne doğru devriliyor. Adam kızın bileğinden gelen “çıt” sesini duyuyor Bu ses irkiltiyor onu. Kız yeniden ağlamaya başlıyor. Bir dakika daha kaybettiler.</span></p>

  <p class="msonormal1"><span class="calibre13">“Lütfen, kapıyı açabilir misin?” diye soruyor adam. “Sürgüyle mi kilitlenmiş? Yoksa klasik bir kilit mi var?”</span></p>

  <p class="msonormal1"><span class="calibre13">Kız adama bakmayıp kollarını göğsünde birleştirip fetüs pozisyonuna geçiyor. Zamanlarının boşa harcanması Cooper'ı büyük bir hayal kırıklığına uğratıyor, hatta öfkelendiriyor. Hücreden çıkıp kızı omuzlarından tutup sarsmak istiyor Tek kurtulma şanslarını kız yüzünden kaybedecekler. Kız ölecek, Cooper ölecek, oysa aptal kız kafasını toplamayı bir başarabilse... Kendine gelebilse... Tanrım, kıza bir tokat atabilmeyi ne kadar isterdi!</span></p>

  <p class="msonormal1"><span class="calibre13">“Bana yardım etmeyi denemezsen ikimiz de burada öleceğiz,” diyor, ama kız dinlemiyor. Adam çaresizlik içinde, bir şeyler yapma ihtiyacı duyduğundan, tamamen içgüdüsel olarak dönüp hücrede işine yarayabilecek bir şeyler arıyor. Elbette hiçbir şey yok, sadece eski bir şilte, kırık dökük bir yatak, dörtte biri adamın çişi ve kusmuğuyla dolu, bugün dünden de kötü kokan leş gibi bir kova. Yeniden cama dönüyor. Kız kıpırdamadı.</span></p>

  <p class="msonormal1"><span class="calibre13">Sakin ol. Her şey sırayla.</span></p>

  <p class="msonormal1"><span class="calibre13">Derin bir nefes alıyor “Benim adım Cooper,” diyor, yumruk yaptığı ellerini kızın görememesi için aşağıda tutarak. Kıza gülümsemeyi deniyor, ama beceremiyor. En baştan başlamalı, Psikolojiye Giriş dersine dönmeli. “Eminim ailen seni düşünüp endişeleniyordur. Benim ailem de benim için endişeleniyor Lütfen onlara kavuşmama yardım et. Kapıyı açabilir misin? Lütfen, lütfen, kapıya bak.”</span></p>

  <p class="msonormal1"><span class="calibre13">Kız başım kaldırıp adama bakıyor. Galiba kendisinin tutsak olduğunu, adamın tutsak olduğunu ve aynı tarafta olduklarını kavradı. Dişlerini sıkıyor ve gözlerinde kararlı bir ifade beliriyor Uyandığından beri galiba ilk kez aklı başına geldi.</span></p>

  <p class="msonormal1"><span class="calibre13">On iki dakika kaldı.</span></p>

  <p class="msonormal1"><span class="calibre13">“Acele etmeliyiz," diyor Cooper. "Bizi kaçıran adam gelmeden harekete geçmeliyiz. Sana yardım etmemi istiyorsan bana yardım etmelisin. Söz veriyorum buradan kurtulacağız.” Kız gözlerini odada dolaştırıyor. Cooper, onun odayı ilk kez gördüğü hissine kapılıyor. Kız bakışlarıyla daire çizip adamla göz göze geldiklerinde duruyor.</span></p>

  <p class="msonormal1"><span class="calibre13">“Kapı,” diyor adam. “Kilidi açabilir misin?”</span></p>

  <p class="msonormal1"><span class="calibre13">Kız başını sallıyor, ama harekete geçmiyor.</span></p>

  <p class="msonormal1"><span class="calibre13">“Acele etmeliyiz,” diyor adam, “gürültü yapmamaya dikkat et.”</span></p>

  <p class="msonormal1"><span class="calibre13">Kız adama doğru bir adım atıyor, sonra bir adım daha. Artık camın diğer tarafında. Adam kızın geri dönmesini ve yeniden içine kapanmasını bekliyor, ama kız bunu yapmıyor. Camdan adama bakıp arkasında ne olduğunu görmeye çalışıyor Cooper kızın hücreyi görebilmesi için kenara çekiliyor. Işık içeriyi aydınlatmadığı için istese de bir şey göremez. Yakından bakıldığında kızın yüzü çökmüş, yorgun, aç ve dudaklarının kenarlarında yaralar var Muhtemelen susuz kaldığı için dudakları kurumuş.</span></p>

  <p class="msonormal1"><span class="calibre13">“Seni tutkaldan kurtarmanın bir yolunu bulabilirim,” diyor, alçak sesle ve sakin sakin konuşmaya özen gösteriyor. En ufak bir panik belirtisi yok; ne kadar çaresiz hissettiğini, kızın acele etmesine ne kadar ihtiyaç duyduğunu belli etmiyor “Zor olmayacak, söz veriyorum.”</span></p>

  <p class="msonormal1"><span class="calibre13">Kız başını sallayıp kapıya bakıyor. Eğilip bir şeyleri kurcalıyor. Metalin metale sürtünmesinin çıkardığı ses. Tıkırtılar. Adam kızın sürgüyü çekmeye çalıştığını varsayıyor. Belli ki sıkışmış. Kız birkaç kere daha sürgüyü zorluyor ve sonra tak! Sürgü yana kayıyor ve kapı aralanıyor Adam elini yaslayıp kapıyı ittiriyor ve fazla kolay oldu diye geçiriyor içinden. Ama sonra, sizi kaçıran kişinin zekâsı bir çocuğun zekâsı kadarsa neden kolay olmasın diye düşünüyor.</span></p>

  <p class="msonormal1"><span class="calibre13">On dakikaları kaldı.</span></p>

  <p class="msonormal1"><span class="calibre13">Kapı sonuna kadar açıldığında adam bodruma adım atıyor Bu taraftaki hava da hücredeki kadar serin. Adam kıza sıkı sıkı sarıldığında kız irkiliyor ve “Şükürler olsun,” diye fısıldıyor. Başını kızın boynuna yaslayıp hıçkıra hıçkıra ağlamamak için kendini zor tutuyor. Geri çekiliyor. “Seni incitmeyeceğim,” diyor şefkatle kızın omuzlarından tutarak.</span></p>

  <p class="msonormal1"><span class="calibre13">Kız ona inanmıyor.</span></p>

  <p class="msonormal1"><span class="calibre13">Rafın önüne giderken, “Silah olarak kullanabileceğimiz bir şey bulmalıyız,” diyor. Hücresinin camından doğru düzgün göremiyordu, ama raflarda âdeta bir tarih var. Adamın evinden gelen bıçaklar bile orada. En büyüğünü eline alıyor. Kırk yıllık kör bir bıçak, adamın biri onunla annesini bıçaklamış. Cooper onu bir açık arttırmadan iki yüz dolara aldı. Ama şimdi bıçağa paha biçilmez, çünkü sahip olduğu tek silah o. Cooper, bıçağı eline aldığı anda kendini bıçağın bir önceki sahibi gibi güçlü hissediyor. Çantası yerde. Eğilip kilitlerini açıyor ve kapağı kaldırıyor. İçindekiler birbirine girmiş. Parmaklarını çantadaki eşyaların arasında dolaştırıyor.</span></p>

  <p class="msonormal1"><span class="calibre13">Fotoğraf makinesi yerinde yok.</span></p>

  <p class="msonormal1"><span class="calibre13">Ya çantadan düşmüşse, ya Adrian’da değilse?</span></p>

  <p class="msonormal1"><span class="calibre13">Bu her şeyi değiştirir.</span></p>

  <p class="msonormal1"><span class="calibre13">Çantayı kapatıyor ve feneri alıp merdivene yöneliyor Daha birkaç dakika önce bütün gücüyle kapıyı yumrukluyordu, ama şimdi çıt çıkarmamalı. Buradan çok uzaktaki bir dünyada evi yanıp kül oldu, hayatı mahvoldu ama hiçbir şey sonsuza kadar buraya hapsolmaktan kötü olamaz. Bodrumun kapısının da kilitli olduğunu tahmin ediyor, ama hücreyle kıyaslandığında bodrum bile adama özgür hissettiriyor kendini. Kapı kilitliyse saklanıp Adrian’ın dönmesini bekleyecek. Kendisini kaçıran adamı öldürmekten başka bir seçeneği olduğuna inanmıyor. Buna mecbur. Yapmazsa büyük riske girmiş olur Adnan’ı öldürecek ve polisler de ona zor zamanlar yaşatacak. Bildiği bir şey varsa o da koşullar ne olursa olsun polisin birilerini mahkûm ettirmeye hevesli olduğu. Buna benzer olayları daha önce de gördü. Masum oldukları bilinen insanların hapse atıldığına ve hatta o insanların mahkûm edilmeleri için sahte deliller yerleştirildiğine şahit oldu.</span></p>

  <p class="msonormal1"><span class="calibre13"><span class="calibre13">Adrian’ı öldürecek ve kadının hayatını kurtaracak, ama sonu hapishane.</span></span></p>

  <p class="msonormal1"><span class="calibre13">Merdivenin ortasında duruyor.</span></p>

  <p class="msonormal1"><span class="calibre13">Polis başına bela olacak.</span></p>

  <p class="msonormal1"><span class="calibre13">Ama kayıp fotoğraf makinesi daha büyük bir sorun.</span></p>

  <p class="msonormal1"><span class="calibre13">Basamakları çıkmaya devam ediyor.Diz çöküp kulağını kapıya yaslıyor, ama hiçbir şey duyamıyor. İhtimaller neredeyse sonsuz.</span></p>

  <p class="msonormal1"><span class="calibre13">Kız iki adım arkasında. Neler olduğunu anlamıyormuş gibi adama bakıyor.</span></p>

  <p class="msonormal1"><span class="calibre13">Sonunda karar vermesini sağlayan ve onu verdiği kararı uygulamaya zorlayan şey kayıp fotoğraf makinesi. Onu çantada bulsaydı o zaman her şey farklı olurdu. Gerçekten çok üzücü, çünkü yardım ettiği için kıza minnettar.</span></p>

  <p class="msonormal1"><span class="calibre13">Hâlâ sekiz dakikası var. Yeter de artar bile.</span></p>

  <p class="msonormal1"><span class="calibre13">"Kapıyı açmadan önce sana söylemem gereken bir şey var’ diyor. “Sana karşı tamamen dürüst davranmadım.”</span></p>
</body>
</html>
