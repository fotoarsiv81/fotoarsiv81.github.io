<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">YİRMİ BİRİNCİ BÖLÜM</span></b></h3>

  <p class="msonormal1"><span class="calibre13">Güneş batıya doğru kaydıkça hava daha da ısınıyor ve çitin gölgesi kısalıyor. Güneş ağacın diğer tarafına kaydığında Daxter’ın mezarı aydınlanıyor. Ayağımdaki bandajlar ve ellerim pislik içinde. Öfkeliyim, daha fazlasını yapamadığım için de canım sıkkın. Donovan Green ve eşi, kızları yüzünden çok daha büyük acılar çekerken kedim için üzülmem aptallıkmış gibi geliyor. Çoğu aptalca ve çoğu korkunç. İnsanı motive etmeyen şeyler düşünerek mezara bakıyorum. Kazıdan beri dizim daha da şişti. Doktor bu halimi görse bana çok kızardı.</span></p>

  <p class="msonormal1"><span class="calibre13">Sonunda masadan kalkıp içeri dönüyorum. Ateşimi düşürecek ilaçlardan ve ağrı kesicilerden birkaçını ağzıma atıp yeni bandajlar bulmak umuduyla banyoyu kontrol ediyorum. Schroder'i arıyorum, ama telefona bakmıyor. Bir dakika sonra Donovan Green arıyor, bu sefer de ben telefona bakmıyorum. Hayat döngüsü... Ona ne diyeceğim? Kızının yanarak ölmüş olabileceğini mi söyleyeceğim? Yanan eve girdiğimde birinci katı arama şansı bulamadığımı, doğrudan ikinci kata çıkmamın mantıklı bir açıklaması olmadığını, gelecek sefer önce giriş katını arayacağımı mı anlatacağım? Yüzde elliye yüzde elli şansım olduğu, ama yanlış seçim yaptığım için kızının ölmüş olabileceğini nasıl söylerim?</span></p>

  <p class="msonormal1"><span class="calibre13">Topallayarak dışarı çıkıp arabama gidiyorum. Gaz ve fren pedallarına sağ ayağımla basabildiğim için solu uzatabiliyorum. Yüzüm dün güneşte yanmış, burnumu kaşıdığımda tırnaklarımı etimi kanatacak kadar batırmışım gibi geliyor Bir kamyon tek yönlü sokaklardan birine yanlış yönden girdiği için trafik kilitlenmiş. Hiçbir yere çarpmamış, ama diğer yönden gelen araçlar çekilip ona yol vermek istemiyor Küfürler korna seslerine karışıyor ve arabaların sayısı arttıkça bağıranların sayısı da artıyor Radyoyu açtığımda program sunucuları ölüm cezasından bahsediyorlar Emma Green'den dem vuruyor ve kayboluşunun idam cezasının geri getirilmesinin gerekliliğine örnek teşkil ettiğini söylüyorlar Hepimizin düşündüğü şeyleri dile getirmekteler Emma’yı kim kaçırdıysa geçmişte başka kızlara da zarar verdi ve ceza ne kadar ağır olursa ileride başkasının başına da böyle şeyler gelmesi ihtimali o kadar az olur Sağduyu meselesi. Kötü insanları öldürürseniz iyi insanlara zarar veremezler. Buna kim itiraz edebilir? Sadece kötü insanlar Sunucular işe Christchurch Carverİa başlanması gerektiğini söylüyor. Nasıl idam edilmesi gerektiği konusunda fikir yürütüp asılarak veya zehirli iğne gibi klişelerle başlıyor, sonra daha fazla hayal gücü gerektiren seçeneklere geçiyorlar. İki adamın da ciddi sorunları olduğunu düşünüyorum. Derken topu halka atıyorlar ve Sumner’den Steve bu adamların yakılarak öldürülmesi gerektiğini düşünüyor, Redvvood’dan James ise eski yöntemlerden yana. Rugby topu büyüklüğünde taşlarla onları taşlamalıymışız. Derken sıra Shirley’den Brock’a geliyor. Ona göre hiçbir şey adamı bayılmasın diye ayaklarından tavana asıp ortadan ikiye kesmenin yerini tutamaz. Radyoyu kapatıp içimden hiçbir zaman Steve’i, James’i veya Brock’u kızdırmamayı düşünüyorum.Tıkalı sokağı geçtikten sonra trafik açılıyor. Donovan Green iki kere daha arıyor, açmıyorum. Arabayı üniversitenin otoparkına sokuyorum ve özürlülere ayrılan yere park ediyorum. Öğrencilerden biri alışveriş arabasına oturmuş, diğeri onu ittiriyor, kahkahalar atıyorlar.Keşke koltuk değneğim olsaydı diye düşünerek topallaya topallaya Psikoloji Bölümü'nün yolunu tutuyorum. Merdivenleri çıkmakta güçlük çekiyor, sürekli tırabzana tutunmak zorunda kalıyorum. Yanımdan geçen birkaç kişi bana bakmıyormuş gibi yapmaya çalışarak bana bakıyor. Yardım etmek istediklerini görebiliyorum, ama kendilerini tutuyorlar Yardıma ihtiyacım yokmuş gibi davranmayı tercih ediyorlar Tekerlekli sandalyedeki birine kapıyı açtığınızda size teşekkür ederim mi, yoksa siktir git mi diyeceğini bilemezsiniz ya, işte öyle bir şey.</span></p>

  <p class="msonormal1"><span class="calibre13">Ofislerin yer aldığı ikinci kata ulaşıyorum. Duvarda öğretmenlerin fotoğrafları var. Ölüleri anmak için yapılan çalışmalara benziyor El büyüklüğünde fotoğraflar sıralar halinde dizilmiş. Kundakçı aralarında mı diye fotoğrafları kontrol ediyorum. Fotoğraftakilerin yarısı gördüğüm adama benziyor. Cooper Riley de aralarında. Bu fotoğrafta saçları o kadar gri değil ve fazla seyrelmemiş. Koridoru geçiyorum, buradaki her şey psikolojinin icadından daha eski zamanlardan kalma görünüyor. Ofis kapıları mavi, hepsinde isimler var ve Cooper'ın ofisi de aynı. Tek bir farkla; kapının önüne olay yeri bantları çekilmiş. İki ofisin arasındaki duvara Kişilik Çalışmaları yazan bir poster yapıştırılmış. Üzerinde çizimler ve başımı ağrıtan uzun, süslü kelimeler var. Ortalıkta kimse yok. Kapıyı açmayı deniyorum. Kilitli. Cooper’ın evinin kilidinde bulduğum anahtarları deniyorum. Biri uyuyor. Bandı koparıp yere atıyorum. Nasıl olsa öğrencileri suçlarlar.İçerisi havasız. Ahşap masada göçükler ve çizikler var. Üstündeki her şey karman çorman. Çekmeceler açılmış, dolabın çekmeceleri de açık ve bilgisayar çalışıyor. Bütün yüzeylerde parmak izi tozları var. Polis, Cooper Riley’ye neler olduğunu açıklayacak ipuçları bulmak umuduyla burayı araştırmış. Cooper'ın her şeyin düzenli olmasından hoşlanan adamlardan olduğunu sanıyorum; ofisini bu halde görse çok kızardı. Cep telefonum çalıyor.Arayan Schroder.</span></p>

  <p class="msonormal1"><span class="calibre13">“Neredesin?” diye soruyor. “Polis ressamı az önce evine uğramış ama yokmuşsun.”</span></p>

  <p class="msonormal1"><span class="calibre13">“Lanet olsun! Tamamen unutmuşum. Ona yolda olduğumu söyle.”</span></p>

  <p class="msonormal1"><span class="calibre13">“Dinle, Cooper Riley herhangi bir suç duyurusunda bulunmamış,” diyor. “Bana ne anlatacaktın?”</span></p>

  <p class="msonormal1"><span class="calibre13">“Yani artık bu vakaya bakıyor musun?”</span></p>

  <p class="msonormal1"><span class="calibre13">"İki günde iki yangın. Bağlantılı olabilirler, yani evet, bu vakaya da ben bakıyorum. İtfaiyeciler ilerleyen saatlerde iki yangının benzeyip benzemediğini bildirecek.”</span></p>

  <p class="msonormal1"><span class="calibre13">Komşunun söylediklerini anlatıyorum.</span></p>

  <p class="msonormal1"><span class="calibre13">“Sence ona bunu Melissa X mi yaptı?”</span></p>

  <p class="msonormal1"><span class="calibre13">“Bence evet.”</span></p>

  <p class="msonormal1"><span class="calibre13">“Riley neden suç duyurusunda bulunmadı öyleyse?”</span></p>

  <p class="msonormal1"><span class="calibre13">‘Yerinde bir soru. Bir kurban, neden kurban olduğunu bildirmez?” Schroder, “Her gün gördüğümüz şey Tate,” diyor. “Sen de gayet iyi biliyorsun. Yedi tecavüzden sadece biri polise bildirilir. Riley’nin başına da aynı şey gelmiş olabilir, tabii komşu doğruyu söylüyorsa.” “Tıbbi kayıtlarına ulaşabilir misin?”</span></p>

  <p class="msonormal1"><span class="calibre13">“Mahkeme izni çıkarttırmaya çalışacağım.”</span></p>

  <p class="msonormal1"><span class="calibre13">“Riley'nin ofisindeki araştırma nasıl gitti?”</span></p>

  <p class="msonormal1"><span class="calibre13">“Bir şey çıkmadı. Olay yeri ekibinin evde veya Cooper'ın arabasında bir şeyler bulacağını umuyoruz, ama durum lehimize değil."</span></p>

  <p class="msonormal1"><span class="calibre13">“Ben de ofisine uğramayı düşünüyordum,” diyorum masaya yaslanarak. “Kaçırdığınız bir şey var mı bakacağım.”</span></p>

  <p class="msonormal1"><span class="calibre13">“Beni kızdırmaya mı çalışıyorsun?”</span></p>

  <p class="msonormal1"><span class="calibre13">“Hayır. Senin de dediğin gibi gözlerim keskindir. Sence bir sakıncası var mı?”</span></p>

  <p class="msonormal1"><span class="calibre13">“Duruma göre değişir Tate. Ofiste misin?”</span></p>

  <p class="msonormal1"><span class="calibre13">“Öyleysem ne olur?”</span></p>

  <p class="msonormal1"><span class="calibre13">“O zaman olay yerini bozmuşsun demektir, mahkemeye gittiğimizde bulunan deliller geçersiz sayılabilir”</span></p>

  <p class="msonormal1"><span class="calibre13">“Teknik olarak adamın ofisi olay yeri değil. Hadi ama Cari, bakmamın ne sakıncası olur?”</span></p>

  <p class="msonormal1"><span class="calibre13">‘Yirmi dakika sonra seninle orada buluşuruz. İşleri karıştırmanı istemiyorum.”</span></p>

  <p class="msonormal1"><span class="calibre13">Telefonu kapatıyor. Cooper’ın masasındaki dosyaları gözden geçiriyorum, gerçi önceki saatlerde polisler de aynısını yapmıştır. Öğrenci ve personel kayıtlarını çoktan kontrol etmişlerdir, çünkü şimdilik Cooper Riley ve Emma Green arasındaki tek bağlantı bu. Belki geçer not alamayan bir öğrenci intikam almak istemiştir. Aynı öğrenci belki Emma Green’i de suçluyordur.Dosya dolabını kontrol ediyorum. Dosyalar karmakarışık; belli ki taranmışlar. Bu yılki ve geçen yılki öğrencilerin dosyalan var, ama daha eski öğrencilerinki yok. Melissa’yı ve Cooper Rileyyi Profesör Mono'ya dönüştüren kişi olup olmadığım düşünüyorum. Eğer öyleyse, belki de bir zamanlar adamın öğrencisiydi. Bir şekilde birbirlerini tanıyor olmalılar.Koridora çıkıp bir sonraki ofise geçiyorum. Kapıdaki isim plakasında Profesör Collins yazıyor Kapı aralık. Tıklatıp ardına kadar açıyorum. Masasının başında oturan adam başını kaldırıp bana bakıyor. Saçlarına ak düşmüş ve gözleri yüzüne göre çok büyük. Gerçek bir kepçe kulak. Ofisi Cooper’ınkinin aynı, ama kesinlikle onunki kadar karışık değil.</span></p>

  <p class="msonormal1"><span class="calibre13">"Size nasıl yardımcı olabilirim?” diye soruyor.</span></p>

  <p class="msonormal1"><span class="calibre13">"Profesör Collins siz misiniz?”</span></p>

  <p class="msonormal1"><span class="calibre13">“Aynı kapıda yazdığı gibi,” deyip gülümsüyor ve arkasına yaslanıyor. “Öğrenci değilsiniz,” diyor, “yani ya gazetecisiniz ya polis. Bence polissiniz. Doğru mu tutturdum? Cooper Riley hakkında soru sormaya mı geldiniz? Öğleden sonra evinin yandığım duydum, sizinkiler de bir saat önce ofisini arıyordu.”</span></p>

  <p class="msonormal1"><span class="calibre13">“Bravo beyefendi,” diyerek içeri giriyorum.</span></p>

  <p class="msonormal1"><span class="calibre13">“Lütfen oturun,” diyor. Karşısındaki koltuğa geçip ayağımı öne uzatıyorum. “Cooper’dan haber var mı?”</span></p>

  <p class="msonormal1"><span class="calibre13">“Şimdilik yok. Ne kadardır burada çalışıyorsunuz?”</span></p>

  <p class="msonormal1"><span class="calibre13">“On beş yıl oldu.”</span></p>

  <p class="msonormal1"><span class="calibre13">“Cooper’ı iyi tanır mıydınız?”</span></p>

  <p class="msonormal1"><span class="calibre13">“Sizce başına ne geldi? Onu sağ salim bulabilecek misiniz?”</span></p>

  <p class="msonormal1"><span class="calibre13">“Elimizden geleni yapıyoruz. Lütfen ondan bahsedin, ne kadar bilgi toplayabilirsek o kadar iyi.”</span></p>

  <p class="msonormal1"><span class="calibre13">“Nasıl isterseniz. Onu iyi tanırdım. İkimiz de yıllardır üniversitedeyiz. Birbirimizin düğününe katıldık ve bazen yemeğe çıkarız.”</span></p>

  <p class="msonormal1"><span class="calibre13">Schroder’in cevabını bildiğine emin olsam da, “Ne zaman boşandı?” diye soruyorum.</span></p>

  <p class="msonormal1"><span class="calibre13">“Hımm, bir düşüneyim. Yaklaşık üç yıl önce. Karısı hayatına devam edip başka biriyle tanıştı. Duyduğuma göre internette tanışmışlar. Günümüzde herkes öyle tanışıyor. İlginç bir psikolojik fenomen. İnsanlar dış dünyada birilerini bulabilmek için interneti kullanıyorlar. Belki bu konuda bir makale yazarım.”</span></p>

  <p class="msonormal1"><span class="calibre13">“Eşi buralarda mı?”</span></p>

  <p class="msonormal1"><span class="calibre13">Başını iki yana sallıyor “Son duyduğumda Avustralya’daydı, ama Cooper ondan bahsetmez. Bir gün karısı hayatının bir parçasıydı, ertesi gün ise ortadan kaybolmuştu. Yazık. İkisi de iyi insanlardır ama yürütemediler Bazen böyle olur,” diyor ama bu sefer bu konu üzerine makale yazmayı düşündüğünü söylemiyor. “Cooper çok sarsılmıştı."</span></p>

  <p class="msonormal1"><span class="calibre13">"Kazadan bahsedebilir misiniz?”</span></p>

  <p class="msonormal1"><span class="calibre13">Şaşkın şaşkın bana bakıyor. “Ne kazası? Trafik kazası mı?”</span></p>

  <p class="msonormal1"><span class="calibre13">“Pek sayılmaz.”</span></p>

  <p class="msonormal1"><span class="calibre13">“O zaman nasıl bir kaza?”</span></p>

  <p class="msonormal1"><span class="calibre13">“Cooper’ın işe gelmediği bir dönemi hatırlayabiliyor musunuz? Yaklaşık bir ay? Aniden izin aldığı bir zaman? Boşanmasıyla aynı dönemlerde olduğunu tahmin ediyorum.”</span></p>

  <p class="msonormal1"><span class="calibre13">Hatırlamaya çalışırken gözleri sola kayıyor, sonra, yavaşça başını iki yana sallıyor, suratı asılıyor. “Hatırlamıyorum."</span></p>

  <p class="msonormal1"><span class="calibre13">“Aniden hastalanıp gelmediği olmadı mı?’’</span></p>

  <p class="msonormal1"><span class="calibre13">“Eminim olmuştur. Hepimizin başına gelir. Hayat böyledir dedektif. Geçmişteki hastalığının şimdi ortadan kaybolmasıyla bir ilgisi mi var?”</span></p>

  <p class="msonormal1"><span class="calibre13">“Emin değilim,” diyorum ona.</span></p>

  <p class="msonormal1"><span class="calibre13">“Müdüriyeti deneyin. Orada her tür kayıt vardır.”</span></p>

  <p class="msonormal1"><span class="calibre13">Collins’ten yol tarifi alıp müdüriyetin yolunu tutuyorum. Diğerlerinden daha yeni, kirli camları güvercinlerin tuvalet olarak kullandıkları beton çeşmeye bakan çirkin bir bina. Girişi doktorların bekleme salonlarını andırıyor ve öğrenciler ellerinde ders kitapları ya da dergilerle koltuklara yerleşmiş birinin kendilerini çağırmasını bekliyor. Danışma masasının arkasındaki kadın kırklarında, saçlarını arkaya tarayıp sıkı bir topuz yapmış ve gözlüğü boynundaki zincirin ucunda sallanıyor. Parfümünün keskin bir kokusu var. Bir hapşırık krizinin yaklaştığını hissediyorum. Bluzunun düğmelerine kedi tüyleri sıkışmış.</span></p>

  <p class="msonormal1"><span class="calibre13">Gülümseyerek, “Size nasıl yardımcı olabilirim?” diye soruyor “Önceki saatlerde Cooper Riley’in ofisini araştırdığımızı biliyorsunuzdur?” diye soruyorum,Profesör Collins'le aynı hataya düşeceğini umarak ve o da düşüyor.</span></p>

  <p class="msonormal1"><span class="calibre13">"Evet, elbette. Herkes biliyor.”</span></p>

  <p class="msonormal1"><span class="calibre13">“Bize yardımcı olabileceğiniz bir konu daha var. Riley’nin bir ay kadar izin aldığını sanıyoruz. Muhtemelen üç yıl önce. Benim için tam tarihlerine bakabilir misiniz?”</span></p>

  <p class="msonormal1"><span class="calibre13">Cevap vermek yerine gözlüğünü takıp camlar ile gözleri arasındaki mesafeyi ayarlıyor ve parmaklarım klavyede dolaştırırken ekrana bakıyor.</span></p>

  <p class="msonormal1"><span class="calibre13">“Bir dakika bile sürmez,” deyip yaklaşık on saniye sonra, “İşte burada, haklıymışsınız,” diye devam ediyor. “Üç yıl önce nisandan mayıs ortasına kadar izin yapmış. Toplam beş hafta.”</span></p>

  <p class="msonormal1"><span class="calibre13">“O yılki öğrencilerinin adlarına ve fotoğraflarına ihtiyacım var.”</span></p>

  <p class="msonormal1"><span class="calibre13">“Niçin?”</span></p>

  <p class="msonormal1"><span class="calibre13">“Lütfen, çok önemli. Cooper’ın hayatını kurtarmaya çalışıyoruz.” “Evinin yandığı doğru mu?”</span></p>

  <p class="msonormal1"><span class="calibre13">“Doğru.”</span></p>

  <p class="msonormal1"><span class="calibre13">“Üç yıl önce yüzlerce öğrencisi vardı.”</span></p>

  <p class="msonormal1"><span class="calibre13">Kundakçının da aralarında olup olmadığını görmek için hepsine bakmam gerekir, ama o iş Schroder gelene kadar bekleyebilir. “Sadece kız öğrenciler.”</span></p>

  <p class="msonormal1"><span class="calibre13">“Sanırım kayıtların çıktısını alabilirim. Aramayı daha da daraltamazsanız yaklaşık bir saat sürer”</span></p>

  <p class="msonormal1"><span class="calibre13">“Yıl içinde okulu bırakan kız öğrenciler desek? Profesör Riley’nin yaralandığı dönemde derslere gelmeyi bırakanlar?”</span></p>

  <p class="msonormal1"><span class="calibre13">“Niye? Sizce aralarında bir bağlantı mı var?”</span></p>

  <p class="msonormal1"><span class="calibre13">“Lütfen," diyorum, “acelemiz var.”</span></p>

  <p class="msonormal1"><span class="calibre13">“Hımm... Bir bakalım,” diyor ve klavyenin tuşlarına basıyor. “O dönemde dört kız öğrenci okulu bırakmış.”</span></p>

  <p class="msonormal1"><span class="calibre13">“Adı</span> <span class="calibre13" xml:lang="DE">Melissa</span> <span class="calibre13">olan var mı?”</span></p>

  <p class="msonormal1"><span class="calibre13">“Melissa mı? Hayır yok.”</span></p>

  <p class="msonormal1"><span class="calibre13">“Fotoğrafları görebilir miyim peki?”</span></p>

  <p class="msonormal1"><span class="calibre13">Görebilmem için ekranı çeviriyor. Daha iyi bakabilmek için masanın üstünden o tarafa sarkıyorum ve bu arada parfümünün menziline girmiş oluyorum. Sayfayı kaydırıp fotoğraflar arasında dolaşıyor. Üçüncüye geldiğinde daha iyi bakabilmek için onu durduruyorum. Gözleri çok tanıdık.</span></p>

  <p class="msonormal1"><span class="calibre13">“Bu kızı hatırlıyorum,” diyor kadın.</span></p>

  <p class="msonormal1"><span class="calibre13">“Öyle mi?”</span></p>

  <p class="msonormal1"><span class="calibre13">'Aslında ondan çok ailesini. Bilgi almak için buraya uğramışlardı.”</span></p>

  <p class="msonormal1"><span class="calibre13">“Bilgi derken?”</span></p>

  <p class="msonormal1"><span class="calibre13">“Kızlarını bulmalarına yardımcı olacak herhangi bir şey. O da kaybolmuştu. Ah hayır,” diyor aradaki bağı fark edince. “Sizce onun başına da Emma Green'in başına gelen şey mi geldi?” diye soruyor ekrana vurarak.</span></p>

  <p class="msonormal1"><span class="calibre13">Hiç sanmıyorum. Bence iki kızın kaderi birbirlerinden çok farklı. Bence ekrandaki kız Christchurch Carver’a saldıran ve Dedektif Calhoun’u öldüren kişi. Üç yıl önce Profesör Riley’yi hastanelik eden de muhtemelen odur. Resmi bütün gazetelerde ve haberlerde çıktı, dün izlediğim kayıttan alman bir görüntüsünü kullandılar Ama o görüntüyle şimdi baktığım hali arasında büyük farklar var. Birbirlerine benziyorlar, ama aynı değiller. Hem kesimi hem rengiyle farklı bir saç. Yüzü daha zayıf, ama iş gözlerde bitiyor. Gözler aynı, hiç şüphem yok.</span></p>

  <p class="msonormal1"><span class="calibre13">Cooper Riley de anlamıştır. Haberleri görmüş ve onun kim olduğunu çözmüştür. Yine de polise haber vermedi.</span></p>

  <p class="msonormal1"><span class="calibre13">Neden? Ondan korktuğu için mi?</span></p>

  <p class="msonormal1"><span class="calibre13">Yoksa sakladığı başka şeyler mi var?</span></p>
</body>
</html>
