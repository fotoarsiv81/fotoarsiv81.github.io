<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="msonormal1"><b class="calibre20"><span class="calibre13"><br class="calibre17" /></span></b></p>

  <h3 class="calibre18"><b class="calibre19"><span class="calibre14">YİRMİ BEŞİNCİ BÖLÜM</span></b></h3>

  <p class="msonormal1"><span class="calibre13">Cuma sabahı. Yağmur hâlâ dinmedi. Buzdolabında jambon ve yumurta var; ikisi de annemin hediyesi. Jambonu kızartmaya çalışırken yanlışlıkla yakıyorum, ama yumurtalar güzel pişti. Yorgunum; dün gece çizer gittikten sonra üç saatimi Pamela Deans ve Cooper Riley’nin geçmişlerini araştırarak geçirdim. Sonunda aralarındaki bağlantıyı buldum: Cevap akıl hastanelerinde saklı. Cep telefonumu açıp mesajlarıma bakıyorum.Üçü Donovan Green’den, ikisi Schroder’den. Schroder yanan evden ceset çıkmadığını söylemiş. Ayrıca itfaiye-dekiler iki yangının aynı şekilde başladığını tespit etmişler. Dahası Cooper Riley’nin üç yıl önceki tıbbi kayıtlarına ulaşamamış, çünkü mahkemeler tıbbi kayıtların alınması için gerekli izinleri vermekten hoşlanmıyormuş.Göğü kaplayan bulutlan görseniz, ne feci sıcaklara katlandığımızı tahmin edemezsiniz. Yağmur evi çevreleyen oluklardan bahçeye akıyor.Yapraklar ızgaraları tıkadığı için yolları su basmış. Arabaya atlayıp karımı görmeye giderek güne başlamak istiyorum. Elini tutsam,bir saatliğine dünyadan Kaçsam... İmkânsız. Garip, ama bu seferlik dert etmiyorum. Karımı görmeye gidemediğim için suçluluk duymuyorum, ama suçluluk duymadığım için vicdan azabı çekiyorum.</span></p>

  <p class="msonormal1"><span class="calibre13">Televizyonu açıp salonda kahvaltı ederken sabah haberlerini izliyorum. Emma Green’in kayboluşu nihayet haberlere düşmüş. Kızın son on dakikasından ve Jane Tyrone’dan (beş ay önce, Chirst-church Carver’ın tutuklandığı dönemde kaybolan ve hafıza kartında fotoğraflarını bulduğumuz kız) bahsediliyor Dün gece onu da araştırıp kaybolduğunda yayınlanan makaleleri okudum. İki hafta kadar ondan bahsetmişler, ama sonra unutulmuş. Bugüne kadar ondan bir daha bahsedilmemiş.</span></p>

  <p class="msonormal1"><span class="calibre13">Çizdirdiğim robot resim ekranda beliriyor Sorun şu ki çok kabataslak bir resim. Sadece benim verdiğim detaylardan yola çıkmayıp diğer görgü tanıklarının ifadelerini ekleyerek resmi tamamlamışlar. Diğer görgü tanıkları derken esrarkeş komşuyu ve Adrian’ın benzin tenekelerini doldurduğu istasyonda çalışan kadını kastediyorum. Resimdeki kundakçı kaşları çatık olduğu için tam bir katile benziyor, ama o katil biraz zorlarsanız benim komşuma veya herhangi birinin komşusuna benzetebileceğiniz biri. Robot resmin arkasından benzin istasyonunun güvenlik kayıtlarından alman görüntüler yayınlanıyor. Bir adam Emma Green'in arabasından inip benzinin parasını ödüyor. Maalesef görüntü kalitesi insanların Koca Ayak'ı çekerken kullandıkları filmin kalitesi gibi. (Yine de Cooper Riley’yi kaçıran adamın boyu ve kilosu hakkında fikir edinmiş oluyoruz.)</span></p>

  <p class="msonormal1"><span class="calibre13">Bulaşıkları yıkayıp salona dönüyorum. Haberler bitti, sabah programı başladı. Yirmilerinde bir genç kız gibi giyinmiş kırklarında bir kadın, parlak kırmızı koltuğa oturmuş karşısındaki parlak kırmızı koltukta oturan takım elbiseli siyah saçlı adamla sohbet ediyor Adamın dişleri o kadar beyaz ki insanın gözü kamaşıyor Adı Jonas Jones; ben polis kuvvetlerindeyken onunla sık sık karşılaşırdık. Kendisi karakollardan bilgi toplayıp ben medyumum diye ortalıkta dolaşan bir tiptir. Edindiği bilgileri kendi bulmuş gibi seyircilerine pazarlar. Jonas Jones gibilerin yaşamasına izin verilen bir ülkede bir şeyler yanlış gidiyor demektir Ekrandaki, aralarında Jones’un da yer aldığı medyumların suçluları yakaladıkları bir televizyon programı.</span></p>

  <p class="msonormal1"><span class="calibre13">Şimdiye kadar verdikleri bilgiler sayesinde tek bir kişinin bile tutuklandığı olmadı. Kurbanların giysilerini, anahtarlarını veya evcil hayvanlarını kucaklarına alıp mumlarla aydınlatılmış loş odalarda oturur, gözlerini kapar, başlarını hafifçe yana eğer veya kaşlarını çatıp ruhlar âlemiyle bağlantı kurmayı denerler. Dudaklarından kehanetler dökülürken harika bir şov sergiler bu tipler ve kimi incittiklerine asla aldırmazlar. Bir tuğla ne kadar medyumsa bu adamlar da o kadar medyumdur Jonas Jones bu numaralarla kendine isim yaptı. Bir kitap yazdı, sonra bir tane daha. Ve insanlar adamın gerçek kurbanları, gerçek acılan sömürmesine aldırmayarak o kitapları satın aldılar. Yazar biyografisinde her nasılsa Jonas Jones’un on yıl önce ikinci el araba satıcılığı yaptığından ve cinsel taciz suçlaması yüzünden iflas ettiğinden bahsedilmiyor</span></p>

  <p class="msonormal1"><span class="calibre13">Televizyonun sesini açıyorum.</span></p>

  <p class="msonormal1"><span class="calibre13">"... Polisin elinden fazla bir şey gelmiyor, bu yüzden her zaman benim gibi özel yetenekleri olan bireylere ihtiyaç var."</span></p>

  <p class="msonormal1"><span class="calibre13">“İtiraf etmeliyim ki programınızı çok seviyorum, sizi çalışırken gördüğümde tüylerim diken diken oluyor,” diyor kadın ve “Heleyeni kitabınıza bayıldım," diye ekliyor. Öne eğilip saçlarını geriye savurduktan sonra aç bir insan pizzaya nasıl bakarsa adama öyle bakıyor.</span></p>

  <p class="msonormal1"><span class="calibre13">Adam, “Teşekkürler Laura, bunları duymak her zaman güzel,” diyor dişlerini ortaya çıkaran plastik gülümsemesiyle. “Kitabım bütün kitapçılarda satılıyor, ama bugün internet sitemden satın alacak olursanız yüzde on indirim kazanacaksınız. İki tane alırsanız yüzde yirmi indirim. Senin de bildiğin gibi Laura, harika bir hediye olur bu kitaptan.”</span></p>

  <p class="msonormal1"><span class="calibre13">“Kesinlikle Jonas.Hayatımda bir erkek olsaydı ona mutlaka bu kitaptan hediye ederdim.Adamla ilgilendiğini fark etmek için medyum olmaya gerek yok.“Herkesin ilgisini çekecek bir yapıt.”</span></p>

  <p class="msonormal1"><span class="calibre13">Gözlerimi deviriyorum ve kumandaya mı uzanayım, yoksa kusayım mı bilemiyorum. Kararsızlık anımda kadın Jonas’a ilginç bir pas atıyor. “Programdan önce bana Emma Green hakkında bir şeyler bildiğinden bahsediyordun. Kaybolan km tanıyor muydun?”</span></p>

  <p class="msonormal1"><span class="calibre13">“Çok üzücü bir olay. ”</span></p>

  <p class="msonormal1"><span class="calibre13">Ağzından çıkan tek doğru laf bu.</span></p>

  <p class="msonormal1"><span class="calibre13">Kadın, “Christchurch böyle olaylarla anılmaya başladı/’ diyor adama. “Polisler şehrimize Crimechurch’ demeye başladılar.”</span></p>

  <p class="msonormal1"><span class="calibre13">“Öyle de demeliler,” diyor adam. Söylediği ikinci doğru şey. Bugün formunda. Şimdiden iki doğru söyledi. Belki de söyleyeceklerini dinlemeliyim.</span></p>

  <p class="msonormal1"><span class="calibre13">“Bize Emma'nın kayboluşu hakkında neler söyleyebilirsin?”</span></p>

  <p class="msonormal1"><span class="calibre13">Arkadaki büyük ekranda Emma'nın görüntüsü beliriyor.Gülümsediği bir fotoğrafı. İki tarafta başkalarının kollan ve omuzlan var. Belli ki arkadaşları veya ailesi kesilerek fotoğraftan çıkarılmış.Fotoğraf yeni görünüyor. Fonda bildik yeşillikler var; bir ağacın veya büyükçe bir çalının önünde poz vermişler”</span></p>

  <p class="msonormal1"><span class="calibre13">“O kayıp değil, kaçırıldı,” diyor adam.</span></p>

  <p class="msonormal1"><span class="calibre13">"Sence hâlâ hayatta mı?”</span></p>

  <p class="msonormal1"><span class="calibre13">Jonas’ın yüzünde kasvetli bir ifade beliriyor, ama dişlerini sergilemeyi sürdürüyor. Herhalde ayna karşısında bol bol bu numaranın provasını yapmıştır.Veya belki ikinci el araba sattığı günlerde geliştirdiği, müşterilere bir gün önce satın aldıkları arabanın su sistemindeki arıza konusunda hiçbir şey yapılamayacağını açıklarken kullandığı bir taktiktir Sunucuyla aralarındaki masada adamın yazdığı kitaptan birkaç tane duruyor ve fonda da çiçekler var. Her şey çok iyi düzenlenmiş.</span></p>

  <p class="msonormal1"><span class="calibre13">"Ne yazık ki,” diye ekliyor ve yüzdelere oynuyor. Medyumların yaptığı budur. Durumu değerlendirip istatistiklere başvururlar. Genç bir kız Christchurch’de kaybolursa istatistikler kaçırıldığını ve öldüğünü söyler Ve Jonas Jones gibi pislikler televizyonlara çıkıp bunu kullanarak yeni kitaplarını pazarlarlar. Adamın umurunda olan tek şey banka hesabı.Başka bir şey söylemesine fırsat tanımadan televizyonu kapatıyorum.Bilgisayarın başına geçip dün geceki bulgularımı kontrol ediyorum. Pamela Deans elli sekiz yaşındaymış ve son üç yıldır devlet hastanesinde çalışıyormuş. Ondan önceki yirmi beş yılını I. Dünya Savaşı sırasında Christchurch'ün eteklerine inşa edilen Grover Hills akıl hastanesinde çalışarak geçirmiş. Joshua Grover insanlann güney adasında altın aradıkları dönemde ülkeye madencilik malzemeleri getirterek köşeyi dönmüş bir iş adamıymış ve üç oğlu varmış. En büyükleri on dokuz yaşındayken başka bir çocuğu öldürmüş. Problem,Grover'ın oğlunun beş yaşındaki bir çocuğun zekâsına sahip olmasıymış. O zamanlar kimsenin adalet sisteminde anlayışa yer olmadığından Grover, oğlunu hayatta tutmaya çalışmışsa da başaramamış. Para kazanmaya başladığından beri ilk kez satın alınamayan şeyler olduğunu keşfediyormuş. Bir fark yaratmak istemiş olacak ki oğlu asıldıktan aylar sonra dilekçe verip uzun mücadelelerin ardından oğlu gibilerin hapsedilebileceği bir akıl hastanesi inşa etme hakkını kazanmış. Binayı şehrin dışına inşa etmesi koşuluyla ona izin vermişler ve böylece her şeyi hasıraltı edilebileceklerini düşünmüşler.</span></p>

  <p class="msonormal1"><span class="calibre13">O günden bugüne şehirde pek çok akıl hastanesi açıldı. Uzun yıllar hepsi tıka basa doluydu, ama son yıllarda birer birer kapanmaya başladı, çünkü bu kurumlara yapılan yardımlar kesildi. Maliyetler ise tek başlarına altından kalkamayacakları kadar yüksek. Gazetelerden okuduklarımı hatırlıyorum. Akıl hastalarının bakımı yerine ağaç diki-mine, yol yapımına ve geri dönüşüme yatırım yapmaya karar veren belediye meclisi gençlerin alkol sorununu çözmenin, tehlikeli akıl hastalarını kilitli tutmaktan daha önemli olduğunu düşünüyordu. O kesintilerle birlikte hastalara başlarının çaresine bakmaları söylenerek sokağa atıldı ve çoğunun gidecek yerleri yoktu, hepsine ne olursa olsun ilaçlarını almaya devam etmeleri sıkı sıkı tembihlendi. Yeniden topluma karıştılar, cinayet işleyenler hapse atıldı, ama yakalandıklarında iş işten geçmiş oluyordu. Kilit altına alınanlar verebilecekleri zararı zaten vermişlerdi.Pamela Deans çeyrek yüzyıl bu hastalarla çalışmış ve üç yıl önce Grover Hills kapandığında hastaneye geçmişti.Cooper Riley'nin geçmişiyse daha monotondu. Neredeyse otuz yılını seri katilleri ve canileri inceleyerek geçirmiş. Psikolojinin yanı sıra on beş yıldır Canterbury Üniversitesi’nde Kriminoloji ve Suçlu Psikolojisi dersi de veriyormuş. Derslerinde bahsettiği vakalardan bazıları Christchurch’de yaşanmış olaylar Delileri incelemiş ve Pamela Deans da delilere bakıcılık yaptığına göre yolları kesişmiş olmalı.</span></p>

  <p class="msonormal1"><span class="calibre13">Sabah da akşamkinden daha şanslı değilim. Evet arada bir bağlantı var, ama ne olduğunu tespit edemiyorum.</span></p>

  <p class="msonormal1"><span class="calibre13">Emma'nın erkek arkadaşını arayıp henüz bir şey bulamadığımı haber veriyor, sonra ona Grover Hills’i soruyorum.</span></p>

  <p class="msonormal1"><span class="calibre13">“Ne bilmek istiyorsun?”</span></p>

  <p class="msonormal1"><span class="calibre13">“Oradan bahsedildiğini hiç duydun mu?”</span></p>

  <p class="msonormal1"><span class="calibre13">“Evet, birkaç yıl önce kapanmamış mıydı?”</span></p>

  <p class="msonormal1"><span class="calibre13">“Doğru. Profesör Riley oradan bahsetti mi?”</span></p>

  <p class="msonormal1"><span class="calibre13">“Hayır. Ama herhalde psikoloji dersinde değil, kriminoloji dersinde onlardan bahsediyordur.”</span></p>

  <p class="msonormal1"><span class="calibre13">“Öğrencileri herhangi bir geziye götürüp götürmediğini biliyor musun? Öyle şeyler yapar mıymış?"</span></p>

  <p class="msonormal1"><span class="calibre13">“Hiç sanmıyorum,” diyor. Ben de sanmıyorum. Kimse öğrencilerini alıp akıl hastanesini gezmeye götürmez. “O kayıp, değil mi? Profesör Riley? Biri onu kaçırıp evini yakmış.”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Emma'yla bir bağlantısı var mı?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Emma'yı o mu öldürmüş?”</span></p>

  <p class="msonormal1"><span class="calibre13">Fotoğrafları düşünüyorum. Emma Green çıplak ve iskemleye bağlanmış, ama hâlâ hayatta. "Grover Hills’ten hiç bahsetmediğine emin misin?”</span></p>

  <p class="msonormal1"><span class="calibre13">“Onunla ilk yılım ve daha iki haftadır derslerine giriyordum. Psikolojiye Giriş dersini alıyorum, Kriminoloji değil. Diğer öğretmenlere veya eski öğrencilerine sormalısınız. Belki kitabını bulmaya çalışabilirsiniz.”</span></p>

  <p class="msonormal1"><span class="calibre13">“Kitabı mı var?”</span></p>

  <p class="msonormal1"><span class="calibre13">“Evet. Dedikodulara göre Profesör Riley katillerle ilgili bir kitap yazıyormuş. Deliler, sosyopatlar ve seri katiller Bu konularda uzmandı. Doğruysa Grover Hills’dekilerden de bahsetmiştir”</span></p>

  <p class="msonormal1"><span class="calibre13">“Kitabı nereden bulabilirim?”</span></p>

  <p class="msonormal1"><span class="calibre13">“Öyle bir kitap gerçekten varsa mı? Bilmiyorum. Efsane işte. Sonuçta kitap hiç yayımlanmamış. Size anlattıklarım öğrenciler arasında dolaşan dedikodular. Profesör Riley her şeyi biliyormuş gibi davranmaya bayılır, ama kitabını basacak bir yayıncı bulamamış. Biz de bundan düşündüğü kadar bilgili biri olmadığı sonucunu çıkardık.”</span></p>

  <p class="msonormal1"><span class="calibre13">“Kitabı gören olmuş mu?”</span></p>

  <p class="msonormal1"><span class="calibre13">“Hayır. Kitabın gerçekten var olup olmadığını bile bilmiyorum. Belki bu da bir tür okul efsanesidir. Fakat öyle bir kitap yazmışsa herhalde bilgisayarındadır. Haksız mıyım?</span></p>

  <p class="msonormal1"><span class="calibre13">“Haklısın,” diyorum evi yandığında eriyip giden bilgisayarını düşünerek.</span></p>

  <p class="msonormal1"><span class="calibre13">Kapattıktan sonra Schroder'i arıyorum. Açmadan önce telefon neredeyse on kere çalıyor.</span></p>

  <p class="msonormal1"><span class="calibre13">“Dinle Tate, aramana sevindim,” diyor. “Konuyu uzun uzadıya düşündüm ve olayların gelişimine bakılırsa bu işi bana bırakman en iyisi. Emma Green'i bulmak istediğini biliyorum, ama dava mahkemeye gittiğinde sonuç alabilmemiz önemli. Senin olaya karışman mahkemede savunmanın lehine olacaktır.”</span></p>

  <p class="msonormal1"><span class="calibre13">“Hani son gelişmeleri bana haber verecektin?”</span></p>

  <p class="msonormal1"><span class="calibre13">“Neden bahsettiğimi biliyorsun Tate.”</span></p>

  <p class="msonormal1"><span class="calibre13">“Ya Natalie Flowers? Ailesiyle konuştunuz mu?”</span></p>

  <p class="msonormal1"><span class="calibre13">İç çekip belki de telefonu kapamayı düşünüyor, ama vazgeçip sorumu cevaplıyor. ‘Annesiyle konuştuk. Babası, Natalie kaybolduktan bir ay sonra ölmüş. Kızın annesi, ‘kalbi kırıldığı için öldü’ dedi. 'Natalie’nin başına kötü bir şey gelmemiş olsa babasının cenazesine gelirdi ama gelmedi' dedi. Melissa Flowers vakasını hatırlıyor musun?” </span></p>

  <p class="msonormal1"><span class="calibre21">“Sayılır.”</span></p>

  <p class="msonormal1"><span class="calibre13">“Evet. Olay aileyi derinden sarsmıştı, Natalie de kaybolduğunda... Eh, sonrasını tahmin edersin. Kadına Melissa X’in fotoğraflarım gösterdik. Kızına benzediğini, ama o olmadığını söyledi. Geçen yıl gazetedeki fotoğrafları gördüğünde de aynı şeyi düşünmüş. Bence kızının öyle birine dönüşmüş olabileceği gerçeğini kabul etmek istemediği için o fotoğraflara baktığında bir yabancıyı görüyor. Dinle Tate, belki senin yöntemlerinle çalışırsak adamı yakalar ve Cooper’ı buluruz. Ama savunma avukattan hüküm giymiş eski bir polisin olay yerini kirlettiğini söyleyerek serbest bırakılmalarını sağlar ve ben de işimi kaybederim. O zaman kaybolan kimseye bir yararım olmaz.” “Aralarındaki bağlantıyı - “</span></p>

  <p class="msonormal1"><span class="calibre13">“Tanrı aşkına Tate, bu işin peşini bırak.”</span></p>

  <p class="msonormal1"><span class="calibre13">“Sana yardım etmeye çalışıyorum.”</span></p>

  <p class="msonormal1"><span class="calibre13">“Hayır çalışmıyorsun. Kendine yardım etmeye çalışıyorsun. Kendini Emma Green’den sorumlu hissediyorsun, ama değilsin.” “Ben...”</span></p>

  <p class="msonormal1"><span class="calibre13">“Şimdi telefonu kapayacağım Tate. İnan bana, bu senin iyiliğin için.”</span></p>

  <p class="msonormal1"><span class="calibre13">Dizimi açmak için çalışma odamı turlamaya başlıyorum. Hâlâ şiş, ama dünkü kadar kötü durumda değil. Yağmur hafifledi, kanalizasyonlar artık taşmıyor. Gökyüzünün mavileştiğini görüyorum. Schroder’in ne demek istediğini anlıyorum, ama Emma Green’in hayatını kurtarmaya çalışırken hiçbiri umurumda değil. Ben soruna kısa vadeli bakıyorum, o ise uzun vadeli bakıyor. Ben tek bir kızı kurtarmaktan bahsediyorum, o gelecekti bir sürü kızı.</span></p>

  <p class="msonormal1"><span class="calibre13">Bir yerlerde Cooper Riley’nin kitabının bir kopyası olmalı. Eğer sadece evdeyken kitabı üstünde çalışıyorsa o zaman ne var ne yok gitmiş demektir, ama Riley her şeyi yedekleyecek bir tipe benziyor. Belki o dosya da başka bir dolabın arkasına bantlanmış bir USB bellektedir. Veya daha yüksek ihtimalle ofisindeki bilgisayarda.Dışarı çıkıyorum. Bir esintiyle beraber ağaçların yapraklarında birikmiş damlalar düşüp yüzümü ıslatıyor. Üniversiteye vardığımda bütün kara bulutlar dağıldı ve gökyüzü şimdilik gri, ama batıya baktığınızda mavileştiğini ve güneşin şehri aydınlattığını görüyorsunuz. Otopark düne nazaran daha kalabalık. Etraf öğrenci dolu. Herkes son birkaç gündür olduğundan daha canlı, ama bu durum her an değişebilir. Bunca yıllık ömrümde Christchurch'ün ısısının kırk derecenin üstüne çıktığına en fazla on kere şahit olmuşumdur. İyi bir yazda yaklaşık on kere 32 dereceyi görürüz; kötü bir yazda ise belki bir kere. Oysa geçen hafta sıcaklık neredeyse 43 dereceye çıkmıştı ve içimden bir his bugünün de farklı olmayacağını söylüyor Arabamı ağacın gölgesine bırakıp her ihtimale karşı camları araladıktan sonra psikoloji binasına doğru yürüyorum. Binanın önünde bir devriye aracı var. “Yükleme Kapısı” yazan ikiz kapılardan geçiyorum. Belki öğrencilerin üzerlerinde çalışacağı delileri yüklüyorlardır buradan. Üst kata çıkıp Cooper’ın ofisine doğru ilerliyorum ve geçerken kapının önünde nöbet tutan iki memuru başımı sallayarak selamlıyorum. İçeri girmem imkânsız. Koridordan çıktığımda Donovan Green’i arıyorum. Havalandırmadan çatıda dolaşan güvercinlerin gürültüleri geliyor. O kadar ses yapıyorlar ki parmağımla boştaki kulağımı tıkamak zorunda kalıyorum.</span></p>

  <p class="msonormal1"><span class="calibre13">“Fotoğraflardan haberim var/' diyor. “Ama polis onları bana göstermedi."</span></p>

  <p class="msonormal1"><span class="calibre13">“Böylesi daha iyi."</span></p>

  <p class="msonormal1"><span class="calibre13">“Fotoğrafları sen mi buldun?”</span></p>

  <p class="msonormal1"><span class="calibre13">“Evet.”</span></p>

  <p class="msonormal1"><span class="calibre13">“Ama beni aramadın.”</span></p>

  <p class="msonormal1"><span class="calibre13">“Şimdi arıyorum.”</span></p>

  <p class="msonormal1"><span class="calibre13">“Bir anlaşmamız vardı, yoksa unuttun mu? Önce bana haber verecektin, polise değil.”</span></p>

  <p class="msonormal1"><span class="calibre13">“Öylesi Emma’yı tehlikeye atmak olurdu.”</span></p>

  <p class="msonormal1"><span class="calibre13">“En azından hayatta olduğunu biliyoruz artık. Sana sağ kalmayı başaracağını söylemiştim.”</span></p>

  <p class="msonormal1"><span class="calibre13">“Bence Cooper Riley’nin kaçırılması kızının hayatını kurtardı.Ama geleceğin ne getireceği bilinmez.”</span></p>

  <p class="msonormal1"><span class="calibre13">Bilgisayar Merkezi’ni bulana kadar Psikoloji Fakültesi’nin koridorlarında ileri geri dolaşıyorum. Odada birbirine bağlanmış bir sürü bilgisayar var Hepsinin soğutucuları son hız çalışıyor. Bilgisayar odasına içeriyi soğuk tutan özel bir havalandırma yerleştirilmiş. Başlarında duran adam yıllardır güneş yüzü görmemiş diyebileceğim kadar açık tenli. Yirmilerinde, saçı başı birbirine karışmış ve uzun favorileri var. Onu seyredip bana kaça patlayacağını hesaplamaya çalışıyorum, fakat üzerimdekinden fazla paraya ihtiyacım olacağına karar veriyorum.</span></p>

  <p class="msonormal1"><span class="calibre13">“Şimdi ne yapacağız?” diye soruyor Green.</span></p>

  <p class="msonormal1"><span class="calibre13">“Bir ipucu buldum, ama nakde ihtiyacım olacak.”</span></p>

  <p class="msonormal1"><span class="calibre13">“Ne kadar?”</span></p>

  <p class="msonormal1"><span class="calibre13">“Beş bin. Şansımız yaver giderse daha az.”</span></p>

  <p class="msonormal1"><span class="calibre13">“Ne için?”</span></p>

  <p class="msonormal1"><span class="calibre13">“Buraya geldiğinde açıklarım,” diyorum ve nerede olduğumu söyleyip telefonu kapatıyorum.</span></p>
</body>
</html>
