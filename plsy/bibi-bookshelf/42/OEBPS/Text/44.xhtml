<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>44.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x44">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">44</span></h1>

    <p class="duz" xml:lang="tr"><span class="duz1">Schiffer, karakolun kapısını bir omuz darbesiyle açtı.</span></p>

    <p class="duz" xml:lang="tr"><span class="duz1">Bütün gözler bir anda ona döndü. Schiffer de aynı şekilde onlara baktı, ter içindeydi, adamları ürkütmüş olmanın keyfini çıkarıyordu. Muşamba yağmurluklarını giymiş iki grup polis karakoldan çıkmak üzereydi. Sırtlarında deri ceketleriyle teğmenler kırmızı kolluklarını takıyorlardı. Büyük bir operasyonun hazırlığı içindeydiler.</span></p>

    <p class="duz" xml:lang="tr"><span class="duz1">Schiffer tezgâhın üzerinde bir yığın robot resim gördü. Paul Nerteaux 10. Bölge’deki bütün karakollara bunları normal birer el ilanı gibi dağıtmıştı, bir an bile bu işte kullanılan bir kaz olduğunu aklına getirmemişti. Yeniden ter boşandı, ama bu kez öfkedendi.</span></p>

    <p class="duz" xml:lang="tr"><span class="duz1">Hiçbir şey söylemeden, birinci kata çıkan merdivenleri tırmandı. İki yanında kontrplak kapılar bulunan bir koridora daldı ve doğrudan üçüncü kapıya gitti.</span></p>

    <p class="duz" xml:lang="tr"><span class="duz1">Beauvanier hiç değişmemişti. Geniş omuzlar, siyah deri bir ceket, Nike marka basket ayakkabıları. Gitgide polisler arasında yaygınlaşan tuhaf bir ifadeyle sırıtıyordu: gençlik ifadesi. Ellisine yaklaşıyordu, ama hâlâ inatla genç görünmeye çabalıyordu.</span></p>

    <p class="duz" xml:lang="tr"><span class="duz1">Kemerini takmakla meşguldü, gece baskınına hazırlanıyor olmalıydı.</span></p>

    <p class="duz" xml:lang="tr"><span class="duz1">– Schiffer? dedi şaşkın bir ses tonuyla. Burada ne arıyorsun?</span></p>

    <p class="duz" xml:lang="tr"><span class="duz1">– Nasılsın, toraman oğlan?</span></p>

    <p class="duz" xml:lang="tr"><span class="duz1">Cevap vermesine fırsat tanımadan, Schiffer onu ceketinin yakalarından yakaladı ve duvara yapıştırdı. Diğer polisler yardımına gelmişti bile. Beauvanier, adamları sakinleştirmek için, Schiffer’in omzunun üstünden seslendi:</span></p>

    <p class="duz" xml:lang="tr"><span class="duz1">– Sorun yok çocuklar! Bir arkadaş!</span></p>

    <p class="duz" xml:lang="tr"><span class="duz1">Schiffer, adamın kulağına fısıldadı:</span></p>

    <p class="duz" xml:lang="tr"><span class="duz1">– Sema Gökalp. Geçen 13 kasım. Gürdilek’in hamamı.</span></p>

    <p class="duz" xml:lang="tr"><span class="duz1">Gözleri fal taşı gibi açıldı. Dudakları titredi. Schiffer, adamın kafasını hızla duvara çarptı. Polisler yeniden ileri doğru bir hamle yaptı. Elleriyle Beauvanier’yi omuzlarından sıkı sıkı tutuyordu, ama yüzbaşı gülümsemeye çalışarak polisleri durdurmak için bir el hareketi yapmaya muvaffak oldu:</span></p>

    <p class="duz" xml:lang="tr"><span class="duz1">– Bir dost, size söyledim. Her şey yolunda!</span></p>

    <p class="duz" xml:lang="tr"><span class="duz1">Polisler sakinleşti. Birkaç adım gerilediler. Sonunda kapı, istemeye istemeye de olsa, yavaş yavaş kapandı. Schiffer de Beauvanier’yi bıraktı ve bu kez daha sakin bir sesle sordu:</span></p>

    <p class="duz" xml:lang="tr"><span class="duz1">– O kadını, yani tanığı ne yaptın? Onu nasıl ortadan yok ettin?</span></p>

    <p class="duz" xml:lang="tr"><span class="duz1">– Aslanım, dedi. Sandığın gibi değil. Onun ortadan kaybolmasıyla benim hiçbir ilgim yok...</span></p>

    <p class="duz" xml:lang="tr"><span class="duz1">Schiffer, onu daha iyi görebilmek için birkaç adım geriledi. Yüz hatları tuhaf bir biçimde yumuşaktı. Simsiyah saçları, masmavi gözleri olan bir kız yüzü gibi. Schiffer’e İrlandalı gençlik aşkını hatırlatmıştı: bir “Black-İrish”, İrlandalıların klasik “kızıl saçlı ve beyaz tenli” ırkına ters düşen “siyah saçlı ve beyaz tenli” bir kızdı.</span></p>

    <p class="duz" xml:lang="tr"><span class="duz1">Gençlik budalası polisin başında, siperliği ensesine çevrili bir beyzbol şapkası vardı, şüphesiz sokaklarda dolaşırken polis kimliğini gizlemek, sıradan bir insan gibi gözükmek için.</span></p>

    <p class="duz" xml:lang="tr"><span class="duz1">Schiffer bir sandalye aldı ve Beauvanier’yi zorla oturttu:</span></p>

    <p class="duz" xml:lang="tr"><span class="duz1">– Seni dinliyorum. Bütün ayrıntılarıyla anlatmanı istiyorum.</span></p>

    <p class="duz" xml:lang="tr"><span class="duz1">Beauvanier’ye gülümsemeye çalıştı, ama başaramadı.</span></p>

    <p class="duz" xml:lang="tr"><span class="duz1">– O gece, bir devriye arabası bir BMW’yle karşılaştı. Herifler Mavi Kapı Hamamı’ndan çıkıyordu ve...</span></p>

    <p class="duz" xml:lang="tr"><span class="duz1">– Bunları biliyorum. Sen ne zaman olaya müdahale ettin?</span></p>

    <p class="duz" xml:lang="tr"><span class="duz1">– Yarım saat sonra. Çocuklar telsizle beni aradı. Onlara Gürdilek’in orada katıldım. Olay Yeri İnceleme Bürosu’nun polisleriyle birlikte.</span></p>

    <p class="duz" xml:lang="tr"><span class="duz1">– Kızı sen mi buldun?</span></p>

    <p class="duz" xml:lang="tr"><span class="duz1">– Hayır. Ben gelmeden önce bulmuşlar. Islanmıştı. Orada kadınların hangi şartlarda çalıştığını biliyorsun. Bu...</span></p>

    <p class="duz" xml:lang="tr"><span class="duz1">– Bana kızı tarif et.</span></p>

    <p class="duz" xml:lang="tr"><span class="duz1">– Ufak tefek. Siyah saçlı. Çok zayıf. Dişleri takırdıyordu. Anlaşılmaz bir şeyler mırıldanıyordu. Türkçe.</span></p>

    <p class="duz" xml:lang="tr"><span class="duz1">– Gördüklerini anlattı mı?</span></p>

    <p class="duz" xml:lang="tr"><span class="duz1">– Hiçbir şey. Bizi görmüyordu bile. Kadın şoka girmişti.</span></p>

    <p class="duz" xml:lang="tr"><span class="duz1">Beauvanier yalan söylemiyordu; sesi bunu doğruluyordu. Schiffer odanın içinde bir aşağı bir yukarı dolaşıyor, gözlerini ondan ayırmıyordu.</span></p>

    <p class="duz" xml:lang="tr"><span class="duz1">– Sana göre, hamamda ne oldu?</span></p>

    <p class="duz" xml:lang="tr"><span class="duz1">– Bilmiyorum. Sanırım bir haraç işi. Herifler gözdağı vermek için gelmişler.</span></p>

    <p class="duz" xml:lang="tr"><span class="duz1">– Haraç almak mı? Gürdilek’ten? Buna kim kalkışabilir?</span></p>

    <p class="duz" xml:lang="tr"><span class="duz1">Yüzbaşı deri ceketini düzeltti, yakalarını indirdi.</span></p>

    <p class="duz" xml:lang="tr"><span class="duz1">– Türklerin işine akıl sır ermez. Belki mahalleye bir başka çete musallat olmuştur. Ya da Kürt gruplardır. Bu onların arasındaki bir mesele. Gürdilek şikâyette bile bulunmadı. Sadece zabıt tutmakla yetindik ve...</span></p>

    <p class="duz" xml:lang="tr"><span class="duz1">Başka bir gerçek daha ortaya çıkmıştı. Mavi Kapı’nın adamları ne Zeynep’in kaçırılışından ne de Bozkurtlar’dan bahsetmişti. Beauvanier, bu olayın gerçekten bir haraç alma işi olduğuna inanıyordu. Kimse hamama yapılan bu basit “ziyaret” ile iki gün sonra bulunan ceset arasında bir bağ kurmamıştı.</span></p>

    <p class="duz" xml:lang="tr"><span class="duz1">– Peki Sema Gökalp’i ne yaptın?</span></p>

    <p class="duz" xml:lang="tr"><span class="duz1">– Karakolda ona bir eşofman ile bir battaniye verdik. Her tarafı titriyordu. Eteğinin iç kısmına tutturulmuş pasaportunu bulduk. Vizesi yoktu. Göçmen Bürosu’nu haberdar etmek gerekiyordu. Onlara faksla raporumu geçtim. İşimi sağlama almak için Beauvau Meydanı’ndaki müdürlüğe de bir tane yolladım. Beklemekten başka yapacak bir şey yoktu.</span></p>

    <p class="duz" xml:lang="tr"><span class="duz1">– Sonra?</span></p>

    <p class="duz" xml:lang="tr"><span class="duz1">Beauvanier derin bir iç çekti, boynunu kaşıdı:</span></p>

    <p class="duz" xml:lang="tr"><span class="duz1">– Titremeleri devam ediyordu. Hatta daha da fazlalaşmıştı. Dişleri takırdıyor, hiçbir şey yiyemiyor ve içemiyordu. Sabaha karşı 5’te, onu Sainte-Anne Hastanesi’ne götürmeye karar verdim.</span></p>

    <p class="duz" xml:lang="tr"><span class="duz1">– Neden çocuklar değil de sen karar verdin?</span></p>

    <p class="duz" xml:lang="tr"><span class="duz1">– Onlar kızı kımıldayamaz hale getirip burada tutmak istiyordu. Ve sonra... Bilmiyorum. Bu kızda bir şeyler vardı. Bir “32 13” doldurdum ve kızı alıp götürdüm.</span></p>

    <p class="duz" xml:lang="tr"><span class="duz1">Sustu. Ensesini kaşımaya devam ediyordu. Schiffer küçük, kırmızı kabartıları gördü. “Uyuşturucudan” diye düşündü.</span></p>

    <p class="duz" xml:lang="tr"><span class="duz1">– Ertesi sabah, VPE’den çocuklara haber verdim. Onları Sainte-Anne’a yolladım. Öğlene doğru beni aradılar; kızı bulamamışlardı.</span></p>

    <p class="duz" xml:lang="tr"><span class="duz1">– Kaçmış mı?</span></p>

    <p class="duz" xml:lang="tr"><span class="duz1">– Hayır. Sabah 10’da polisler gelip onu götürmüşler.</span></p>

    <p class="duz" xml:lang="tr"><span class="duz1">– Hangi polisler?</span></p>

    <p class="duz" xml:lang="tr"><span class="duz1">– Bana inanmayacaksın.</span></p>

    <p class="duz" xml:lang="tr"><span class="duz1">– Sen yine de anlat.</span></p>

    <p class="duz" xml:lang="tr"><span class="duz1">– Nöbetçi doktorun söylediğine göre, DNAT’a bağlı polislermiş.</span></p>

    <p class="duz" xml:lang="tr"><span class="duz1">– Terörle Mücadele Şubesi’nin polisleri mi?</span></p>

    <p class="duz" xml:lang="tr"><span class="duz1">– Bizzat gidip kontrol ettim. Bir nakil emri göstermişler. Her şey kuralına uygun.</span></p>

    <p class="duz" xml:lang="tr"><span class="duz1">Baba ocağına geri dönüşü şerefine böyle bir havaî fişek gösterisi beklemiyordu. Çalışma masasının köşesine dayandı. Yaptığı her hareketle, sanki hâlâ etrafa nane kokuları saçıyordu.</span></p>

    <p class="duz" xml:lang="tr"><span class="duz1">– Onlarla temas kurdun mu?</span></p>

    <p class="duz" xml:lang="tr"><span class="duz1">– Denedim. Ama heriflerin ağzı çok sıkıydı. Anladığım kadarıyla, Beauvau Meydanı’na yolladığım raporu ele geçirmişlerdi. Sonra da Charlier gerekli emirleri vermişti.</span></p>

    <p class="duz" xml:lang="tr"><span class="duz1">– Philippe Charlier mi?</span></p>

    <p class="duz" xml:lang="tr"><span class="duz1">Yüzbaşı kafasını salladı. Schiffer tüm bu işittiklerine akıl sır erdiremiyordu. Charlier, Terörle Mücadele Şubesi’nin beş komiserinden biriydi. Schiffer’in 1977 yılında Asayiş Şubesi’nde görev yaparken tanıdığı Charlier hırslı, gözü yükseklerde olan bir polisti. Gerçek bir pislikti. Belki kendisinden bile daha habis bir herifti, ama daha az kaba olduğu kesindi.</span></p>

    <p class="duz" xml:lang="tr"><span class="duz1">– Sonra?</span></p>

    <p class="duz" xml:lang="tr"><span class="duz1">– Sonrası, hiç. Bir daha herhangi bir haber almadım.</span></p>

    <p class="duz" xml:lang="tr"><span class="duz1">– Külahıma anlat.</span></p>

    <p class="duz" xml:lang="tr"><span class="duz1">Beauvanier tereddüt etti. Alnında ter damlaları birikmişti. Önüne bakıyordu.</span></p>

    <p class="duz" xml:lang="tr"><span class="duz1">– Ertesi gün, Charlier bizzat beni aradı. Bana olay hakkında bir yığın soru sordu. Kadın nerede bulunmuştu, durumu nasıldı gibi.</span></p>

    <p class="duz" xml:lang="tr"><span class="duz1">– Ona ne cevap verdin?</span></p>

    <p class="duz" xml:lang="tr"><span class="duz1">– Bildiğim her şeyi.</span></p>

    <p class="duz" xml:lang="tr"><span class="duz1">“Yani hiçbir şey, geri zekâlı” diye düşündü Schiffer. Yüzbaşı devam etti:</span></p>

    <p class="duz" xml:lang="tr"><span class="duz1">– Charlier bana bu dosyayla kendisinin ilgilendiğini söyledi. Savcılığa, Yabancılar Masası’na iletildiğini, her zamanki sürecin başlatıldığını belirtti. Çenemi kapamamı ima etmekten de geri kalmadı.</span></p>

    <p class="duz" xml:lang="tr"><span class="duz1">– Peki ya hazırladığın rapor, hâlâ sende mi?</span></p>

    <p class="duz" xml:lang="tr"><span class="duz1">Kaygı dolu yüzünü bir gülümseme kapladı.</span></p>

    <p class="duz" xml:lang="tr"><span class="duz1">– Sen ne düşünüyorsun? Aynı gün gelip benden aldılar</span></p>

    <p class="duz" xml:lang="tr"><span class="duz1">– Ya not defterin?</span></p>

    <p class="duz" xml:lang="tr"><span class="duz1">Gülümseme kahkahaya dönüştü.</span></p>

    <p class="duz" xml:lang="tr"><span class="duz1">– Hangi not defteri? Aslanım her şeyi sildiler. Telsiz konuşmalarının kayıtlarını bile. Tanığı ortadan kaldırdılar! Bu kadar basit ve açık.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Nereden bileyim. Bu kız hiçbir şey söylemedi. Tamamen kafayı yemişti.</span></p>

    <p class="duz" xml:lang="tr"><span class="duz1">– Peki sen, neden olayı örtbas ettin?</span></p>

    <p class="duz" xml:lang="tr"><span class="duz1">Polis sesini alçalttı:</span></p>

    <p class="duz" xml:lang="tr"><span class="duz1">– Mecburdum. Eski bir hikâye...</span></p>

    <p class="duz" xml:lang="tr"><span class="duz1">Schiffer, Beauvanier’nin koluna dostça bir yumruk attı, sonra ayağa kalktı. Tüm bu bilgileri kafasında ölçüp biçiyordu, yeniden odanın içinde dolanmaya başlamıştı. Bu iş göründüğünden çok daha karmaşıktı, Sema Gökalp’ın DNAT tarafından kaçırılmasının ardında başka bir şey vardı. Seri cinayetlerle ve Bozkurtlar’la ilgisi olmayan bir şey. Ama tüm bunlar, bu tanığın araştırmasında taşıdığı önemi göz ardı etmesine neden olamazdı. Sema Gökalp’ı bulmak zorundaydı; çünkü o bir şeylere tanık olmuştu.</span></p>

    <p class="duz" xml:lang="tr"><span class="duz1">– Göreve geri mi döndün? diye sordu Beauvanier.</span></p>

    <p class="duz" xml:lang="tr"><span class="duz1">Schiffer ıslak pardösüsünü giydi, soruyu geçiştirdi. Çalışma masasının üstünde Nerteaux’nun hazırlattığı robot resimlerden birini gördü. Bir ödül avcısı edasıyla resmi aldı ve sordu:</span></p>

    <p class="duz" xml:lang="tr"><span class="duz1">– Sainte-Anne Hastanesi’nde Sema’yla ilgilenen doktorun adını hatırlıyor musun?</span></p>

    <p class="duz" xml:lang="tr"><span class="duz1">– Evet. Jean-François Hirsch. Bana yazdığı reçeteyle ilgili bilgi vermişti ve...</span></p>

    <p class="duz" xml:lang="tr"><span class="duz1">Schiffer artık dinlemiyordu. Gözleri yeniden robot resme takıldı. Öldürülen üç kadının bir senteziydi. Geniş ve yumuşak yüz hatları kızıl saçlarının altında ışıldıyordu. Aklına bir Türk şiiri geldi: “Padişahın bir kızı varmış / Ayın ondördü gibi güzelmiş...”</span></p>

    <p class="duz" xml:lang="tr"><span class="duz1">Beauvanier bir soru sorma gafletinde bulundu:</span></p>

    <p class="duz" xml:lang="tr"><span class="duz1">– Mavi Kapı olayının bu kadınla bir alakası olabilir mi?</span></p>

    <p class="duz" xml:lang="tr"><span class="duz1">Schiffer robot resmi cebine koydu. Polisin kasketinin siperliğini tuttu ve düzeltti:</span></p>

    <p class="duz" xml:lang="tr"><span class="duz1">– Eğer bir soru sorulacaksa, onu ben sorarım, “aslanım”.</span></p>
  </div>
</body>
</html>