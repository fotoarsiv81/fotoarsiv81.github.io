<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>39.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x39">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">39</span></h1>

    <p class="duz" xml:lang="tr"><span class="duz1">Acil çıkış merdiveninden apartmanın kapalı park yerine indi. Kapının eşiğinde durup karanlık park alanını kontrol etti: boştu. Otoparkı boydan boya kat etti, sonra bir kolonun arkasında yer alan ve ilk bakışta görülmeyen demir kapının sürgüsünü çekti. Önüne çıkan koridor boyunca yürüdü, Anvers Metro İstasyonu’na ulaştı. Arkasına baktı; görünürde kimse yoktu.</span></p>

    <p class="duz" xml:lang="tr"><span class="duz1">İstasyonun bekleme salonundaki yolcu kalabalığından bir an için ürktü, sonra bu kalabalığın kaçışını kolaylaştıracağını fark etti. Hiç yavaşlamadan kalabalık arasında kendine yol açtı, gözleri seramik kaplı alanın diğer tarafındaki başka bir kapıya takıldı.</span></p>

    <p class="duz" xml:lang="tr"><span class="duz1">Orada, fotomatik kabininin yanında durup, küçük delikten çıkacak fotoğraflarını bekliyormuş gibi yaptı ve cebinde taşıdığı maymuncukları çıkardı. Birkaç denemeden sonra doğru anahtarı buldu ve kimseye fark ettirmeden, üzerinde “PERSONELE AİTTİR” yazan kapıyı açtı.</span></p>

    <p class="duz" xml:lang="tr"><span class="duz1">Yeniden yalnız kaldı, rahatlamıştı. Koridorda keskin bir koku vardı; ne olduğunu anlayamadığı ve her yeri kaplamış ekşi bir gaz kokusuydu sanki. Bu dar ve uzun galeriye girdi, ezilmiş karton kutulara, metal sandıklara çarparak, yerdeki unutulmuş kablolara takılarak ilerlemeye başladı. Etrafı aydınlatmak için asla bir şey yakma gereği duymadı. Karşısına çıkan sürgüleri, asma kilitleri, parmaklıklı kapıları, sac kapıları açtı. Geçtikten sonra onları yeniden kapatma gereği duymuyordu.</span></p>

    <p class="duz" xml:lang="tr"><span class="duz1">Sonunda, Anvers Meydanı’nın altındaki ikinci park alanına ulaştı. Burası da, açık yeşil boyalı zemini ve duvarları dışında ilkinin bir kopyasıydı. İçeride in cin top oynuyordu. Yürümeye başladı. Ter içinde kalmıştı, titriyordu, bir çok sıcak bir çok soğuk hissediyordu kendini. Kaygının ötesinde, bu semptomları çok iyi biliyordu: korku.</span></p>

    <p class="duz" xml:lang="tr"><span class="duz1">Nihayet, 2033 numarada park etmiş Volvo arabasını gördü. Etkileyici bir görünümü vardı, metalik griydi, Haut-Rhin ilinin plakasını taşıyordu. Tüm vücudu yeniden dengesine kavuşmuş, denge noktasını bulmuştu sanki.</span></p>

    <p class="duz" xml:lang="tr"><span class="duz1">Anna’nın ilk rahatsızlıkları ortaya çıktığında, durumun kötüye gitmekte olduğunu anlamıştı. Bu rahatsızlıkların her geçen gün biraz daha artacağını ve projesinin er ya da geç bir felakete dönüşeceğini herkesten daha iyi biliyordu. Bir çıkış yolu bulmalıydı. Her şeyden önce doğduğu topraklara, Alsace’a geri dönmeliydi. İsmini değiştiremediğine göre yeryüzündeki diğer Ackermann’ların arasında gizlenebilirdi; sadece Bas ve Haut-Rhin illerinde üç yüzden fazla Ackermann vardı. Sonra asıl kaçış planını gerçekleştirebilirdi: Brezilya’ya, Yeni Zelanda’ya Malezya’ya...</span></p>

    <p class="duz" xml:lang="tr"><span class="duz1">Cebinden uzaktan kumanda aletini çıkardı. Kumandanın düğmesine basmıştı ki, arkasından gelen sesle irkildi:</span></p>

    <p class="duz" xml:lang="tr"><span class="duz1">– Bir şey unutmadığına emin misin?</span></p>

    <p class="duz" xml:lang="tr"><span class="duz1">Arkasına döndü ve birkaç metre ilerisinde, kadife bir mantoya sarınmış, siyah-beyaz giysili bir kadın gördü.</span></p>

    <p class="duz" xml:lang="tr"><span class="duz1">Anna Heymes.</span></p>

    <p class="duz" xml:lang="tr"><span class="duz1">Önce öfkeye kapıldı. Onu, ayaklarına takılmış uğursuz, lanetlenmiş biri olarak düşündü. Sonra fikir değiştirdi: “Onu ele verebilirdi, evet onu ele vermek tek kurtuluşuydu.”</span></p>

    <p class="duz" xml:lang="tr"><span class="duz1">Çantasını yere bıraktı ve şefkatli bir sesle konuştu:</span></p>

    <p class="duz" xml:lang="tr"><span class="duz1">– Anna, nerelerdeydin Allah aşkına? Herkes seni arıyor. (Kollarını açıp ona doğru ilerledi.) Bana gelmekle ne kadar iyi yaptın. Sen...</span></p>

    <p class="duz" xml:lang="tr"><span class="duz1">– Kımıldama.</span></p>

    <p class="duz" xml:lang="tr"><span class="duz1">Olduğu yerde kaldı ve ağır, çok ağır hareketlerle sesin geldiği tarafa döndü. Sağ tarafta, bir kolonun arkasında başka biri daha vardı. O denli şaşırmıştı ki bir an karşısındaki kişiyi seçemedi. Sonra yavaş yavaş zihninde belli belirsiz bazı anılar canlandı. Bu kadını tanıyordu.</span></p>

    <p class="duz" xml:lang="tr"><span class="duz1">– Mathilde?</span></p>

    <p class="duz" xml:lang="tr"><span class="duz1">Kadın cevap vermeden yaklaştı. Ackermann aynı şaşkın ses tonuyla yineledi:</span></p>

    <p class="duz" xml:lang="tr"><span class="duz1">– Mathilde Wilcrau?</span></p>

    <p class="duz" xml:lang="tr"><span class="duz1">Kadın tam karşısında durdu, eldivenli elinde otomatik bir tabanca vardı. Ackermann bir Anna’ya bir Mathilde’e bakıp kekeledi:</span></p>

    <p class="duz" xml:lang="tr"><span class="duz1">– Siz... Siz tanışıyor musunuz?</span></p>

    <p class="duz" xml:lang="tr"><span class="duz1">– İnsanın nöroloğa olan güveni sarsıldığında, kime gidilir? Psikiyatra.</span></p>

    <p class="duz" xml:lang="tr"><span class="duz1">Eskisi gibi heceleri yuvarlayarak, kelimelerin üstüne basa basa pes bir sesle konuşuyordu. Böyle bir sesi unutmak mümkün müydü? Ağzı tükürükle doldu. Biraz önceki aynı tuhaf tadı hissetti damağında. Ama bu kez ne olduğunu biliyordu: korkunun tadı, acı, yoğun ve kötü. Evet bu tadın tek nedeni korkuydu. Derisinin tüm gözeneklerinden fışkırdığını hissediyordu.</span></p>

    <p class="duz" xml:lang="tr"><span class="duz1">– Beni takip mi ettiniz? Ne istiyorsunuz?</span></p>

    <p class="duz" xml:lang="tr"><span class="duz1">Anna yaklaştı. Çivit mavisi gözleri park alanının yeşil ışığında parlıyordu. Bir okyanus gibi karanlık, hafif çekik, Asyalı gözler. Gülümsedi:</span></p>

    <p class="duz" xml:lang="tr"><span class="duz1">– Sen ne düşünüyorsun?</span></p>
  </div>
</body>
</html>