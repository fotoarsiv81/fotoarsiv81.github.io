<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>11.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x11">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">11</span></h1>

    <p class="duz" xml:lang="tr"><span class="duz1">Paul, çevreyolundan, batıya, Porte d’Auteuil’e doğru yöneldi.</span></p>

    <p class="duz" xml:lang="tr"><span class="duz1">– Râpée’ye gitmiyor muyuz? diye şaşkınlıkla sordu Schiffer.</span></p>

    <p class="duz" xml:lang="tr"><span class="duz1">– Ceset Garches’da. Raymond-Poincaré Hastanesi’nde. Orada Versailles Adliyesi için otopsi yapmakla görevli bir adlî tıp kurumu var ve...</span></p>

    <p class="duz" xml:lang="tr"><span class="duz1">– Biliyorum. Peki, neden orası?</span></p>

    <p class="duz" xml:lang="tr"><span class="duz1">– Güvenlik önlemi. Gazetecilerden, amatör vurgunculardan, yani kısacası sürekli Paris Morgu’nun etrafında dolaşanlardan uzak olmak için.</span></p>

    <p class="duz" xml:lang="tr"><span class="duz1">Schiffer onu dinlemiyordu sanki. Büyülenmiş gözlerle araba trafiğini izliyordu. Bazen ışığa alışmak ister gibi gözlerini kısıyordu. Şartlı tahliye olmuş bir mahkûmu andırıyordu.</span></p>

    <p class="duz" xml:lang="tr"><span class="duz1">Yaklaşık yarım saat sonra, Paul Suresne Köprüsü’nü geçti, Sellier Bulvarı boyunca yol aldıktan sonra République Bulvarı’na ulaştı. Garches’a varmadan önce Saint-Cloud şehrini boydan boya geçti:</span></p>

    <p class="duz" xml:lang="tr"><span class="duz1">Tepeye vardıklarında hastane gözüktü. Altı hektarlık bir alana yayılmış binaları, cerrahî blokları ve beyaz odalarıyla; doktorları, hemşireleri ve çoğu trafik kazası kurbanı binlerce hastasıyla gerçek bir şehirdi.</span></p>

    <p class="duz" xml:lang="tr"><span class="duz1">Paul, Vésale Pavyonu’na doğru yöneldi. Güneş tepedeydi ve briketten inşa edilmiş binaların cephelerini okşuyordu. Duvarların her biri kırmızının, gülkurusunun, krem renginin farklı bir tonundaydı, özenle fırında pişirilmiş gibi.</span></p>

    <p class="duz" xml:lang="tr"><span class="duz1">İki yanı ağaçlı yolda, ellerinde çiçekler ya da pasta kutuları olan ziyaretçi gruplarına rastladılar. Buraya hâkim olan</span> <span class="italik">rigor mortis</span><span class="duz1">’ten<a class="calibre1" href="#footnote-231-1" id="footnote-231-1-backlink">[1]</a> etkilenmiş gibi ciddi neredeyse mekanik bir tavırla yürüyorlardı.</span></p>

    <p class="duz" xml:lang="tr"><span class="duz1">Pavyonun iç avlusuna ulaştılar. Bina gri ve gülkurusu tonlarındaydı, ön cephedeki küçük çıkması ince kolonlarla desteklenmişti, daha çok bir sanatoryuma ya da gizemli tedavi yöntemleri olan bir kaplıca binasına benziyordu.</span></p>

    <p class="duz" xml:lang="tr"><span class="duz1">Morg binasına girdiler ve beyaz fayans kaplı koridoru izlediler. Bekleme salonuna ulaştıklarında Schiffer sordu:</span></p>

    <p class="duz" xml:lang="tr"><span class="duz1">– Burası, orası mı?</span></p>

    <p class="duz" xml:lang="tr"><span class="duz1">Fazla önemli bir şey değildi ama, Paul onu şaşırtmış olmaktan mutluydu.</span></p>

    <p class="duz" xml:lang="tr"><span class="duz1">Birkaç yıl önce, Garches Adlî Tıp Kurumu çok orijinal bir biçimde yenilenmişti. İlk salon tamamen turkuaz mavisine boyanmıştı; ayrım gözetmeksizin zemin, duvarlar, tavan hep aynı renkti; tavanın nerede başladığı veya bittiği anlaşılmıyordu. Burada kristal bir denize dalmış gibi oluyordu insan, canlı bir saydamlığa girmiş gibi.</span></p>

    <p class="duz" xml:lang="tr"><span class="duz1">– Garches’ın doktorları, çağdaş bir sanatçıya benziyor, diye açıklamada bulundu Paul. Sanki bir hastanede değiliz. Bir sanat eserinin içindeyiz.</span></p>

    <p class="duz" xml:lang="tr"><span class="duz1">Bir hemşire onlara doğru yaklaştı ve sağdaki kapıyı gösterdi:</span></p>

    <p class="duz" xml:lang="tr"><span class="duz1">– Dr. Scarbon taburcu odasında size katılacak.</span></p>

    <p class="duz" xml:lang="tr"><span class="duz1">Çok yakın mesafeyle birbirlerini takip ederek yürüdüler, başka odaların önünden geçtiler. Her yer hâlâ mavi, hâlâ boştu; arada bir, tavana birkaç santimetre arayla yerleştirilmiş bir aydınlatma düzeneğinden yansıyan beyaz bir ışık huzmesi görünüyordu. Koridorda yüksek noktalara yerleştirilmiş mermer vazolar koyudan açığa doğru giden pastel tonlardaydı: gülkurusu, şeftali rengi, sarı, kirli beyaz, sarı... Her yere tuhaf bir duruluk hâkimdi.</span></p>

    <p class="duz" xml:lang="tr"><span class="duz1">Son salona girdiklerinde, Rakam kendini tutamayıp hayranlık dolu bir ıslık çaldı.</span></p>

    <p class="duz" xml:lang="tr"><span class="duz1">Burası, yaklaşık yüz metrekare genişliğinde, kesinlikle ayak basılmamış, yine mavi rengin hâkim olduğu, bölme duvarları olmayan dikdörtgen bir salondu. Giriş kapısının solunda, dışarının aydınlığını içeri yansıtan yüksek üç pencere vardı. Bu pencerelerin karşısında, tam karşı duvara oyulmuş, Yunan kiliselerindeki tonozları andıran üç kemer yer alıyordu. İçerde, çok iri metal külçeler gibi, yine mavi renkli mermer bloklar sanki doğrudan zemine yerleştirilmiş gibiydi.</span></p>

    <p class="duz" xml:lang="tr"><span class="duz1">Bu mermer bloklardan birinin üzeri vücut şeklini almış bir kumaşla örtülmüştü.</span></p>

    <p class="duz" xml:lang="tr"><span class="duz1">Schiffer, salonun tam ortasında yer alan beyaz mermer küpe yaklaştı. Ağır ve parlaktı, içi suyla doluydu, Antikçağ’a özgü kutsal su kaplarına benziyordu. İçindeki su bir motor yardımıyla çalkandırılıyor ve etrafa okaliptüs kokusu yayılıyordu; amaç ölülerden yayılan koku ile formol kokusunu azaltmaktı.</span></p>

    <p class="duz" xml:lang="tr"><span class="duz1">Polis suya parmaklarını daldırdı.</span></p>

    <p class="duz" xml:lang="tr"><span class="duz1">– Bütün bunlar beni gençleştiriyor.</span></p>

    <p class="duz" xml:lang="tr"><span class="duz1">Aynı anda Dr. Claude Scarbon’un ayak sesleri duyuldu. Schiffer o yöne doğru döndü. İki adam da karşısındakini şöyle bir süzdü. Paul bu görünümden iki adamın birbirlerini tanıdıklarını anladı. Yeni ortağından hiç söz etmeden doktoru yaşlılarevinden telefonla aramıştı.</span></p>

    <p class="duz" xml:lang="tr"><span class="duz1">– Geldiğiniz için teşekkür ederim Doktor, dedi Paul adamı selamlarken.</span></p>

    <p class="duz" xml:lang="tr"><span class="duz1">Scarbon başını hafifçe salladı, bakışlarını Rakam’dan ayırmıyordu. Üzerinde koyu renkli yün palto vardı, ellerinde oğlak derisi eldivenleri duruyordu. Yaşlı, zayıf bir adamdı. Gözlerini sürekli kırpıştırıyor, gözlüklerini burnunun ucunda, gereksiz bir şeymiş gibi taşıyordu. Galyalı bıyıkları sanki, savaş öncesi filmleri çağrıştıran ağır ve tekdüze sesini filtre ediyordu.</span></p>

    <p class="duz" xml:lang="tr"><span class="duz1">Paul, Schiffer’e doğru bir harekette bulundu:</span></p>

    <p class="duz" xml:lang="tr"><span class="duz1">– Size...</span></p>

    <p class="duz" xml:lang="tr"><span class="duz1">– Biz tanışıyoruz, diye atıldı Schiffer. Merhaba Doktor.</span></p>

    <p class="duz" xml:lang="tr"><span class="duz1">Scarbon cevap vermeden paltosunu çıkardı ve tonozlardan birinin altına asılı önlüğü alarak sırtına geçirdi; sonra salonun mavisiyle uyum içinde olan soluk yeşil renkli lateks eldivenleri taktı.</span></p>

    <p class="duz" xml:lang="tr"><span class="duz1">Ağır ağır mermer blokun üzerindeki örtüyü kaldırdı. Tüm odayı çürümüş et kokusu sardı ve sıkıntılı havaya son verdi.</span></p>

    <p class="duz" xml:lang="tr"><span class="duz1">Schiffer’e rağmen, Paul gözlerini kaçırdı. Bakmak için tüm cesaretini topladığında, yarıya kadar açılmış çarşafın altında yatan, ağırlaşmış bembeyaz cesedi gördü.</span></p>

    <p class="duz" xml:lang="tr"><span class="duz1">Schiffer kemerin altına geçmiş, cerrahî eldivenlerini takıyordu. Yüzünde en ufak bir rahatsızlık belirtisi yoktu. Arkasında, duvarda tahtadan bir haç ile siyah demirden iki şamdan duruyordu. Boş bir sesle mırıldandı:</span></p>

    <p class="duz-son-paragraf" xml:lang="tr"><span class="duz1">– Tamam Doktor, başlayabilirsiniz.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">“Ölümün soğukluğu” anlamında Latince deyim. (ç.n.)</span></p>
    </div>
  </div>
</body>
</html>