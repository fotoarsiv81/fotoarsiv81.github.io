<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>33.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x33">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">33</span></h1>

    <p class="duz" xml:lang="tr"><span class="duz1">Gördüğü kâbustan ağzı yapış yapıştı.</span></p>

    <p class="duz" xml:lang="tr"><span class="duz1">Bütün gece Paul Nerteaux, rüyasında 10. Bölge’de dolaşan taştan bir canavar, uğursuz bir dev görmüştü; Türk mahallesini boyunduruğu altında tutan ve kurban isteyen bir Moloh.<a class="calibre1" href="#footnote-231-1" id="footnote-231-1-backlink">[1]</a></span></p>

    <p class="duz" xml:lang="tr"><span class="duz1">Rüyasında canavar, hem Yunan hem de İran kökenli yarı insan, yarı hayvan bir maske takıyordu. Madenî dudakları akkor haline gelmişti ve erkeklik organı kirpi dikenleri gibi sivri uçlu bıçaklarla kaplıydı.</span></p>

    <p class="duz" xml:lang="tr"><span class="duz1">Sonunda gecenin üçünde uyanmıştı, her yanı ter içindeydi. Üç odalı küçük dairesinde, titreyen ellerle kendine bir kahve hazırlamış ve BAC’taki çocukların bir gece önce kapısının önüne bıraktığı yeni arkeoloji belgelerini incelemişti.</span></p>

    <p class="duz" xml:lang="tr"><span class="duz1">Şafak sökene kadar müze kataloglarını, seyahat broşürlerini, bilimsel kitapları karıştırmış, her heykeli otopsi fotoğraflarıyla –ve elinde olmadan da, rüyasında gördüğü maskeyle– mukayese etmişti. Antalya lahitleri. Kilikya freskleri. Karatepe alçakkabartmaları. Efes büstleri...</span></p>

    <p class="duz" xml:lang="tr"><span class="duz1">Çağları, uygarlıkları ardında bırakmış, en ufak bir sonuç alamamıştı.</span></p>

    <p class="duz" xml:lang="tr"><span class="duz1">Paul Nerteaux Porte Saint-Cloud’daki Les Trois Obus Barı’na girdi. Onu keskin bir sigara ve kahve kokusu karşıladı; bir yandan içerideki havayı solumamaya, diğer yandan da mide bulantısını bastırmaya çalışıyordu. Keyifsiz olmasının sebebi sadece gördüğü kâbus değildi. Günlerden çarşambaydı ve diğer bütün çarşamba günleri gibi, Céline’le ilgilenemeyeceğini haber vermek için sabahın köründe Reyna’yı aramak zorunda kalmıştı.</span></p>

    <p class="duz" xml:lang="tr"><span class="duz1">Bar tezgâhının ucunda, ayakta duran Jean-Louis Schiffer’i gördü. Sinekkaydı tıraş olmuş, Burberry’s bir pardösü giymişti, her şeye hâkim bir insan havası vardı. Büyük bir çalımla kruvasanını sütlü kahvesine batırıyordu.</span></p>

    <p class="duz" xml:lang="tr"><span class="duz1">Paul’ü görünce gülümsedi:</span></p>

    <p class="duz" xml:lang="tr"><span class="duz1">– İyi uyudun mu?</span></p>

    <p class="duz" xml:lang="tr"><span class="duz1">– Çok iyi.</span></p>

    <p class="duz" xml:lang="tr"><span class="duz1">Schiffer onun sıkıntılı yüzüne baktı, ama bir şey söylemedi.</span></p>

    <p class="duz" xml:lang="tr"><span class="duz1">– Kahve?</span></p>

    <p class="duz" xml:lang="tr"><span class="duz1">Paul kabul etti. Kenarları kahverengi köpükle kaplı sade kahvesi çinko tezgâhın üzerinde belirdi. Rakam kahve fincanını aldı ve cam kenarındaki boş masayı işaret etti.</span></p>

    <p class="duz" xml:lang="tr"><span class="duz1">– Gel, oturalım. Keyifsiz görünüyorsun.</span></p>

    <p class="duz" xml:lang="tr"><span class="duz1">Masaya oturur oturmaz, kruvasan sepetini ona doğru uzattı. Paul reddetti. Bir şey yeme fikri bile midesini ağzına getirmeye yetiyordu. Anlaşılan Schiffer bu sabah “dost”u oynuyordu. Bu kez Paul sordu:</span></p>

    <p class="duz" xml:lang="tr"><span class="duz1">– Ya siz, siz iyi uyudunuz mu?</span></p>

    <p class="duz" xml:lang="tr"><span class="duz1">– Bir kütük gibi.</span></p>

    <p class="duz" xml:lang="tr"><span class="duz1">Paul’ün gözlerinin önüne doğranmış parmaklar, kanlı giyotin bıçağı geldi. Bu kıyımın ardından Rakam’ı Porte Saint-Cloud’ya kadar götürmüştü; Schiffer’in Gudin Sokağı’nda bir dairesi vardı. O andan beri de içini bir soru kemiriyordu:</span></p>

    <p class="duz" xml:lang="tr"><span class="duz1">– Madem bir daireniz var (dışarıyı, gri meydanı işaret etti), Longères’de ne aradığınızı sorabilir miyim?</span></p>

    <p class="duz" xml:lang="tr"><span class="duz1">– Sürü içgüdüsü. Bir arada yaşama zevki. Tek başıma çok sıkılıyorum.</span></p>

    <p class="duz" xml:lang="tr"><span class="duz1">Açıklaması tatmin edici değildi. Paul, Schiffer’in yaşlılarevine takma bir adla, annesinin kızlık ismiyle kaydolmuş olduğunu hatırladı. Ona bunu İGS’den biri söylemişti. İşte bir muamma daha, diye düşündü. Saklanıyor muydu? Ama kimden?</span></p>

    <p class="duz" xml:lang="tr"><span class="duz1">– Fişleri çıkar, dedi Rakam.</span></p>

    <p class="duz" xml:lang="tr"><span class="duz1">Paul dosyasını açtı ve belgeleri masanın üstüne koydu. Bunlar orijinaller değildi. Sabah erkenden ofise uğramış, fotokopilerini çıkarmıştı. Yanında Türkçe sözlükle birlikte fişleri tek tek incelemişti. Kurbanların soyadlarını belirlemiş, onlarla ilgili önemli bilgilere ulaşmıştı.</span></p>

    <p class="duz" xml:lang="tr"><span class="duz1">İlk kurbanın ismi Zeynep Turna’ydı. Mavi Kapı Hamamı’nın bitişiğindeki, Talat Gürdilek diye birine ait bir atölyede çalışıyordu. Yirmi yedi yaşındaydı. Birol Turna’yla evliydi. Çocuğu yoktu. Fidélité Sokağı, 34 numarada oturuyordu. Türkiye’nin güneydoğusunda yer alan Gaziantep kentine bağlı, telaffuzu zor bir köyde doğmuştu. 2001 eylül ayından beri Paris’te oturuyordu.</span></p>

    <p class="duz" xml:lang="tr"><span class="duz1">İkinci kadının adı Rüya Berkes’ti. Yirmi altı yaşındaydı. Bekârdı. Enghien Sokağı, 58 numaradaki evinde, Güzin Halman için çalışıyordu. Paul bu ismin birçok tutanakta geçtiğini hatırlıyordu: deri ve kürk kaçakçılığında uzmanlaşmıştı. Rüya Berkes, Türkiye’nin güneyinde bulunan bir büyük şehirden, Adana’dan geliyordu. Sekiz aydan beri Paris’teydi.</span></p>

    <p class="duz" xml:lang="tr"><span class="duz1">Üçüncü kurban Rukiye Tanyol adında bir kadındı. Otuz yaşındaydı. Bekârdı. Sanayi Pasajı’nda bulunan Sürelik Şirketi’nde konfeksiyon işçisi olarak çalışıyordu. Paris’e geçen ağustos ayında gelmişti. Başkentte hiç kimsesi yoktu. Petites-Ecuries Sokağı 22 numarada bulunan kadınlar yurdunda sahte isimle kalıyordu. İlk kurban gibi, o da Gaziantep’in taşrasında doğmuştu.</span></p>

    <p class="duz" xml:lang="tr"><span class="duz1">Bu bilgilerin hiçbiri birbiriyle örtüşmüyordu. Aralarında ortak bir nokta bulmak imkânsız gibiydi, mesela katil onları nasıl buluyor ya da onlara nasıl yaklaşıyordu. Ama özellikle de bu bilgiler kadınların bedenleri ve kişilikleri hakkında en ufak bir ipucu vermiyordu. Türkçe isimler de onların anlaşılması güç karakterlerini bir kat daha anlaşılmaz hale getiriyordu. Bu kadınların gerçekliğinden kuşku duymamak için yeniden polaroid fotoğraflara bakmak zorunda kalmıştı. İri yüz hatları, bu kadınların vücutlarının genel olarak balıketi olduğunu düşündürüyordu. Zaten bir yerlerde Türk kadınlarının bu formlara, böyle iri yüz hatlarına sahip olduğunu okumuştu...</span></p>

    <p class="duz" xml:lang="tr"><span class="duz1">Schiffer hâlâ verileri inceliyordu, gözlükleri burnunun ucundaydı. Paul kahvesini içip içmeme konusunda tereddüt ediyordu, mide bulantısı geçmemişti. Barın gürültüsü, bardak şıngırtıları kafasının içinde yankılanıyordu. Sarhoşların muhabbeti, özellikle de bar tezgâhının önünde dikilmiş duranların konuşmaları bir burgu gibi beynini deliyordu. Sürekli içerek ayakta ölmeye karar vermiş bu heriflere daha fazla dayanamayacaktı.</span></p>

    <p class="duz" xml:lang="tr"><span class="duz1">Kim bilir kaç kez anne ve babasını, birlikte veya ayrı ayrı, bu çinko tezgâhların yanı başında aramıştı? Kim bilir kaç kez onları talaşların ve sigara izmaritlerinin içinden çekip almış, kim bilir kaç kez onu dünyaya getiren bu insanların üzerine kusmamak için kendini zor tutmuştu?</span></p>

    <p class="duz" xml:lang="tr"><span class="duz1">Rakam gözlüklerini çıkardı ve kararını açıkladı:</span></p>

    <p class="duz" xml:lang="tr"><span class="duz1">– Üçüncü atölyeden başlayalım. Son kurbandan yani. Taze hatıraları kurcalamak en iyi yoldur. Sonra birinci atölyeye uğrarız. Onun ardından da evleri, komşuları ziyaret eder, kurbanların işe gidip gelirken izlediği güzergâhı inceleriz. Katil onları bu güzergâh üzerinde bir yerlerde yakalamış olmalı, unutma ki kimse görünmez değildir.</span></p>

    <p class="duz" xml:lang="tr"><span class="duz1">Paul kahvesini bir defada içti. Midesi safradan yanıyordu, bir uyarıda bulunma ihtiyacı duydu:</span></p>

    <p class="duz" xml:lang="tr"><span class="duz1">– Schiffer, tekrar ediyorum: beladan mümkün olduğunca uzak durun...</span></p>

    <p class="duz" xml:lang="tr"><span class="duz1">– Beni kızdırıyorsun. Anlaşıldı. Zaten bu sabah yöntem değiştirdim.</span></p>

    <p class="duz" xml:lang="tr"><span class="duz1">Bir kuklanın iplerini hareket ettirir gibi parmaklarını oynattı:</span></p>

    <p class="duz" xml:lang="tr"><span class="duz1">– Esnek olmalıyız.</span></p>

    <p class="duz" xml:lang="tr"><span class="duz1">Ekspres yolda ilerliyorlardı, tepe lambasını arabanın üstüne koymuşlardı. Sen Nehri’nin gri rengi, gökyüzünün ve nehir kıyısının granit görünümüyle parlak ve durgun bir dünya oluşturur gibiydi. Paul sıkıntıyı ve hüznü yok eden bu tür havaları seviyordu.</span></p>

    <p class="duz" xml:lang="tr"><span class="duz1">Yolda, cep telefonuna gelen mesajları dinledi. Yargıç Bomarzo’nun bazı haberleri vardı. Sesi gergindi. Cinayet Bürosu’nu bu işe dahil etmeden ve yeni müfettişler görevlendirmeden önce Paul’e iki gün veriyordu. Naubrel ve Matkowska araştırmalarına devam ediyorlardı. Önceki gün Paris’in altında çalışan ve her akşam basınç odasına giren işçilerle konuşmuşlardı. Sekiz değişik şirketin yetkililerini sorguya çekmişler, ama bir netice alamamışlardı. Bu basınç odalarını yapan, Arcueil’deki en önemli firmayı bile ziyaret etmişlerdi. Patrona göre, mühendis vasfı olmayan biri tarafından çalıştırılan bir basınç odasını düşünmek saçmalıktan başka bir şey değildi. Katilin böyle bir formasyonu var mıydı yoksa tam tersine onları yanlış yöne mi sevk ediyordu? DPJ’deki çocuklar ise diğer sanayi alanlarında araştırmalarını sürdürüyordu.</span></p>

    <p class="duz" xml:lang="tr"><span class="duz1">Châtelet Meydanı’na ulaştıklarında Paul, Sébastopol Bulvarı’nda ağır ağır ilerleyen bir ekip otosu gördü. Polis arabasına Lombards Sokağı’nın paralelinde yetişti ve durması için şoföre işaret verdi.</span></p>

    <p class="duz" xml:lang="tr"><span class="duz1">– Bir dakika, dedi Schiffer’e.</span></p>

    <p class="duz" xml:lang="tr"><span class="duz1">Torpido gözünden, bir saat önce satın aldığı “Kinder Surprise”ları ve “Carambar”ları çıkardı. Aceleden kesekâğıdı açıldı ve içindekiler arabaya döküldü. Paul şekerlemeleri topladıktan sonra arabadan çıktı, utançtan kıpkırmızı kesilmişti.</span></p>

    <p class="duz" xml:lang="tr"><span class="duz1">Üniformalı polisler durmuş ve arabalarının yanında bekliyorlardı, başparmakları kemerlerindeydi. Paul, birkaç kelimeyle onlardan ne istediğini söyledi, sonra arabaya geri döndü. Direksiyona geçmişti ki, Rakam ona bir Carambar uzattı:</span></p>

    <p class="duz" xml:lang="tr"><span class="duz1">– Çarşamba, çocuklar günü.</span></p>

    <p class="duz" xml:lang="tr"><span class="duz1">Paul cevap vermeden arabayı hareket ettirdi.</span></p>

    <p class="duz" xml:lang="tr"><span class="duz1">– Ben de devriyeleri kurye olarak kullanırdım. Kadın arkadaşlarıma hediyeler yollamak için...</span></p>

    <p class="duz" xml:lang="tr"><span class="duz1">– Memurlarınızı, demek istiyorsunuz.</span></p>

    <p class="duz" xml:lang="tr"><span class="duz1">– Evet, delikanlı. Haklısın...</span></p>

    <p class="duz" xml:lang="tr"><span class="duz1">Schiffer şekerlemenin kâğıdını açtı ve ağzına attı:</span></p>

    <p class="duz" xml:lang="tr"><span class="duz1">– Kaç çocuğun var?</span></p>

    <p class="duz" xml:lang="tr"><span class="duz1">– Bir kız.</span></p>

    <p class="duz" xml:lang="tr"><span class="duz1">– Kaç yaşında?</span></p>

    <p class="duz" xml:lang="tr"><span class="duz1">– Yedi.</span></p>

    <p class="duz" xml:lang="tr"><span class="duz1">– Adı ne?</span></p>

    <p class="duz" xml:lang="tr"><span class="duz1">– Céline.</span></p>

    <p class="duz" xml:lang="tr"><span class="duz1">– Bir polis kızı için, oldukça züppe bir isim. Paul de aynı kanıdaydı. Sıkı bir Marksist olan Reyna’nın çocuklarına bu adı neden koyduğunu asla anlayamamıştı.</span></p>

    <p class="duz" xml:lang="tr"><span class="duz1">Schiffer şekerlemeyi abartılı ağız hareketleriyle çiğneyip duruyordu:</span></p>

    <p class="duz" xml:lang="tr"><span class="duz1">– Ya annesi?</span></p>

    <p class="duz" xml:lang="tr"><span class="duz1">– Boşandık.</span></p>

    <p class="duz" xml:lang="tr"><span class="duz1">Paul kırmızı ışığa aldırmadan Réaumur Sokağı’na saptı.</span></p>

    <p class="duz" xml:lang="tr"><span class="duz1">Başarısız evliliği, Schiffer’le en son konuşmak isteyeceği konuydu. Strasbourg Bulvarı’nın başlangıcında bulunan McDonald’s’ın sarı kırmızı amblemini görünce rahatladı.</span></p>

    <p class="duz" xml:lang="tr"><span class="duz1">Biraz daha hızlandı, ortağının yeni bir soru sormasına imkân vermek istemiyordu.</span></p>

    <p class="duz-son-paragraf" xml:lang="tr"><span class="duz1">Av sahaları gözükmüştü.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Kitabı Mukaddes’te adı geçen, çocukların kurban edilmesiyle bağıntılı olan Kenanlı sözde tanrı. (ç.n.)</span></p>
    </div>
  </div>
</body>
</html>