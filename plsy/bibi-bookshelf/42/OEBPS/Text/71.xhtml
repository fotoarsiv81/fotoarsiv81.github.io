<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>71.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x71">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">71</span></h1>

    <p class="duz" xml:lang="tr"><span class="duz1">Bütün geceyi yazmakla geçirdi.</span></p>

    <p class="duz" xml:lang="tr"><span class="duz1">Mathilde Wilcrau, Le Goff Sokağı, 5. Bölge, Paris adresine yollanmak üzere yazılmış on iki sayfalık bir mektup. Hikâyesini tüm ayrıntılarıyla anlattı. Kökenini. Eğitimini. Mesleğini. Ve son parti malı.</span></p>

    <p class="duz" xml:lang="tr"><span class="duz1">Ayrıca bazı isimler de verdi. Kürşat Metin. Azer Akarca. İsmail Kutsi. Her ismi, bir piyon gibi satranç tahtası üzerindeki yerine yerleştirdi. Büyük bir titizlikle onların bu işteki rollerini, konumlarını açıkladı. Freskin bütün parçalarını tamamladı...</span></p>

    <p class="duz" xml:lang="tr"><span class="duz1">Sema bu açıklamaları yapmaya borçlu hissediyordu kendini.</span></p>

    <p class="duz" xml:lang="tr"><span class="duz1">Ona, Père-Lachaise yer altı mezarlığındayken bu açıklamaları yapacağına dair söz vermişti, ama özellikle de, psikiyatrın hayatını bile tehlikeye attığı bu olayda anlaşılmak istiyordu.</span></p>

    <p class="duz" xml:lang="tr"><span class="duz1">Otelin antetini taşıyan beyaz kâğıda “Mathilde” diye yazdığında, bu ismi yazarken kalemi sıkı sıkı tuttuğunda, birkaç heceden oluşan bu isimden neden bu kadar etkilendiğini düşündü.</span></p>

    <p class="duz" xml:lang="tr"><span class="duz1">Bir sigara yaktı ve düşünceye daldı. Mathilde Wilcrau. Siyah saçlı, uzun boylu ve otoriter kadın. Kırmızı dudaklarının gülümsemesini ilk kez gördüğünde, aklına bir anısı gelmişti: bu dudaklar, saplarını, renklerini koruması için yaktığı gelinciklere benziyordu.</span></p>

    <p class="duz" xml:lang="tr"><span class="duz1">Bu karşılaştırma, geçmişiyle ilgili tüm anılarını bulduğu bugüne ait bir duygunun o günkü tezahürüydü demek. Düşündüğü gibi o köylüler. Fransız topraklarına değil Anadolu’ya aitti. Gelincikler de yabanî haşhaşlardı; afyonun ilk hali yani... Sema hafifçe titredi, tıpkı sapları yakarken korkuyla karışık duyduğu heyecanda olduğu gibi. Siyah alev ile taçyaprakların renk renk çatlayıp açılması arasında gizemli, açıklanamaz bir bağ olduğunu hissediyordu.</span></p>

    <p class="duz" xml:lang="tr"><span class="duz1">Mathilde Wilcrau’da da aynı gizem vardı.</span></p>

    <p class="duz" xml:lang="tr"><span class="duz1">Alev alev yanmakta olan o bölge, gülümsemesindeki o kırmızılığı bir kat daha artıyordu.</span></p>

    <p class="duz" xml:lang="tr"><span class="duz1">Sema mektubu bitirdi. Bir an tereddüt etti: birkaç saat önce hastanede öğrendiği şeyi de yazmalı mıydı? Hayır. Bunu kendine saklayacaktı. Mektubu imzaladı ve zarfın içine koydu.</span></p>

    <p class="duz" xml:lang="tr"><span class="duz1">Odadaki çalar saat 4’ü gösteriyordu.</span></p>

    <p class="duz" xml:lang="tr"><span class="duz1">Son bir kez planını gözden geçirdi: “Elin boş gidemezsin...” demişti Kürşat. Ne</span> <span class="italik">Le Monde</span><span class="duz1">’un elektronik sayfası ne de diğer televizyon gazeteleri yer altı mezarlığında bulunan uyuşturucudan söz ediyordu. Azer Akarca ile İsmail Kutsi’nin eroinin kaybolduğunu bilmeme olasılıkları oldukça yüksekti. Sema’nın elinde, görüşmede koz olarak kullanabileceği önemli bir şey vardı...</span></p>

    <p class="duz" xml:lang="tr"><span class="duz1">Zarfı kapının önüne bıraktı, sonra banyoya gitti.</span></p>

    <p class="duz" xml:lang="tr"><span class="duz1">Lavabonun musluğunu açtı ve birkaç saat önce Beylerbeyi’ndeki bir aktardan satın aldığı karton kutuyu açtı.</span></p>

    <p class="duz" xml:lang="tr"><span class="duz1">Boyarmaddeyi lavaboya boşalttı, yavaş yavaş gerçek rengini kaybederek, suyun içinde kahverengi bir renk alan kırmızı tozu seyretti.</span></p>

    <p class="duz" xml:lang="tr"><span class="duz1">Birkaç saniye boyunca aynada kendine baktı. Tüm kemikleri kırılmış bir yüz ve dikiş atılmadık yeri olmayan bir cilt: görünüşteki bu güzelliğin altında bir yalan gizliydi...</span></p>

    <p class="duz" xml:lang="tr"><span class="duz1">Kendi görüntüsüne gülümsedi ve mırıldandı:</span></p>

    <p class="duz" xml:lang="tr"><span class="duz1">– Hiç seçim hakkımız yoktu.</span></p>

    <p class="duz" xml:lang="tr"><span class="duz1">Sonra, dikkatle işaretparmağını kınaya daldırdı.</span></p>
  </div>
</body>
</html>