<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>50.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x50">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">50</span></h1>

    <p class="duz" xml:lang="tr"><span class="duz1">Bina, Doğu Garı’nın raylarına bakıyordu, bir limana giren yük gemisi gibi etkileyici ve yalnızdı. Dört katlı binanın elden geçirilmiş, yeni boyanmış bir hali vardı. Transit malları barındıran küçük bir adayı andırıyordu.</span></p>

    <p class="duz" xml:lang="tr"><span class="duz1">Schiffer ilk bariyeri aştı ve park alanını geçti.</span></p>

    <p class="duz" xml:lang="tr"><span class="duz1">Saat gecenin 2’siydi, yanında saldırgan bir köpek ve elektrikli cop bulunan, SURGER yazılı siyah elbise giymiş bir bekçiyle karşılaşmayı bekliyordu.</span></p>

    <p class="duz" xml:lang="tr"><span class="duz1">Ama hiç kimseyi görmedi.</span></p>

    <p class="duz" xml:lang="tr"><span class="duz1">Şifreyi kodladı ve ana kapıyı geçti. Kırmızı bir ışığın aydınlattığı holün sonunda, sağlı sollu bir dizi metal storun yer aldığı beton bir koridora çıktı; her yirmi metrede bir, bu ana koridora dikey olarak inen başka koridorlar vardı, insan kendini bir labirentte hissedebilirdi. Dip taraftaki merdivene ulaşıncaya kadar dümdüz devam etti. Her adımda, gri beton zemin üzerinde, boğuk bir gürültü duyuluyordu. Schiffer bu sessizliğin, bu yalnızlığın, davetsiz misafir olmanın verdiği bu gerilimin tadını çıkarıyordu.</span></p>

    <p class="duz" xml:lang="tr"><span class="duz1">Dördüncü kata çıktı ve durdu. Önünde yeni bir koridor vardı, bölmeler çok daha bitişik yerleştirilmiş gibiydi.</span> <span class="italik">Küçük hazinelerin katı.</span> <span class="duz1">Schiffer elini cebine soktu ve anahtarı çıkardı. Kapakların üzerindeki numaraları okumaya başladı, bulamadı, sonra 4C 32 numaralı kapağı gördü.</span></p>

    <p class="duz" xml:lang="tr"><span class="duz1">Kilidi açmadan önce, bir süre hareketsiz kaldı. Bölmenin arkasında, bir başkasının varlığını hissedebilirdi; henüz ismini bilmediği birinin.</span></p>

    <p class="duz" xml:lang="tr"><span class="duz1">Diz çöktü, anahtarı kilidin mekanizmasına soktu, sonra sert bir hareketle demir kepengi kaldırdı.</span></p>

    <p class="duz" xml:lang="tr"><span class="duz1">Bir metreye bir metre bir hücreydi burası, karanlık ve boş. Şaşırmadı; mobilyalarla ve hi-fi müzik setiyle dolu bir yer bulmayı beklemiyordu.</span></p>

    <p class="duz" xml:lang="tr"><span class="duz1">Brouillard’dan aldığı el fenerini cebinden çıkardı. Hâlâ eşikte çömelmiş bir halde, hücrenin içini el feneriyle ağır ağır taramaya başladı; her köşe bucağı fenerle aydınlatıyordu, dip tarafta bir karton kutu gördü.</span></p>

    <p class="duz" xml:lang="tr"><span class="duz1">O başkasına, gitgide yaklaşıyordu.</span></p>

    <p class="duz" xml:lang="tr"><span class="duz1">Karanlığın içine daldı ve kutunun önünde durdu. El fenerini dişlerinin arasına aldı ve karıştırmaya başladı.</span></p>

    <p class="duz" xml:lang="tr"><span class="duz1">Ünlü markaların etiketini taşıyan koyu renkli elbiseler. İssey Miyake. Helmut Lang. Fendi. Prada... Parmakları iç çamaşırlarına temas etti. Hepsi parlak siyah renkliydi. Yumuşak, insanı yoldan çıkaracak kadar tahrik ediciydi. Danteller parmaklarının arasında hışıldıyordu. Ama bu kez, hiçbir arzu duymadı, erkekliği ereksiyona geçmedi; bu iddialı çamaşırlar, içten pazarlıklı bu kibir, tüm iştahını kesmişti.</span></p>

    <p class="duz" xml:lang="tr"><span class="duz1">Kutuyu karıştırmaya devam etti ve ipek bir çantanın içinde yeni bir anahtar buldu.</span></p>

    <p class="duz" xml:lang="tr"><span class="duz1">Tuhaf bir anahtardı, kilide giren kısmı düz, ilkel bir anahtar.</span></p>

    <p class="duz" xml:lang="tr"><span class="duz1">Bay Brouillard için yeni bir iş, diye düşündü.</span></p>

    <p class="duz" xml:lang="tr"><span class="duz1">Ama emin olmak için hâlâ bir şeyler eksikti.</span></p>

    <p class="duz" xml:lang="tr"><span class="duz1">El yordamıyla aramaya devam etti, kutuyu kaldırdı ve ters çevirdi.</span></p>

    <p class="duz" xml:lang="tr"><span class="duz1">Birden, bir haşhaşın taçyapraklarını andıran altın bir broş, el fenerinin ışığında büyüleyici bir scarabeus gibi parıldadı. Tükürük içinde kalmış fenerini bıraktı, tükürdü, sonra karanlığın içinde mırıldandı:</span></p>

    <p class="duz" xml:lang="tr"><span class="duz1">– Allah’a şükür. Yeniden geri döndün.</span></p>
  </div>
</body>
</html>