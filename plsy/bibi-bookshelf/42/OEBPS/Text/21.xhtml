<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>21.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x21">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">21</span></h1>

    <p class="duz" xml:lang="tr"><span class="duz1">– Anna! Tanrı aşkına cevap ver!</span></p>

    <p class="duz" xml:lang="tr"><span class="duz1">Laurent’ın sesi banyonun içinde, açık vasistastan dışarının nemli havasına karışan son buhar dumanlarının arasında çınlıyordu. Çağrıları, Anna’yı üzerine çıktığı saçak silmesine kadar takip edip binanın avlusuna ulaşıyordu.</span></p>

    <p class="duz" xml:lang="tr"><span class="duz1">– Anna! Kapıyı aç!</span></p>

    <p class="duz" xml:lang="tr"><span class="duz1">Anna, sırtını duvara vermiş, saçak silmesinin üstünde dengesini kaybetmemeye çalışarak yan yan ilerliyordu. Taşın soğukluğunu kürekkemiklerinde hissediyordu; yağmur sel gibi yüzünden akıyor, rüzgâr ıslak saçlarını yüzüne yapıştırıyordu.</span></p>

    <p class="duz" xml:lang="tr"><span class="duz1">Aşağıya, yirmi metre aşağıdaki avluya bakmamaya çalışıyor, tam önüne, bütün dikkatiyle karşıdaki binanın duvarına bakıyordu.</span></p>

    <p class="duz" xml:lang="tr"><span class="duz1">– KAPIYI AÇ!</span></p>

    <p class="duz" xml:lang="tr"><span class="duz1">Banyo kapısının kırıldığını duydu. Bir saniye sonra Laurent, Anna’nın kaçtığı pencerede belirdi, yüz hatları değişmiş, gözleri yuvalarından fırlamıştı.</span></p>

    <p class="duz" xml:lang="tr"><span class="duz1">Aynı anda Anna, yan balkonun kafesli bölmesine ulaştı. Taş bordürü yakaladı, tek hareketle üzerinden atladı ve diğer tarafa dizlerinin üstüne düştü, kaçarken aceleyle elbisesinin üzerine geçirdiği siyah kimononun yırtıldığını hissetti.</span></p>

    <p class="duz" xml:lang="tr"><span class="duz1">– ANNA! GERİ DÖN!</span></p>

    <p class="duz" xml:lang="tr"><span class="duz1">Balkonun korkuluk sütunlarının arasından, kocasının gözleriyle kendisini aradığını gördü. Ayağa kalktı, teras boyunca koştu, diğer balkon bölmesinin öte tarafına geçti ve duvara yapıştı, yeni saçak silmesini geçmeye hazırdı.</span></p>

    <p class="duz" xml:lang="tr"><span class="duz1">O andan itibaren her şey kontrolden çıktı.</span></p>

    <p class="duz" xml:lang="tr"><span class="duz1">Laurent’ın elinde bir VHF vericisi vardı. Paniklemiş bir sesle bağırıyordu:</span></p>

    <p class="duz" xml:lang="tr"><span class="duz1">– Bütün birimlerin dikkatine: o kaçıyor. Tekrar ediyorum: kaçmak üzere.</span></p>

    <p class="duz" xml:lang="tr"><span class="duz1">Birkaç saniye sonra, avluda iki adam belirdi. Sivil giyimliydiler, ama kollarında kırmızı polis bantları vardı. Otomatik tüfeklerini Anna’ya doğrultmuşlardı.</span></p>

    <p class="duz" xml:lang="tr"><span class="duz1">Aynı anda, karşı apartmanın üçüncü katındaki vitray camlı bir pencere açıldı. Bir adam belirdi, iki eliyle krom renkli bir tabanca tutuyordu. Çevresine bakındı, Anna’nın yerini tespit etti; bu mesafeden onun için mükemmel bir hedefti.</span></p>

    <p class="duz" xml:lang="tr"><span class="duz1">Aşağıda yeni bir hareketlenme oldu. Üç adam ilk iki adama katıldı. Aralarında, Nicolas, yani şoförleri de vardı. Her biri eğri şarjörlü aynı tip otomatik tüfekler taşıyordu.</span></p>

    <p class="duz" xml:lang="tr"><span class="duz1">Anna gözlerini kapadı ve dengesini sağlamak için kollarını açtı. Etrafa büyük bir sessizlik hâkimdi; bütün düşünceleri yok eden ve Anna’ya tuhaf bir soğukkanlılık kazandıran bir sessizlik.</span></p>

    <p class="duz" xml:lang="tr"><span class="duz1">Gözleri kapalı, kolları açık bir halde ilerlemeye devam etti. Lau- rent hâlâ bağırıyordu:</span></p>

    <p class="duz" xml:lang="tr"><span class="duz1">– Ateş etmeyin! Tanrı aşkına! O bize canlı lazım!</span></p>

    <p class="duz" xml:lang="tr"><span class="duz1">Gözlerini açtı... Sağ tarafta özenle saçlarını taramış Laurent, bir yandan elindeki telsize bağırıyor diğer yandan da parmağıyla Anna’yı işaret ediyordu. Karşıda, elleriyle tabancasını sıkıca kavramış nişancı hareketsiz duruyordu; Anna, adamın ağzındaki telsiz mikrofonu bu mesafeden seçebiliyordu. Aşağıda, yüzleri yukarı doğru çevrilmiş, neredeyse nefes bile almadan hareketsiz duran beş adam atış pozisyonunda bekliyordu.</span></p>

    <p class="duz" xml:lang="tr"><span class="duz1">Ve bu bir sürü silahlı adamın tek bir hedefi vardı: kendisi. Siyahlara bürünmüş bir tebeşir gibi bembeyaz, İsa konumunda bekliyordu.</span></p>

    <p class="duz" xml:lang="tr"><span class="duz1">Oluğun hafifçe kavis yapmış olduğunu gördü. Vücudunu geriye doğru büktü, elini diğer tarafa geçirdi, sonra engelin üstünden geçti. Birkaç metre ileride bir pencere onu durdurdu. Binanın planını hatırlamaya çalıştı: bu pencere servis merdivenine açılıyordu.</span></p>

    <p class="duz" xml:lang="tr"><span class="duz1">Dirseğini kaldırdı ve camı kırmak için hızla vurdu. Ama kırılmadı. Bir kez daha hamle yaptı, kolunu var gücüyle indirdi. Cam patladı. Kırılan cam parçalarından kaçmak için geri çekildi ve dengesini kaybetti.</span></p>

    <p class="duz" xml:lang="tr"><span class="duz1">Bastığı yer ağırlığına dayanamadı. Düşerken Laurent’ın bağırdını duydu:</span></p>

    <p class="duz" xml:lang="tr"><span class="duz1">– ATEŞ ETMEYİN!</span></p>

    <p class="duz" xml:lang="tr"><span class="duz1">Bir müddet havada asılı kalmış gibi hissetti kendini, sonra sert bir zemine çarptı. Siyah bir alev tüm vücudunu sardı. Çarpmanın etkisiyle her yanı acıdı. Sırtı, kolları, topukları sert köşelere vurdu, kol ve bacaklarında, binlerce acı hissetti. Düştüğü yerde yuvarlandı. Kafası bacaklarının altında kaldı. Çenesi göğüs kafesinin altında ezildi ve nefesi kesildi.</span></p>

    <p class="duz" xml:lang="tr"><span class="duz1">Sonra kendini kaybetti.</span></p>

    <p class="duz" xml:lang="tr"><span class="duz1">Önce toz tadı, ardından da kan tadı aldı. Kendine geldi. Bir merdivenin dibinde, dizleri karnına çekik, iki büklüm bir haldeydi. Gözlerini yukarı kaldırdı ve gri tavanı, sarı ışıklı lamba karpuzunu gördü. Evet olmak istediği yerde, servis merdivenindeydi.</span></p>

    <p class="duz" xml:lang="tr"><span class="duz1">Korkuluğa tutunarak ayağa kalktı. Her şeyden önce kırılan bir yeri yoktu. Sadece sağ kolunda boylamasına bir yarık vardı; bir cam parçası deriyi yırtmış ve omza yakın bir yere saplanıp kalmıştı. Dişetleri de yaralanmış olmalıydı, çünkü ağzı kan içindeydi, ama dişleri yerinde duruyordu.</span></p>

    <p class="duz" xml:lang="tr"><span class="duz1">Yavaşça kolundaki cam parçasını çıkardı, sonra seri hareketlerle kimonosunun etek kısmını yırttı ve yarasının üstüne sardı.</span></p>

    <p class="duz" xml:lang="tr"><span class="duz1">İçinde bulunduğu durumun bir muhakemesini yaptı. Sırtüstü bir kat aşağı inmişti, öyleyse burası ikinci katın sahanlığı olmalıydı. Peşindeki adamlar her an zemin kata ulaşabilirlerdi. Dörder dörder basamakları tırmandı, kendi katını geçti, sonra dördüncü ve beşinci katları.</span></p>

    <p class="duz" xml:lang="tr"><span class="duz1">Birden Laurent’ın sesi merdiven boşluğunda yankılandı:</span></p>

    <p class="duz" xml:lang="tr"><span class="duz1">– Acele edin! Hizmetçi odalarından yandaki binaya geçecek.</span></p>

    <p class="duz" xml:lang="tr"><span class="duz1">Anna hızlandı, yedinci kata ulaştı, içinden, verdiği fikir için Lau- rent’a teşekkür ediyordu.</span></p>

    <p class="duz" xml:lang="tr"><span class="duz1">Hizmetçi odalarının bulunduğu koridora daldı ve koştu, bir sürü kapının, pencerenin, lavabonun önünden geçti, sonra bir başka merdivene ulaştı. Hızla atıldı, yeniden sahanlıkları birer birer geçmeye başlamıştı ki, bir anda durdu, kurulan tuzağı anlamıştı. Adamlar telsizle haberleşiyordu. Bazıları peşinden gelirken, bazıları da bu binanın girişinde onu bekliyor olacaktı.</span></p>

    <p class="duz" xml:lang="tr"><span class="duz1">O sırada, sol taraftan bir aspiratör gürültüsü geldiğini duydu. Kaçıncı katta olduğunu bilmiyordu, ama bunun bir önemi yoktu: bu kapı başka bir daireye açılıyordu, böylece yeni bir servis merdivenine ulaşabilirdi.</span></p>

    <p class="duz" xml:lang="tr"><span class="duz1">Var gücüyle kapıya vurdu.</span></p>

    <p class="duz" xml:lang="tr"><span class="duz1">Hiçbir şey duymuyordu. Ne yumrukladığı kapıdan çıkan sesi ne de göğüs kafesi içindeki kalbinin atışlarını.</span></p>

    <p class="duz" xml:lang="tr"><span class="duz1">Bir daha vurdu. Üst katlardan büyük bir hızla ona doğru yaklaşan bir koşuşturma duyuyordu. Aşağıdan da, yukarı doğru çıkan birilerinin ayak sesleri geliyordu. Yeniden kapıya yüklendi, hem yumrukluyor, hem de bağırarak yardım istiyordu.</span></p>

    <p class="duz" xml:lang="tr"><span class="duz1">Sonunda, kapı açıldı. Pembe bluzlu ufak tefek bir kadın kapı aralığında belirdi. Anna bir omuz darbesiyle kapıyı iyice açıp içeri girdi, sonra çelik kapıyı kapattı. Anahtarı kilidin içinde iki kez çevirdi ve alıp cebine attı.</span></p>

    <p class="duz" xml:lang="tr"><span class="duz1">Anna kendi etrafında döndü ve pırıl pırıl beyaz bir mutfakta olduğunu gördü. Temizlikçi kadın şaşkın bir halde süpürgesine sımsıkı tutunmuştu. Anna yaklaşıp kadının yüzüne doğru bağırdı:</span></p>

    <p class="duz" xml:lang="tr"><span class="duz1">– Kapıyı açmayacaksınız, anladınız mı?</span></p>

    <p class="duz" xml:lang="tr"><span class="duz1">Temizlikçi kadını omuzlarından tuttu ve tekrarladı:</span></p>

    <p class="duz" xml:lang="tr"><span class="duz1">– Hiç kimseye açmayacaksın, anladın mı?</span></p>

    <p class="duz" xml:lang="tr"><span class="duz1">Kapı vurulmaya başlamıştı bile:</span></p>

    <p class="duz" xml:lang="tr"><span class="duz1">– Polis! Açın!</span></p>

    <p class="duz" xml:lang="tr"><span class="duz1">Anna, dairenin içinde kaçmaya başladı. Bir koridora çıktı, sağlı sollu odaları geçti. Birkaç saniye içinde bu dairenin de kendi dairesiyle aynı olduğunu anladı. Salonu bulmak için sağa döndü. Büyük tablolar, kızılağaçtan mobilyalar, Doğu halıları, döşekten daha geniş kanepeler. Hole ulaşmak için sola dönmesi gerekiyordu.</span></p>

    <p class="duz" xml:lang="tr"><span class="duz1">İleri doğru atıldı, ayaklarını bir köpeğin –açık pas rengi, iri, ancak sessiz bir köpek– ağzından son anda kurtardı, sonra kafasına bir havlu sarmış bornozlu bir kadının üstüne düştü.</span></p>

    <p class="duz" xml:lang="tr"><span class="duz1">– Kim... kimsiniz? diye bağırdı kadın, tepesindeki havluyu değerli bir testi gibi tutuyordu.</span></p>

    <p class="duz" xml:lang="tr"><span class="duz1">Anna az kalsın kahkahalarla gülecekti; bugün ona sorulacak bir soru değildi bu. Kadını itti, antreye ulaştı ve kapıyı açtı. Tam dışarı çıkıyordu ki akaju konsolun üstünde anahtarları ve otopark kapısının uzaktan kumanda aletini gördü. Bu apartmanların hepsinin altlarında, bodrumlarında otopark vardı. Uzaktan kumandayı aldı ve kırmızı kadife halı kaplı merdivenlere yöneldi.</span></p>

    <p class="duz" xml:lang="tr"><span class="duz1">Doğrudan bodruma indi. Her yeri sızlıyor, kısa kısa soluk alıyordu. Ama planı kafasında tıkır tıkır işliyordu. Polislerin kurduğu tuzak bodrum katında işe yaramayacaktı. Anna otopark rampasından dışarı çıkmayı tasarlamıştı. Burası, blokun diğer tarafına, Daru Sokağı’na açılıyordu. Bu çıkışı düşünmediklerine dair bahse bile girebilirdi...</span></p>

    <p class="duz" xml:lang="tr"><span class="duz1">Otoparkın beton zemini üzerinde, karanlıkta kapıya doğru koştu. Tam uzaktan kumandayı kapıya yöneltmişti ki, kapının kendiliğinden açıldığını gördü. Silahlı dört adam rampadan aşağı iniyordu. Düşmanı küçümsemişti. Bir arabanın arkasına gizlenecek zamanı ancak buldu, dizüstü çökmüştü, iki eli de yerdeydi.</span></p>

    <p class="duz" xml:lang="tr"><span class="duz1">Adamlar önünden geçerken, sert ayak seslerinin tüm vücudunu titrettiğini hissetti ve hıçkırıklara boğulmamak için kendini zor tuttu. Aynasızlar arabaların arasında dolaşıyor, fenerleriyle her yeri kontrol ediyordu.</span></p>

    <p class="duz" xml:lang="tr"><span class="duz1">Anna iyice duvara yapıştı, o esnada kolunun yeniden kanamaya başlamış olduğunu fark etti. Koluna sıkıca sardığı kimono parçası gevşemişti. Dişlerinin de yardımıyla bir daha sıktı, kafasının içinde bin bir düşünce vardı.</span></p>

    <p class="duz" xml:lang="tr"><span class="duz1">Adamlar, en ücra köşeleri bile kontrol ederek, arayarak ağır ağır uzaklaşıyordu. Ama her an geri dönebilir ve onu yakalayabilirlerdi. Anna gözleriyle çevresini taradı ve sağ tarafta birkaç metre ilerde gri bir kapı gördü. Eğer hafızası onu yanıltmıyorsa buradan, Daru Sokağı’nda bulunan bir binaya geçiliyordu.</span></p>

    <p class="duz" xml:lang="tr"><span class="duz1">Daha fazla düşünmeden, duvar ile araba tamponlarının arasından süzülerek kapıya ulaştı ve tam geçebileceği kadar araladı. Birkaç saniye sonra, aydınlık ve modern bir holdeydi: kimse yoktu. Basamakları uçarcasına tırmandı ve kendini dışarı attı.</span></p>

    <p class="duz" xml:lang="tr"><span class="duz1">Yola fırladı, vücuduna temas eden yağmurun tadını çıkarıyordu, ama bir fren sesi Anna’yı kendine getirdi. Bir araba birkaç santimetre önünde durmuştu, rüzgârda uçuşan kimonosunun etekleri arabanın tamponuna değiyordu.</span></p>

    <p class="duz" xml:lang="tr"><span class="duz1">Anna geriledi, korkmuş, şaşırmıştı. Şoför camını indirdi ve bağırdı:</span></p>

    <p class="duz" xml:lang="tr"><span class="duz1">– Hey, yosma! Karşıdan karşıya geçerken önüne baksan iyi olur!</span></p>

    <p class="duz" xml:lang="tr"><span class="duz1">Anna adamı dikkate almadı. Etrafta başka aynasız var mı diye, sağına soluna bakıyordu. Adam, tehlikeli bir fırtına öncesi gibi gergin ve elektrik yüklüydü.</span></p>

    <p class="duz" xml:lang="tr"><span class="duz1">Ama asıl fırtına Anna’nın kendisiydi.</span></p>

    <p class="duz" xml:lang="tr"><span class="duz1">Şoför ağır ağır ilerledi.</span></p>

    <p class="duz" xml:lang="tr"><span class="duz1">– Sağlığına dikkat et, yavrum!</span></p>

    <p class="duz" xml:lang="tr"><span class="duz1">– Bas git!</span></p>

    <p class="duz" xml:lang="tr"><span class="duz1">Adam fren yaptı.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">Anna parmağını adama doğru uzattı, sinirden kıpkırmızı kesilmişti:</span></p>

    <p class="duz" xml:lang="tr"><span class="duz1">– Çek arabanı, diyorum!</span></p>

    <p class="duz" xml:lang="tr"><span class="duz1">Şoför duraksadı, dudakları titriyordu. Böyle bir karşılık alacağını beklemiyordu, alt tarafı basit bir ağız dalaşıydı, ama durum ciddileşebilirdi. Omzunu silkti ve gaza bastı.</span></p>

    <p class="duz" xml:lang="tr"><span class="duz1">Aklına yeni bir fikir geldi. Son hızla birkaç numara ileride olan Paris Ortodoks Kilisesi’ne doğru kaçmaya başladı. Demir parmaklıklar boyunca ilerledi, çakıl taşlı avluyu geçti ve ana kapıya çıkan basamakları tırmandı. Vernikli ahşap kapıyı itti ve koyu karanlığın içine daldı.</span></p>

    <p class="duz" xml:lang="tr"><span class="duz1">Sahın Anna’ya çok karanlık geldi, ama gerçekte şakaklarının zonklaması nedeniyle görüşü bulanıklaşmıştı. Sonra yavaş yavaş, pırıl pırıl parlayan altın süslemeleri, kızılımsı ikonaları, yorgun alevleri andıran bakır rengi sandalye arkalıklarını seçmeye başladı.</span></p>

    <p class="duz" xml:lang="tr"><span class="duz1">Dikkatle ilerledi ve kilisedeki daha az parlak diğer eşyaları da görmeye başladı, her şey ölçülü bir düzen içindeydi. Her eşya vitraylardan, mumlardan, ferforje avizelerden yayılan birkaç damla ışık altında birbiriyle bir çekişme içindeydi. Fresklerdeki kişiler bile ışığa kavuşmak için karanlıklarından kurtulmak ister gibiydi. Tüm kilisenin içi gümüş rengi bir ışıkla kaplıydı; aydınlık ile karanlık arasında gizli bir savaşın sürdüğü ışık-karanlık dalgalanması.</span></p>

    <p class="duz" xml:lang="tr"><span class="duz1">Anna nefesini tuttu. Göğsü yanıyordu. Vücudu, elbiseleri terden sırılsıklamdı. Durdu, bir sütuna yaslandı, taşın soğukluğu hoşuna gitmişti. Az sonra kalp atışları normale döndü. Buradaki her ayrıntının sanki sakinleştirici bir etkisi vardı: şamdanların üstünde titreşen mumlar, mum topaklarını andıran uzun ve erimiş İsa yüzleri, muz hevenkleri gibi asılı altın parıltılı lambalar.</span></p>

    <p class="duz" xml:lang="tr"><span class="duz1">– Rahatsız mısınız?</span></p>

    <p class="duz" xml:lang="tr"><span class="duz1">Anna arkasına döndü ve Boris Godunov’u gördü. İriyarı, simsiyah bir cüppe giymiş, göğüslük yerine uzun, bembeyaz bir sakalı olan bir Rus papazıydı. Sanki bir resimden fırlamış gibiydi. Bariton sesiyle bir kez daha tekrar etti:</span></p>

    <p class="duz" xml:lang="tr"><span class="duz1">– İyi misiniz?</span></p>

    <p class="duz" xml:lang="tr"><span class="duz1">Anna kapıya doğru bir göz attı, sonra sordu:</span></p>

    <p class="duz" xml:lang="tr"><span class="duz1">– Kilisenizde bir kripta var mı?</span></p>

    <p class="duz" xml:lang="tr"><span class="duz1">– Anlayamadım?</span></p>

    <p class="duz" xml:lang="tr"><span class="duz1">Her kelimenin üzerine basa basa bir daha söyledi:</span></p>

    <p class="duz" xml:lang="tr"><span class="duz1">– Bir kripta. Cenaze törenlerinin yapıldığı bir salon.</span></p>

    <p class="duz" xml:lang="tr"><span class="duz1">Din adamı Anna’nın isteğini anladığını sandı. Hüzünlü bir ifade takınıp ellerini cübbesinin yenine soktu:</span></p>

    <p class="duz" xml:lang="tr"><span class="duz1">– Kimi defnediyorsunuz, çocuğum?</span></p>

    <p class="duz" xml:lang="tr"><span class="duz1">– Beni.</span></p>
  </div>
</body>
</html>