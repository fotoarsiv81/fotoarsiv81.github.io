<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>53.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x53">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">53</span></h1>

    <p class="duz" xml:lang="tr"><span class="duz1">– Uyuşturucu.</span></p>

    <p class="duz" xml:lang="tr"><span class="duz1">Mathilde tüm dikkatini yoğunlaştırmıştı. Çizgiler gözlerinin önünde, teknelerin gövdesine yapışan ve gecenin karanlığında parlayan deniz altı planktonları gibi ışıldıyordu. Yan koltukta oturan genç kadına baktı. Yüzü tebeşir gibi bembeyaz, donuk ve ifadesizdi.</span></p>

    <p class="duz" xml:lang="tr"><span class="duz1">– Ben bir uyuşturucu kaçakçısıyım, dedi soğuk bir sesle. Fransızların kurye dedikleri, yani. Bir hamal. Bir cokey.</span></p>

    <p class="duz" xml:lang="tr"><span class="duz1">Mathilde, bu itirafı bekliyormuş gibi kafasını salladı. Aslında her şeyi anlatmasını bekliyordu. Gerçeğin hiçbir sınırı yoktu. Bu gece, atılacak her yeni adım insanı şaşkına çevirebilirdi.</span></p>

    <p class="duz" xml:lang="tr"><span class="duz1">Dikkatini yeniden yola verdi. Birkaç saniye süren sessizlikten sonra sordu:</span></p>

    <p class="duz" xml:lang="tr"><span class="duz1">– Ne tür uyuşturucu? Eroin? Kokain? Amfetaminler? Ne tür?</span></p>

    <p class="duz" xml:lang="tr"><span class="duz1">Son kelimeleri söylerken sesini biraz yükseltmişti. Parmaklarıyla direksiyon simidinin üzerinde tempo tutmaya başladı. Sakinleşmek için. Hem de hemen.</span></p>

    <p class="duz" xml:lang="tr"><span class="duz1">Anna devam etti:</span></p>

    <p class="duz" xml:lang="tr"><span class="duz1">– Eroin. Sadece eroin. Her yolculukta birkaç kilo. Daha fazla değil. Türkiye’den Avrupa’ya. Benim üzerimde. Valizlerimde. Ya da başka yollarla. Başka incelikler, numaralar da var. Benim işim bunları bilmek. Hepsini.</span></p>

    <p class="duz" xml:lang="tr"><span class="duz1">Mathilde’in gırtlağı kurumuştu, her soluk alışında canı yanıyordu.</span></p>

    <p class="duz" xml:lang="tr"><span class="duz1">– Kim... Kimin için çalışıyordun?</span></p>

    <p class="duz" xml:lang="tr"><span class="duz1">– Kurallar değişti, Mathilde. Ne kadar az şey bilirsen senin için o kadar iyi olur.</span></p>

    <p class="duz" xml:lang="tr"><span class="duz1">Anna’nın ses tonu değişmiş, küçümseyici bir tavır takınmıştı.</span></p>

    <p class="duz" xml:lang="tr"><span class="duz1">– Gerçek adın ne?</span></p>

    <p class="duz" xml:lang="tr"><span class="duz1">– Gerçek ad diye bir şey yoktur. Bu da mesleğin bir parçası.</span></p>

    <p class="duz" xml:lang="tr"><span class="duz1">– Nasıl yapıyordun? Bana ayrıntılarıyla anlat.</span></p>

    <p class="duz" xml:lang="tr"><span class="duz1">Anna yeniden sustu, bir mermer gibi soğuktu. Sonra, uzun bir sessizliğin ardından konuşmaya başladı:</span></p>

    <p class="duz" xml:lang="tr"><span class="duz1">– Benimkisi eğlenceli bir hayat değil. Havalimanlarında yaşlanmak. En elverişli konaklama yerlerini bilmek. En gevşek gümrükleri. En hızlı ya da tam tersine en karmaşık ulaşım yollarını. Valizlerin sizi pistte beklediği şehirleri. Arama yapılan veya asla arama yapılmayan gümrükleri. Yük ambarlarını, transit geçiş yerlerini tanımak.</span></p>

    <p class="duz" xml:lang="tr"><span class="duz1">Mathilde onu dinliyor, özellikle de ses tonundan bir şeyler yakalamaya çalışıyordu; Anna hiç bu kadar gerçekçi konuşmamıştı.</span></p>

    <p class="duz" xml:lang="tr"><span class="duz1">– Şizofren bir iş. Sürekli olarak değişik dillerde konuşmak, birçok insana cevap vermek, vatandaşıymış gibi davranmak. Sadece havaalimanlarının VİP salonlarında dinlenebilmek. Ve daima, her yerde korkuyla birlikte yaşamayı öğrenmek.</span></p>

    <p class="duz" xml:lang="tr"><span class="duz1">Mathilde uykusunu açmak için gözlerini kırpıştırdı. Görüş alanı netliğini kaybediyordu. Yol çizgileri dalgalanıyor, kesik kesik oluyordu... Yeniden sordu:</span></p>

    <p class="duz" xml:lang="tr"><span class="duz1">– Tam olarak nereden geliyorsun?</span></p>

    <p class="duz" xml:lang="tr"><span class="duz1">– Bu konuda henüz net bir hatıram yok. Ama o da olacak, bundan eminim. Şimdilik, bugünle ilgileniyorum.</span></p>

    <p class="duz" xml:lang="tr"><span class="duz1">– Peki ne oldu? Bir işçi kadın kimliğiyle Paris’te ne arıyordun? Neden yüzüne estetik yaptırdın?</span></p>

    <p class="duz" xml:lang="tr"><span class="duz1">– Klasik hikâye. Son parti malı kendime saklamak istedim. İşverenlerimi aldattım.</span></p>

    <p class="duz" xml:lang="tr"><span class="duz1">Sustu. Her hatıra artık ona ağır gelmeye başlamıştı.</span></p>

    <p class="duz" xml:lang="tr"><span class="duz1">– Geçen yıl haziran ayıydı. Uyuşturucuyu Paris’te teslim edecektim. Özel bir maldı. Çok değerli. Burada bir bağlantım vardı, ama ben başka bir yol seçtim. Eroini sakladım ve bir estetik cerraha başvurdum. O sırada bütün koşulların benden yana olduğunu sanıyordum... yani düşünüyordum. Ama nekahat dönemim sırasında hiç tahmin etmediğim bir şey oldu. Kimse tahmin etmemişti: 11 Eylül saldırısı. Akşamdan sabaha, bütün gümrük kapıları aşılması zor birer duvara dönüştü. Daha önceden planladığım gibi, uyuşturucuyla buradan ayrılmam artık söz konusu bile olamazdı. Onu Paris’te de bırakamazdım. Burada kalıp, etrafın sakinleşmesini bekleyebilirdim, işverenlerimin beni bulmak için her şeyi yapacağını biliyordum...</span></p>

    <p class="duz" xml:lang="tr"><span class="duz1">Böylece oraya, kimsenin bir Türk’ü, Türklerin yanında aramayacağı yere saklandım. 10. Bölge’deki kaçak işçi kadınların arasına. Yeni bir yüzüm, yeni bir kimliğim vardı. Kimse beni tanıyamazdı.</span></p>

    <p class="duz" xml:lang="tr"><span class="duz1">Sesi zayıfladı, bıkkın ve yorgundu.</span></p>

    <p class="duz" xml:lang="tr"><span class="duz1">Mathilde ateşi canlandırdı:</span></p>

    <p class="duz" xml:lang="tr"><span class="duz1">– Peki sonra ne oldu? Polisler seni nasıl buldu? Uyuşturucudan haberleri var mıydı?</span></p>

    <p class="duz" xml:lang="tr"><span class="duz1">– Hayır olaylar bu şekilde gelişmedi. Biraz muğlak, ama sahneyi hayal meyal hatırlıyorum... Kasım ayıydı, bir çamaşırhanede çalışıyordum. Bir hamamın içinde, yer altında bir tür kuru temizleme atölyesi. Hayal bile edemeyeceğin bir yer. Sana en fazla bir kilometre mesafede. Bir gece geldiler.</span></p>

    <p class="duz" xml:lang="tr"><span class="duz1">– Polisler mi?</span></p>

    <p class="duz" xml:lang="tr"><span class="duz1">– Hayır. İşverenlerimin yolladığı Türkler. Orada saklandığımı biliyorlardı. Biri beni ele vermiş olmalı, bilmiyorum... Elbette yüzümü estetik ameliyatla değiştirttiğimden haberleri yoktu. Gözlerimin önünde, bana benzeyen bir kızı kaçırdılar. Zeynep bir şey... O katilleri görünce saklandım... O geceden hatırımda kalan tek şey korku.</span></p>

    <p class="duz" xml:lang="tr"><span class="duz1">Mathilde, hikâyeyi kafasında yeniden oluşturmaya, eksik yerleri doldurmaya çalışıyordu:</span></p>

    <p class="duz" xml:lang="tr"><span class="duz1">– Charlier’nin eline nasıl düştün?</span></p>

    <p class="duz" xml:lang="tr"><span class="duz1">– Tam olarak hatırlayamıyorum. Şoka girmiştim. Polisler beni hamamda bulmuş olmalı. Bir karakol, bir hastane hatırlıyorum... Charlier de, şu ya da bu şekilde benden haberdar olmuştur. Belleğini yitirmiş bir işçi kadın. Fransa’da yasal bir statüsü yok. Mükemmel bir kobay.</span></p>

    <p class="duz" xml:lang="tr"><span class="duz1">Anna, kendi varsayımını ölçüp biçiyordu sanki, sonra mırıldandı:</span></p>

    <p class="duz" xml:lang="tr"><span class="duz1">– Benim hikâyemde inanılmaz bir ironi var. Çünkü polisler hiçbir zaman benim gerçek kimliğimden haberdar olmadılar. Ama buna rağmen beni başkalarından, peşimdeki katillerden korudular.</span></p>

    <p class="duz" xml:lang="tr"><span class="duz1">Mathilde, bağırsaklarında bir ağrı hissetmeye başladı; yorgunluk korkusunu daha da artırmıştı. Gözleri kararıyordu. Yoldaki beyaz şekiller, çırpınarak uçuşan, belli belirsiz martılara, kuşlara dönüşüyordu.</span></p>

    <p class="duz" xml:lang="tr"><span class="duz1">O sırada, çevreyolunun levhaları göründü. Paris ufuktaydı. Dikkatini yeniden yola verdi ve sorularına devam etti:</span></p>

    <p class="duz" xml:lang="tr"><span class="duz1">– Seni arayan şu adamlar, kim onlar?</span></p>

    <p class="duz" xml:lang="tr"><span class="duz1">– Her şeyi unut. Tekrar ediyorum, ne kadar az şey bilirsen, senin için o kadar iyi olur.</span></p>

    <p class="duz" xml:lang="tr"><span class="duz1">– Sana yardım ettim, dedi Mathilde dişlerini sıkarak. Seni korudum. Konuş! Tüm gerçeği bilmek istiyorum.</span></p>

    <p class="duz" xml:lang="tr"><span class="duz1">Anna tereddüt ediyordu. Bu kendi dünyasıydı; bugüne kadar asla kimseye anlatmadığı bir dünya.</span></p>

    <p class="duz" xml:lang="tr"><span class="duz1">– Türk mafyasının özel bir durumu vardır, dedi sonunda. Bazı işlerde veya tetikçi olarak, bir zamanlar siyasî cephede silahlı mücadele vermiş insanları kullanırlar. Genellikle aşırı sağcılardır bunlar. Kamplarda eğitilmiş teröristler. Onların yanında Charlier’nin adamlarının ellerinde çakı taşıyan izcilere benzediğini söylememe gerek yok.</span></p>

    <p class="duz" xml:lang="tr"><span class="duz1">Yol levhaları gitgide büyüyordu. PORTE DE CLİGNANCOURT. PORTE DE LA CHAPELLE. Mathilde’in aklında tek bir düşünce vardı; bu bombayı ilk taksi durağında bırakmak. Evine dönmek, eski rahatına ve güvenli yaşamına kavuşmak. Yirmi saat uyumak ve ertesi sabah “Sadece bir kâbusmuş” diyerek uyanmak.</span></p>

    <p class="duz" xml:lang="tr"><span class="duz1">Chapelle çıkışına saptı ve kararını açıkladı:</span></p>

    <p class="duz" xml:lang="tr"><span class="duz1">– Seninle kalıyorum.</span></p>

    <p class="duz" xml:lang="tr"><span class="duz1">– Hayır. İmkânsız. Yapacak önemli bir işim var?</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">– Malımı almak.</span></p>

    <p class="duz" xml:lang="tr"><span class="duz1">– Ben de seninle geliyorum.</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">Midesinde bir şeylerin sertleştiğini hissetti. Cesaretten çok gururdu bu.</span></p>

    <p class="duz" xml:lang="tr"><span class="duz1">– Nerede? Bu uyuşturucu nerede saklı?</span></p>

    <p class="duz" xml:lang="tr"><span class="duz1">– Père-Lachaise Mezarlığı’nda.</span></p>

    <p class="duz" xml:lang="tr"><span class="duz1">Mathilde, Anna’ya baktı. Genç kadın tükenmiş gibiydi, ama hâlâ yoğun duygular yaşıyordu, hâlâ katıydı; gerçeğin katmanları arasına sıkışmış bir kuvars kristali gibi...</span></p>

    <p class="duz" xml:lang="tr"><span class="duz1">– Neden orası?</span></p>

    <p class="duz" xml:lang="tr"><span class="duz1">– Yirmi kilo. Güvenli bir yer bulmak lazımdı.</span></p>

    <p class="duz" xml:lang="tr"><span class="duz1">– Mezarlıkla bağlantısını anlayamıyorum.</span></p>

    <p class="duz" xml:lang="tr"><span class="duz1">Anna gülümsedi, uykusunda rüya gören biri gibiydi.</span></p>

    <p class="duz" xml:lang="tr"><span class="duz1">– Gri tozların arasında biraz da beyaz toz...</span></p>

    <p class="duz" xml:lang="tr"><span class="duz1">Kırmızı ışıkta durdular. Bu kavşaktan sonra Chapelle Sokağı, Marx-Dormoy Sokağı olarak devam ediyordu. Mathilde, daha sert bir sesle tekrarladı:</span></p>

    <p class="duz" xml:lang="tr"><span class="duz1">– Mezarlıkla arasında nasıl bir bağlantı var?</span></p>

    <p class="duz" xml:lang="tr"><span class="duz1">– Yeşil, dedi Anna. Chapelle Meydanı’nı geçtikten sonra Stalingrad yönüne sapacaksın.</span></p>
  </div>
</body>
</html>