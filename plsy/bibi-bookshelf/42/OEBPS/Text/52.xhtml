<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>52.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x52">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">52</span></h1>

    <p class="duz" xml:lang="tr"><span class="duz1">Reims’in doğusuna on kilometre mesafedeki Falmières Garı, kırlık alanın ortasında, raylar boyunca uzanan tek bir bloktan oluşuyordu. Ufkun siyahlığı ile gecenin sessizliği arasına sıkışmış, değirmentaşından salaş bir binaydı. Yine de, sarı feneri ve birbiri üzerine bindirilmiş camdan kapı sundurmasıyla binanın güven verici bir görünümü vardı. Kiremit kaplı çatısı, mavi ve beyaz, iki renge boyanmış duvarları, ahşap bariyerleri ona cilalı bir oyuncak, bir elektrikli tren dekoru havası veriyordu.</span></p>

    <p class="duz" xml:lang="tr"><span class="duz1">Mathilde arabayı park alanında durdurdu.</span></p>

    <p class="duz" xml:lang="tr"><span class="duz1">Eric Ackermann, kendisini bir garda bırakmalarını istemişti. “Herhangi birinde, ben başımın çaresine bakarım” demişti.</span></p>

    <p class="duz" xml:lang="tr"><span class="duz1">Hastaneden ayrıldıktan sonra hiç kimse tek kelime etmemişti. Ama sessizliğin niteliği değişmişti. Kin, öfke, güvensizlik yok olmuştu; üç kaçak arasında bir tür tuhaf suç ortaklığı bile başlamıştı sanki.</span></p>

    <p class="duz" xml:lang="tr"><span class="duz1">Mathilde motoru stop etti. Dikiz aynasından, arkada oturan nöroloğun solgun yüzünü gördü. Parlak, beyaz bir metali andırıyordu. Üçü de aynı anda arabadan çıktı.</span></p>

    <p class="duz" xml:lang="tr"><span class="duz1">Dışarıda fırtına çıkmıştı. Şiddetli rüzgâr asfaltın üzerine gürültüyle çullanıyordu. Uzakta sivri bulutlar, mızraklı askerlerden oluşan bir ordu gibi uzaklaşıyor, ay, mavi etli iri bir meyve gibi bütün duruluğuyla ortaya çıkıyordu.</span></p>

    <p class="duz" xml:lang="tr"><span class="duz1">Mathilde mantosunun önünü kapattı. Nemlendirici bir krem için her şeyi verebilirdi. Esen rüzgâr cildini kurutuyor, yüzündeki kırışıklıkları biraz daha derinleştiriyor gibi geliyordu.</span></p>

    <p class="duz" xml:lang="tr"><span class="duz1">Üzeri çiçek resimleriyle süslü bariyere kadar yürüdüler, hâlâ konuşmuyorlardı. Soğuk Savaş döneminde, eski Berlin’deki bir köprüde yapılan casus değiş tokuşları geldi aklına; asla elveda denmezdi.</span></p>

    <p class="duz" xml:lang="tr"><span class="duz1">Birden Anna sordu:</span></p>

    <p class="duz" xml:lang="tr"><span class="duz1">– Ya Laurent?</span></p>

    <p class="duz" xml:lang="tr"><span class="duz1">Bu soruyu Anvers Meydanı’ndaki otoparkta da sormuştu. Bu da hikâyesinin bir başka yanıydı: ihanete, yalanlara, acımasızlığa rağmen devam eden bir aşkın ifşası.</span></p>

    <p class="duz" xml:lang="tr"><span class="duz1">Ackermann yalan söylemeyecek kadar yorgun ve bitkindi.</span></p>

    <p class="duz" xml:lang="tr"><span class="duz1">– Açıkçası, hâlâ hayatta olması için çok az şansı var. Charlier arkasında hiçbir iz bırakmak istemeyecektir. Ve Heymes güvenilebilecek bir adam değildir. En ufak bir sorgulamada derhal öter. Bizzat kendini bile ele vermekten kaçınmaz. Karısının ölümünden sonra, o...</span></p>

    <p class="duz" xml:lang="tr"><span class="duz1">Nörolog sustu. Birkaç saniye boyunca Anna rüzgâra karşı koydu, sonra omuzları çöktü. Tek kelime söylemeden geri döndü ve arabaya gitti.</span></p>

    <p class="duz" xml:lang="tr"><span class="duz1">Mathilde, pardösüsüne sarılmış, havuç rengi dağınık saçları olan fasulye sırığına son bir kez dikkatle baktı.</span></p>

    <p class="duz" xml:lang="tr"><span class="duz1">– Ya sen? diye sordu, neredeyse acıma dolu bir sesle.</span></p>

    <p class="duz" xml:lang="tr"><span class="duz1">– Alsace’a gidiyorum. Bir sürü “Ackermann”ın arasında kaybolacağım.</span></p>

    <p class="duz" xml:lang="tr"><span class="duz1">Alaylı alaylı sırıttı. Sonra abartılı bir coşkuyla ekledi:</span></p>

    <p class="duz" xml:lang="tr"><span class="duz1">– Sonra da kendime gidecek başka bir yer bulacağım. Ben bir göçebeyim!</span></p>

    <p class="duz" xml:lang="tr"><span class="duz1">Mathilde cevap vermedi. Çantasını göğsüne bastırmış iki yana sallanıyordu. Tıpkı fakültedeki gibi. Ackermann bir şey söylemek için dudaklarını araladı, tereddüt etti, sonra fısıltı halinde konuştu:</span></p>

    <p class="duz" xml:lang="tr"><span class="duz1">– Yine de, her şey için teşekkürler.</span></p>

    <p class="duz" xml:lang="tr"><span class="duz1">İşaretparmağını alnına götürdü, bir kovboy selamı verdi ve topukları üzerinde dönerek tenha gara doğru yürüdü; omuzlarını rüzgâra karşı vermişti. Tam olarak nereye gidiyordu? “Kendime gidecek başka bir yer bulacağım. Ben bir göçebeyim!”</span></p>

    <p class="duz" xml:lang="tr"><span class="duz1">Bir ülkeden mi yoksa beynin yeni bir bölgesinden mi söz ediyordu.</span></p>
  </div>
</body>
</html>