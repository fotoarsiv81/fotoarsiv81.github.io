<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>48.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x48">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">48</span></h1>

    <p class="duz" xml:lang="tr"><span class="duz1">Yetmiş santim uzunluğunda, otuz santim derinliğinde beyaz renkte ağaçtan dikdörtgen bir kutuydu, Fransa Cumhuriyeti’nin kırmızı mührüyle kapatılmıştı. Schiffer kapağın tozunu üfledi ve Sema Gökalp’ın hayatıyla ilgili ipuçlarının şimdi bu beyaz tabut içinde olduğunu biliyordu.</span></p>

    <p class="duz" xml:lang="tr"><span class="duz1">İsviçre çakısını çıkardı, en ince ağızlı bıçağı mührün altına soktu, kırmızı kabuğu kopardı ve kapağı açtı. Müthiş bir küf kokusu genzini yaktı. Giysileri gördüğü anda içini bir heyecan dalgası kapladı; burada, bu kutunun içinde onun işine yarayacak bir şeyler olduğundan emindi.</span></p>

    <p class="duz" xml:lang="tr"><span class="duz1">Kurulmuş bir makine gibi hızla kutunun içine bir göz attı. Adalet Sarayı’nın bodrumunda, serbest bırakılan tutukluların şahsî eşyalarının teslim alındığı kirli perdeli bir yerdeydi.</span></p>

    <p class="duz" xml:lang="tr"><span class="duz1">Bir kadavranın gün ışığına çıkarılması için ideal bir yer.</span></p>

    <p class="duz" xml:lang="tr"><span class="duz1">Önce beyaz bir iş gömleği ile buruş buruş olmuş beyaz bir şapka –Gürdilek’in işçilerinin giymek zorunda olduğu üniforma– buldu. Sonra diğer şahsî elbiseleri: açık yeşil renkli uzun bir etek, frambuaz rengi tığ işi bir ceket, yuvarlak yakalı arduvaz mavisi bir gömlek. Tümü TATİ mağazalarından üç kuruşa alınmış giysiler.</span></p>

    <p class="duz" xml:lang="tr"><span class="duz1">Bu elbiselerin hepsi, kesimleri itibariyle Batılıydı, ama renkleri ve özellikle de renk uyumları açısından köylülerin giydiği kıyafetleri andırıyordu; açık mor renkli bol pantolonlar ve limon veya fıstık renkli gömlekler gibi. Kadını çıplak hayal etme fikri onda farklı arzular uyandırdı. Bu elbiselerin altında hayal ettiği solgun vücut, bütün sinirlerini duyarlılaştırdı.</span></p>

    <p class="duz" xml:lang="tr"><span class="duz1">İç çamaşırlarını incelemeye başladı. Ten rengi, küçük beden bir sutyen, yıpranmış, tarazlanmış, çok kullanıldığından hareli bir görünüm almış siyah bir külot. Tüm bu iç çamaşırları genç bir kızın beden ölçülerine uygundu. Diğer üç cesedi düşündü: geniş kalçalar, iri memeler. Kadın sadece yüzünü değiştirmekle yetinmemiş, iliklerine kadar tüm vücudunu tıraşlatmıştı.</span></p>

    <p class="duz" xml:lang="tr"><span class="duz1">Aramaya devam etti. Eski püskü ayakkabılar, kullanılmaktan parlamış naylon çoraplar, havı dökülmüş bir manto. Cepler boşaltılmıştı. Başka bir şeyler bulabilmek ümidiyle kutunun dibini yokladı. Plastik bir torba umutlarını boşa çıkarmadı. Bir anahtarlık, bir bilet karnesi, İstanbul’dan alınmış makyaj malzemeleri...</span></p>

    <p class="duz" xml:lang="tr"><span class="duz1">Anahtarlığı aldı. Anahtarlar onun eski bir tutkusuydu. Bütün anahtar tiplerini tanıyordu: düz anahtarlar, elmas uçlu anahtarlar, kanallı anahtarlar... Elbette kilitler konusunda da bilgi sahibiydi. İnsanlardan oluşan bir çarkın mekanizmasını hatırlatıyordu ona; birbirlerinin haklarına tecavüz etmeyi, birbirlerini kontrol etmeyi, denetlemeyi seven insanlardan oluşan bir mekanizmayı.</span></p>

    <p class="duz" xml:lang="tr"><span class="duz1">Anahtarlıktaki iki anahtarı inceledi. Biri çift kademeli bir kilidi açıyordu; şüphesiz, bir evin, bir otel odasının veya boktan bir apartman dairesinin anahtarıydı. Diğeriyse, düz bir anahtardı ve aynı kapının üst kilidini açmakta kullanılıyordu.</span></p>

    <p class="duz" xml:lang="tr"><span class="duz1">Hiçbir alaka kuramadı.</span></p>

    <p class="duz" xml:lang="tr"><span class="duz1">Schiffer küfretmemek için kendini zor tuttu; ele geçirdiği ganimetin hiçbir önemi yoktu. Bu eşyalar, bu elbiseler sıradan bir işçi kadına ait şeylerdi. Hem de çok sıradan. Tüm bunlar sıradan, hiçbir önemi olmayan şeylerdi.</span></p>

    <p class="duz" xml:lang="tr"><span class="duz1">Sema Gökalp’ın bir zulası olduğundan emindi. Yüzünü değiştirmesi, yirmi kilo vermesi, kaçak bir işçi kadın gibi yer altında yaşaması için geride güvendiği bir şeyler olması gerekirdi.</span></p>

    <p class="duz" xml:lang="tr"><span class="duz1">Schiffer, Beauvanier’nin sözlerini hatırladı.</span> <span class="italik">Pasaportu eteğinin iç tarafına dikilmiş olarak bulundu.</span> <span class="duz1">Her giysiyi elleriyle yokladı. Mantonun astarını kontrol etti; mantonun etek kısmını yoklarken, parmakları bir kabarıklık fark etti. Sert, uzun, tırtıklı bir kabartıydı bu.</span></p>

    <p class="duz" xml:lang="tr"><span class="duz1">Kumaşı yırttı ve giysiyi silkeledi.</span></p>

    <p class="duz" xml:lang="tr"><span class="duz1">Bir anahtar avucuna düştü.</span></p>

    <p class="duz" xml:lang="tr"><span class="duz1">Uç kısmı delikli bir anahtardı bu, üzerinde bir numara vardı: 4C 32</span></p>

    <p class="duz" xml:lang="tr"><span class="duz1">“Bire karşı yüz iddiaya girerim ki bir emanet dolabının anahtarı” diye düşündü.</span></p>
  </div>
</body>
</html>