<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>25.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x25">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">25</span></h1>

    <p class="duz" xml:lang="tr"><span class="duz1">– Selamünaleyküm, Marius!</span></p>

    <p class="duz" xml:lang="tr"><span class="duz1">Şaşıran adam az kalsın sırtüstü koltuğundan yere düşüyordu.</span></p>

    <p class="duz" xml:lang="tr"><span class="duz1">– Schiffer?.. Aleykümselam, kardeşim!</span></p>

    <p class="duz" xml:lang="tr"><span class="duz1">Malik Cesur kendini toparlamıştı bile. Ayağa kalktı ve çelik büro masasının çevresini dolandı, beşlik simit gibi sırıtıyordu. Üzerinde Galatasaray futbol takımının renklerini taşıyan sarı-kırmızı bir forma vardı. Oldukça zayıftı, bir stadın tribünlerinde dalgalanan flamalar gibi parlak kumaş gövdesinin üstünde dalgalanıyordu. Kızıl sarı-gri karışımı saçları kötü söndürülmüş külleri andırıyordu; soğuk ancak sevimli bir ifadesi olan kırış kırış yüz hatları ona hüzünlü bir yaşlı-çocuk havası veriyordu; bakır rengi teni robot görünümünü iyice belirginleştiriyor ve pas rengi saçlarıyla uyum sağlıyordu.</span></p>

    <p class="duz" xml:lang="tr"><span class="duz1">İki adam büyük bir sevgi gösterisiyle kucaklaştı. Bir yığın değersiz kâğıtla tıka basa dolu olan penceresiz büro yoğun bir sigara dumanıyla kaplıydı. Yerdeki halının üstünde çok sayıda sigara yanığı vardı. Büronun dekorasyonu 70’li yıllardan kalma gibiydi: gümüş rengi dolaplar, duvarlarda yuvarlak oyuklar, tamtam tabureleri, konik siperlikli tavandan sarkan lambalar.</span></p>

    <p class="duz" xml:lang="tr"><span class="duz1">Paul bir köşede duran baskı malzemelerini gördü. Bir fotokopi makinesi, iki cilt makinesi, bir giyotin; siyasî bir militana gerekli her şey.</span></p>

    <p class="duz" xml:lang="tr"><span class="duz1">Marius’un kalın kahkahası uzaktan gelen müziğin sesini bastırıyordu:</span></p>

    <p class="duz" xml:lang="tr"><span class="duz1">– Ne kadar zaman oldu?</span></p>

    <p class="duz" xml:lang="tr"><span class="duz1">– Benim yaşımda, insan saymayı bırakıyor.</span></p>

    <p class="duz" xml:lang="tr"><span class="duz1">– Bizi ihmal ediyorsun, kardeşim. Gerçekten ihmal ediyorsun.</span></p>

    <p class="duz" xml:lang="tr"><span class="duz1">Türk gayet düzgün bir Fransızcayla konuşuyordu. Yeniden kucaklaştılar; komedi bütün hızıyla devam ediyordu.</span></p>

    <p class="duz" xml:lang="tr"><span class="duz1">– Çocuklar nasıl? diye sordu Schiffer, biraz alaycı bir ses tonuyla.</span></p>

    <p class="duz" xml:lang="tr"><span class="duz1">– Çabuk büyüyorlar. Onları gözümün önünden ayırmıyorum. Başlarına bir şey gelmesinden çekiniyorum.</span></p>

    <p class="duz" xml:lang="tr"><span class="duz1">– Ya küçük Ali?</span></p>

    <p class="duz" xml:lang="tr"><span class="duz1">Marius, Schiffer’in karnına doğru bir kroşe çıkardı, ama karnına birkaç milim kala durdu.</span></p>

    <p class="duz" xml:lang="tr"><span class="duz1">– O en hızlısı!</span></p>

    <p class="duz" xml:lang="tr"><span class="duz1">Birden, Paul’ü yeni fark etmiş gibi yaptı. Gözleri donuklaştı, ama dudakları hâlâ gülümsüyordu.</span></p>

    <p class="duz" xml:lang="tr"><span class="duz1">– Mesleğe geri mi döndün? diye Schiffer’e sordu.</span></p>

    <p class="duz" xml:lang="tr"><span class="duz1">– Basit bir soruşturma. Sana Paul Nerteaux’yu tanıştırayım, DPJ’de yüzbaşı.</span></p>

    <p class="duz" xml:lang="tr"><span class="duz1">Paul tereddüt etti, sonra elini uzattı, ama kimse elini sıkmadı. Bir süre, bu çok aydınlık, sahte gülümsemelerle ve sigara kokusuyla dolu odada, havada asılı kalan parmaklarını seyretti, sonra soğukkanlılığını korumak için sağ tarafında yığın halinde duran el ilanlarına bir göz attı.</span></p>

    <p class="duz" xml:lang="tr"><span class="duz1">– Hâlâ Bolşevik söylem mi? diye sordu Schiffer.</span></p>

    <p class="duz" xml:lang="tr"><span class="duz1">– İdealler, bizi hayata bağlayan idealler.</span></p>

    <p class="duz" xml:lang="tr"><span class="duz1">Schiffer el ilanlarından birini aldı ve yüksek sesle Fransızca’ya çevirdi:</span></p>

    <p class="duz" xml:lang="tr"><span class="duz1">– “İşçiler üretim araçlarına sahip olduklarında...” (Kahkahayı bastı.) Bu tür salaklıklara inanma yaşının geçtiğini sanıyordum.</span></p>

    <p class="duz" xml:lang="tr"><span class="duz1">– Schiffer, dostum, bu salaklıklar bizi ayakta tutuyor.</span></p>

    <p class="duz" xml:lang="tr"><span class="duz1">– Tabiî birilerinin hâlâ bunlara inanması koşuluyla.</span></p>

    <p class="duz" xml:lang="tr"><span class="duz1">Marius yeniden beşlik simit gibi sırıtmaya başlamıştı, dudakları ve gözbebekleri tam bir uyum içindeydi:</span></p>

    <p class="duz" xml:lang="tr"><span class="duz1">– Çay, dostlar?</span></p>

    <p class="duz" xml:lang="tr"><span class="duz1">Cevabı beklemeden, büyük bir termosu kaptığı gibi seramik fincanları doldurdu. Dışarıdan gelen alkış sesleri duvarları titretiyordu.</span></p>

    <p class="duz" xml:lang="tr"><span class="duz1">– Şu Zulu müziğinden gına gelmedi mi?</span></p>

    <p class="duz" xml:lang="tr"><span class="duz1">Marius yeniden çalışma masasının diğer tarafına geçip oturdu, tekerlekli koltuğunu duvara dayamıştı. Çay fincanını ağır ağır dudaklarına götürdü.</span></p>

    <p class="duz" xml:lang="tr"><span class="duz1">– Müzik ruhun gıdasıdır, dostum. Bu bile. Benim ülkemdeki gençler buradaki çocuklarla aynı grupları dinliyorlar. Rock, gelecek kuşakları birleştirecek, bir araya getirecek. Bu da aramızdaki son farkı ortadan kaldıracak.</span></p>

    <p class="duz" xml:lang="tr"><span class="duz1">Schiffer giyotine yaslandı ve fincanını kaldırdı:</span></p>

    <p class="duz" xml:lang="tr"><span class="duz1">– Hard rock’a!</span></p>

    <p class="duz" xml:lang="tr"><span class="duz1">Marius, formasının içinde tuhaf bir biçimde kıvranıp duruyordu, yüzünde hem bezginlik hem de neşe vardı.</span></p>

    <p class="duz" xml:lang="tr"><span class="duz1">– Schiffer, buraya benimle müzikten veya modası geçmiş ideallerimden söz etmek için gelmedin, hem de yanındaki bu oğlanla birlikte.</span></p>

    <p class="duz" xml:lang="tr"><span class="duz1">Rakam büronun bir köşesinde oturuyor, Türk’ü tepeden tırnağa süzüyordu, sonra cesetlerin fotoğraflarını zarfından çıkardı. Yara bere içindeki suratlar Marius’un masasının üstündeki afiş taslakları arasındaki yerini aldı. Malik Cesur koltuğunda geri çekildi.</span></p>

    <p class="duz" xml:lang="tr"><span class="duz1">– Kardeşim, bunlar, bu gösterdiklerin nedir?</span></p>

    <p class="duz" xml:lang="tr"><span class="duz1">– Üç kadın. Mahallende bulunan üç ceset. Geçen kasımdan bugüne kadar. Meslektaşım, bunların kaçak işçi kadınlar olduğunu düşünüyor. Senin bize daha fazlasını söyleyebileceğini düşündüm.</span></p>

    <p class="duz" xml:lang="tr"><span class="duz1">Ses tonu değişmişti. Schiffer her heceyi dikenli tellerle birbirine bağlıyordu sanki.</span></p>

    <p class="duz" xml:lang="tr"><span class="duz1">– Bu konuda herhangi bir şey duymadım, diye inkâr etti Marius.</span></p>

    <p class="duz" xml:lang="tr"><span class="duz1">Schiffer bilgiççe gülümsedi:</span></p>

    <p class="duz" xml:lang="tr"><span class="duz1">– İlk cinayetten itibaren, tüm mahallede sadece bu konuşulmuş olmalı. Bize bildiklerini anlat, böylece zaman kaybetmeyiz.</span></p>

    <p class="duz" xml:lang="tr"><span class="duz1">Marius’un eli mekanik bir hareketle Karo paketine uzandı, yerel filtresiz sigaralardan bir tane aldı.</span></p>

    <p class="duz" xml:lang="tr"><span class="duz1">– Kardeşim, neden bahsettiğini bilmiyorum.</span></p>

    <p class="duz" xml:lang="tr"><span class="duz1">Schiffer ayağa kalktı ve bir panayır çığırtkanı gibi bağırmaya başladı:</span></p>

    <p class="duz" xml:lang="tr"><span class="duz1">– Malik Cesur. Sahteciler ve dolandırıcılar imparatoru. Her türlü üçkâğıdın ve kaçak mal ticaretinin kralı...</span></p>

    <p class="duz" xml:lang="tr"><span class="duz1">Kükrer gibi gürültülü bir kahkaha patlattı, sonra muhatabına kızgın gözlerle baktı:</span></p>

    <p class="duz" xml:lang="tr"><span class="duz1">– Dilinin altındaki baklayı çıkar pis herif, sinirlenmeye başlıyorum.</span></p>

    <p class="duz" xml:lang="tr"><span class="duz1">Türk’ün suratı cam gibi sertleşti. Koltuğunda kıpırdamadan oturuyordu, sigarasını yaktı:</span></p>

    <p class="duz" xml:lang="tr"><span class="duz1">– Schiffer, elinde hiçbir şey yok. Ne bir tutuklama müzekkeresi, ne bir tanık, ne de bir ipucu. Buraya sadece benden bilgi almak için geldin, ama bunu yapamam. Üzgünüm. (Kapıyı işaret etti.) Şimdi, arkadaşını da alıp buradan gitsen ve bu yanlışlığa bir son versen iyi olur.</span></p>

    <p class="duz" xml:lang="tr"><span class="duz1">Schiffer çalışma masasının tam karşısında, sigara izmaritlerinden yer yer yanmış halının üstünde dimdik ayakta duruyordu:</span></p>

    <p class="duz" xml:lang="tr"><span class="duz1">– Burada tek bir yanlışlık var, o da sensin. Bu boktan bürondaki her şey sahte. Beş para etmez el ilanların bile. Ülkendeki hapishanelerde kokuşmuş bir yaşam süren son komünistlerin taşaklarından bile medet umuyorsun.</span></p>

    <p class="duz" xml:lang="tr"><span class="duz1">– Sen...</span></p>

    <p class="duz" xml:lang="tr"><span class="duz1">– Sahte, müziğe olan tutkun bile sahte. Senin gibi bir Müslüman rock müziğinin şeytanın işi olduğunu düşünür. Eğer kendi salonunu yakmakta bir çıkarın olacaksa, bunu yapmaktan bile çekinmezsin.</span></p>

    <p class="duz" xml:lang="tr"><span class="duz1">Marius ayağa kalkmak için hamlede bulundu, ama Schiffer engel oldu.</span></p>

    <p class="duz" xml:lang="tr"><span class="duz1">– Sahte, üzerleri tıka basa değersiz kâğıtla dolu mobilyaların, o çok meşgul, işi başından aşkın tavırların da sahte. Bok herif. Tüm bunlar senin insan kaçakçılığı yaptığını gizleyemiyor.</span></p>

    <p class="duz" xml:lang="tr"><span class="duz1">Giyotine doğru yaklaştı ve bıçağını okşamaya başladı.</span></p>

    <p class="duz" xml:lang="tr"><span class="duz1">– Ve gerek sen gerekse de ben, bu aletin, sana gelen LSD dolu şeritleri kesip içindeki asitleri ayırmaktan başka bir işe yaramadığını biliyoruz.</span></p>

    <p class="duz" xml:lang="tr"><span class="duz1">Müzikal bir komedide oynayan bir aktör gibi kollarını iki yana açıp, başını kirli tavana doğru kaldırdı:</span></p>

    <p class="duz" xml:lang="tr"><span class="duz1">– Ey benim kardeşim, büronun altını üstüne getirmeden ve seni Fleury Hapisanesi’ne birkaç yıllığına gönderecek bir şeyler bulmadan önce bana bu üç kadından bahset!</span></p>

    <p class="duz" xml:lang="tr"><span class="duz1">Malik Cesur kapıya doğru bakmayı sürdürüyordu. Rakam adamın arkasına geçti ve kulağına doğru eğildi:</span></p>

    <p class="duz" xml:lang="tr"><span class="duz1">– Üç kadın, Marius. (Adamın omuzlarını ovuyordu.) Dört ayda üç ceset. İşkence edilmiş, suratları parçalanmış, kaldırıma bırakılmış. Onları Fransa’ya sen getirdin. Dosyalarını bana ver, biz de çekip gidelim.</span></p>

    <p class="duz" xml:lang="tr"><span class="duz1">Odanın sessizliği içinde uzaktan müziğin gürültüsü duyuluyordu. İnsan bu ritmik gürültüyü bir an için Türk’ün göğsünde çarpan kalbinin gürültüsü sanabilirdi.</span></p>

    <p class="duz" xml:lang="tr"><span class="duz1">– Onlar bende değil.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Hepsini imha ettim. Ölen her kızın arkasından fişini de yok ettim. Herhangi bir iz kalmazsa, başım da ağrımaz, diye düşündüm.</span></p>

    <p class="duz" xml:lang="tr"><span class="duz1">Paul adamın korkusunun gitgide arttığını hissediyordu, ama önemli ifşaatta bulunmuştu. İlk kez soruşturma gerçek bir değer kazanıyordu. Evet üç kurban da kadındı: cesetler gözünün önüne geldi. Ama artık onların kaçak kadın işçiler olduğunu biliyordu.</span></p>

    <p class="duz" xml:lang="tr"><span class="duz1">Schiffer yeniden çalışma masasının karşısına geçti.</span></p>

    <p class="duz" xml:lang="tr"><span class="duz1">– Kapıyı kolla, dedi Paul’e hiç bakmadan.</span></p>

    <p class="duz" xml:lang="tr"><span class="duz1">– Ne... neyi?</span></p>

    <p class="duz" xml:lang="tr"><span class="duz1">– Kapıyı.</span></p>

    <p class="duz" xml:lang="tr"><span class="duz1">Paul daha harekete geçmeden, Schiffer, Marius’un üzerine atladı ve suratını masanın köşesine doğru bastırdı. Adamın burun kemiği, bir kabuk kıracağının kıskaçları arasındaki ceviz gibi çıtırdadı. Polis herifin kan içinde kalmış suratını masadan kaldırdı ve Marius’u duvara dayadı.</span></p>

    <p class="duz" xml:lang="tr"><span class="duz1">– Fişler, it herif.</span></p>

    <p class="duz" xml:lang="tr"><span class="duz1">Paul atıldı, ama Schiffer bir dirsek darbesiyle onu durdurdu. Paul elini silahına götürdü, ama bir Manhurin 44 Magnum’un kara ağzı karşısında taş kesti. Rakam, Türk’ü bırakmış, aynı anda da silahını kılıfından çıkarmıştı.</span></p>

    <p class="duz" xml:lang="tr"><span class="duz1">– Kapıyı kolla.</span></p>

    <p class="duz" xml:lang="tr"><span class="duz1">Paul ağzı şaşkınlıktan bir karış açık kalmıştı. Bu silah da nereden çıkmıştı? Bu esnada Marius tekerlekli koltuğunda kaymış ve bir çekmeceyi açmıştı.</span></p>

    <p class="duz" xml:lang="tr"><span class="duz1">– Arkana bak!</span></p>

    <p class="duz" xml:lang="tr"><span class="duz1">Schiffer hızla geri döndü ve silahını adamın yüzüne doğrulttu. Marius koltuğunun çevresinde dolandı ve el ilanlarının üstüne devrildi. Rakam onu formasından yakaladı ve tabancasının namlusunu gırtlağına dayadı.</span></p>

    <p class="duz" xml:lang="tr"><span class="duz1">– Fişler, dostum. Aksi takdirde, seni öldürürüm, yemin ediyorum öldürürüm.</span></p>

    <p class="duz" xml:lang="tr"><span class="duz1">Malik sarsılarak titriyordu; kırılmış dişlerinin arasındaki kan köpürmüştü, ama hâlâ neşeli bir yüz ifadesi vardı. Schiffer silahını kılıfına soktu ve adamı giyotine kadar sürükledi.</span></p>

    <p class="duz" xml:lang="tr"><span class="duz1">Bu kez Paul tabancasını çekti ve bağırdı:</span></p>

    <p class="duz" xml:lang="tr"><span class="duz1">– Yeter, durun artık!</span></p>

    <p class="duz" xml:lang="tr"><span class="duz1">Schiffer giyotinin kolunu kaldırdı ve adamın sağ elini altına soktu:</span></p>

    <p class="duz" xml:lang="tr"><span class="duz1">– Dosyaları ver, bok çuvalı!</span></p>

    <p class="duz" xml:lang="tr"><span class="duz1">– DURUN YOKSA ATEŞ EDECEĞİM!</span></p>

    <p class="duz" xml:lang="tr"><span class="duz1">Rakam ona bakmadı bile. Bıçağın üstüne ağır ağır bastırdı. Parmaklarının derisi bıçağın altında ezilmeye başladı. Kan küçük siyah damlalar halinde fışkırıyordu. Marius ulur gibi bağırdı, ama sesi Paul’ün sesinden daha cılız çıkmıştı:</span></p>

    <p class="duz" xml:lang="tr"><span class="duz1">– SCHİFFER!</span></p>

    <p class="duz" xml:lang="tr"><span class="duz1">Paul iki eliyle tabancasının kabzasını sıkı sıkı kavramış, Rakam’a nişan almıştı. Ateş etmesi gerekiyordu. Ateş etmesi...</span></p>

    <p class="duz" xml:lang="tr"><span class="duz1">Arkasındaki kapı hızla açıldı. Çarpan kapı onu öne doğru itti, yere yuvarlandı ve kendini çelik büro masasının ayağının dibinde buldu, ensesini masanın köşesine çarpmıştı.</span></p>

    <p class="duz" xml:lang="tr"><span class="duz1">İki koruma, kan damlaları üzerlerine sıçradığı sırada silahlarını çekmişti. Odayı bir sırtlan ıslığı kapladı. Paul, Schiffer’in işini bitirdiğini anladı. Bir dizi üstünde doğruldu ve silahını Türklere doğru çevirerek bağırdı:</span></p>

    <p class="duz" xml:lang="tr"><span class="duz1">– Geri çekilin!</span></p>

    <p class="duz" xml:lang="tr"><span class="duz1">Adamlar kıpırdamıyordu, gözlerinin önünde cereyan eden bu sahne karşısında hipnotize olmuşlardı. Titreyerek, Paul 9 milimetrelik silahı heriflerin ağzının hizasına kaldırdı:</span></p>

    <p class="duz" xml:lang="tr"><span class="duz1">– Geri çekilin Allah’ın cezaları!</span></p>

    <p class="duz" xml:lang="tr"><span class="duz1">Tabancasıyla adamların göğüslerine vurdu ve onları geri geri eşikten dışarı çıkarmayı başardı. Kapıyı kapattı, artık bir kâbusa dönüşmüş olan sorgulamayla ilgilenebilirdi.</span></p>

    <p class="duz" xml:lang="tr"><span class="duz1">Marius dizlerinin üstüne çökmüş, hıçkıra hıçkıra ağlıyordu, eli hâlâ giyotinin bıçağının altındaydı. Parmakları tamamen kopmamıştı, ancak kemikleri gözüküyordu, etleri iyice sıyrılmıştı. Schiffer giyotinin kolunu tutmaya devam ediyordu, suratında şeytanî bir ifade vardı, pis pis sırıtıyordu.</span></p>

    <p class="duz" xml:lang="tr"><span class="duz1">Paul silahını kılıfına soktu. Bu hasta adama engel olmak gerekiyordu. Tam Schiffer’in üzerine çullanmaya hazırlanmıştı ki, Türk sağlam eliyle fotokopi makinesinin yanındaki gümüş rengi dolaplardan birini işaret etti:</span></p>

    <p class="duz" xml:lang="tr"><span class="duz1">– Anahtarlar! diye bağırdı Schiffer.</span></p>

    <p class="duz" xml:lang="tr"><span class="duz1">Marius kemerine takılı anahtar demetini çıkarmaya çalıştı. Rakam sert bir hareketle anahtarları aldı ve anahtarları teker teker göstermeye başladı; Türk, başıyla dolabın anahtarını işaret etti.</span></p>

    <p class="duz" xml:lang="tr"><span class="duz1">Yaşlı polis dolapların yanına gitti. Paul acı çeken adamı giyotinden kurtarmayı tercih etti. Dikkatle kopma aşamasına gelmiş parmakların üstündeki bıçağı kaldırdı. Marius masanın ayaklarının dibine yuvarlandı, ayaklarını karnına doğru çekmiş, uluyordu.</span></p>

    <p class="duz" xml:lang="tr"><span class="duz1">– Hastane... hastane...</span></p>

    <p class="duz" xml:lang="tr"><span class="duz1">Schiffer başını Paul’e doğru çevirdi, şaşkın bir hali vardı. Kurdeleyle bağlanmış karton bir dosya tutuyordu. Hızlı hareketlerle dosyayı açtı ve üç kurbanın fişleri ile polaroid fotoğraflarını buldu.</span></p>

    <p class="duz" xml:lang="tr"><span class="duz1">Ne pahasına olursa olsun, Paul kazandıklarını anladı.</span></p>
  </div>
</body>
</html>