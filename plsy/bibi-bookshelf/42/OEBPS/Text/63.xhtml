<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>63.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x63">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">63</span></h1>

    <p class="duz" xml:lang="tr"><span class="duz1">Paul metroya binmedi. Aklı başında hiçbir polis metroyu kullanmazdı.</span></p>

    <p class="duz" xml:lang="tr"><span class="duz1">Mezarlığın yüksek duvarları boyunca Gambetta Meydanı’na kadar koştu ve Emile-Landrin Sokağı’na park ettiği arabasına ulaştı. Torpido gözünden, üzerinde hâlâ kan lekeleri bulunan eski Paris planını çıkardı ve ziyaret etmesi gereken cerrahların listesine yeniden bir göz attı.</span></p>

    <p class="duz" xml:lang="tr"><span class="duz1">Yedi cerrah vardı.</span></p>

    <p class="duz" xml:lang="tr"><span class="duz1">Paris’in dört bölgesinde ve iki banliyö şehrinde.</span></p>

    <p class="duz" xml:lang="tr"><span class="duz1">Adresleri plan üzerinde kalemle daire içine aldı, sonra birbiri ardına onları sorguya çekebilmek için 20. Bölge’den ayrılmadan önce elverişli güzergâhı belirledi.</span></p>

    <p class="duz" xml:lang="tr"><span class="duz1">Yola çıkınca tepe lambasını taktı ve gaza sonuna kadar yüklenip, tüm dikkatini ilk isme verdi.</span></p>

    <p class="duz" xml:lang="tr"><span class="duz1">Doktor Jérôme Chéret.</span></p>

    <p class="duz" xml:lang="tr"><span class="duz1">Rocher Sokağı, 18 numara, 8. Bölge.</span></p>

    <p class="duz" xml:lang="tr"><span class="duz1">Batıya doğru yol alıyordu, Villette Bulvarı’nı, Rochechouart Bulvarı’nı, sonra da Clichy Bulvarı’nı geçti. Otobüsler için ayrılmış tercihli yolda ilerliyor, kimi kez bisiklet yoluna giriyor, kaldırıma tecavüz ediyordu, hatta iki kez ters yöne girdi.</span></p>

    <p class="duz" xml:lang="tr"><span class="duz1">Batignolles Bulvarı’na ulaşınca, yavaşladı ve Naubrel’i aradı.</span></p>

    <p class="duz" xml:lang="tr"><span class="duz1">– Neredesin?</span></p>

    <p class="duz" xml:lang="tr"><span class="duz1">– Matak Şirketi’nden çıkıyorum. Sağlık Müdürlüğü’nden gelmiş gibi davrandım. Beklenmedik bir ziyaret.</span></p>

    <p class="duz" xml:lang="tr"><span class="duz1">– Sonuç?</span></p>

    <p class="duz" xml:lang="tr"><span class="duz1">– Pırıl pırıl, tertemiz bir fabrika. Gerçek bir laboratuvar. Yüksek basınç odasını da gördüm. Dikkatle temizlenmiş: en ufak bir iz bile bulmak imkânsız. Mühendislerle de konuştum...</span></p>

    <p class="duz" xml:lang="tr"><span class="duz1">Paul, terk edilmiş, kir pas içinde, kimsenin insan bağırtılarını duyamayacağı bir sanayi tesisi hayal etmişti hep. Ama tertemiz bir alan düşüncesi onda, birden sonradan ayarlanmış bir dekor intibası uyandırdı.</span></p>

    <p class="duz" xml:lang="tr"><span class="duz1">– Patronu sorguya çektin mi? diye sordu.</span></p>

    <p class="duz" xml:lang="tr"><span class="duz1">– Evet. Çaktırmadan. Bir Fransız. Bana temiz gibi geldi.</span></p>

    <p class="duz" xml:lang="tr"><span class="duz1">– Peki daha üst kademe? Firmanın Türk sahiplerine ulaşabildin mi?</span></p>

    <p class="duz" xml:lang="tr"><span class="duz1">– Tesis, YALIN AŞ adında bir anonim şirkete ait, bu şirket de Ankara’ya kayıtlı bir holdinge bağlı. Ticaret Odası’yla da temas...</span></p>

    <p class="duz" xml:lang="tr"><span class="duz1">– Elini çabuk tut. Şirketin hissedarlarının bir listesini bul. Ve listenin başında Azer Akarca’nın adının olup olmadığına bak.</span></p>

    <p class="duz" xml:lang="tr"><span class="duz1">Telefonu kapattı, saatine baktı; mezarlıktan ayrılalı yirmi dakika olmuştu.</span></p>

    <p class="duz" xml:lang="tr"><span class="duz1">Villiers kavşağında, sola saptı ve Rocher Sokağı’na ulaştı. Sireni kapattı, tepe lambasını söndürdü, mecburî girişe doğru ağırbaşlı adımlarla ilerledi.</span></p>

    <p class="duz" xml:lang="tr"><span class="duz1">Saat 11.20’de, Doktor Jérôme Chéret’nin zilini çalıyordu. Müşterileri ürkütmemek için onu gizli bir kapıdan içeri aldılar. Doktor onunla, küçük cerrahî müdahalelerde bulunduğu salonun dışındaki bekleme odasına görüştü.</span></p>

    <p class="duz" xml:lang="tr"><span class="duz1">– Sadece bir göz atmanızı istiyorum, dedi Paul, birkaç kelimelik bir açıklamadan sonra.</span></p>

    <p class="duz" xml:lang="tr"><span class="duz1">Bu kez elindeki iki fotoğrafı da gösterdi: Sema’nın robot resmi ve Anna’nın yeni yüzü.</span></p>

    <p class="duz" xml:lang="tr"><span class="duz1">– Aynı kişi mi? diye sordu doktor, hayranlık dolu bir sesle. Güzel bir iş.</span></p>

    <p class="duz" xml:lang="tr"><span class="duz1">– Onu tanıyor musunuz?</span></p>

    <p class="duz" xml:lang="tr"><span class="duz1">– Ne bunu ne de öbürünü, hayır. Üzgünüm.</span></p>

    <p class="duz" xml:lang="tr"><span class="duz1">Paul kırmızı halı kaplı merdivenleri indi.</span></p>

    <p class="duz" xml:lang="tr"><span class="duz1">Listedeki ismin üzerini çizdi ve yola çıktı.</span></p>

    <p class="duz" xml:lang="tr"><span class="duz1">Saat 11.40’tı.</span></p>

    <p class="duz" xml:lang="tr"><span class="duz1">Doktor Thierry Dewaele.</span></p>

    <p class="duz" xml:lang="tr"><span class="duz1">Phalsbourg Sokağı, 22 numara, 17. Bölge.</span></p>

    <p class="duz" xml:lang="tr"><span class="duz1">Aynı tip mobilyalar, aynı sorular, aynı cevap.</span></p>

    <p class="duz" xml:lang="tr"><span class="duz1">Saat 12.15’te bir kez daha kontak anahtarını çevirdiği sırada cep telefonu bipledi. Matkowska’dan bir mesaj vardı; doktorla yaptığı kısa görüşme sırasında onu aramıştı. Ama bu lüks apartmanın kalın duvarlarının arkasında telefon çekmiyordu. Derhal Matkowska’yı aradı.</span></p>

    <p class="duz" xml:lang="tr"><span class="duz1">– Antik döneme ait heykeller hakkında yeni bir şey öğrendim, dedi Matkowska. Dev kafaların yer aldığı arkeolojik bir sit var. Fotoğraflarını gördüm. Bu heykellerin çatlakları... Cesetlerin yüzlerindeki yara izleriyle büyük bir benzerlik arz ediyor...</span></p>

    <p class="duz" xml:lang="tr"><span class="duz1">Paul gözlerini kapattı. Onu en fazla neyin heyecanlandırdığını bilmiyordu: adım adım çılgın bir katile yaklaşması mı yoksa en baştan beri haklı olduğunun ispatlanması mı?</span></p>

    <p class="duz" xml:lang="tr"><span class="duz1">Matkowska titrek bir sesle devam ediyordu:</span></p>

    <p class="duz" xml:lang="tr"><span class="duz1">– Bunlar tanrı kafaları, Pers ve Makedon tanrılara ait heykeller, İsa’dan önceki dönemlerden kalma. Türkiye’nin doğusunda, bir dağın tepesindeki bir kral mezarının çevresinde...</span></p>

    <p class="duz" xml:lang="tr"><span class="duz1">– Tam olarak nerede?</span></p>

    <p class="duz" xml:lang="tr"><span class="duz1">– Güneydoğuda. Suriye sınırına yakın bir yerde.</span></p>

    <p class="duz" xml:lang="tr"><span class="duz1">– Bana o bölgedeki önemli şehirlerin isimlerini söyle.</span></p>

    <p class="duz" xml:lang="tr"><span class="duz1">– Biraz bekleyin.</span></p>

    <p class="duz" xml:lang="tr"><span class="duz1">Paul kâğıt hışırtıları, kısık sesle edilen küfürler işitti. Ellerine baktı: titremiyorlardı. Kendini hazır hissediyordu, sanki bir buz torbasının içindeymiş gibi hissizdi.</span></p>

    <p class="duz" xml:lang="tr"><span class="duz1">– İşte. Haritayı buldum. Sit alanının adı Nemrut Dağı, Adıyaman ile Gaziantep şehirlerine yakın.</span></p>

    <p class="duz" xml:lang="tr"><span class="duz1">Gaziantep. Azer Akarca’yı işaret eden yeni bir şüphe daha.</span> <span class="italik">“Doğduğu bölgede, Gaziantep yakınlarında uçsuz bucaksız bağları var”</span> <span class="duz1">demişti Ali Acun. Bu bağlar, heykellerin bulunduğu dağın eteklerinde olabilir miydi? Azer Akarca, bu dev gibi heykellerin gölgesinde mi büyümüştü?</span></p>

    <p class="duz" xml:lang="tr"><span class="duz1">Paul esas konuya döndü. Matkowska’nın bir kez daha doğruladığını işitmek istiyordu:</span></p>

    <p class="duz" xml:lang="tr"><span class="duz1">– Bu yüzler gerçekten kurbanların yüzlerini hatırlatıyor mu?</span></p>

    <p class="duz" xml:lang="tr"><span class="duz1">– Yüzbaşım, hem de şaşırtıcı derecede. Aynı yarıklar, aynı bıçak izleri. Kommagene Krallığı’na ait bir heykel var, bir doğurganlık tanrıçası, suratı üçüncü kurbanın yüzüyle bir benzerlik gösteriyor. Burun yok, çene tıraşlanmış. İki resmi yan yana koyup baktım. Yıpranma sebebiyle oluşmuş çatlaklar milimi milimine yara izleriyle örtüşüyor. Bunun ne demek olduğunu bilmiyorum, ama beni rahatsız etti ve...</span></p>

    <p class="duz" xml:lang="tr"><span class="duz1">Ali Acun’un sesi bir kez daha kulağında çınladı:</span> <span class="italik">“Türkiye’nin zengin ve büyüleyici geçmişi onda takıntı haline gelmiş. Onun da kurduğu bir vakıf var, arkeoloji çalışmalarını finanse ediyor.”</span></p>

    <p class="duz" xml:lang="tr"><span class="duz1">Bu “golden-boy” bu sit alanının restorasyon çalışmalarını da finanse ediyor muydu? Geçmişe ait bu heykellerin yerleriyle özel bir sebepten dolayı mı ilgileniyordu?</span></p>

    <p class="duz" xml:lang="tr"><span class="duz1">Paul durdu, derin bir nefes aldı, sonra kendine en önemli soruyu sordu: Azer Akarca esas katil olabilir miydi, yani Kurtlar’ın şefi? Antik döneme ait taşlara olan tutkusu, onu işkencelerde bu şekilde vahşice davranmaya yöneltiyor olabilir miydi? Ama bu kadar ileri gitmek için elindeki kanıtlar yetersizdi. Bu teorisinden vazgeçti, sonra Matkowska’ya emretti:</span></p>

    <p class="duz" xml:lang="tr"><span class="duz1">– Bu anıtlar üzerinde çalışmaya devam et. Herhangi bir restorasyon çalışması yapılıyor mu veya en son ne zaman yapılmış bulmaya çalış. Eğer yapılmış veya yapılıyorsa kim finanse etmiş öğren.</span></p>

    <p class="duz" xml:lang="tr"><span class="duz1">– Düşündüğünüz bir şey mi var?</span></p>

    <p class="duz" xml:lang="tr"><span class="duz1">– Belki bir vakıf, evet, ama adını bilmiyorum. Eğer bir enstitüye veya vakfa rastlarsan örgütlenme şemasını bul ve bağış yapanların, vakıf yöneticilerinin listesini kontrol et. Özellikle de Azer Akarca ismini ara.</span></p>

    <p class="duz" xml:lang="tr"><span class="duz1">Bir kez daha ismi kodladı. Sanki harflerin arasından, birbirine sürtünen çakmaktaşları gibi kıvılcımlar çıkıyordu.</span></p>

    <p class="duz" xml:lang="tr"><span class="duz1">– Hepsi bu mu? diye sordu Matkowska.</span></p>

    <p class="duz" xml:lang="tr"><span class="duz1">– Hayır, dedi hattın öbür ucundan Paul. Geçen kasımdan bu yana Türk uyruklulara verilmiş vizeleri de kontrol et. Akarca’nın ismi bunlar arasında var mı bak.</span></p>

    <p class="duz" xml:lang="tr"><span class="duz1">– Ama bu saatler sürer!</span></p>

    <p class="duz" xml:lang="tr"><span class="duz1">– Hayır, her şey bilgisayar ortamında. Vize Dairesi’nde bir adamım var. Onunla temas kur ve bu ismi ver. Acele et.</span></p>

    <p class="duz" xml:lang="tr"><span class="duz1">– Ama...</span></p>

    <p class="duz" xml:lang="tr"><span class="duz1">– Kımılda!</span></p>
  </div>
</body>
</html>