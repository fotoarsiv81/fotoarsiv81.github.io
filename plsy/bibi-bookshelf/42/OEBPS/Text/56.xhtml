<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>56.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x56">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">56</span></h1>

    <p class="duz" xml:lang="tr"><span class="duz1">Yeniden sessizlik.</span></p>

    <p class="duz" xml:lang="tr"><span class="duz1">Yeniden küllerin yakıcı kokusu.</span></p>

    <p class="duz" xml:lang="tr"><span class="duz1">Urnalar etrafa saçılmıştı, hepsinin kapakları açıktı.</span></p>

    <p class="duz" xml:lang="tr"><span class="duz1">Yerlerde, dağınık bir halde, rengârenk plastik çiçekler vardı.</span></p>

    <p class="duz" xml:lang="tr"><span class="duz1">Ceset, Mathilde’in birkaç santimetre önünde yatıyordu, kan içindeydi, beyni dağılmış, kafatası paramparça olmuştu. Bir eliyle bacağını tuttu, ama yerden kalkmaya mecali yoktu. Kalp atışları o kadar yavaşlamıştı ki, her iki atım arasındaki zaman aralığı her seferinde, işte bu son kalp atışı dedirtiyordu.</span></p>

    <p class="duz" xml:lang="tr"><span class="duz1">– Gitmemiz lazım. Bekçiler gelmek üzeredir.</span></p>

    <p class="duz" xml:lang="tr"><span class="duz1">Mathilde gözlerini ona çevirdi.</span></p>

    <p class="duz" xml:lang="tr"><span class="duz1">Görüntüsü Mathilde’in yüreğini parçaladı.</span></p>

    <p class="duz" xml:lang="tr"><span class="duz1">Anna’nın yüzü taş kesilmişti. Ölülerin külleri yüz hatlarının çukurluklarını kaplamış, çatlak çatlak kırış kırış bir görünüm vermişti. Buna karşılık yuvalarından farlayacakmış gibi duran gözleri çok canlıydı.</span></p>

    <p class="duz" xml:lang="tr"><span class="duz1">Mathilde’in aklına cam saplı göz geldi; kusacaktı.</span></p>

    <p class="duz" xml:lang="tr"><span class="duz1">Anna’nın elinde bir spor çantası vardı, mezar yuvasından almış olmalıydı.</span></p>

    <p class="duz" xml:lang="tr"><span class="duz1">– Uyuşturucu boku yemiş, dedi. Ama buna ağlayacak zamanımız yok.</span></p>

    <p class="duz" xml:lang="tr"><span class="duz1">– Kimsin sen? Tanrı aşkına, kimsin sen?</span></p>

    <p class="duz" xml:lang="tr"><span class="duz1">Anna çantayı yere bıraktı ve açtı:</span></p>

    <p class="duz" xml:lang="tr"><span class="duz1">– Yine de bize karşı hiç de kötü davranmamışlar, inan bana.</span></p>

    <p class="duz" xml:lang="tr"><span class="duz1">Dolar ve euro destelerini aldı, hızla saydı sonra yeniden çantanın içine koydu.</span></p>

    <p class="duz" xml:lang="tr"><span class="duz1">– Bu adam benim Paris’teki bağlantımdı, dedi. Uyuşturucuyu Avrupa’ya dağıtacak, dağıtım ağıyla ilgilenecek olan kişiydi.</span></p>

    <p class="duz" xml:lang="tr"><span class="duz1">Mathilde gözlerini cesede çevirdi. Bir zamanlar gözün olduğu yerde şimdi kahverengimsi bir leke vardı. Adamın bir ismi olmalıydı, en azından mezar taşına yazılacak bir ismi:</span></p>

    <p class="duz" xml:lang="tr"><span class="duz1">– Adı neydi?</span></p>

    <p class="duz" xml:lang="tr"><span class="duz1">– Jean-Louis Schiffer. Bir polisti.</span></p>

    <p class="duz" xml:lang="tr"><span class="duz1">– Bir polis mi, bağlantın bir polis miydi?</span></p>

    <p class="duz" xml:lang="tr"><span class="duz1">Anna cevap vermedi. Çantanın dibinden bir pasaport çıkardı, hızla yapraklarını karıştırdı. Mathilde cesede doğru yaklaştı:</span></p>

    <p class="duz" xml:lang="tr"><span class="duz1">– Siz... Siz ortak mıydınız?</span></p>

    <p class="duz" xml:lang="tr"><span class="duz1">– O beni hiç görmemişti, ama ben onun yüzünü tanıyordum. Birbirimiz tanımak için aramızda kararlaştırdığımız bir işaret vardı. Haşhaş çiçeği biçiminde bir broş. Ayrıca bir de parola belirlemiştik: dört hilal.</span></p>

    <p class="duz" xml:lang="tr"><span class="duz1">– Bunun anlamı ne?</span></p>

    <p class="duz" xml:lang="tr"><span class="duz1">– Boş ver.</span></p>

    <p class="duz" xml:lang="tr"><span class="duz1">Bir dizi yerde, çantanın içini karıştırmaya devam ediyordu. Bir sürü şarjör buldu. Mathilde kuşkulu gözlerle onu izliyordu. Yüzü, kurumuş çamurdan bir maskeyle kaplı gibiydi; kilden yapılmış bir ayin maskesiyle. Anna’da insanî hiçbir şey yoktu.</span></p>

    <p class="duz" xml:lang="tr"><span class="duz1">– Ne yapmayı düşünüyorsun? diye sordu Mathilde.</span></p>

    <p class="duz" xml:lang="tr"><span class="duz1">Genç kadın doğruldu ve belinden bir tabanca çıkardı; mezar yuvasında bulduğu otomatik olmalıydı. Kabzanın üstündeki düğmeye basıp boş şarjörü çıkardı. Hareketlerinden bu işlere talimli olduğu anlaşılıyordu:</span></p>

    <p class="duz" xml:lang="tr"><span class="duz1">– Gitmeyi. Paris’te benim için artık gelecek yok.</span></p>

    <p class="duz" xml:lang="tr"><span class="duz1">– Nereye?</span></p>

    <p class="duz" xml:lang="tr"><span class="duz1">Tabancaya yeni bir şarjör taktı.</span></p>

    <p class="duz" xml:lang="tr"><span class="duz1">– Türkiye’ye.</span></p>

    <p class="duz" xml:lang="tr"><span class="duz1">– Türkiye’ye mi? Ama neden? Eğer oraya gidersen, seni bulurlar.</span></p>

    <p class="duz" xml:lang="tr"><span class="duz1">– Nereye gitsem, beni bulurlar. Kaynağı kurutmam gerekiyor.</span></p>

    <p class="duz" xml:lang="tr"><span class="duz1">– Kaynağı mı?</span></p>

    <p class="duz" xml:lang="tr"><span class="duz1">– Bu düşmanlığın kaynağını. Bu kinin kökenini. İstanbul’a dönmem gerek. Onları şaşırtmalıyım. Oraya gideceğimi asla düşünmezler.</span></p>

    <p class="duz" xml:lang="tr"><span class="duz1">– “Onlar” kim?</span></p>

    <p class="duz" xml:lang="tr"><span class="duz1">– Bozkurtlar. Er veya geç, yeni yüzümü öğreneceklerdir.</span></p>

    <p class="duz" xml:lang="tr"><span class="duz1">– Peki sonra? Saklanabileceğin binlerce yer var.</span></p>

    <p class="duz" xml:lang="tr"><span class="duz1">– Hayır. Yeni yüzümü keşfettikleri andan itibaren, nereye gidersem gideyim beni bulurlar.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Çünkü şefleri yeni yüzümü gördü, tamamen farklı bir ortamda.</span></p>

    <p class="duz" xml:lang="tr"><span class="duz1">– Hiçbir şey anlamıyorum.</span></p>

    <p class="duz" xml:lang="tr"><span class="duz1">– Bir kez daha tekrarlıyorum; tüm bunları unut! Ölene kadar beni takip edeceklerdir. Onlar için bu, sıradan bir anlaşma değildi. Bu işi bir onur meselesi yapacaklardır. Ben onlara ihanet ettim. Yeminime ihanet ettim.</span></p>

    <p class="duz" xml:lang="tr"><span class="duz1">– Hangi yemin? Neden söz ediyorsun?</span></p>

    <p class="duz" xml:lang="tr"><span class="duz1">Mathilde, soluk almakta güçlük çektiğini hissetti, kan dolaşımı yavaşlamıştı. Anna diz çöktü ve onu omuzlarından tuttu. Yüzünün rengi solmuştu, ama konuşmaya başladığında, dudaklarının arasından pembe dili görünüyordu, neredeyse ışıl ışıldı.</span></p>

    <p class="duz" xml:lang="tr"><span class="duz1">Ağzı çiğ bir et parçasıydı sanki.</span></p>

    <p class="duz" xml:lang="tr"><span class="duz1">– Hayattasın ve bu bir mucize, dedi yumuşak bir sesle. Her şey bittiğinde sana yazacağım. İsimleri, ayrıntıları, her şeyi sana vereceğim. Gerçeği bilmeni istiyorum, zamanı geldiğinde. Bu iş sona erdiğinde sen de güvende olacaksın.</span></p>

    <p class="duz" xml:lang="tr"><span class="duz1">Mathilde cevap vermedi, ürkmüş, afallamıştı. Birkaç saat boyunca, bu genç kadını kendi canı gibi korumuştu. Kendi kızı, kendi yavrusu gibi.</span></p>

    <p class="duz" xml:lang="tr"><span class="duz1">Ama gerçek olan tek bir şey vardı: o bir katildi.</span></p>

    <p class="duz" xml:lang="tr"><span class="duz1">Şiddet yanlısı, acımasız bir varlıktı.</span></p>

    <p class="duz" xml:lang="tr"><span class="duz1">Vücudunun alt tarafından iğrenç bir koku geliyordu. Bu boktan yerde bir bok birikintisinin içinde yatıyordu. Gevşeyen bağırsaklarının saldığı yeşil bir ıslaklığın içinde.</span></p>

    <p class="duz" xml:lang="tr"><span class="duz1">O anda, gebelik düşüncesi soluğunu kesti.</span></p>

    <p class="duz" xml:lang="tr"><span class="duz1">Evet; bu gece bir canavar doğurmuştu.</span></p>

    <p class="duz" xml:lang="tr"><span class="duz1">Anna yeniden doğruldu, spor çantasını yerden aldı.</span></p>

    <p class="duz" xml:lang="tr"><span class="duz1">– Sana yazacağım. Söz veriyorum. Her şeyi açıklayacağım.</span></p>

    <p class="duz" xml:lang="tr"><span class="duz1">Küllerin arasında gözden kayboldu.</span></p>

    <p class="duz" xml:lang="tr"><span class="duz1">Mathilde bir süre hareketsiz kaldı, gözlerini boş galeride gezdirdi.</span></p>

    <p class="duz" xml:lang="tr"><span class="duz1">Uzaktan, mezarlığın sirenleri duyuluyordu.</span></p>
  </div>
</body>
</html>