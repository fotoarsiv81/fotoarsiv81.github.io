<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>29.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x29">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">29</span></h1>

    <p class="duz" xml:lang="tr"><span class="duz1">Mathilde, hâlâ uyumakta olan Anna’ya doğru yaklaştı. Herhangi bir iğne izi var mı diye kollarına baktı: iz yoktu. Saçlarını inceledi, sürekli sedatif kullanımı saçlı deride elektrostatik bir yangıya neden olurdu: hiçbir belirti yoktu.</span></p>

    <p class="duz" xml:lang="tr"><span class="duz1">Doğruldu, bu kadının hikâyesine inanmakla hata mı yapıyordu? Hayır, ama belki kendisi de aklını oynatmaya başlamıştı. O an, genç kadının alnındaki yara izlerini yeniden gördü; yukarıdan aşağıya doğru uzanan, birkaç santimetre uzunluğunda belli belirsiz üç çizgi. Şakaklarını ve çenesini de elleriyle yokladı: protezler derinin altında hareket ediyordu.</span></p>

    <p class="duz" xml:lang="tr"><span class="duz1">Bunu ona kim yapmıştı? Anna böyle bir cerrahî müdahaleyi nasıl unutmuş olabilirdi?</span></p>

    <p class="duz" xml:lang="tr"><span class="duz1">İlk gelişinde, bazı tomografik testlerden geçtiği bir enstitüden söz etmişti.</span> <span class="italik">Orsay’de. Askerlerle dolu bir hastane.</span> <span class="duz1">Mathilde enstitünün adını notlarının arasına, bir yerlere yazmış olmalıydı.</span></p>

    <p class="duz" xml:lang="tr"><span class="duz1">Hızla bloknotunu karıştırdı ve her zamanki gibi anlamsız şekiller çiziktirdiği bir sayfayla karşılaştı. Sayfanın sağ köşesine “Henri-Becquerel” yazmıştı.</span></p>

    <p class="duz" xml:lang="tr"><span class="duz1">Mathilde, çalışma ofisinin bitişiğindeki küçük odadan bir şişe su aldı, bir bardak dolusu suyu bir dikişte içtikten sonra telefonun ahizesini kaldırdı. Bir numara çevirdi:</span></p>

    <p class="duz" xml:lang="tr"><span class="duz1">– René? Ben Mathilde. Mathilde Wilcrau.</span></p>

    <p class="duz" xml:lang="tr"><span class="duz1">Kısa bir tereddüt oldu. Bu saatte. Bunca yıl sonra. Beklenmedik bir olay... Sonunda pes bir ses cevap verdi:</span></p>

    <p class="duz" xml:lang="tr"><span class="duz1">– Nasılsın?</span></p>

    <p class="duz" xml:lang="tr"><span class="duz1">– Seni rahatsız etmiyorum ya?</span></p>

    <p class="duz" xml:lang="tr"><span class="duz1">– Şaka mı yapıyorsun. Sesini duymak benim için daima büyük bir mutluluk olmuştur.</span></p>

    <p class="duz" xml:lang="tr"><span class="duz1">René Le Garrec, Mathilde Val-de-Grâce Hastanesi’nde stajyer doktor olarak görev yaparken hocası ve profesörü olmuştu. Ordunun psikiyatrıydı, savaşın yol açtığı ruhsal travmalarda uzmandı, terör, savaş ve doğal afet kurbanlarının tedavi gördüğü mediko-psikoloji bölümünün kurucusuydu.</span></p>

    <p class="duz" xml:lang="tr"><span class="duz1">– Sana bir soru sormak istiyordum. Henri-Becquerel Enstitüsü’nü biliyor musun?</span></p>

    <p class="duz" xml:lang="tr"><span class="duz1">Yeniden kısa bir tereddüt anı oldu.</span></p>

    <p class="duz" xml:lang="tr"><span class="duz1">– Biliyorum, evet. Askerî bir hastane.</span></p>

    <p class="duz" xml:lang="tr"><span class="duz1">– Orada, ne üzerinde çalışıyorlar?</span></p>

    <p class="duz" xml:lang="tr"><span class="duz1">– Başlangıçta, çalışma alanları nükleer tıptı.</span></p>

    <p class="duz" xml:lang="tr"><span class="duz1">– Ya şimdi?</span></p>

    <p class="duz" xml:lang="tr"><span class="duz1">Yeni bir duraksama daha. Mathilde’in artık şüphesi kalmamıştı; hiç gereği yokken bir işe bulaşmıştı.</span></p>

    <p class="duz" xml:lang="tr"><span class="duz1">– Tam olarak bilmiyorum, dedi doktor. Bazı ruhsal travmaları iyileştiriyorlar.</span></p>

    <p class="duz" xml:lang="tr"><span class="duz1">– Savaşın neden olduğu ruhsal travmalar mı?</span></p>

    <p class="duz" xml:lang="tr"><span class="duz1">– Sanıyorum. Bu konuda bilgi edinmem gerekiyor.</span></p>

    <p class="duz" xml:lang="tr"><span class="duz1">Mathilde, Le Garrec’in servisinde üç yıl kadar çalışmıştı. Ama asla bu enstitünün adını andığını duymamıştı. Beceriksizce söylediği yalanı toparlamak için, asker atağa geçti:</span></p>

    <p class="duz" xml:lang="tr"><span class="duz1">– Bu soruların sebebi ne?</span></p>

    <p class="duz" xml:lang="tr"><span class="duz1">Mathilde soruya kaçamak cevap vermek istemedi:</span></p>

    <p class="duz" xml:lang="tr"><span class="duz1">– Orada bazı testlerden geçmiş bir hastam var.</span></p>

    <p class="duz" xml:lang="tr"><span class="duz1">– Ne tür testler?</span></p>

    <p class="duz" xml:lang="tr"><span class="duz1">– Tomografik testler.</span></p>

    <p class="duz" xml:lang="tr"><span class="duz1">– Onlarda bir Petscan olduğunu bilmiyordum.</span></p>

    <p class="duz" xml:lang="tr"><span class="duz1">– Testleri Eric Ackermann yapmış.</span></p>

    <p class="duz" xml:lang="tr"><span class="duz1">– Haritacı mı?</span></p>

    <p class="duz" xml:lang="tr"><span class="duz1">Eric Ackermann, dünya üzerindeki çeşitli ekiplerin çalışmalarını bir araya getirerek beynin henüz keşfedilmemiş yönlerini açığa çıkaran teknikler üzerine bir kitap yazmıştı. Kitap daha sonra bir başvuru kaynağı olmuştu. Kitabın yayımlanmasıyla birlikte de nöroloğun adı, insan beyni üzerine çalışmalar yapan en önemli topograflar arasında geçmeye başlamıştı. İnsan, bu anatomik bölgede, sanki altıncı kıtada dolaşır gibi dolaşabilirdi.</span></p>

    <p class="duz" xml:lang="tr"><span class="duz1">Mathilde onayladı. Le Garrec devam etti:</span></p>

    <p class="duz" xml:lang="tr"><span class="duz1">– Bizimle çalışıyor olması tuhaf.</span></p>

    <p class="duz" xml:lang="tr"><span class="duz1">“Biz” demesi Mathilde’in dikkatini çekti. Demek artık ordu bir şirket değil, bir aileydi.</span></p>

    <p class="duz" xml:lang="tr"><span class="duz1">– Senin de söylediğin gibi, dedi Mathilde. Ackermann’ı fakültede tanıdım. Tam bir asiydi. İnancı gereği askerlik görevini yapmayı bile reddetmişti. Onun askerlerle çalışıyor olmasına ben de şaşırdım. Hatta bir keresinde “yasadışı yollarla uyuşturucu imal etmekten” tutuklanmıştı, sanıyorum.</span></p>

    <p class="duz" xml:lang="tr"><span class="duz1">Le Garrec bir kahkaha attı:</span></p>

    <p class="duz" xml:lang="tr"><span class="duz1">– Herhalde bunun bir nedeni olmalı. Onunla temasa geçmemi ister misin?</span></p>

    <p class="duz" xml:lang="tr"><span class="duz1">– Hayır. Teşekkür ederim. Sadece orada yapılan çalışmalar hakkında bilgin olup olmadığını öğrenmek istemiştim, hepsi bu.</span></p>

    <p class="duz" xml:lang="tr"><span class="duz1">– Hastanın adı ne?</span></p>

    <p class="duz" xml:lang="tr"><span class="duz1">Mathilde o anda gereğinden fazla konuşmuş olduğunu anladı. Le Garrec onun soruşturmasını kendine mal edebilir ya da daha da kötüsü, üstlerini bu konudan “haberdar” edebilirdi. Birden, Valérie Rannan’ın anlattıkları ona olanaklı gibi geldi. Yüce bir sebep adına yürütülen çok gizli, anlaşılması çok güç deneyler.</span></p>

    <p class="duz" xml:lang="tr"><span class="duz1">Gerginliği azaltmak istedi:</span></p>

    <p class="duz" xml:lang="tr"><span class="duz1">– Üzerinde durmana gerek yok. Sadece bir ayrıntı.</span></p>

    <p class="duz" xml:lang="tr"><span class="duz1">– Hastanın adı ne? diye üsteledi Le Garrec.</span></p>

    <p class="duz" xml:lang="tr"><span class="duz1">Mathilde tüm vücudunun ürperdiğini hissetti.</span></p>

    <p class="duz" xml:lang="tr"><span class="duz1">– Teşekkür ederim, diye karşılık verdi. Ben... Ben Ackermann’ı arayacağım.</span></p>

    <p class="duz" xml:lang="tr"><span class="duz1">– Nasıl istersen.</span></p>

    <p class="duz" xml:lang="tr"><span class="duz1">Le Garrec de geri adım atıyordu: her ikisi de normal rollerine, samimi konuşmalarına geri döndüler. Bu kısa konuşma süresince, aynı mayın tarlasından geçtiklerini biliyorlardı. Mathilde telefonu kapatmadan önce birlikte bir öğle yemeği yemek için söz verdi.</span></p>

    <p class="duz" xml:lang="tr"><span class="duz1">Kuşku götürmez bir şey vardı: Henri-Becquerel Enstitüsü bir sır saklıyordu. Ve işin içinde Eric Ackermann’ın bulunması da bu sırrı daha gizemli hale getiriyordu. Mathilde’e Anna’nın “hezeyanları” gitgide daha az psikotik gibi görünüyordu.</span></p>

    <p class="duz" xml:lang="tr"><span class="duz1">Mathilde, dairesinin özel bölümüne geçti. Kendine has bir yürüyüş stili vardı: omuzlar dik, kollar vücudun iki yanında sarkık, eller bilekten bükük ve özellikle de kalçalar hafifçe yana kaçık. Gençken, bu yürüyüş stili için uzun uzun çalışmıştı, kendisini daha alımlı gösterdiğine inanıyordu. Bugün ise bu yürüyüş biçimi onun bir özelliği haline gelmişti.</span></p>

    <p class="duz" xml:lang="tr"><span class="duz1">Odasına girince, palmiye yapraklarıyla süslü, cilalı yazı masasının çekmecesini açtı. 1740 tarihli bir Meissonnier’ydi bu. Çekmecenin kilidini açmakta kullandığı küçük anahtarı daima yanında taşırdı, çekmeceyi çekti.</span></p>

    <p class="duz" xml:lang="tr"><span class="duz1">İçinden, üzeri sedef kaplamalı bambu bir kutu çıkardı. Kutunun dibinde güderiye sarılı bir şey vardı. Başparmağı ve işaretparmağıyla kenarlarından tutup güderiyi açtı ve altın gibi ışıldayan yasak şey ortaya çıktı.</span></p>

    <p class="duz" xml:lang="tr"><span class="duz1">Glock marka, 9 milimetrelik otomatik bir tabancaydı bu.</span></p>

    <p class="duz" xml:lang="tr"><span class="duz1">Oldukça hafif, mekanik sürgülü, Safe-Action tetik emniyeti olan bir silahtı. Eskiden bu tabancayı atış müsabakalarında kullanmıştı, ruhsatı vardı. Ama on altı zırh delici kurşunla doldurulduğunda hiçbir ruhsat geçerli değildi elbette. Fransız makamlarının labirentlerinde unutulmuş bir ölüm makinesine dönüşmüştü.</span></p>

    <p class="duz" xml:lang="tr"><span class="duz1">Mathilde silahı avucunda tartarken, durumunu düşünüyordu. Yazı masasının çekmecesinde otomatik bir silah saklayan, dul ve penis özlemi çeken bir psikiyatr.</span></p>

    <p class="duz" xml:lang="tr"><span class="duz1">Muayenehanesine geri dönünce bir telefon görüşmesi daha yaptı, sonra kanepenin yanına gitti. İyice uyanması için Anna’yı sert bir şekilde sarsmak zorunda kaldı.</span></p>

    <p class="duz" xml:lang="tr"><span class="duz1">Sonunda genç kadın ağır ağır yattığı yerden doğruldu. Ev sahibesine dikkatle baktı, yüzünde hiçbir şaşkınlık belirtisi yoktu, kafası yana doğru eğikti. Mathilde alçak sesle sordu:</span></p>

    <p class="duz" xml:lang="tr"><span class="duz1">– Buraya geldiğinden kimseye söz ettin mi?</span></p>

    <p class="duz" xml:lang="tr"><span class="duz1">Başıyla “hayır” işareti yaptı.</span></p>

    <p class="duz" xml:lang="tr"><span class="duz1">– Bizim tanıştığımızı bilen biri var mı?</span></p>

    <p class="duz" xml:lang="tr"><span class="duz1">Yine aynı işaret. Mathilde, onun takip edilmiş olabileceğini düşündü; ya kazanacak ya da tümden kaybedecekti.</span></p>

    <p class="duz" xml:lang="tr"><span class="duz1">Anna gözlerini ovuşturdu, hâlâ uyku sersemliği geçmemişti: gözkapaklarının bu tembelliği, elmacıkkemiklerinin üzerinde, şakaklarına doğru uzanan bu bitkinlik, evet henüz tam kendine gelememişti. Yanağında hâlâ örtünün izleri vardı.</span></p>

    <p class="duz" xml:lang="tr"><span class="duz1">Mathilde kendi kızını düşündü, omzunda, “gerçek” anlamına gelen Çince bir dövmeyle çekip giden kızını.</span></p>

    <p class="duz" xml:lang="tr"><span class="duz1">– Gel, diye fısıldadı. Gidiyoruz.</span></p>
  </div>
</body>
</html>