<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>54.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x54">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">54</span></h1>

    <p class="duz" xml:lang="tr"><span class="duz1">Ölüler şehri.</span></p>

    <p class="duz" xml:lang="tr"><span class="duz1">İki tarafında, belirli aralıklarla yerleştirilmiş görkemli ağaçlar bulunan geniş ve düz yollar. Büyük bloklar, yüksek yapılar, kaygan ve siyah taştan mezarlar.</span></p>

    <p class="duz" xml:lang="tr"><span class="duz1">Ay ışığının aydınlattığı gecede, mezarlığın bu bölümü çimenlerle kaplıydı; büyük bir şatafat, gereksiz bir alan israfı söz konusuydu.</span></p>

    <p class="duz" xml:lang="tr"><span class="duz1">Havada bir Noel kokusu vardı; her şey billurlaşmış, gecenin karanlığının oluşturduğu kubbeyle sarmalanmış gibiydi, küçük mezar taşlarının altında her yere kar taneleri serpiştirilmişti sanki.</span></p>

    <p class="duz" xml:lang="tr"><span class="duz1">Gambetta Meydanı’nın yakınındaki Père-Lachaise Sokağı’na açılan girişten mezarlığa girmişlerdi. Anna, ana kapı hizasında uzanan çörten boyunca Mathilde’e kılavuzluk etmiş, sonra bölme duvarlarının demir parmaklıkları arasında ona yol göstermişti. Mezarlığın içindeki yokuştan iniş çok daha kolay olmuştu: elektrik kabloları taşlarla birlikte ilerliyor, onlara yol gösteriyordu.</span></p>

    <p class="duz" xml:lang="tr"><span class="duz1">Şimdi, Yabancı Askerler Sokağı’nı tırmanıyorlardı. Ay ışığında mezarlar ve mezar taşları çok net olarak ayırt ediliyordu. Bir bunker 14-18 savaşı sırasında ölen Çekoslovak askerlere ayrılmıştı; beyaz bir taş anıt Belçikalı askerlerin anısına dikilmişti.</span></p>

    <p class="duz" xml:lang="tr"><span class="duz1">Mathilde, yamacın kenarındaki, iki bacalı büyük yapıyı görünce her şeyi anladı.</span> <span class="italik">Gri tozun arasında biraz da beyaz toz...</span> <span class="duz1">Columbarium.<a class="calibre1" href="#footnote-231-1" id="footnote-231-1-backlink">[1]</a> Tüm ahlak kurallarını hiçe sayarak, Anna, kaçakçı kadın, eroinini urnaların<a class="calibre1" href="#footnote-231-2" id="footnote-231-2-backlink">[2]</a> arasına saklamıştı.</span></p>

    <p class="duz" xml:lang="tr"><span class="duz1">Gecenin bu yarı karanlığında, bina, geniş kubbesi, krem ve altın rengiyle bir camiyi andırıyordu; bacalarıysa sanki birer minareydi. Etrafındaki dört uzun yapıyla beşli bir küme oluşturuyordu.</span></p>

    <p class="duz" xml:lang="tr"><span class="duz1">Bahçeye girdiler. Biraz ötede Mathilde, çiçeklerle ve sepetlerle süslü dehlizleri görebiliyordu. Üzerine renkli yazılar ve mühürler kazınmış, mermer sayfaları düşündü.</span></p>

    <p class="duz" xml:lang="tr"><span class="duz1">İn cin top oynuyordu.</span></p>

    <p class="duz" xml:lang="tr"><span class="duz1">Görünürde bekçi de yoktu.</span></p>

    <p class="duz" xml:lang="tr"><span class="duz1">Anna bahçenin dip tarafına doğru ilerledi, çalıların arkasına gizlenmiş bir mahzenin merdivenine ulaştı. Basamakların dibindeki dökme demirden kapı sürgülüydü. Birkaç saniye boyunca içeri girmek için başka bir yol aradılar. Araştırmalarını sürdürürken duydukları kanat çırpma sesleriyle başlarını yukarı kaldırdılar: güvercinler, iki metre yükseklikteki bir çatı penceresinin içine büzüşmüş, çırpınıyordu.</span></p>

    <p class="duz" xml:lang="tr"><span class="duz1">Anna, bu oyuğun boyutlarını kestirebilmek için birkaç adım geri gitti. Sonra ayaklarını, kapının metal süslemelerinin arasına soktu ve tırmandı. Birkaç saniye sonra, Mathilde kırılan camın sesini duydu.</span></p>

    <p class="duz" xml:lang="tr"><span class="duz1">Hiç düşünmeden aynı yolu izledi.</span></p>

    <p class="duz" xml:lang="tr"><span class="duz1">Tepeye ulaştığında, kırılan vasistastan içeri süzüldü. Tam zemine ulaşmıştı ki, Anna elektrik düğmesini açtı.</span></p>

    <p class="duz" xml:lang="tr"><span class="duz1">Columbarium oldukça büyüktü. Kare yuvaların çevresinde yer alan granit galeriler karanlığa gömülüydü. Düzenli aralıklarla yerleştirilmiş lambalar çevreye belli belirsiz bir aydınlık veriyordu.</span></p>

    <p class="duz" xml:lang="tr"><span class="duz1">Mathilde yuvalar boyunca ilerledi: ayaklarının altında, tünellerle dolu üç kat daha vardı. İnsan kendini bir yer altı şehrinin merkezinde hissedebilirdi.</span></p>

    <p class="duz" xml:lang="tr"><span class="duz1">Anna merdivenlere yöneldi. Mathilde de onu izledi. Aşağıya doğru indikçe, bir havalandırma sisteminin vızıltısı, ben buradayım diyordu. Her merdiven sahanlığında, bir tapınak, dev bir mezar duygusu bütün ağırlığıyla kendini hissettiriyordu.</span></p>

    <p class="duz" xml:lang="tr"><span class="duz1">İkinci bodrumda, Anna sağ taraftaki yola saptı, siyah ve beyaz kare kapakları olan yüzlerce mezar yuvası vardı. Mathilde çevresine tuhaf gözlerle bakıyordu. Kimi kez bir ayrıntı gözüne çarpıyordu. Yere bırakılmış, alüminyum folyoya sarılı taze çiçeklerden oluşan bir buket. Bir mezar yuvasını diğerlerinden farklı kılan bir süsleme. Tıpkı serigrafi tekniğiyle mermer yüzeye basılmış, kıvırcık saçlı, esmer tenli bir kadının yüzü gibi. Mezar taşında şunlar yazılıydı: SEN DAİMA BURADAYDIN. DAİMA BURADA KALACAKSIN. Ya da, biraz daha ileride, basit bir alçı levha üzerine yapıştırılmış, gri bir çevre çizgisi olan bu fotoğraf gibi. Altında şöyle bir yazı vardı: O ÖLMEDİ, BURADA UYUYOR. SAİNT-LUC.</span></p>

    <p class="duz" xml:lang="tr"><span class="duz1">– Burası, dedi Anna.</span></p>

    <p class="duz" xml:lang="tr"><span class="duz1">Oldukça geniş bir mezar yuvası koridoru kapatıyordu.</span></p>

    <p class="duz" xml:lang="tr"><span class="duz1">– Kriko, diye bağırdı.</span></p>

    <p class="duz" xml:lang="tr"><span class="duz1">Mathilde, omzuna çaprazlamasına astığı çantayı açtı ve aleti çıkardı. Seri bir hareketle Anna, krikoyu mermer ile duvar arasına soktu, sonra bütün gücüyle levyeye yüklendi. Kapağın yüzeyinde ilk çatlak oluştu. Mermer blokun alt kısmına doğru yeniden bastırdı. Kapak iki parçaya ayrılarak yere düştü.</span></p>

    <p class="duz" xml:lang="tr"><span class="duz1">Anna krikoyu bir çekiç gibi kullanarak yuvanın dip tarafındaki alçı bölmeye vurmaya başladı. Kırılan parçalar havada uçuşuyor, saçlarına takılıyordu. Çıkan seslere aldırmadan inatla vuruyordu.</span></p>

    <p class="duz" xml:lang="tr"><span class="duz1">Mathilde, artık nefes bile almıyordu. Gürültünün Gambetta Meydanı’ndan duyulduğunu sanıyordu. Bekçiler onları yakalamadan önce ne kadar zamanları vardı?</span></p>

    <p class="duz" xml:lang="tr"><span class="duz1">Yeniden sessizlik oldu. Beyaz bir dumanın arasından Anna mezar yuvasına daldı ve molozları temizledi. Duvar boyunca bir yığın toz birikti.</span></p>

    <p class="duz" xml:lang="tr"><span class="duz1">Birden arkalarında bir metal şıngırtısı işittiler.</span></p>

    <p class="duz" xml:lang="tr"><span class="duz1">İki kadın da aynı anda döndü.</span></p>

    <p class="duz" xml:lang="tr"><span class="duz1">Ayaklarının dibinde, alçı döküntülerinin arasında metal bir anahtar parlıyordu.</span></p>

    <p class="duz" xml:lang="tr"><span class="duz1">– Bununla dene. Zaman kazanırsın.</span></p>

    <p class="duz" xml:lang="tr"><span class="duz1">Alabros saçlı bir adam galerinin girişinde duruyordu. Silueti damalı zemin üzerine yansıyordu. Sanki sudan yeni çıkmış gibi ter içindeydi.</span></p>

    <p class="duz" xml:lang="tr"><span class="duz1">Pompalı tüfeğini onlara doğrultup, sordu:</span></p>

    <p class="duz" xml:lang="tr"><span class="duz1">– Nerede?</span></p>

    <p class="duz" xml:lang="tr"><span class="duz1">Vücudunu sıkan buruş buruş bir pardösü giymişti, ama bunun, onun kadınlar üzerindeki hâkimiyetine en ufak bir etkisi yoktu. Lambanın ışığıyla bir kısmı aydınlanan yüzünde acımasız bir ifade vardı.</span></p>

    <p class="duz" xml:lang="tr"><span class="duz1">– Nerede? diye tekrarladı, bir adım ilerlemişti.</span></p>

    <p class="duz" xml:lang="tr"><span class="duz1">Mathilde kendini kötü hissediyordu. Midesine kramp girmiş, bacakları güçsüzleşmişti. Düşmemek için bir mezar yuvasına tutunmak zorunda kaldı. Burada bir oyun oynanmıyordu. Ne bir atış müsabakası ne bir triatlon ne de riskleri önceden hesaplanmış bir yarışma söz konusuydu.</span></p>

    <p class="duz" xml:lang="tr"><span class="duz1">Ölebilirlerdi, evet hem de hiçbir şey yapamadan.</span></p>

    <p class="duz" xml:lang="tr"><span class="duz1">Davetsiz misafir biraz daha ilerledi, kararlı bir hareketle tüfeğinin mekanizmasını kurdu:</span></p>

    <p class="duz-son-paragraf" xml:lang="tr"><span class="duz1">– Kaltak, uyuşturucu nerede?</span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Ölülerin küllerinin saklandığı mahzen. (ç.n.)</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Ölülerin küllerinin konduğu vazo. (ç.n.)</span></p>
      </div>
    </div>
  </div>
</body>
</html>