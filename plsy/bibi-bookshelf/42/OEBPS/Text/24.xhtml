<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>24.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x24">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">24</span></h1>

    <p class="duz" xml:lang="tr"><span class="duz1">Salonda gürültü o kadar fazlaydı ki başka bir şeyi algılamak imkânsızdı. Gürültü bir şok dalgası gibi önce bağırsaklarda hissediliyor, sinir uçlarına kadar yayılıyor, ardından topuklara kadar iniyor sonra yeniden omurlara kadar çıkıyor, bir vibrafonun lambaları gibi onları titretiyordu.</span></p>

    <p class="duz" xml:lang="tr"><span class="duz1">İçgüdüsel olarak Paul, başını omuzlarının arasına gömdü ve iki büklüm oldu, sanki vücuduna, midesine, göğsüne ve yüzünün iki yanına inen darbelerden korunmak istiyordu; şakakları alev alev yanıyordu.</span></p>

    <p class="duz" xml:lang="tr"><span class="duz1">Sigara dumanından göz gözü görmeyen loş mekâna alışmak için gözlerini kıstı, sahne projektörleri tüm salonu tarıyordu.</span></p>

    <p class="duz" xml:lang="tr"><span class="duz1">Sonunda dekoru gördü. Altın rengi oymalı parmaklıklar, yalancı mermerden sütunlar, yalancı kristalden avizeler, lal rengi ağır duvar kaplamaları... Schiffer burasının eski bir sinema salonu olduğunu söylemişti, ama bu dekor daha çok eski bir kabarenin “kitsch” dekorunu, boktan operetlerin oynandığı bir kafe konser salonunu çağrıştırıyordu.</span></p>

    <p class="duz" xml:lang="tr"><span class="duz1">Sahnede müzisyenler hem çalıyor hem de avaz avaz, içinde bol bol küfrün, öldürmek fiilinin geçtiği bir şarkı söylüyordu. Çıplak gövdeleri terden parlıyordu, gitarları, mikrofonları ve mikrofon ayaklarını bir silah gibi doğrultmuşlardı, ön sıralardakiler kendilerinden geçmiş bir halde sallanıp duruyordu.</span></p>

    <p class="duz" xml:lang="tr"><span class="duz1">Paul barın bulunduğu yerden ayrıldı ve partere indi. Kalabalığın arasına karıştı, bu görüntü ona nostaljik duygular uyandırdı. Gençlik yıllarının konserlerini; rock gruplarının öfke dolu şarkılarını; ikinci el olarak satın aldığı sonra telleri, babasının koltuğunun çubuklu desenini andırdığı için sattığı gitarında öğrendiği akor basmaları anımsadı.</span></p>

    <p class="duz" xml:lang="tr"><span class="duz1">Birden Schiffer’i gözden kaybettiğini fark etti. Kendi etrafında döndü, barın yanında, basamakların üstünde ayakta duran izleyicilere dikkatle baktı. Ellerinde bardak, küçümser bir tavırla, sahneden yayılan müziğin ritmine belli belirsiz kalça hareketleriyle iştirak etme lütfunda bulunuyorlardı. Paul, karanlıkta kalan, arada bir projektörlerden yayılan renkli ışıkla aydınlanan yüzleri görmeye çalıştı; aralarında Schiffer yoktu.</span></p>

    <p class="duz" xml:lang="tr"><span class="duz1">Birden kulağının dibinde bir ses duydu:</span></p>

    <p class="duz" xml:lang="tr"><span class="duz1">– Uçmak ister misin?</span></p>

    <p class="duz" xml:lang="tr"><span class="duz1">Paul, soluk benzi kasketinin altında parlayan adamı görmek için döndü.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">– Cehennem ateşi gibi yakıcı Black Bombayım var?</span></p>

    <p class="duz" xml:lang="tr"><span class="duz1">– Black ne?</span></p>

    <p class="duz" xml:lang="tr"><span class="duz1">Herif Paul’e doğru eğildi ve elini omzuna koydu:</span></p>

    <p class="duz" xml:lang="tr"><span class="duz1">– Black Bombay. Hollanda Bombay’ı. Sen nerede yaşıyorsun, adamım?</span></p>

    <p class="duz" xml:lang="tr"><span class="duz1">Paul adamdan kurtuldu ve cebinden üç renkli kimlik kartını çıkardı.</span></p>

    <p class="duz" xml:lang="tr"><span class="duz1">– İşte yaşadığım yer. Seni tutuklamadan önce çabuk toz ol.</span></p>

    <p class="duz" xml:lang="tr"><span class="duz1">Herif bir anda gözden kayboldu. Paul bir an Emniyet Müdürlüğü’nün damgasını taşıyan kimlik kartına baktı ve geçmiş dönemlerdeki konserler sırasındaki hali ile bugünkü durumunu mukayese etti; artık hoşgörüsüz bir aynasız, kamu düzenini korumakla görevli bir memur, yasadışı davranışlara göz yummayan biriydi. Yirmi yaşındayken böyle biri olacağını tahmin edebilir miydi?</span></p>

    <p class="duz" xml:lang="tr"><span class="duz1">Bir el sırtına vurdu:</span></p>

    <p class="duz" xml:lang="tr"><span class="duz1">– Her şey yolunda mı? dedi Schiffer. Sok şunu cebine.</span></p>

    <p class="duz" xml:lang="tr"><span class="duz1">Paul ter içinde kalmıştı. Bu durumu gizlemek istedi, ama başaramadı. Çevresindeki her şey sallanıyordu; ışıkların parlaklığı yüzlerin görüntüsünü bozuyor, onları alüminyum yapraklar gibi buruşturuyordu.</span></p>

    <p class="duz" xml:lang="tr"><span class="duz1">Rakam, Paul’ün koluna bir yumruk daha attı, bu kez daha dostçaydı.</span></p>

    <p class="duz" xml:lang="tr"><span class="duz1">– Gel. Marius burada. Gidip deliğinde enseleyelim.</span></p>

    <p class="duz" xml:lang="tr"><span class="duz1">Sıkış sıkış bir konumda, durdukları yerde kıpırdanan, tepinen insanların arasına daldılar; müziğin ritmiyle çılgınca sallanan bir kalça ve omuz selinin içinde kayboldular, insanlar sahneden yayılan müzikle içgüdüsel olarak dans ediyordu. İki polis dirsekleriyle ve dizleriyle kendilerine yol açarak sahneye ulaşmayı başardı.</span></p>

    <p class="duz" xml:lang="tr"><span class="duz1">Schiffer sağ tarafa yöneldi, gitarların kulakları sağır eden gürültüsü hamile kadınların erken doğum yapmasına yol açabilirdi. Paul, Schiffer’i takip etmede zorlanıyordu. Onu dev hoparlörlerin altında bir bar fedaisiyle konuşurken gördü. Adam itaatkâr bir şekilde, ilk bakışta fark edilmeyen bir kapıyı açtı. Paul yeniden kapanmakta olan kapının arasından son anda geçti.</span></p>

    <p class="duz" xml:lang="tr"><span class="duz1">Dar, yarı aydınlık bir koridora çıktılar. Duvarlarda bir sürü afiş vardı. Çoğu siyasî içerikli afişlerdi ve hepsinin üstünde bir hilal ile komünistlerin sembolü olan bir çekiç resmi vardı. Schiffer açıklamada bulundu:</span></p>

    <p class="duz" xml:lang="tr"><span class="duz1">– Marius, Jarry Sokağı’ndaki aşırı sol bir derneğin yöneticisi. Geçen yıl Türk hapisanelerinde isyan başlatan, yangınlar çıkaran onun küçük dostları.</span></p>

    <p class="duz" xml:lang="tr"><span class="duz1">Paul bu cezaevi ayaklanmalarından söz edildiğini duymuştu, ama Schiffer’e herhangi bir şey sormadı. Zaten siyasetle fazla ilgisi yoktu. İki adam yürümeye başladı. Müziğin kulakları sağır eden gürültüsünü sırtlarında hissediyorlardı. Schiffer adımlarının hızını kesmeden sırıttı:</span></p>

    <p class="duz" xml:lang="tr"><span class="duz1">– Konserlerin heyecanı, her şey meydanda. Gerçek bir pazar!</span></p>

    <p class="duz" xml:lang="tr"><span class="duz1">– Anlayamadım.</span></p>

    <p class="duz" xml:lang="tr"><span class="duz1">– Marius uyuşturucu işiyle de uğraşıyor. Ecstasy. Amfetaminler. Speed bazlı her şey (Paul yüzünü buruşturdu) ve LSD. Düzenlediği konserler sayesinde müşteri portföyünü genişletiyor. Anlayacağın her bakımdan kazançlı.</span></p>

    <p class="duz" xml:lang="tr"><span class="duz1">Paul içgüdüsel bir şekilde sordu:</span></p>

    <p class="duz" xml:lang="tr"><span class="duz1">– Black Bombay, ne olduğunu biliyor musunuz?</span></p>

    <p class="duz" xml:lang="tr"><span class="duz1">– Son yıllarda çok sık başvurulan bir yöntem. Eroinle yoğunluğu azaltılmış bir tür Ecstasy.</span></p>

    <p class="duz" xml:lang="tr"><span class="duz1">Yaşlılarevinden yeni çıkmış elli dokuz yaşındaki bir adam nasıl oluyor da Ecstasy konusundaki son gelişmeleri bilebiliyordu? Bu da bir başka sırdı.</span></p>

    <p class="duz" xml:lang="tr"><span class="duz1">– Bulutların üstünden yere inmek için ideal bir uyuşturucu, diye ekledi. Speed’in uyarıcı etkisinin ardından eroin insanı sakinleştirir. Dinginleşir, huzura kavuşursun, fincan gibi büyümüş gözlerin ufalır, gözbebeklerin topluiğne başı kadar küçülür.</span></p>

    <p class="duz" xml:lang="tr"><span class="duz1">– Topluiğne başı mı?</span></p>

    <p class="duz" xml:lang="tr"><span class="duz1">– Evet, eroin insanı uyutur. Cank kullanan birinin başı, uyuklayan bir insan gibi hep düşer. (Durdu.) Anlamıyorum. Uyuşturucu işinde hiç çalışmadın mı yoksa?</span></p>

    <p class="duz" xml:lang="tr"><span class="duz1">– Dört yıl Narkotik’te görev yaptım. Ama bu benim uyuşturucu uzmanı olmamı gerektirmez.</span></p>

    <p class="duz" xml:lang="tr"><span class="duz1">Rakam en güzel gülümsemesiyle ona baktı:</span></p>

    <p class="duz" xml:lang="tr"><span class="duz1">– Kötülüğün ne olduğunu bilmeden nasıl kötülükle mücadele edebilirsin? Düşmanının üstün taraflarını bilmeden nasıl düşmanını tanıyabilirsin? Gençlerin uyuşturucuya olan düşkünlüklerinin sebebini bilmek gerekir. Sebep uyuşturucunun gücüdür, onlar için geçerli tek sebep budur. Kahrolası, bunları bilmiyorsan, uyuşturucuyla mücadele etmene de gerek yok.</span></p>

    <p class="duz" xml:lang="tr"><span class="duz1">Paul onun hakkındaki ilk düşüncelerini hatırladı: Jean-Louis Schiffer, bütün polislerin piri. Yarı kahraman, yarı şeytan. İyilik ile kötülüğün bir arada bulunduğu yeryüzündeki tek insan.</span></p>

    <p class="duz" xml:lang="tr"><span class="duz1">Öfkesini belli etmedi. Schiffer yeniden yürümeye koyulmuştu. Koridordaki son dönemeci döndüler ve siyah bir kapının önünde duran, deri paltolu dev gibi iki herifle karşılaştılar.</span></p>

    <p class="duz" xml:lang="tr"><span class="duz1">Schiffer üç renkli kimlik kartını adamların burnuna dayadı. Paul şaşırdı: bu kart da nereden çıkmıştı. Bu ayrıntı kâğıtları dağıtan kişinin Schiffer olduğunu doğrular gibiydi: şimdi dümen Rakam’ın elindeydi. Bu durumu iyice pekiştirmek ister gibi Türkçe konuşmaya başladı.</span></p>

    <p class="duz" xml:lang="tr"><span class="duz1">Koruma bir an tereddüt etti, sonra kapıya vurmak için elini kaldırdı. Schiffer onu durdurdu ve kapıyı bizzat yumrukladı. İçeri girerken omzunun üstünden Paul’e doğru tükürür gibi konuştu:</span></p>

    <p class="duz" xml:lang="tr"><span class="duz1">– Sorgu sırasında, sesini duymak istemiyorum.</span></p>

    <p class="duz" xml:lang="tr"><span class="duz1">Paul, ona esaslı bir cevap vermek isterdi, ama buna vakit yoktu. En azından bu görüşme Paul için bir tecrübe olabilirdi.</span></p>
  </div>
</body>
</html>