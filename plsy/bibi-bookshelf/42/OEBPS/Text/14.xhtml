<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>14.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x14">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">14</span></h1>

    <p class="duz" xml:lang="tr"><span class="duz1">Pazartesi sabahı Anna Heymes gizlice apartman dairesinden çıktı ve Rive Gauche’a<a class="calibre1" href="#footnote-231-1" id="footnote-231-1-backlink">[1]</a> gitmek için bir taksiye bindi. Odéon kavşağının çevresinde tıp kitapları satan birçok kitapçı olduğunu hatırlıyordu.</span></p>

    <p class="duz" xml:lang="tr"><span class="duz1">Bu kitapçılardan birinde, beyin biyopsileri hakkında bilgi edinmek için psikiyatri ve nöroşirürji kitaplarını karıştırdı. Ackermann’ın söylediği kelime hâlâ kulaklarında çınlıyordu: “stereotaksik biyopsi”. Bu yöntem üzerine birçok fotoğraf ve ayrıntılı bir tanım bulmakta zorluk çekmedi.</span></p>

    <p class="duz" xml:lang="tr"><span class="duz1">Hastaların tıraşlanmış, kare bir armatür arasına sıkıştırılmış kafalarını gördü. Küp biçimindeki metal bir alet de hastanın şakaklarına vidalarla tutturulmuştu. Çerçevenin tam üstünde bir matkap –gerçek bir delgi– vardı.</span></p>

    <p class="duz" xml:lang="tr"><span class="duz1">Fotoğraflarla, cerrahî operasyonun her aşamasını izledi. Matkap ucu kemikte bir delik açıyordu; skalpel<a class="calibre1" href="#footnote-231-2" id="footnote-231-2-backlink">[2]</a> delikten içeri giriyor ve</span> <span class="italik">dura mater</span><span class="duz1">’i, beyni örten sert zarı geçiyordu; sonra içi boş iğne beyne sokuluyordu. Fotoğrafların birinde, cerrah sondasını çıkardığı sırada beynin pembemsi rengi bile fark ediliyordu.</span></p>

    <p class="duz" xml:lang="tr"><span class="duz1">Bunun haricinde her şeyi kabul edebilirdi.</span></p>

    <p class="duz" xml:lang="tr"><span class="duz1">Anna kararını vermişti: teşhiste yanlışlık olmalıydı; ona bir alternatif, farklı bir tedavi önerecek bir ikinci uzmana danışmalıydı, hem de hiç gecikmeden.</span></p>

    <p class="duz" xml:lang="tr"><span class="duz1">Saint-Germain Bulvarı’nda, bir kafeye kendini attı; bodrum katındaki telefon kabinine daldı ve rehberin sayfalarını karıştırmaya başladı. Birkaç başarısız denemeden –kimi doktorların telefonu cevap vermiyordu, kimilerinin de bütün randevu saatleri doluydu– sonra, nihayet Mathilde Wilcrau adında bir psikiyatr ve psikanalist buldu, en müsait durumda olan oydu.</span></p>

    <p class="duz" xml:lang="tr"><span class="duz1">Kadının sesi kalındı, ama ses tonunda bir yumuşaklık, bir muziplik vardı. Anna kısaca “bellek sorunları”nı anlattı ve ısrarla, durumun acil olduğunu, derhal görüşmek istediğini söyledi. Psikiyatr onu hemen görmeyi kabul etti. Muayenehanesi Panthéon’un yakınında, Odéon’a beş dakika mesafedeydi.</span></p>

    <p class="duz" xml:lang="tr"><span class="duz1">Şimdi Anna, hepsi Versailles Şatosu’ndan çıkmışa benzeyen, parlak ve oymalı eski mobilyalarla dekore edilmiş küçük bir salonda sabırla bekliyordu.</span></p>

    <p class="duz" xml:lang="tr"><span class="duz1">Odada tek başınaydı, duvarları süsleyen çerçevelenmiş fotoğraflara bakıyordu: en aykırı sporlarda kazanılmış başarıları gösteren fotoğraflar.</span></p>

    <p class="duz" xml:lang="tr"><span class="duz1">Fotoğrafların birinde, yamaç paraşütüyle dağdan süzülerek inen biri görülüyordu; diğerinde kapüşonlu bir dağcı buzdan bir duvara tırmanıyordu; bir başka karede, sadece göz yerleri açık bir başlık takmış ve kayak elbisesi giymiş biri dürbünlü tüfeğiyle nişan alıyordu.</span></p>

    <p class="duz" xml:lang="tr"><span class="duz1">– Gençlik yıllarımda kazandığım bazı başarılar.</span></p>

    <p class="duz" xml:lang="tr"><span class="duz1">Anna sesin geldiği tarafa döndü.</span></p>

    <p class="duz" xml:lang="tr"><span class="duz1">Mathilde Wilcrau, geniş omuzlu, uzun boylu, ışıl ışıl gülümseyen bir kadındı. Kolları, tayyörünün ceketinden neredeyse yakışıksız bir biçimde dışarı çıkmıştı. Bacakları uzun ve çok kaslıydı, sanki birer kuvvet eğrisi çiziyorlardı. “Kırk ila elli yaşları arasında olmalı” diye bir tahminde bulundu Anna, kadının gözkapakları sarkmış, gözlerinin çevresinde kırışıklıklar oluşmuştu. Ama bu atletik yapılı kadının yaş konusunu dert ettiği söylenemezdi: onun için önemli olan enerjiydi; bunun yıllarla değil, kilojulle bir ilgisi vardı.</span></p>

    <p class="duz" xml:lang="tr"><span class="duz1">Psikiyatr, Anna’yı daldığı düşüncelerden uyandırdı:</span></p>

    <p class="duz" xml:lang="tr"><span class="duz1">– Buradan.</span></p>

    <p class="duz" xml:lang="tr"><span class="duz1">Ofisi daha çok bir bekleme salonunu andırıyordu; ahşap, mermer, altın sarısı renkler. Anna bu kadının gerçeğinin bu değerli dekorasyonda değil başarılarını gösteren fotoğraflarda saklı olduğunu anlamıştı.</span></p>

    <p class="duz" xml:lang="tr"><span class="duz1">Ateş rengi çalışma masasının iki yanına karşılıklı olarak oturdular. Doktor bir dolmakalem aldı ve kareli bir bloknota alışıldık bilgileri yazmaya başladı. İsim, yaş, adres... Anna kimliği konusunda yalan söylemek istedi, ama dürst davranacağına, açık sözlü olacağına dair kendine söz vermişti.</span></p>

    <p class="duz" xml:lang="tr"><span class="duz1">Soruları cevaplarken, hâlâ psikiyatrı inceliyordu. Onun göz kamaştırıcı, gösterişli, neredeyse Amerikanvari tavırları Anna’yı etkilemişti. Kestane rengi saçları omuzlarına dökülüyordu; geniş ve düzenli yüz hatları, tüm bakışları cezbeden, şehvetli, ateş kırmızısı dudakları vardı. Şeker ve enerji dolu bir meyve püresini andırıyordu.</span></p>

    <p class="duz" xml:lang="tr"><span class="duz1">Ama bu kadın onda güven uyandırıyordu.</span></p>

    <p class="duz" xml:lang="tr"><span class="duz1">– Evet, şikâyetiniz nedir? diye sordu, neşeli bir ses tonuyla.</span></p>

    <p class="duz" xml:lang="tr"><span class="duz1">Anna kısaca izah etmeye çalıştı:</span></p>

    <p class="duz" xml:lang="tr"><span class="duz1">– Bellek zayıflığı.</span></p>

    <p class="duz" xml:lang="tr"><span class="duz1">– Ne tür bir zayıflık?</span></p>

    <p class="duz" xml:lang="tr"><span class="duz1">– Tanıdığım, bildiğim yüzleri artık tanıyamıyorum.</span></p>

    <p class="duz" xml:lang="tr"><span class="duz1">– Tüm tanıdık yüzleri mi?</span></p>

    <p class="duz" xml:lang="tr"><span class="duz1">– Özellikle de kocamın yüzünü.</span></p>

    <p class="duz" xml:lang="tr"><span class="duz1">– Daha açık olun: onu artık hiç tanıyamıyor musunuz? Yani hiç?</span></p>

    <p class="duz" xml:lang="tr"><span class="duz1">– Hayır. Bu durum çok kısa sürüyor. Bir an, kocamın yüzü bana hiçbir çağrışım yapmıyor. Tam bir yabancı oluyor. Sonra tık, her şey düzeliyor. Bugüne kadar bu kara delikler en fazla bir saniye sürüyordu. Ama bana gitgide daha uzun gelmeye başladı.</span></p>

    <p class="duz" xml:lang="tr"><span class="duz1">Mathilde önündeki sayfaya dolmakaleminin ucuyla hafif hafif vuruyordu; parlak siyah renkli bir Mont-Blanc’dı. Anna, psikiyatrın sezdirmeden ayakkabılarını çıkarmış olduğunu fark etti.</span></p>

    <p class="duz" xml:lang="tr"><span class="duz1">– Hepsi bu mu?</span></p>

    <p class="duz" xml:lang="tr"><span class="duz1">Anna tereddüt etti:</span></p>

    <p class="duz" xml:lang="tr"><span class="duz1">– Bazen de tam tersi oluyor...</span></p>

    <p class="duz" xml:lang="tr"><span class="duz1">– Tam tersi mi?</span></p>

    <p class="duz" xml:lang="tr"><span class="duz1">– Bana yabancı olan yüzleri tanıyormuşum gibi bir hisse kapılıyorum.</span></p>

    <p class="duz" xml:lang="tr"><span class="duz1">– Bana bir örnek verebilir misiniz?</span></p>

    <p class="duz" xml:lang="tr"><span class="duz1">– Bu özellikle bir kişi için geçerli, bir adam. Yaklaşık bir aydır, Faubourg-Saint-Honoré Sokağı’ndaki Çikolata Evi’nde çalışıyorum. Düzenli olarak dükkâna uğrayan bir müşteri var. Kırk yaşlarında bir adam. Dükkâna her gelişinde ona karşı bir yakınlık hissediyorum, daha doğrusu bana tanıdık geliyor. Ama kimliği asla belleğimde aydınlığa kavuşmuyor.</span></p>

    <p class="duz" xml:lang="tr"><span class="duz1">– Peki o... o ne diyor?</span></p>

    <p class="duz" xml:lang="tr"><span class="duz1">– Hiç. Aslında beni hep tezgâhımın arkasında gördü.</span></p>

    <p class="duz" xml:lang="tr"><span class="duz1">Masanın altında, psikiyatr siyah çoraplarının içinde ayak parmaklarını oynatıyordu. Tavırlarında afacan, eğlenen bir hal vardı.</span></p>

    <p class="duz" xml:lang="tr"><span class="duz1">– Özetleyecek olursak, tanımanız gereken insanları tanımıyorsunuz, ama tanımadığınız insanları tanıdığınızı zannediyorsunuz, değil mi?</span></p>

    <p class="duz" xml:lang="tr"><span class="duz1">Son heceleri tuhaf bir şekilde uzatmıştı, bir viyolonselin titreşen sesi gibi.</span></p>

    <p class="duz" xml:lang="tr"><span class="duz1">– Durum bu şekilde özetlenebilir, evet.</span></p>

    <p class="duz" xml:lang="tr"><span class="duz1">– Gözlük takmayı denediniz mi?</span></p>

    <p class="duz" xml:lang="tr"><span class="duz1">Anna birden büyük bir öfkeye kapıldı. Yüzüne ateş bastığını hissetti. Hastalığıyla nasıl alay edebilirdi? Çantasını alarak ayağa kalktı. Mathilde Wilcrau içten bir hareketle onu durdurdu:</span></p>

    <p class="duz" xml:lang="tr"><span class="duz1">– Özür dilerim. Sadece bir şakaydı. Aptalca bir şaka. Oturun, lütfen.</span></p>

    <p class="duz" xml:lang="tr"><span class="duz1">Anna olduğu yerde kaldı. Kadının kırmızı gülümsemesi onu bir hale gibi sardı. Direnci yok oldu. Kendini koltuğa bıraktı.</span></p>

    <p class="duz" xml:lang="tr"><span class="duz1">Psikiyatr da oturdu ve yeniden konuya döndü:</span></p>

    <p class="duz" xml:lang="tr"><span class="duz1">– Devam edelim, lütfen. Başka yüzler karşısında da, arada sırada olsa da, bu tür rahatsızlıklar hissediyor musunuz? Şunu söylemek istiyorum: her gün sokakta, umuma açık yerlerde rastladığınız insanlar karşısında da oluyor mu?</span></p>

    <p class="duz" xml:lang="tr"><span class="duz1">– Evet. Ama bu başka bir duygu. Ben... ben bazı halüsinasyonlar görüyorum. Otobüste, akşam yemeklerinde, herhangi bir yerde. Yüzler bulanıklaşıyor, tuhaf biçimler alıyor, korkunç masklara dönüşüyor. İnsanların yüzüne bakmaya cesaret edemiyorum. Artık evden çıkmaya bile korkuyorum...</span></p>

    <p class="duz" xml:lang="tr"><span class="duz1">– Kaç yaşındasınız?</span></p>

    <p class="duz" xml:lang="tr"><span class="duz1">– Otuz bir.</span></p>

    <p class="duz" xml:lang="tr"><span class="duz1">– Ne kadar zamandan beri bu tür şikâyetleriniz var?</span></p>

    <p class="duz" xml:lang="tr"><span class="duz1">– Yaklaşık bir buçuk aydır.</span></p>

    <p class="duz" xml:lang="tr"><span class="duz1">– Bunların yanında fiziksel rahatsızlıklar da oluyor mu?</span></p>

    <p class="duz" xml:lang="tr"><span class="duz1">– Hayır... Ama, evet. Özellikle de iç sıkıntısı. Titremeler. Vücudum ağırlaşıyor. Kollarım, bacaklarım uyuşuyor. Bazen de boğulacak gibi oluyorum. Son seferinde de burnum kanadı.</span></p>

    <p class="duz" xml:lang="tr"><span class="duz1">– Ama genel olarak sağlık durumunuz iyi, değil mi?</span></p>

    <p class="duz" xml:lang="tr"><span class="duz1">– Mükemmel. Bir şikâyetim yok.</span></p>

    <p class="duz" xml:lang="tr"><span class="duz1">Psikiyatr bir süre not aldı. Bloknotuna yazıyordu.</span></p>

    <p class="duz" xml:lang="tr"><span class="duz1">– Başka bellek rahatsızlıkları da çekiyor musunuz, mesela geçmişinizle veya geçmişinizin bazı bölümleriyle ilgili olarak?</span></p>

    <p class="duz" xml:lang="tr"><span class="duz1">Anna bir süre düşündü ve cevap verdi:</span></p>

    <p class="duz" xml:lang="tr"><span class="duz1">– Evet. Bazı anılarım netliğini yitiriyor. Uzakta kalmış, silinmiş gibi sanki.</span></p>

    <p class="duz" xml:lang="tr"><span class="duz1">– Hangileri mesela? Kocanızla ilgili olanlar mı?</span></p>

    <p class="duz" xml:lang="tr"><span class="duz1">Sırtını koltuğun ahşap arkalığına dayadı:</span></p>

    <p class="duz" xml:lang="tr"><span class="duz1">– Neden bunları soruyorsunuz?</span></p>

    <p class="duz" xml:lang="tr"><span class="duz1">– Büyük bir ihtimalle, krizlerinizi tetikleyen özellikle kocanızın yüzü. Onunla paylaştığınız geçmiş de sizin için bir sorun teşkil ediyor olabilir.</span></p>

    <p class="duz" xml:lang="tr"><span class="duz1">Anna iç çekti. Bu kadın, sanki rahatsızlığının sebebi kendi duyguları veya bilinçaltıymış gibi onu sorguluyordu; sanki belleğini kasıtlı olarak belli bir yöne kanalize etmek istiyordu. Yaklaşımı Ackermann’ın yaklaşımından tamamen farklıydı. Buraya gelmesinin sebebi de bu değil miydi?</span></p>

    <p class="duz" xml:lang="tr"><span class="duz1">– Evet, doğru, diye psikiyatrın söylediklerini onayladı. Lau-rent’la olan ortak anılarım dağılıyor, yok oluyor. (Sustu, sonra daha canlı bir ses tonuyla devam etti.) Ama bunun mantıklı bir açıklaması var.</span></p>

    <p class="duz" xml:lang="tr"><span class="duz1">– Ne gibi?</span></p>

    <p class="duz" xml:lang="tr"><span class="duz1">– Laurent benim hayatımın, anılarımın odak noktası. Hatıralarımda önemli bir yeri var. Çikolata Evi’nden önce, sıradan bir ev kadınıydım. Eşim benim tek meşgalemdi.</span></p>

    <p class="duz" xml:lang="tr"><span class="duz1">– Hiç çalışmadınız mı?</span></p>

    <p class="duz" xml:lang="tr"><span class="duz1">Anna iğneleyici bir ses tonuyla cevap verdi, kendiyle alay ediyordu.</span></p>

    <p class="duz" xml:lang="tr"><span class="duz1">– Hukuk mezunuyum, ama bir avukatlık bürosundan içeri adımımı bile atmadım. Çocuğum yok. Laurent benim “her şeyim”, nasıl kabul ederseniz, benim geleceğim...</span></p>

    <p class="duz" xml:lang="tr"><span class="duz1">– Kaç yıldan beri evlisiniz?</span></p>

    <p class="duz" xml:lang="tr"><span class="duz1">– Sekiz.</span></p>

    <p class="duz" xml:lang="tr"><span class="duz1">– Cinsel ilişkileriniz normal mi?</span></p>

    <p class="duz" xml:lang="tr"><span class="duz1">– “Normal mi” derken neyi kastediyorsunuz?</span></p>

    <p class="duz" xml:lang="tr"><span class="duz1">– Tatsız tuzsuz. Sıkıcı.</span></p>

    <p class="duz" xml:lang="tr"><span class="duz1">Anna anlamadı. Psikiyatr gülümsedi:</span></p>

    <p class="duz" xml:lang="tr"><span class="duz1">– Biraz gevşeyin. Sadece size düzenli ilişkiniz var mı diye sordum.</span></p>

    <p class="duz" xml:lang="tr"><span class="duz1">– Bu bakımdan her şey çok iyi. Hatta ben... ben ona karşı çok arzuluyum. Bu arzum her geçen gün biraz daha artıyor. Bu çok tuhaf.</span></p>

    <p class="duz" xml:lang="tr"><span class="duz1">– Belki de değil.</span></p>

    <p class="duz" xml:lang="tr"><span class="duz1">– Ne demek istiyorsunuz?</span></p>

    <p class="duz" xml:lang="tr"><span class="duz1">Cevap vermek yerine sustu.</span></p>

    <p class="duz" xml:lang="tr"><span class="duz1">– Kocanızın mesleği ne?</span></p>

    <p class="duz" xml:lang="tr"><span class="duz1">– Polis.</span></p>

    <p class="duz" xml:lang="tr"><span class="duz1">– Nasıl?</span></p>

    <p class="duz" xml:lang="tr"><span class="duz1">– Üst düzey devlet memuru. Laurent, İçişleri Bakanlığı Bilançolar ve Araştırmalar Dairesi’nin müdürü. Fransa’daki bütün suçların istatistikleri, raporları onun denetiminden geçiyor. Tam olarak ne iş yaptığını asla anlamadım, ama önemli olmalı. Bakana çok yakın.</span></p>

    <p class="duz" xml:lang="tr"><span class="duz1">Mathilde, her şey pek doğalmış gibi soruları peş peşe sıralıyordu:</span></p>

    <p class="duz" xml:lang="tr"><span class="duz1">– Neden çocuklarınız yok. Bu konuda bir sorun mu var?</span></p>

    <p class="duz" xml:lang="tr"><span class="duz1">– Fizyolojik olarak hayır.</span></p>

    <p class="duz" xml:lang="tr"><span class="duz1">– Peki sebep?</span></p>

    <p class="duz" xml:lang="tr"><span class="duz1">Anna tereddüt etti. Cumartesi gecesini hatırladı: kâbus, Lau- rent’ın isyanı, yüzündeki kan...</span></p>

    <p class="duz" xml:lang="tr"><span class="duz1">– Tam olarak bilmiyorum. İki gün önce bu soruyu ben de kocama sordum. Benim hiçbir zaman çocuk istemediğimi söyledi. Hatta bu konuyu bir daha açmaması için ona söz bile verdirmişim. Ama hatırlamıyorum. (Sesi hafifçe yükseldi.) Böyle bir şeyi nasıl unuturum? (Her şeyi iyice vurguladı.) A-ma-ha-tır-la-mı-yo-rum!</span></p>

    <p class="duz" xml:lang="tr"><span class="duz1">Doktor birkaç satır bir şeyler yazdı, sonra sordu:</span></p>

    <p class="duz" xml:lang="tr"><span class="duz1">– Ya çocukluk anılarınız? Onlar da mı silindi?</span></p>

    <p class="duz" xml:lang="tr"><span class="duz1">– Hayır. Çok uzaktalar, ama hâlâ varlıklarını koruyorlar.</span></p>

    <p class="duz" xml:lang="tr"><span class="duz1">– Ailenizle ilgili anılar?</span></p>

    <p class="duz" xml:lang="tr"><span class="duz1">– Hemen hemen hiçbir anım yok. Ailemi çok küçük yaşta kaybettim. Bir araba kazası. Bordeaux yakınlarında bir yatılı okulda büyüdüm, bir amcanın vesayetinde. Onu artık görmüyorum. Zaten çok sık da görmemiştim.</span></p>

    <p class="duz" xml:lang="tr"><span class="duz1">– Peki neler hatırlıyorsunuz?</span></p>

    <p class="duz" xml:lang="tr"><span class="duz1">– Doğa manzaraları. Landes’daki uçsuz bucaksız kumsallar. Çam ormanları. Tüm bunlar belleğimde bozulmamış olarak duruyor. Şu anda bile gayet iyi hatırlıyorum. Bu doğa manzaraları bana her şeyden daha gerçek geliyor.</span></p>

    <p class="duz" xml:lang="tr"><span class="duz1">Mathilde hâlâ yazıyordu. Anna, doktorun aslında kargacık burgacık bir şeyler çiziktirdiğini fark etti. Gözlerini önündeki kâğıttan ayırmadan, psikiyatr yeniden saldırıya geçti:</span></p>

    <p class="duz" xml:lang="tr"><span class="duz1">– Uykunuz nasıl? Uykusuzluk çekiyor musunuz?</span></p>

    <p class="duz" xml:lang="tr"><span class="duz1">– Tam tersine. Gayet kolay uyuyorum.</span></p>

    <p class="duz" xml:lang="tr"><span class="duz1">– Belleğinizi zorladığınız zaman bir uyuşukluk, yarı uyku hali hissediyor musunuz?</span></p>

    <p class="duz" xml:lang="tr"><span class="duz1">– Evet. Bir tür uyuşukluk.</span></p>

    <p class="duz" xml:lang="tr"><span class="duz1">– Bana rüyalarınızdan bahsedin.</span></p>

    <p class="duz" xml:lang="tr"><span class="duz1">– Hastalığımın başladığı andan beri, bir rüya görüyorum... tuhaf bir rüya.</span></p>

    <p class="duz" xml:lang="tr"><span class="duz1">– Sizi dinliyorum.</span></p>

    <p class="duz" xml:lang="tr"><span class="duz1">Geceleri sık sık gördüğü rüyayı anlattı. Tren garı ve köylüler. Siyah paltolu adam. Üzerinde dört hilal bulunan bayrak. Çocuk ağlamaları. Sonra kâbusun bir fırtınaya dönüşmesi: içi boş bir gövde, parçalanmış suratlar...</span></p>

    <p class="duz" xml:lang="tr"><span class="duz1">Psikiyatr hayranlık dolu bir ıslık çaldı. Anna, onun davranışlarının ne kadar samimi olduğunu kestiremiyordu, ama bu kadın da kendisine güç veren bir şeyler vardı. Mathilde’in sorduğu soru onu şaşırttı:</span></p>

    <p class="duz" xml:lang="tr"><span class="duz1">– Benden önce bir başkasına da danıştınız, değil mi? (Anna ürperdi.) Bir nöroloğa, mesela?</span></p>

    <p class="duz" xml:lang="tr"><span class="duz1">– Ben... Bu kanıya nerden vardınız?</span></p>

    <p class="duz" xml:lang="tr"><span class="duz1">– Semptomlarınız daha çok klinik. Bu bellek zayıflıkları, bu dengesizlik nörodejeneratif bir hastalığı düşündürüyor. Bu gibi durumlarda, hasta bir nöroloğa başvurmayı tercih eder. Hastalığın sebebini saptayan ve ilaç tedavisiyle onu iyileştiren bir doktora.</span></p>

    <p class="duz" xml:lang="tr"><span class="duz1">Anna boyun eğdi:</span></p>

    <p class="duz" xml:lang="tr"><span class="duz1">– Adı Ackermann. Kocamın çocukluk arkadaşı.</span></p>

    <p class="duz" xml:lang="tr"><span class="duz1">– Eric Ackermann mı?</span></p>

    <p class="duz" xml:lang="tr"><span class="duz1">– Onu tanıyor musunuz?</span></p>

    <p class="duz" xml:lang="tr"><span class="duz1">– Fakültede birlikteydik.</span></p>

    <p class="duz" xml:lang="tr"><span class="duz1">Anna sıkıntıyla sordu:</span></p>

    <p class="duz" xml:lang="tr"><span class="duz1">– Onun hakkında ne düşünüyorsunuz?</span></p>

    <p class="duz" xml:lang="tr"><span class="duz1">– Parlak bir öğrenciydi. Teşhisi ne?</span></p>

    <p class="duz" xml:lang="tr"><span class="duz1">– Bana bazı tetkikler yaptı. Scanner. Röntgen. MR.</span></p>

    <p class="duz" xml:lang="tr"><span class="duz1">– Ya Petscan?</span></p>

    <p class="duz" xml:lang="tr"><span class="duz1">– O da. Geçen cumartesi testleri tamamladılar. Askerlerle dolu bir hastanede.</span></p>

    <p class="duz" xml:lang="tr"><span class="duz1">– Val-de-Grâce mi?</span></p>

    <p class="duz" xml:lang="tr"><span class="duz1">– Hayır, Henri-Becquerel Enstitüsü, Orsay’de.</span></p>

    <p class="duz" xml:lang="tr"><span class="duz1">Mathilde, bu ismi, önündeki kâğıdın bir köşesine not etti.</span></p>

    <p class="duz" xml:lang="tr"><span class="duz1">– Sonuçlar?</span></p>

    <p class="duz" xml:lang="tr"><span class="duz1">– Net bir şey yok. Ackermann beynimin sağ yarımküresinde, şakak lobunda bir lezyon olduğunu söylüyor.</span></p>

    <p class="duz" xml:lang="tr"><span class="duz1">– Yüzleri tanıma, hatırlama bölgesi.</span></p>

    <p class="duz" xml:lang="tr"><span class="duz1">– Doğru. Küçük bir nekrozun söz konusu olduğunu düşünüyor. Ama cihazlar tam olarak yerini belirleyemediler.</span></p>

    <p class="duz" xml:lang="tr"><span class="duz1">– Peki ona göre, bu lezyonun sebebi ne olabilirmiş?</span></p>

    <p class="duz" xml:lang="tr"><span class="duz1">Anna çok hızlı konuşuyor, konuştukça rahatlıyordu:</span></p>

    <p class="duz" xml:lang="tr"><span class="duz1">– Tam olarak o da bilmiyor. Yeni tetkikler yapmak istiyor. (Sesi çatallaştı.) Beynimin bu bölümü için bir biyopsi. Beyin hücrelerimi incelemek istiyor ya da başka bir şey. Ben... (Derin bir nefes aldı.) Tam bir tedavi uygulayabilmek için bunun tek yöntem olduğunu söyledi.</span></p>

    <p class="duz" xml:lang="tr"><span class="duz1">Psikiyatr dolmakalemini bıraktı ve kollarını göğsünde kavuşturdu. İlk kez Anna’nın söylediklerini bu kadar ciddiye alıyor, şaka yapmıyordu:</span></p>

    <p class="duz" xml:lang="tr"><span class="duz1">– Şikâyetlerinizden ona da bahsettiniz mi? Silinen anılardan? Bulanıklaşan yüzlerden?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Niçin ona güvenmiyorsunuz?</span></p>

    <p class="duz" xml:lang="tr"><span class="duz1">Anna cevap vermedi. Mathilde üsteledi:</span></p>

    <p class="duz" xml:lang="tr"><span class="duz1">– Neden bana geldiniz? Neden tüm bunları bana anlatma ihtiyacı duydunuz?</span></p>

    <p class="duz" xml:lang="tr"><span class="duz1">Anna belli belirsiz bir hareket yaptı, sonra gözlerini doktorun bakışlarından kaçırıp konuştu:</span></p>

    <p class="duz" xml:lang="tr"><span class="duz1">– Bana biyopsi yapmalarını istemiyorum. Beynime girmek istiyorlar.</span></p>

    <p class="duz" xml:lang="tr"><span class="duz1">– “Onlar” kim? Kimlerden söz ediyorsunuz?</span></p>

    <p class="duz" xml:lang="tr"><span class="duz1">– Kocam. Ackermann. Belki bu konuda başka bir fikriniz vardır diye, bir umutla size geldim. Kafamda bir delik açılsın istemiyorum!</span></p>

    <p class="duz" xml:lang="tr"><span class="duz1">– Sakin olun.</span></p>

    <p class="duz" xml:lang="tr"><span class="duz1">Yeniden doktora baktı, gözleri dolmuştu:</span></p>

    <p class="duz" xml:lang="tr"><span class="duz1">– Ben... Ben sigara içebilir miyim?</span></p>

    <p class="duz" xml:lang="tr"><span class="duz1">Doktor başını salladı. Anna bir sigara yaktı. Duman dağıldığında, psikiyatrın dudaklarında aynı gülümsemeyi gördü.</span></p>

    <p class="duz" xml:lang="tr"><span class="duz1">Bir çocukluk anısı, gözlerinin önüne geldi. Uzunca bir yürüyüşten sonra, sınıfındaki öğrencilerle birlikte okula dönüyordu, kolları gelinciklerle doluydu. Çiçeklerin renklerini uzun süre koruması için saplarını yakmaları gerektiğini söylemişlerdi...</span></p>

    <p class="duz" xml:lang="tr"><span class="duz1">Mathilde Wilcrau’nun gülümsemesi, ona ateş ile taçyaprakların arasındaki gizemli ilişkiyi hatırlatmıştı. Bu kadının içinde alev alev yanan bir şeyler vardı ve dudaklarının kırmızılığının sebebi buydu.</span></p>

    <p class="duz" xml:lang="tr"><span class="duz1">Psikiyatr yeniden durakladı, sonra sakin bir ses tonuyla sordu:</span></p>

    <p class="duz" xml:lang="tr"><span class="duz1">– Ackermann size, bir bellek yitiminin psikolojik bir şok nedeniyle de olabileceğini, sadece fiziksel bir lezyondan kaynaklanmayacağını söylemedi mi?</span></p>

    <p class="duz" xml:lang="tr"><span class="duz1">Anna büyük bir hırsla dumanı üfledi.</span></p>

    <p class="duz" xml:lang="tr"><span class="duz1">– Sizin söylemek istediğiniz... Rahatsızlıklarımın sebebi bir travma... psişik travma olabilir mi?</span></p>

    <p class="duz" xml:lang="tr"><span class="duz1">– Bu bir olasılık. Şiddetli bir heyecan baskılanmaya yol açabilir.</span></p>

    <p class="duz" xml:lang="tr"><span class="duz1">Bir anda büyük bir rahatlama hissetmişti. Şimdi, biraz önce duyduğu sözcüklerin onun için ne ifade ettiğini gayet iyi biliyordu; hastalığının sadece psişik bir yanı olduğunu teyit etmek için bir psikanalist seçmişti. Coşkusunu ifade etmede zorluk çekmedi:</span></p>

    <p class="duz" xml:lang="tr"><span class="duz1">– Ama bu şok, dedi soluk soluğa, bunu nasıl atlatacağım?</span></p>

    <p class="duz" xml:lang="tr"><span class="duz1">– Zorlamadan. Çoğu zaman bellek yitimi yavaş yavaş etkisini kaybeder. Bu bir süreç.</span></p>

    <p class="duz" xml:lang="tr"><span class="duz1">– Peki yüzlerle ilgili travma?</span></p>

    <p class="duz" xml:lang="tr"><span class="duz1">– Bu da mümkün, evet. Yüzler ve kocanızın yüzü.</span></p>

    <p class="duz" xml:lang="tr"><span class="duz1">Anna koltuğunda kaykıldı:</span></p>

    <p class="duz" xml:lang="tr"><span class="duz1">– Bu ne demek, peki ya kocamın yüzü?</span></p>

    <p class="duz" xml:lang="tr"><span class="duz1">– Bana söylediklerinizden yola çıkarsak, bunlar sizin bloke olduğunuz iki nokta.</span></p>

    <p class="duz" xml:lang="tr"><span class="duz1">– Laurent benim heyecana bağlı şokumun nedeni mi?</span></p>

    <p class="duz" xml:lang="tr"><span class="duz1">– Bunu söylemedim. Ama benim düşünceme göre, her şey ona bağlı. Uğradığınız şok, eğer şoksa, sizin bellek yitiminiz ile kocanız arasındaki tuhaf bir karışımın neticesi.</span></p>

    <p class="duz" xml:lang="tr"><span class="duz1">Anna sustu. Gözlerini sigarasının ucundaki kora dikmişti.</span></p>

    <p class="duz" xml:lang="tr"><span class="duz1">– Biraz zaman kazanabilir misiniz? diye sordu Mathilde.</span></p>

    <p class="duz" xml:lang="tr"><span class="duz1">– Zaman kazanmak mı?</span></p>

    <p class="duz" xml:lang="tr"><span class="duz1">– Biyopsiden önce.</span></p>

    <p class="duz" xml:lang="tr"><span class="duz1">– Siz... Siz benimle ilgilenmeyi kabul ediyor musunuz?</span></p>

    <p class="duz" xml:lang="tr"><span class="duz1">Mathilde masanın üzerine bıraktığı dolmakalemi aldı ve Anna’ya doğru yöneltti.</span></p>

    <p class="duz" xml:lang="tr"><span class="duz1">– Bu tetkiklerden önce biraz zaman kazanabilir misiniz, evet ya da hayır?</span></p>

    <p class="duz" xml:lang="tr"><span class="duz1">– Düşünüyorum. Birkaç hafta belki. Ama rahatsızlıklarım...</span></p>

    <p class="duz" xml:lang="tr"><span class="duz1">– Konuşarak belleğinizin derinliklerine inmeyi kabul ediyor musunuz?</span></p>

    <p class="duz" xml:lang="tr"><span class="duz1">– Evet.</span></p>

    <p class="duz" xml:lang="tr"><span class="duz1">– Çok sık buraya gelmeyi kabul ediyor musunuz?</span></p>

    <p class="duz" xml:lang="tr"><span class="duz1">– Evet.</span></p>

    <p class="duz" xml:lang="tr"><span class="duz1">– Peki, bazı telkin yöntemlerini, hipnoz gibi mesela?</span></p>

    <p class="duz" xml:lang="tr"><span class="duz1">– Evet.</span></p>

    <p class="duz" xml:lang="tr"><span class="duz1">– Bazı sinir yatıştırıcı ilaçlar almayı?</span></p>

    <p class="duz" xml:lang="tr"><span class="duz1">– Evet. Evet. Evet.</span></p>

    <p class="duz" xml:lang="tr"><span class="duz1">Mathilde elindeki dolmakalemi bıraktı. Mant-Blanc’ın beyaz yıldızı parıldadı.</span></p>

    <p class="duz-son-paragraf" xml:lang="tr"><span class="duz1">– Belleğinizi okuyacağız, bana güvenin.</span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Sen Nehri üzerindeki Île de la Cité’de bulunan Notre-Dame Katedrali tam karşıya alındığında nehrin sol tarafında kalan bölge; Sol Yaka. (ç.n.)</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Cerrahî müdahalelerde, diseksiyonda kullanılan bir tür bisturi. (ç.n.)</span></p>
      </div>
    </div>
  </div>
</body>
</html>