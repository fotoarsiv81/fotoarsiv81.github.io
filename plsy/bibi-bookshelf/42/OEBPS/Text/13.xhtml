<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>13.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x13">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">13</span></h1>

    <p class="italik1" xml:lang="tr"><span class="duz1">– Adı</span> <span class="italik">İskele.</span> <span class="duz1">Tam telaffuzuyla:</span> <span class="italik">is-ke-le.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">– “Rıhtım” ya da “teknelerin indirme, bindirme veya yükleme, boşaltma yaptıkları yer” olarak Fransızca’ya çevrilebilir.</span></p>

    <p class="duz" xml:lang="tr"><span class="duz1">– Siz neden söz ediyorsunuz?</span></p>

    <p class="duz" xml:lang="tr"><span class="duz1">Paul, arabaya gelip Schiffer’in yanına oturmuş, ama henüz motoru çalıştırmamıştı. Hâlâ Vésale Pavyonu’nun avlusunda, zarif sütunların gölgesinde duruyorlardı. Rakam devam etti:</span></p>

    <p class="duz" xml:lang="tr"><span class="duz1">– Kaçak Türklerin Avrupa’ya gidiş gelişlerini kontrol altında tutan en önemli mafya örgütü. Ayrıca onlara iş ve kalacak yer bulmakla da ilgileniyorlar. Her işyerinde aynı kökenden gruplar oluşturmaya gayret gösteriyorlar. Paris’teki bazı yerlerde her şeyiyle Anadolu’nun bir köyünü yeniden kuruyorlar.</span></p>

    <p class="duz" xml:lang="tr"><span class="duz1">Schiffer sustu, parmaklarıyla torpido gözünün üstünde piyano çalar gibi yaptı, sonra devam etti:</span></p>

    <p class="duz" xml:lang="tr"><span class="duz1">– Ücretler çok değişken. Zenginler uçağı tercih ediyor ve gümrük memurlarına rüşvet veriyor. Fransa’ya uyduruk çalışma izniyle ve sahte pasaportla giriyorlar. Fakirler ise Yunanistan yoluyla şileplerle ya da Bulgaristan yoluyla kamyonlarla Fransa’ya geliyor. Ama her durumda, en az iki yüz bin frank ödemek zorundalar. Köydeki akrabaları aralarında para topluyor ve miktarın yaklaşık üçte birini karşılıyor. Geri kalanı ödemek için de on yıl boyunca işçinin imanı gevriyor.</span></p>

    <p class="duz" xml:lang="tr"><span class="duz1">Paul dikkatle Schiffer’e bakıyordu, güneşin vurduğu camda profili çok belirgindi. Bugüne kadar bu şebekelerin onlarcasından ona söz etmişlerdi, ama ilk kez bu kadar açık ve doğru bir izahat işitiyordu.</span></p>

    <p class="duz" xml:lang="tr"><span class="duz1">Gümüş saçlı polis devam etti:</span></p>

    <p class="duz" xml:lang="tr"><span class="duz1">– Bu heriflerin nasıl organize olduğunu tahmin edemezsin. Her şeyin kayıtlı olduğu bir sicil tutuyorlar. Her kaçak işçinin ismi, soyu sopu, çalıştığı yer ve borç durumu burada yazılı. Aileleri baskı altında tutan, Türkiye’deki adamlarıyla e-posta’yla iletişim kuruyorlar. Paris’te her şeyle ilgileniyorlar. Havale göndermeden indirimli telefon görüşmelerine kadar. Postanenin, bankaların, elçiliklerin işini yapıyorlar. Çocuğuna bir oyuncak mı yollamak istiyorsun? İskele’ye başvuruyorsun. Jinekolog mu arıyorsun? İskele, senin Fransa’daki statüne fazla önem vermeyen bir doktorun adını veriyor. İşyerinle bir sorunun mu var? Yine İskele bu anlaşmazlığı çözüyor. Türk mahallesinde onlardan habersiz ve onların talimatı dışında hiçbir olay olmaz.</span></p>

    <p class="duz" xml:lang="tr"><span class="duz1">Paul, sonunda Rakam’ın nereye varmak istediğini anladı.</span></p>

    <p class="duz" xml:lang="tr"><span class="duz1">– Bu cinayetlerden haberdar olduklarını mı düşünüyorsunuz?</span></p>

    <p class="duz" xml:lang="tr"><span class="duz1">– Eğer bu kızlar gerçekten kaçak işçilerse, patronları öncelikle İskele’den yardım istemiştir. Birincisi, ne olup bittiğini öğrenmek için. İkincisi ölenlerin yerine birilerini bulmak için. Ölen kadınlar her şeyden önce para kaybı demek.</span></p>

    <p class="duz" xml:lang="tr"><span class="duz1">– Siz... Siz onların bu işçi kadınları tanıdığını mı ima ediyorsunuz?</span></p>

    <p class="duz" xml:lang="tr"><span class="duz1">– Her dosyada göçmenin bir fotoğrafı bulunur. Paris’teki adresi. İşverenin adı ve adresi de.</span></p>

    <p class="duz" xml:lang="tr"><span class="duz1">Paul başka bir soru sormayı daha göze aldı, ama cevabı biliyordu:</span></p>

    <p class="duz" xml:lang="tr"><span class="duz1">– Bu herifleri tanıyor musunuz?</span></p>

    <p class="duz" xml:lang="tr"><span class="duz1">– Paris’teki İskele’nin patronu Malik Cesur adında biri. Herkes onu Marius olarak tanır. Strasbourg Bulvarı’nda bir konser salonu var. Oğullarından birinin doğumunu bile hatırlıyorum.</span></p>

    <p class="duz" xml:lang="tr"><span class="duz1">Paul’e göz kırptı.</span></p>

    <p class="duz" xml:lang="tr"><span class="duz1">– Yola çıkmayacak mıyız?</span></p>

    <p class="duz" xml:lang="tr"><span class="duz1">Paul, bir kez daha Jean-Louis Schiffer’e hayranlık duydu.</span> <span class="italik">Şeytanla işbirliği yapıyorsunuz?</span> <span class="duz1">Belki Scarbon haklıydı, ama izini sürdüğü böyle bir av için en mükemmel ortakla çalışmayı kim istemezdi ki?</span></p>
  </div>
</body>
</html>