<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>28.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x28">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">28</span></h1>

    <p class="duz" xml:lang="tr"><span class="duz1">Paranoyak psikoz.</span></p>

    <p class="duz" xml:lang="tr"><span class="duz1">Teşhis kesindi. Anna Heymes, kocası ve Eric Ackermann’ın yanı sıra Fransız polis teşkilatına bağlı başka adamlar tarafından kullanılmış olduğunu ileri sürüyordu. Haberi olmadan beynini yıkadıklarını, belleğinin bir kısmını sildiklerini söylüyordu. Estetik ameliyatla yüzünü de değiştirmiş olmalıydılar. Neden, nasıl bilmiyordu, ama kişiliğinin değişmesine sebep olan bir komplonun, bir deneyin kurbanı olmuştu.</span></p>

    <p class="duz" xml:lang="tr"><span class="duz1">Tüm bunları bir çırpıda anlatmıştı, anlatırken de sigarasını orkestra şefinin bageti gibi sallamıştı. Mathilde onu sabırla dinlemiş, bir yandan da genç kadının zayıflığı dikkatini çekmişti; anoreksi, paranoyanın bir belirtisi olabilirdi.</span></p>

    <p class="duz" xml:lang="tr"><span class="duz1">Anna Heymes hikâyesini akıl almaz bir şekilde sonlandırmıştı. Bu sabah banyoda korkunç gerçeği keşfetmiş, kocası onu Ackermann’ın kliniğine götürmeye hazırlanırken yüzündeki yara izlerini görmüştü.</span></p>

    <p class="duz" xml:lang="tr"><span class="duz1">Pencereden kaçmış, tepeden tırnağa silahlı, elleri telsizli sivil polisler peşine takılmıştı. Bir Ortodoks kilisesinde saklanmış, sonra ameliyatıyla ilgili elle tutulur bir kanıt olması için Saint-Antoine Hastanesi’nde yüz röntgeni çektirmişti. Ardından akşama kadar orada burada dolaşmış, güvendiği tek insanın Mathilde Wilcrau’nun yanına sığınmak için gece olmasını beklemişti. Ve işte buradaydı.</span></p>

    <p class="duz" xml:lang="tr"><span class="duz1">Paranoyak psikoz.</span></p>

    <p class="duz" xml:lang="tr"><span class="duz1">Mathilde, Sainte-Anne Hastanesi’nde yüzlerce benzer vakayı tedavi etmişti. Öncelikle krizi gidermek gerekiyordu. Avutucu, teskin edici sözlerle genç kadına 50 miligram Tranxene enjekte etmeyi başarmıştı.</span></p>

    <p class="duz" xml:lang="tr"><span class="duz1">Anna Heymes şimdi, kanepede uyuyordu. Mathilde ise çalışma masasında oturuyordu, her zamanki, alışılagelmiş konumunda.</span></p>

    <p class="duz" xml:lang="tr"><span class="duz1">Laurent Heymes’e telefon etmekten başka yapacak bir şey yoktu. Anna’nın hastaneye kaldırılmasıyla bizzat ilgilenebilir ya da doğrudan Eric Ackermann’a, yani doktoruna da haber verebilirdi. Sıradan bir işti onun için bu.</span></p>

    <p class="duz" xml:lang="tr"><span class="duz1">Öyleyse neden telefon etmiyordu? Bir saatten beri, orada duruyor telefonu eline almıyordu. Karanlıkta, pencereden içeri sızan ışığın altında harelenen eşyalarını hayranlıkla seyrediyordu. Yıllardan beri Mathilde, Rokay üslubu antikalarla, çoğu kocası tarafından satın alınmış eşyalarla kuşatılmış bir haldeydi; boşanırken onları kaybetmemek için büyük bir uğraş vermişti. Önce onun canını sıkmak, onu üzmek içindi bu uğraş, sonra ona ait, onu hatırlatan bir şeylere sahip olmak için bu mücadeleyi verdiğini anlamıştı. Onları asla satmamakta kararlıydı. Bugün bir tapınakta yaşıyordu. Yalnızlık içinde geçen yıllarını hatırlatan cilalı, eski püskü eşyalarla dolu bir mozoleydi burası.</span></p>

    <p class="duz" xml:lang="tr"><span class="duz1">Paranoyak psikoz. Derslerde örnek olarak verilebilecek bir vaka.</span></p>

    <p class="duz" xml:lang="tr"><span class="duz1">Yara izlerinin varlığı dışında. Bu izleri genç kadının alnında, kulaklarında, çenesinde görmüştü. Ayrıca derinin altında, yüzün kemik yapısını desteklemek için yerleştirilmiş vidaları ve implantları da fark etmişti. Scanner de, yapılan cerrahî müdahaleleri bütün ayrıntılarıyla gösteriyordu.</span></p>

    <p class="duz" xml:lang="tr"><span class="duz1">Mathilde, meslek hayatı boyunca çok sayıda paranoyakla karşılaşmıştı, ama yüzlerine kazınmış somut kanıtlarla dolaşanlara rastlamak neredeyse imkânsızdı. Anna Heymes, yüzüne dikilmiş gerçek bir maske taşıyordu. Kırılmış kemiklerini, zayıflatılmış kaslarını gizleyen, yeniden biçimlendirilmiş, dikilmiş etten bir kabuk.</span></p>

    <p class="duz" xml:lang="tr"><span class="duz1">Anlattıkları gerçek olabilir miydi? O adamlar –üstelik de polisler– tarafından böyle bir muameleye maruz kalmış mıydı? Gerçekten onun yüz kemiklerini kırmışlar mıydı? Belleğini silmişler miydi?</span></p>

    <p class="duz" xml:lang="tr"><span class="duz1">Bu olayda onun midesini bulandıran başka bir unsur daha vardı: Eric Ackermann. Yüzü lekelerle ve sivilcelerle kaplı uzun boylu ve kızıl saçlı birini hatırlıyordu. Üniversitede çok sayıdaki taliplerinden biriydi, ama özellikle zekâsıyla dikkati çeken bir tipti.</span></p>

    <p class="duz" xml:lang="tr"><span class="duz1">O yıllarda beyne ve “beynin içinde yolculuğa” karşı büyük bir ilgi duyuyordu. Harvard Üniversitesi’nde Timothy Leary’nin LSD üzerine yaptığı deneyleri takip etmişti ve bu yolla bilincin bilinmeyen bölgelerinin keşfedilebileceğini ileri sürüyordu. Her türlü psikotrop ilacı kullanıyor, yol açtığı etkileri analiz ediyordu. Hatta sırf “etkisini görmek için” diğer öğrencilerin kahvelerine LSD bile atmıştı. Mathilde bu saçmalıkları yeniden hatırladığında gülümsedi. Psikedelik rock, protestocu özgürlük, hippi akımı; hepsi bir dönemdi, gelip geçmişti...</span></p>

    <p class="duz" xml:lang="tr"><span class="duz1">Ackermann, bir gün makinelerin beynin içinde yolculuk yapmayı ve beynin gerçek zamandaki etkinliğini gözlemlemeyi sağlayacağını söylüyordu. Zaman onu haklı çıkarmıştı. Nörolog olmuştu, artık pozitron kamerası veya manyetoansefalografi gibi teknolojiler sayesinde, nörolojinin en iyi uzmanlarından biriydi.</span></p>

    <p class="duz" xml:lang="tr"><span class="duz1">Bu genç kadın üzerinde bir deney yapmış olabilir miydi?</span></p>

    <p class="duz" xml:lang="tr"><span class="duz1">Ajandasında, 1995 yılında Sainte-Anne Fakültesi’ndeki derslerini izlemiş olan bir kız öğrencinin telefon numarasını aradı. Dördüncü çalıştan sonra telefon açıldı.</span></p>

    <p class="duz" xml:lang="tr"><span class="duz1">– Valérie Rannan?</span></p>

    <p class="duz" xml:lang="tr"><span class="duz1">– Benim.</span></p>

    <p class="duz" xml:lang="tr"><span class="duz1">– Ben Mathilde Wilcrau.</span></p>

    <p class="duz" xml:lang="tr"><span class="duz1">– Profesör Wilcrau mu?</span></p>

    <p class="duz" xml:lang="tr"><span class="duz1">Saat gecenin on birini geçmişti, ama sesi oldukça zindeydi.</span></p>

    <p class="duz" xml:lang="tr"><span class="duz1">– Telefonum sizi şüphesiz şaşırttı, özellikle de bu saatte...</span></p>

    <p class="duz" xml:lang="tr"><span class="duz1">– Ne istiyorsunuz?</span></p>

    <p class="duz" xml:lang="tr"><span class="duz1">– Size birkaç soru sormak istemiştim, biliyorsunuz, doktora tezinizle ilgili olarak. Çalışmanız zihinsel manipülasyonlar ve duyumsal izolasyonlar hakkındaydı, değil mi?</span></p>

    <p class="duz" xml:lang="tr"><span class="duz1">– O tarihlerde, bu konuyla ilgili gibi görünmüyordunuz.</span></p>

    <p class="duz" xml:lang="tr"><span class="duz1">Mathilde, bu cevapta saldırgan bir tavır olduğunu fark etti. Kızın tez hocalığını yapmayı reddetmişti. Çünkü bu araştırma konusuna inanmıyordu. Onun için, beyin yıkamak daha çok bir hayal, gerçekleşmesi imkânsız bir ütopyaydı. Gülümseyerek sesini yumuşattı:</span></p>

    <p class="duz" xml:lang="tr"><span class="duz1">– Evet, biliyorum. Oldukça kuşkucuydum. Ama bugün ivedilikle yazmam gereken bir makale için bilgiye ihtiyacım var.</span></p>

    <p class="duz" xml:lang="tr"><span class="duz1">– Buyurun, sizi dinliyorum.</span></p>

    <p class="duz" xml:lang="tr"><span class="duz1">Mathilde nereden başlayacağını bilmiyordu. Hatta ne öğrenmek istediğinden bile emin değildi. Ama bir yerden başlaması gerekiyordu.</span></p>

    <p class="duz" xml:lang="tr"><span class="duz1">– Tezinizin sinopsisinde, bir insanın belleğini silmenin mümkün olduğunu yazmıştınız. Bu... yani bu gerçekten mümkün mü?</span></p>

    <p class="duz" xml:lang="tr"><span class="duz1">– Bu teknikler 50’li yıllarda alabildiğine gelişti.</span></p>

    <p class="duz" xml:lang="tr"><span class="duz1">– Daha çok Sovyetler mi bu teknikleri kullanıyordu?</span></p>

    <p class="duz" xml:lang="tr"><span class="duz1">– Ruslar, Çinliler, Amerikalılar, herkes. Soğuk Savaş döneminin en önemli silahlarından biriydi. Belleği silmek. İnançları yok etmek. Kişilikleri biçimlendirmek.</span></p>

    <p class="duz" xml:lang="tr"><span class="duz1">– Hangi yöntemleri kullanıyorlardı?</span></p>

    <p class="duz" xml:lang="tr"><span class="duz1">– Hep aynı: elektroşok, ilaçlar, duyumsal izolasyon.</span></p>

    <p class="duz" xml:lang="tr"><span class="duz1">Bir sessizlik oldu.</span></p>

    <p class="duz" xml:lang="tr"><span class="duz1">– Hangi ilaçlar? diye sordu yeniden Mathilde.</span></p>

    <p class="duz" xml:lang="tr"><span class="duz1">– Ben özellikle CİA’nın programı üzerinde çalıştım: MK-Ultra. Amerikalılar sedatiflerden yararlanıyordu. Fenotrazin. Sodyum amital. Klorpromazin.</span></p>

    <p class="duz" xml:lang="tr"><span class="duz1">Mathilde bu ilaçları biliyordu; psikiyatrinin ağır toplarıydı. Hastanelerde bu ilaçları genel bir ad altında, “kimyasal gömlek” diye tanımlıyorlardı. Ama aslında bunların her biri insanın pestilini çıkaran, zihnini öğüten ilaçlardı.</span></p>

    <p class="duz" xml:lang="tr"><span class="duz1">– Yu duyumsal izolasyon?</span></p>

    <p class="duz" xml:lang="tr"><span class="duz1">Valérie Rannan bıyık altından güldü:</span></p>

    <p class="duz" xml:lang="tr"><span class="duz1">– En gelişmiş deneyler, 1954’ten itibaren, Kanada’da, Montreal’deki bir klinikte yapılmaya başlandı. Psikiyatrlar önce hastalarına, ki bunların çoğu depresif hastalardı, sorular soruyordu. Onları, kendilerini utandıran suçlarını, arzularını itiraf etmeye zorluyorlardı. Sonra onları zifirî karanlık bir odaya, döşemeyi, tavanı, ve duvarları göremedikleri bir odaya kapatıyorlardı. Ardından kafalarına Amerikan futbolu oynayan sporcuların giydikleri kasklardan takıyorlardı; bu kasklardan kulaklarına itiraflarından alınmış bazı bölümlerden bir yayın yapılıyordu. Kadınlar sürekli olarak hep aynı kelimeleri, itiraflarının en can sıkıcı, en dayanılmaz kısımlarını dinliyordu. Tek dinlenme zamanları elektroşok seansları ve kimyasal uyku kürleriydi.</span></p>

    <p class="duz" xml:lang="tr"><span class="duz1">Mathilde, divanda uyuyan Anna’ya baktı. Göğsü yavaş yavaş inip kalkıyor, düzenli nefes alıyordu. Kız devam etti:</span></p>

    <p class="duz" xml:lang="tr"><span class="duz1">– Hasta ismini, geçmişini hatırlamadığında, bütün iradesi yok olduğunda, asıl koşullandırma o zaman başlıyordu. Kaskın içindeki bantlar değiştiriliyordu: verilen komutlarla, tekrarlanan buyruklarla yeni kişilik biçimlendiriliyordu.</span></p>

    <p class="duz" xml:lang="tr"><span class="duz1">Diğer tüm psikiyatrlar gibi Mathilde de bu sapkınlıklardan söz edildiğini duymuştu, ama ne denli etkili olduğunu ve ne denli başarıya ulaştığını bilmiyordu, aslında inanmıyordu da.</span></p>

    <p class="duz" xml:lang="tr"><span class="duz1">– Ne tür sonuçlar alındı? diye sordu.</span></p>

    <p class="duz" xml:lang="tr"><span class="duz1">– Amerikalılar, sadece zombiler yarattılar. Rusların ve Çinlilerin, birbirine hemen hemen çok yakın yöntemler kullanarak biraz daha başarılı oldukları söylenebilir. Kore Savaşı’ndan sonra, yedi binden fazla Amerikalı esir, ülkelerine tamamen komünist değerleri benimsemiş olarak döndü. Kişilikleri koşullandırılmıştı.</span></p>

    <p class="duz" xml:lang="tr"><span class="duz1">Mathilde omuzlarını ovuşturdu; bir mezar soğukluğu vücudunu titretmişti.</span></p>

    <p class="duz" xml:lang="tr"><span class="duz1">– Günümüzde de, bu alanda çalışmayı sürdüren laboratuvarlar olduğunu düşünüyor musunuz?</span></p>

    <p class="duz" xml:lang="tr"><span class="duz1">– Elbette.</span></p>

    <p class="duz" xml:lang="tr"><span class="duz1">– Ne tür laboratuvarlar?</span></p>

    <p class="duz" xml:lang="tr"><span class="duz1">Valérie alaycı bir kahkaha attı.</span></p>

    <p class="duz" xml:lang="tr"><span class="duz1">– Siz gerçekten şaşırmışsınız. Yüzlerce askerî araştırma merkezinden söz ediliyor. Bütün silahlı kuvvetler beynin manipülasyonu üzerinde çalışıyor.</span></p>

    <p class="duz" xml:lang="tr"><span class="duz1">– Fransa’da da mı?</span></p>

    <p class="duz" xml:lang="tr"><span class="duz1">– Fransa’da, Almanya’da, Japonya’da, ABD’de. Yeterli teknolojik araç gerece sahip olan her yerde. Sürekli yeni kimyasal ürünler deneniyor. Bugünlerde, yaşanılan son on iki saatle ilgili her şeyi silen bir kimyasal üründen, GHB’den çok söz ediliyor. Ona “ırz düşmanı ilaç” adını vermişler, çünkü ilacı alan kız hiçbir şey hatırlamıyor. Askerlerin bu tür kimyasal ürünler üzerinde çalıştığından eminim. Beyin, hâlâ dünyadaki en tehlikeli silah.</span></p>

    <p class="duz" xml:lang="tr"><span class="duz1">– Çok teşekkür ederim Valérie.</span></p>

    <p class="duz" xml:lang="tr"><span class="duz1">Kız şaşırmıştı:</span></p>

    <p class="duz" xml:lang="tr"><span class="duz1">– Daha belirgin kaynaklar istemiyor musunuz? Bir bibliyografya mesela?</span></p>

    <p class="duz" xml:lang="tr"><span class="duz1">– Teşekkür ederim. Gerekirse sizi ararım.</span></p>
  </div>
</body>
</html>