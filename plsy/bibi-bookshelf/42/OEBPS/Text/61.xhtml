<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>61.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x61">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">61</span></h1>

    <p class="duz" xml:lang="tr"><span class="duz1">Hepsi oradaydı.</span></p>

    <p class="duz" xml:lang="tr"><span class="duz1">Paul, onları kıyafetlerine göre sınıflandırabilirdi. Beauvau Meydanı’nın, siyah paltolu ve ayakkabıları cilalı önemli şahsiyetleri, doğuştan farklı kişiler gibi yas tutuyordu; şube komiserleri ve amirleri yeşil kamuflaj elbiseleri içinde orman kaçkını avcılara benziyordu; OPJ polisleri, deri ceketleri ve kırmızı kolluklarıyla milis kuvvetlerine katılmış pezevenkleri andırıyordu. İçlerinden çoğu, rütbesi ve görevi ne olursa olsun bıyıklıydı. Bu, diğerlerinden üstün olduklarını gösteren bir işaret, bir etiketti. Resmî kimlik kartları üzerindeki kokart kadar önemliydi.</span></p>

    <p class="duz" xml:lang="tr"><span class="duz1">Paul, columbariumun önüne park etmiş, tepe lambaları sessizce dönen polis minibüslerinin ve devriye arabalarının arasından geçti. Binalar arasına gerilmiş, üzerinde “polis” yazan şeridi kimseye gözükmeden aştı.</span></p>

    <p class="duz" xml:lang="tr"><span class="duz1">Polis tarafından çembere alınmış alana girdikten sonra, sıra kemerlerin altına, sol tarafa yöneldi ve bir sütunun arkasına gizlendi. Etrafı hayranlıkla seyredecek vakti yoktu; duvarlarını isimlerin ve çiçeklerin kapladığı uzun galeriler, ölülerin anısının, suyun üzerini kaplayan bir sis tabakası gibi kendini hissettirdiği, saygının ön planda olduğu kutsal bir ortam. Bahçede duran polislere dikkatle bakmaya başladı, içlerinden bazılarını tanıyor olmalıydı.</span></p>

    <p class="duz" xml:lang="tr"><span class="duz1">İlk tanıdık kişi Philippe Charlier’ydi. Kalın, yün paltosunun içinde Yeşil Dev, lakabına layık bir görüntü arz ediyordu. Onun yanında, beyzbol kasketi ve deri ceketiyle Christophe Beauvanier vardı. Bu gece Schiffer tarafından sorguya çekilen bu iki polis, çakallar gibi daha ceset soğumadan hızla buraya gelmiş olmalıydı. Paul, onların biraz uzağında duran Cumhuriyet Savcısı Jean-Pierre Guichard’ı, Louis-Blanc Karakolu Komiseri Claude Monestier’yi ve bu boktan işte Schiffer’le birlikte çalıştığını bilen birkaç kişiden biri olan Yargıç Thierry Bomarzo’yu fark etti. Bu resmî tablonun onun için ne anlam ifade ettiğini gayet iyi biliyordu: meslek hayatı bu kaostan yara almadan kurtulamayacaktı.</span></p>

    <p class="duz" xml:lang="tr"><span class="duz1">Ama, en şaşırtıcı olanı, OCRTİS’in şefi Morencko ile Narkotik’in patronu Pollet’nin de bu tabloda yer almasıydı. Emekliye ayrılmış sıradan bir müfettişin ölümü için bu kadar zevat çok fazlaydı. Paul, onun, patladıktan sonra gerçek gücü ortaya çıkan bir bomba olduğunu düşündü.</span></p>

    <p class="duz" xml:lang="tr"><span class="duz1">Hep sütunların arkasına gizlenerek biraz daha yaklaştı. Kafasında yüzlerce soru vardı. Ama bir gerçek gözünden kaçmadı. Bahçedeki bu asık suratlı insan kalabalığı tuhaf bir şekilde Türkeş’in cenazesine katılanları hatırlatıyordu. Aynı debdebe, aynı yüz ifadeleri, aynı bıyıklar. Jean-Louis Schiffer de, kendi tarzında bir devlet töreni yaptırtmayı başarmıştı.</span></p>

    <p class="duz" xml:lang="tr"><span class="duz1">Bahçenin dip tarafında, bir yer altı girişinin yakınına park etmiş bir ambulans gördü. Beyaz önlüklü ambulans görevlileri sigara tellendirerek üniformalı polislerle sohbet ediyordu. Cesedi görmek için Olay Yeri İnceleme Bürosu polislerinin işlerini bitirmesini bekliyor olmalıydılar. Demek ki Schiffer hâlâ içerideydi.</span></p>

    <p class="duz" xml:lang="tr"><span class="duz1">Paul gizlendiği yerden çıktı ve girişe doğru yöneldi, kurtbağırlarının oluşturduğu çiti kendine siper etmişti. Tam merdivene ulaşmıştı ki bir ses onu durdurdu:</span></p>

    <p class="duz" xml:lang="tr"><span class="duz1">– Hayır! Oradan geçemezsiniz!</span></p>

    <p class="duz" xml:lang="tr"><span class="duz1">Döndü ve kimliğini uzattı. Polis bir anlık bir şaşkınlık yaşadı ve heyecandan hazır ola geçti. Paul hiçbir şey söylemeden, adamı şaşkınlığıyla baş başa bırakıp, ferforje ana kapıya kadar merdivenleri indi.</span></p>

    <p class="duz" xml:lang="tr"><span class="duz1">Önce, tünelleri ve sahanlıklarıyla, bir maden ocağının labirentlerine girmiş gibi hissetti kendini. Sonra gözleri karanlığa alıştı ve içerisini daha iyi algılamaya başladı. İki yanında, üzerinde isimler ve cam vazolar içinde çiçeklerin bulunduğu binlerce yuvanın yer aldığı siyah ve beyaz yollar uzayıp gidiyordu. Mağara adamlarının yaşadığı, bir kayaya oyulmuş bir şehri andırıyordu.</span></p>

    <p class="duz" xml:lang="tr"><span class="duz1">Alt katları havalandırmak için açılmış bir bacadan aşağı baktı. İkinci bodrumdan beyaz bir ışık geliyordu; polis laboratuvarının adamları aşağıdaydı. Yeni bir merdiven buldu ve indi. Işığa doğru yaklaştıkça, içerisi aydınlanacağına tam tersine loşlaşıyordu sanki. Tuhaf bir koku burun deliklerinden içeri nüfuz ediyordu: sert, yakıcı, madenî bir koku.</span></p>

    <p class="duz" xml:lang="tr"><span class="duz1">İkinci bodruma ulaşınca, sağ tarafa yöneldi. Artık ışığı değil, kokuyu izliyordu. İlk dönemeci kıvrıldığında, beyaz iş tulumları ve boneleriyle teknisyenleri gördü. Birçok galerinin kesiştiği yere karargâhlarını kurmuşlardı. Plastik örtülerin üzerine koydukları krom rengi valizleri açıktı, deney tüpleri, küçük şişeler, atomizörler dışarıdaydı... Paul gürültü etmeden yaklaştı; iki teknisyenin arkası dönüktü.</span></p>

    <p class="duz" xml:lang="tr"><span class="duz1">Öksürmemesi imkânsızdı; her yer toz içindeydi. Adamlar ona doğru döndü; yüzlerinde ters “Y” biçiminde maskeler vardı. Paul, bir kez daha kimliğini gösterdi. Böcek kafalılardan biri, eldivenli ellerini kaldırarak “hayır” anlamında bir işaret yaptı.</span></p>

    <p class="duz" xml:lang="tr"><span class="duz1">Boğuk bir ses duyuldu; hangisinin konuştuğunu anlamak zordu.</span></p>

    <p class="duz" xml:lang="tr"><span class="duz1">– Üzgünüm. İpucu araştırmasına başladık.</span></p>

    <p class="duz" xml:lang="tr"><span class="duz1">– Sadece bir dakika. O adam benim ortağımdı. Kahrolasıcalar, bunu anlayamıyor musunuz, ha?</span></p>

    <p class="duz" xml:lang="tr"><span class="duz1">İki ters “Y” birbirine baktı. Birkaç saniye geçti. Sonra teknisyenlerden biri valizinden bir maske çıkardı.</span></p>

    <p class="duz" xml:lang="tr"><span class="duz1">– Üçüncü yol, dedi. Projektörleri izle. Ve hep yerdeki kalasların üzerinden yürü. Asla zemine basma.</span></p>

    <p class="duz" xml:lang="tr"><span class="duz1">Paul maskeyi takmadan yürümeye başladı. Adam onu durdurdu:</span></p>

    <p class="duz" xml:lang="tr"><span class="duz1">– Tak şunu. Aksi takdirde nefes alamazsın.</span></p>

    <p class="duz" xml:lang="tr"><span class="duz1">Paul, yumurta kabuğu kadar beyaz maskeyi homurdanarak yüzüne taktı. Sol taraftaki birinci yol boyunca yerleştirilmiş kalasların üstünde yürüdü, her kesişme noktasına konmuş projektörlerin kablolarının üzerinden atlıyordu. Gitgide havadaki gri toz taneciklerinin yoğunluk kazandığı yolda, mezar yuvalarının ve ölü hakkındaki yazıların yer aldığı duvar –sanki ona hiç bitmeyecekmiş gibi gelen– boyunca ilerledi.</span></p>

    <p class="duz" xml:lang="tr"><span class="duz1">Sonunda, bir köşeyi dönünce, adamların yaptığı uyarının sebebini anladı.</span></p>

    <p class="duz" xml:lang="tr"><span class="duz1">Halojen ışıkların altında, her yer griydi: zemin, bölmeler, tavan. Ölülerin külleri, mermilerin parçaladığı yuvalardan dışarı saçılmıştı. Yerde onlarca urna vardı, içindeki küller duvarlardan dökülmüş alçıyla ve molozla karışmıştı.</span></p>

    <p class="duz" xml:lang="tr"><span class="duz1">Paul, duvarlardaki iki farklı silahtan çıkmış mermi deliklerini gördü: biri büyük kalibreli, Shotgun tipi bir silahtı, diğeriyse 9 milimetrelik ya da 45’lik yarı otomatik bir tabancaydı.</span></p>

    <p class="duz" xml:lang="tr"><span class="duz1">Biraz daha ilerledi, Ay yüzeyini andıran bu manzaraya şaşkınlıkla bakıyordu. Filipinler’de bir volkan püskürmesi sonucu lavların altında kalmış şehirlerin fotoğraflarını görmüştü. Soğumuş lavla kaplı sokaklar. Kucaklarında taşlaşmış çocuklarını taşıyan şaşkın insanlar. İşte şimdi önünde buna benzer bir manzara vardı.</span></p>

    <p class="duz" xml:lang="tr"><span class="duz1">Bir başka sarı “girilmez” şeridini geçti, sonra, birden, yolun sonunda onu gördü.</span></p>

    <p class="duz" xml:lang="tr"><span class="duz1">Schiffer bir pislik gibi yaşamıştı.</span></p>

    <p class="duz" xml:lang="tr"><span class="duz1">Bir pislik gibi ölmüştü.</span></p>

    <p class="duz" xml:lang="tr"><span class="duz1">Vücudunun her tarafı gri tozla kaplıydı, kasılmıştı, profilden bakıldığında sağ bacağı pardösüsünün altına doğru kıvrılmıştı, sağ eli havada, bir horoz ayağı gibi büzülmüştü. Kafatasından geri kalan kısmı bir kan gölünün içindeydi, sanki en karamsar, en karanlık hayallerinden biri kafasının içinde infilak etmişti.</span></p>

    <p class="duz" xml:lang="tr"><span class="duz1">Yüzünün hali çok kötüydü. Suratını kaplayan küller bile yaraların korkunçluğunu gizleyemiyordu. Gözü oyulmuştu; hatta gözçukuruyla birlikte parçalanmıştı. Boğazında, alnında, yanaklarında kesikler vardı. Bu kesiklerden biri, en uzun ve derin olanı, gözçukurundan dudaklarının kenarına kadar uzanıyor ve dişetlerini açığa çıkarıyordu. Ağzı sanki tuhaf bir biçimde sırıtmış gibiydi.</span></p>

    <p class="duz" xml:lang="tr"><span class="duz1">Paul şiddetli bir bulantıyla iki büklüm oldu ve maskesini çıkardı. Ama midesi boştu. Acıyla kıvranırken, şu ana kadar aklının bir köşesinde tuttuğu sorular bir bir dökülmeye başladı: neden Schiffer buraya gelmişti? Onu kim öldürmüştü? Bu derece barbarlığın sebebi neydi?</span></p>

    <p class="duz" xml:lang="tr"><span class="duz1">Birden dizlerinin üzerine çöktü ve hıçkırıklara boğuldu. Birkaç saniye içinde gözyaşları oluk oluk akmaya başladı, ne gözyaşlarına hâkim olabiliyor ne de onları silmeyi düşünebiliyordu.</span></p>

    <p class="duz" xml:lang="tr"><span class="duz1">Schiffer’e ağlamıyordu.</span></p>

    <p class="duz" xml:lang="tr"><span class="duz1">Öldürülen kadınlara da ağlamıyordu.</span></p>

    <p class="duz" xml:lang="tr"><span class="duz1">Kendisine ağlıyordu.</span></p>

    <p class="duz" xml:lang="tr"><span class="duz1">Yalnızlığına ve içinde bulunduğu açmaza ağlıyordu.</span></p>

    <p class="duz" xml:lang="tr"><span class="duz1">– Konuşmak için biraz vaktiniz var mı?</span></p>

    <p class="duz" xml:lang="tr"><span class="duz1">Paul hızla arkasına döndü.</span></p>

    <p class="duz" xml:lang="tr"><span class="duz1">Şimdiye kadar hiç görmediği, maske takmamış, tozdan mavimsi bir renk almış uzun boyuyla bir sarkıtı andıran, gözlüklü bir adam ona gülümsüyordu.</span></p>
  </div>
</body>
</html>