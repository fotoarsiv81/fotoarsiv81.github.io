<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>55.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x55">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">55</span></h1>

    <p class="duz" xml:lang="tr"><span class="duz1">Pardösülü adam silahını ateşledi.</span></p>

    <p class="duz" xml:lang="tr"><span class="duz1">Mathilde kendini yere attı. Zemine temas ettiği anda, adamın tüfeğini daha yeni ateşlediğini gördü. Alçı molozlarının arasında yuvarlandı. İşte o esnada ikinci gerçek kafasına dank etti: ilk olarak ateş eden Anna’ydı; otomatik tabancasını mezar yuvasının içine saklamış olmalıydı.</span></p>

    <p class="duz" xml:lang="tr"><span class="duz1">Etraf silah sesleriyle çınlıyordu. Mathilde bir köşeye büzüldü, kafasını ellerinin arasına almıştı. Tepesinin üstündeki mezar yuvaları parçalanıyor, kırılan urnalar ve içindeki küller etrafa saçılıyordu. Küller üzerinde dökülünce bağırmaya başladı. Galerinin içini gri bir duman bulutu kaplamıştı, kurşunlar havada vızıldıyor, çarptıkları yerden sekiyordu. Toz bulutlarının arasından mermer köşelere çarpan mermilerin çıkardığı kıvılcımları, molozlardan seken mermileri, yerde yuvarlanan, arkalarında gümüş parlaklığında izler bırakarak yerde zıplayan urnaları görüyordu. Koridor, altın ve demir karışımı bir cehennemi andırıyordu.</span></p>

    <p class="duz" xml:lang="tr"><span class="duz1">Biraz daha büzüldü. Kurşunlar vazoları parçalıyor, çiçekler etrafa dağılıyordu. Kurşun isabet eden urnalar kırılıyor, içleri bir anda boşalıyordu. Yerde sürünmeye başladı, gözleri kapalıydı, her silah sesinde irkilip sıçrıyordu.</span></p>

    <p class="duz" xml:lang="tr"><span class="duz1">Birden silah sesleri kesildi.</span></p>

    <p class="duz" xml:lang="tr"><span class="duz1">Mathilde olduğu yerde kaldı, gözlerini açmak için birkaç saniye bekledi.</span></p>

    <p class="duz" xml:lang="tr"><span class="duz1">Hiçbir şey göremedi.</span></p>

    <p class="duz" xml:lang="tr"><span class="duz1">Galeri, bir volkan püskürmesi sonrasını hatırlatıyordu, etraf küllerle kaplıydı. Pis bir barut kokusu molozlara karışıyor, nefes almayı zorlaştırıyordu.</span></p>

    <p class="duz" xml:lang="tr"><span class="duz1">Mathilde yerinden kımıldamaya cesaret edemedi. Bir ara Anna’ya seslenmeyi düşündü, ama vazgeçti. Katile yerine belli etmeye gerek yoktu.</span></p>

    <p class="duz" xml:lang="tr"><span class="duz1">Tüm bunları düşünürken, bir yandan da elleriyle vücudunu yokladı, yaralanmamıştı. Yeniden gözlerini kapattı ve dikkat kesildi. Çevresinde ne bir soluk sesi ne de inleme duyuyordu, hâlâ düşmekte olan birkaç molozdan çıkan gürültünün dışında başka bir ses yoktu.</span></p>

    <p class="duz" xml:lang="tr"><span class="duz1">Anna neredeydi?</span></p>

    <p class="duz" xml:lang="tr"><span class="duz1">Adam neredeydi?</span></p>

    <p class="duz" xml:lang="tr"><span class="duz1">Yoksa ikisi birden ölmüş müydü?</span></p>

    <p class="duz" xml:lang="tr"><span class="duz1">Bir şeyler görebilmek amacıyla gözlerini kıstı. Sonunda, iki-üç metre uzaktaki bir lambadan yayılan solgun ışığı gördü. Onar metre aralıklarla yerleştirilmiş bu lambaların columbariumun içindeki yolu aydınlattığını hatırlıyordu. Ama gideceği yol hangisiydi? Koridorun girişindeki yol olabilir miydi? Çıkış hangi taraftaydı? Sağda mı yoksa solda mı?</span></p>

    <p class="duz" xml:lang="tr"><span class="duz1">Öksürmemek için büyük bir çaba sarf etti, tükürüğünü yuttu, sonra, gürültü etmeden, bir dirseği üzerinde doğruldu. Sol tarafa doğru dizlerinin üzerinde ilerlemeye başladı, molozlara, yere saçılmış mermi kovanlarına değmemeye, vazolardan dökülmüş sulara basmamaya gayret ediyordu...</span></p>

    <p class="duz" xml:lang="tr"><span class="duz1">Birden önünü bir sis bulutu kapladı.</span></p>

    <p class="duz" xml:lang="tr"><span class="duz1">Baştan ayağa gri bir gölge yolunu kesmişti: katil.</span></p>

    <p class="duz" xml:lang="tr"><span class="duz1">Bağırmak istedi, ama bir el ağzını kapattı. Mathilde, ona bakan gözlerdeki ifadeyi okudu:</span> <span class="italik">Bağırırsan, ölürsün.</span> <span class="duz1">Bir tabancanın namlusu boğazına dayandı. Dehşet içinde gözlerini kırpıştırarak, anladığını belirtti. Adam yavaşça ellerini Mathilde’in ağzından çekti. Hâlâ yalvaran gözlerle katile bakıyor, onun kendi üzerindeki hâkimiyetini kabul ettiğini anlatmaya çalışıyordu.</span></p>

    <p class="duz" xml:lang="tr"><span class="duz1">Aynı esnada, iğrenç bir duygu tüm bedenini sardı. Başına, ölüm korkusundan çok daha kötü bir şey gelmişti: altına yapmıştı.</span></p>

    <p class="duz" xml:lang="tr"><span class="duz1">Büzgenkasları gevşemişti.</span></p>

    <p class="duz" xml:lang="tr"><span class="duz1">İdrar ve dışkı bacaklarının arasından akıyor, naylon çoraplarını ıslatıyordu.</span></p>

    <p class="duz" xml:lang="tr"><span class="duz1">Adam onu saçlarından yakaladı ve yerde sürüklemeye başladı. Mathilde bağırmamak için dudaklarını ısırıyordu. Vazoların, çiçeklerin ve insan küllerinin arasından, duman tabakasının içinden geçtiler.</span></p>

    <p class="duz" xml:lang="tr"><span class="duz1">Birkaç kez galerilerin içinde dolandılar. Hâlâ yerlerde sürüklenen Mathilde tozların üstünde bir iz bırakarak kayıyordu. Bacakları yere çarpıyor, ama bu çarpmalardan en ufak bir gürültü dahi çıkmıyordu. Ağzını açtı, ama bir ses çıkarmaya muvaffak olamadı. Hıçkırıyor, inliyor, dudaklarının arasından hırıldar gibi sesler çıkarıyordu, ama toz her şeyi emiyordu. Tüm acısına rağmen, sessiz kalmanın kendisi için daha iyi olacağını anlamıştı. En ufak bir gürültüde adam onu öldürebilirdi.</span></p>

    <p class="duz" xml:lang="tr"><span class="duz1">Basamak ilerleyişlerini yavaşlatmıştı. Bir an için adamın ellerini gevşettiğini hissetti. Sonra onu yeniden saçlarından sıkıca kavradı ve birkaç basamak boyunca yukarı doğru sürükledi. Mathilde tüm vücudunun kasıldığını hissetti. Başından belkemiğine kadar büyük bir acı dalgası yayıldı. Sanki yüzünün derisini cımbızla çekiyorlardı. Ağırlaşmış, ıslanmış, sidik ve bok kokan bacakları hâlâ çırpınıyordu. Kalçalarının, uyluklarının bokla sıvanmış olduğunu hissediyordu.</span></p>

    <p class="duz" xml:lang="tr"><span class="duz1">Yeniden durdular.</span></p>

    <p class="duz" xml:lang="tr"><span class="duz1">Bu duraklama sadece bir saniye sürdü, ama bu yeterli olmuştu.</span></p>

    <p class="duz" xml:lang="tr"><span class="duz1">Mathilde, ne olup bittiğini görmek için hafifçe doğruldu. Anna’nın gölgesi gri toz dumanın içinde karaltı halinde duruyordu, katil gürültü etmeden silahını ona doğru çevirmişti.</span></p>

    <p class="duz" xml:lang="tr"><span class="duz1">Mathilde, son bir gayretle, Anna’yı uyarmak için dizlerinin üzerinde doğruldu.</span></p>

    <p class="duz" xml:lang="tr"><span class="duz1">Artık çok geçti; adam tetiğe bastı, silah büyük bir gürültüyle ateş aldı.</span></p>

    <p class="duz" xml:lang="tr"><span class="duz1">Ama düşündüğü şey olmadı. Siluet binlerce parçaya bölündü ve küllerin üzerine dolu gibi yağdı. Aynı esnada adam uludu. Mathilde kendini kurtardı ve yan tarafa devrildi, basamakların dibine kadar yuvarlandı.</span></p>

    <p class="duz" xml:lang="tr"><span class="duz1">Düşerken ne olup bittiğini anlamıştı. Katil, Anna’ya değil, kendi aksini gördüğü, tozdan kir içinde kalmış camlı bir kapıya ateş etmişti. Mathilde sırtüstü yere çarptı ve o anda, gördüğü şeye inanmakta zorluk çekti. Ensesini zemine vurduğu sırada, tozdan grileşmiş gerçek Anna’nın tavan penceresinin içine gizlenmiş olduğunu fark etti. Onları, orada, ölülerin üstünde bekliyordu.</span></p>

    <p class="duz" xml:lang="tr"><span class="duz1">Tam o esnada Anna sıçradı. Sol eliyle bir mezar yuvasına tutanarak var gücüyle adamın üzerine atladı. Diğer elinde kırık bir cam parçası vardı. Keskin kenarı adamın yüzüne saplandı.</span></p>

    <p class="duz" xml:lang="tr"><span class="duz1">Katil silahını ona yönelttiği anda, bıçak gibi kullandığı cam parçasını geri çekmişti. Ardından da ikincisi, Anna hâlâ saplamaya devam ediyordu. Kırık cam parçası şakağa girdi ve tuhaf bir ses çıkararak eti parçaladı. Başka bir mermi havada vızıldadı. Anna onu duvara yapıştırmıştı.</span></p>

    <p class="duz" xml:lang="tr"><span class="duz1">Alın, şakaklar, ağız; Anna önüne gelen yere saplamaya devam ediyordu. Katilin suratı parçalanmış, her yerinden kan fışkırıyordu. Adam sendeledi, silahını düşürdü, sanki katil arıların saldırısına uğramış gibi çırpınıyordu.</span></p>

    <p class="duz" xml:lang="tr"><span class="duz1">Anna son darbeyi indirmeye hazırdı. Bütün ağırlığıyla adama çullandı. Yere yuvarlandılar. Kırık cam parçasını adamın sağ yanağına sapladı. Var gücüyle bastırdı, yanağı boydan boya parçaladı, artık dişetleri görünüyordu.</span></p>

    <p class="duz" xml:lang="tr"><span class="duz1">Mathilde, dirsekleriyle destek alarak, yerde sırtüstü sürünüyordu. Gözlerini bu vahşi mücadeleden ayırmadan, bağırıyor, çığlık atıyordu.</span></p>

    <p class="duz" xml:lang="tr"><span class="duz1">Anna sonunda elindeki cam parçasını bıraktı ve doğruldu. Adam, kül yığınının içinde, ellerini kollarını şuursuzca hareket ettirerek gözçukuruna saplanmış camı çıkarmaya çalışıyordu. Anna tabancayı yerden aldı ve can çekişmekte olan adamın kollarını iki yana açtı. Gözçukurundaki cam parasını yakaladı ve bir burgu gibi döndürerek biraz daha bastırdı. Mathilde bu sahneden gözlerini kaçırmak istedi, ama başaramadı. Anna tabancanın namlusunu fırın gibi açık ağzın içine soktu ve tetiği çekti.</span></p>
  </div>
</body>
</html>