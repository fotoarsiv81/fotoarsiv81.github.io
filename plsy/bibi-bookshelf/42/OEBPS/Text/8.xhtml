<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>8.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x8">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">8</span></h1>

    <p class="duz" xml:lang="tr"><span class="duz1">Paul aradığı binayı bulduğunda kahkahalarla gülmemek için zor tuttu kendini. Çevre duvarları ve kule biçimindeki iki çanıyla, Longères’deki Yaşlı Polisler Evi bir hapisaneyi andırıyordu.</span></p>

    <p class="duz" xml:lang="tr"><span class="duz1">Duvarın öte tarafında bu benzerlik daha da artıyordu. Avlu at nalı biçiminde yerleştirilmiş üç ana binayla çevriliydi, binaların ön cephesinde birbirine bağlanan siyah kemerli geçitler vardı. Birkaç adam yağmura meydan okurcasına petanque<a class="calibre1" href="#footnote-231-1" id="footnote-231-1-backlink">[1]</a> oynamak için toplanmıştı; üzerlerinde eşofman vardı ve dünyanın herhangi bir yerindeki bir cezaevinde bulunan tutuklulara benziyorlardı. Onların biraz uzağında, üniformalı üç polis, kuşkusuz bir aile büyüğünü ziyarete gelmişlerdi, birer gardiyan edasıyla dolaşıyordu.</span></p>

    <p class="duz" xml:lang="tr"><span class="duz1">Paul, durumun gülünçlüğünün tadını çıkarıyordu. Longères’deki bu yaşlılarevi, Ulusal Polis Teşkilatı Yardım Sandığı tarafından finanse ediliyordu ve tüm polislere açık en önemli düşkünler yurduydu. Bu merkez “herhangi bir psikosomatik rahatsızlığı veya alkol problemi” olmamak koşuluyla her kademeden polisi ve emniyet mensubunu kabul ediyordu. Paul, bu huzur dolu sığınağın, kapalı alanları ve erkek nüfusuyla, diğerlerinden farksız, basit bir yaşlılarevi olduğunu biliyordu.</span></p>

    <p class="duz" xml:lang="tr"><span class="duz1">Ana binanın girişine ulaştı ve camlı kapıyı itip içeri girdi. Kare biçimli, oldukça loş bir hol, buzlu camlı küçük bir pencerenin bulunduğu merdivene açılıyordu. İçeriye bir vivariumun sıcak ve boğucu havası hâkimdi, her tarafa ağır bir ilaç ve idrar kokusu sinmişti.</span></p>

    <p class="duz" xml:lang="tr"><span class="duz1">Sol tarafa, kanatları olmayan kapıya doğru yöneldi, içerden keskin bir yemek kokusu geliyordu. Öğlen vaktiydi. Pansiyonerler yemekte olmalıydı.</span></p>

    <p class="duz" xml:lang="tr"><span class="duz1">Sarı duvarları olan, zemini kan kırmızısı muşambayla kaplı bir yemekhanede buldu kendini. İçerde inoxtan uzun masalar vardı; tabaklar ile çatal ve bıçaklar özenle yerleştirilmişti; çorba dolu tencerelerden dumanlar yükseliyordu. Her şey yerli yerindeydi, ama salon bomboştu.</span></p>

    <p class="duz" xml:lang="tr"><span class="duz1">Yandaki odadan gürültüler geliyordu. Paul gürültü patırtının geldiği tarafa yöneldi, ayaklarının pıhtılaşmış zemine gömüldüğünü hissediyordu. Buradaki her ayrıntı ortama hâkim genel uyuşuklukla uyum içindeydi; insan attığı her adımda biraz daha yaşlandığını hissediyordu.</span></p>

    <p class="duz" xml:lang="tr"><span class="duz1">Eşiği geçip odaya girdi. Çirkin eşofmanları içinde yaklaşık otuz kadar polis emeklisi ayakta duruyordu, sırtları dönüktü, hepsi tüm dikkatini bir televizyon ekranına yöneltmişti. “Rasgele, Bartók’u geçti...” Ekranda at yarışı vardı.</span></p>

    <p class="duz" xml:lang="tr"><span class="duz1">Paul biraz daha yaklaştı ve odanın bir başka köşesinde, solda, bir ihtiyarın tek başına oturduğunu fark etti. İçgüdüsel olarak, onu daha iyi görmek için kafasını uzattı. Kamburlaşmış, tabağının üzerine doğru iyice eğilmiş yaşlı adam çatalının ucuyla önündeki biftekle oynuyordu.</span></p>

    <p class="duz" xml:lang="tr"><span class="duz1">Paul gerçeği kabul etmek zorunda kaldı: moruk onun adamıydı.</span></p>

    <p class="duz" xml:lang="tr"><span class="duz1">Rakam ve Demir.</span></p>

    <p class="duz" xml:lang="tr"><span class="duz1">İki yüz otuz dokuz tutuklamanın kahramanı polis.</span></p>

    <p class="duz" xml:lang="tr"><span class="duz1">Salonu boydan boya geçti. Arkasında, televizyon bangır bangır bağırıyordu: “Rasgele, Rasgele hâlâ önde...” Son fotoğraflarıyla karşılaştırıldığında, Jean-Louis Schiffer sanki yirmi yıl yaşlanmıştı.</span></p>

    <p class="duz" xml:lang="tr"><span class="duz1">Düzgün yüz hatları zayıflamış, avurtları çökmüş, elmacıkkemikleri iyice belirginleşmişti; çatlak çatlak olmuş, griye çalan derisi, özellikle gerdanı iyice sarkmıştı, teni bir sürüngenin pullarını andırıyordu; bir zamanlar krom mavisi olan gözleri, çökmüş gözkapaklarının altında güçlükle algılanıyordu. Yaşlı polisin, bir dönem kendisine ün kazandırmış uzun saçlarından da eser yoktu, fırça gibi çok kısa kesilmişlerdi; gümüş rengi aslan yelesini andıran saçları yerini beyaz demirden bir kafatasına bırakmıştı.</span></p>

    <p class="duz" xml:lang="tr"><span class="duz1">Ama bedeninin hâlâ güçlü ve heybetli bir görünümü vardı, yakalarını omuzlarına doğru düşürdüğü koyu lacivert bir eşofman giymişti. Paul, yaşlı adamın tabağının yanında bir yığın ganyan kuponu durduğunu gördü. Jean-Louis Schiffer, sokakların efsane adamı, yaşlılarevinin bahis yazmanı olup çıkmıştı.</span></p>

    <p class="duz" xml:lang="tr"><span class="duz1">Paul, enkaz haline gelmiş onun gibi bir yaşlının kendisine nasıl yardımcı olabileceğini hayal bile edemiyordu. Vazgeçmek, geri dönmek için çok geçti. Kemerini, silahını ve kelepçelerini düzeltti, bakışlar dik ve çenesi sıkılı ciddi bir ifade takındı. Gözleri çoktan adama kilitlenmişti. Paul henüz birkaç adım atmıştı ki yaşlı adam teklifsizce lafa girdi:</span></p>

    <p class="duz" xml:lang="tr"><span class="duz1">– İGS’den olmak için çok gençsin.</span></p>

    <p class="duz" xml:lang="tr"><span class="duz1">– Yüzbaşı Paul Nerteaux, birinci kademe DPJ (Adlî Polis Teşkilatı), 10. Bölge.</span></p>

    <p class="duz" xml:lang="tr"><span class="duz1">Tüm bunları çok ciddi bir tonda söylemişti, bundan pişmanlık duydu, ama ihtiyar buna aldırmadı ve ekledi:</span></p>

    <p class="duz" xml:lang="tr"><span class="duz1">– Nancy Sokağı mı?</span></p>

    <p class="duz" xml:lang="tr"><span class="duz1">– Nancy Sokağı.</span></p>

    <p class="duz" xml:lang="tr"><span class="duz1">Soru, aslında dolaylı bir iltifattı: çünkü bu adreste SARİJ’in, yani Adlî Araştırma ve İnceleme Bürosu’nun merkezi yer alıyordu. Schiffer da burada soruşturma memuru olarak görev yapmıştı.</span></p>

    <p class="duz" xml:lang="tr"><span class="duz1">Paul bir sandalye çekti, otururken istemeyerek de olsa, hâlâ televizyonun önünde çakılı bir halde durmakta olan bahisçilere bir göz attı. Schiffer onu gözleriyle takip etti ve bir kahkaha patlattı:</span></p>

    <p class="duz" xml:lang="tr"><span class="duz1">– Ömrünü ayaktakımından birilerini kodese tıkmakla geçiriyorsun, peki sonuçta eline ne geçiyor? Sen de kendini bir delikte buluyorsun.</span></p>

    <p class="duz" xml:lang="tr"><span class="duz1">Ağzına bir parça et attı. Derisinin altında çeneleri, bir makinenin dişlileri gibi hareket etmeye başladı. Paul, onun hakkındaki yargısını bir daha gözden geçirdi, Rakam bu halinden daha kötü olamazdı. Tozunu gidermek için bu mumyaya üflemekten başka yapacak bir şey yoktu.</span></p>

    <p class="duz" xml:lang="tr"><span class="duz1">– Ne istiyorsun? diye sordu ağzındaki lokmayı yuttuktan sonra.</span></p>

    <p class="duz" xml:lang="tr"><span class="duz1">Paul bu kez daha ılımlı bir tonda konuştu:</span></p>

    <p class="duz" xml:lang="tr"><span class="duz1">– Sana akıl danışmaya geldim.</span></p>

    <p class="duz" xml:lang="tr"><span class="duz1">– Hangi konuda?</span></p>

    <p class="duz" xml:lang="tr"><span class="duz1">– Bu konuda.</span></p>

    <p class="duz" xml:lang="tr"><span class="duz1">Paul parkasının cebinden sarı bir zarf çıkardı ve ganyan kuponlarının yanına bıraktı. Schiffer tabağını kenara itti ve acele etmeden zarfı açtı. İçinden bir düzine kadar renkli fotoğraf klişesi çıkardı.</span></p>

    <p class="duz" xml:lang="tr"><span class="duz1">İlk fotoğrafa baktı ve sordu:</span></p>

    <p class="duz" xml:lang="tr"><span class="duz1">– Bu nedir?</span></p>

    <p class="duz" xml:lang="tr"><span class="duz1">– Bir yüz.</span></p>

    <p class="duz" xml:lang="tr"><span class="duz1">Diğer resimlere bakmaya başladı. Paul açıklamalarda bulunuyordu:</span></p>

    <p class="duz" xml:lang="tr"><span class="duz1">– Burun falçatayla kesilmiş. Ya da bir usturayla. Yanaklardaki yırtıklar ve yarıklar da aynı kesici aletle yapılmış. Çene eğelenmiş. Dudaklar makasla parçalanmış.</span></p>

    <p class="duz" xml:lang="tr"><span class="duz1">Schiffer yeniden ilk fotoğrafa dönmüş, ancak tek kelime söylememişti.</span></p>

    <p class="duz" xml:lang="tr"><span class="duz1">– Ama, diye devam etti Paul. Vücutta darbe izleri de var. Adlî tabibe göre tüm bu kesikler kurban öldükten sonra gerçekleştirilmiş.</span></p>

    <p class="duz" xml:lang="tr"><span class="duz1">– Kimliği saptandı mı?</span></p>

    <p class="duz" xml:lang="tr"><span class="duz1">– Hayır. Parmak izlerinden hiçbir sonuç alınamadı.</span></p>

    <p class="duz" xml:lang="tr"><span class="duz1">– Kaç yaşında?</span></p>

    <p class="duz" xml:lang="tr"><span class="duz1">– Yaklaşık yirmi beş.</span></p>

    <p class="duz" xml:lang="tr"><span class="duz1">– Peki ölüm nedeni?</span></p>

    <p class="duz" xml:lang="tr"><span class="duz1">– Hangisinde karar kılarsan o. Darbeler. Yaralar. Yanıklar. Vücut da suratla aynı durumda. Her şeyden önce yirmi dört saatten fazla bir süre işkence görmüş. Ayrıntıları bekliyorum. Otopsi hâlâ sürüyor.</span></p>

    <p class="duz" xml:lang="tr"><span class="duz1">Emekli polis gözlerini resimlerden ayırıp, ona baktı:</span></p>

    <p class="duz" xml:lang="tr"><span class="duz1">– Neden bunları bana gösteriyorsun?</span></p>

    <p class="duz" xml:lang="tr"><span class="duz1">– Ceset, dün, sabaha karşı Saint-Lazare Hastanesi’nin yakınlarında bulundu.</span></p>

    <p class="duz" xml:lang="tr"><span class="duz1">– Yani?</span></p>

    <p class="duz" xml:lang="tr"><span class="duz1">– Orası sizin bölgenizdi. 10. Bölge’de yirmi yıldan fazla bir süre görev yaptınız.</span></p>

    <p class="duz" xml:lang="tr"><span class="duz1">– Ama bu beni patolog yapmaz.</span></p>

    <p class="duz" xml:lang="tr"><span class="duz1">– Kurbanın işçi bir Türk kızı olduğunu düşünüyorum.</span></p>

    <p class="duz" xml:lang="tr"><span class="duz1">– Neden Türk?</span></p>

    <p class="duz" xml:lang="tr"><span class="duz1">Her şeyden önce mahalle. Sonra dişler. Ağzında, sadece Ortadoğu’da kullanılan altın dolgu kalıntıları var. (Daha güçlü bir şekilde ekledi.) Alaşımların ismini ister misiniz?</span></p>

    <p class="duz" xml:lang="tr"><span class="duz1">Schiffer yeniden tabağını önüne çekti ve yemeğine devam etti.</span></p>

    <p class="duz" xml:lang="tr"><span class="duz1">– Neden işçi? diye sordu, ağzındaki lokmayı uzun uzun çiğnedikten sonra.</span></p>

    <p class="duz" xml:lang="tr"><span class="duz1">– Parmaklar, diye karşılık verdi Paul. Parmak uçlarında yara izleri var. Konfeksiyon işinde çalışanlarda rastlanan bir özellik. Teyit ettim.</span></p>

    <p class="duz" xml:lang="tr"><span class="duz1">– Hakkında herhangi bir kayıp ihbarı var mı?</span></p>

    <p class="duz" xml:lang="tr"><span class="duz1">Emekli polis anlamamış gibi davranıyordu.</span></p>

    <p class="duz" xml:lang="tr"><span class="duz1">– Hiçbir kayıp tutanağı yok, diye iç çekti Paul büyük bir sabırla. Hiç kimse aranması için polise başvurmamış. O bir kaçak işçi, Schiffer. Fransa’da oturma ve çalışma izni olmayan biri. Kimsenin bulmak için peşine düşmeyeceği bir kadın. İdeal bir kurban.</span></p>

    <p class="duz" xml:lang="tr"><span class="duz1">Rakam, acele etmeden, ağır ağır bifteğini bitirdi. Tabağını, çatalını ve bıçağını kenara çekti ve fotoğrafları yeniden eline aldı. Bu kez gözlüklerini taktı. Her klişeyi birkaç saniye boyunca inceledi, yaralara dikkatle baktı.</span></p>

    <p class="duz" xml:lang="tr"><span class="duz1">Paul de gözlerini resimlere çevirmişti. Tersten de olsa, koparılmış burnun yerindeki kara deliği, surattaki bıçak kesiklerini, iğrenç bir görüntü arz eden yarık dudağı gördü.</span></p>

    <p class="duz" xml:lang="tr"><span class="duz1">Schiffer fotoğraf tomarını masaya bıraktı ve yoğurt kabını önüne çekti. Kaşığını içine daldırmadan önce itinayla kapağı kaldırdı.</span></p>

    <p class="duz" xml:lang="tr"><span class="duz1">Paul, bütün sabrının son hızla tükendiğini hissediyordu.</span></p>

    <p class="duz" xml:lang="tr"><span class="duz1">– Her yeri dolaştım, diye devam etti. Atölyeler. Yurtlar. Barlar. Hiçbir şey bulamadım. Kimse kaybolmamış. Ve bu gayet normal; çünkü böyle biri asla var olmamış. Bunlar kaçak işçiler. Bu tür görünmez insanlardan oluşan bir toplulukta bir kurbanın kimliği nasıl saptanabilir ki?</span></p>

    <p class="duz" xml:lang="tr"><span class="duz1">Schiffer suskunluğunu hâlâ sürdürüyor; iştahla yoğurdunu yiyordu. Paul devam etti:</span></p>

    <p class="duz" xml:lang="tr"><span class="duz1">– Hiçbir Türk hiçbir şey görmemiş. Ya da bana hiçbir şey söylemek istemiyorlar. Aslında zaten kimse olan biteni bana anlatamaz. Çünkü bunun basit bir nedeni var, kimse Fransızca bilmiyor.</span></p>

    <p class="duz" xml:lang="tr"><span class="duz1">Rakam, kaşığıyla oyununu sürdürüyordu. Sonunda konuşma lütfunda bulundu:</span></p>

    <p class="duz" xml:lang="tr"><span class="duz1">– Ve sana benden söz ettiler.</span></p>

    <p class="duz" xml:lang="tr"><span class="duz1">– Herkes bana sizden bahsetti. Beauvanier, Monestier, müfettişler, dedektifler. Onların dediğine göre, bu boktan araştırmada sizin yardımınız olmadan en ufak bir ilerleme kaydedemezmişiz.</span></p>

    <p class="duz" xml:lang="tr"><span class="duz1">Yeniden sessizlik oldu. Schiffer peçetesiyle dudaklarını sildi, sonra küçük plastik kabı yeniden önüne çekti.</span></p>

    <p class="duz" xml:lang="tr"><span class="duz1">– Bütün bunlar çok eskide kaldı. Ben artık emekli bir polisim ve artık sadece bunlarla ilgileniyorum. (Ganyan kuponlarını işaret etti.) Kendimi yeni uğraşlara vakfettim.</span></p>

    <p class="duz" xml:lang="tr"><span class="duz1">Paul masanın kenarını kavradı ve Schiffer’e doğru eğildi:</span></p>

    <p class="duz" xml:lang="tr"><span class="duz1">– Schiffer, kızın ayaklarını kırmışlar. Çekilen röntgenlerde vücutta yetmişten fazla kırık saptandı. Memelerini kesmişler, hem de etlerin arasından kaburgaları gözükünceye kadar. Vajinasına, üzerinde keskin bıçaklar bulunan bir çubuk sokmuşlar. (Paul masaya vurdu.) Bunun bu şekilde devam etmesine izin veremem!</span></p>

    <p class="duz" xml:lang="tr"><span class="duz1">Yaşlı aynasız bir kaşını kaldırdı:</span></p>

    <p class="duz" xml:lang="tr"><span class="duz1">– Devam etmek mi?</span></p>

    <p class="duz" xml:lang="tr"><span class="duz1">Paul, oturduğu sandalyede kıpırdandı, sonra beceriksiz bir hareketle, parkasının iç cebine rulo halinde yerleştirdiği dosyayı çıkardı.</span></p>

    <p class="duz" xml:lang="tr"><span class="duz1">İstemeye istemeye konuştu:</span></p>

    <p class="duz" xml:lang="tr"><span class="duz1">– Bu üçüncü.</span></p>

    <p class="duz" xml:lang="tr"><span class="duz1">– Üçüncü mü?</span></p>

    <p class="duz" xml:lang="tr"><span class="duz1">– İlk ceset geçen kasımda bulundu. İkincisi ise ocak ayında. Ve şimdi de bu. Hepsi de Türk mahallesinde. Hep aynı şekilde işkence edilmiş ve öldürülmüş kızlar.</span></p>

    <p class="duz" xml:lang="tr"><span class="duz1">Schiffer ona sessizce bakıyordu, kaşığı havada öylece duruyordu. Paul birden bağırdı, böğürüyordu:</span></p>

    <p class="duz" xml:lang="tr"><span class="duz1">– Tanrım, Schiffer, anlamıyor musunuz? Türk mahallesinde seri cinayetler işleyen bir katil var. Bir herif kaçak işçi kızlara saldırıyor. Fransa’da varlığı tartışılan bir bölgede hiçbir zaman var olmayan kadınlara!</span></p>

    <p class="duz" xml:lang="tr"><span class="duz1">Jean-Louis Schiffer nihayet yoğurdunu bir kenara bıraktı ve Paul’ün tuttuğu dosyayı aldı.</span></p>

    <p class="duz-son-paragraf" xml:lang="tr"><span class="duz1">– Bana biraz zaman ver.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Fransa’nın Provence Bölgesi’ne özgü, demir bilyalarla oynanan bir oyun. (ç.n.)</span></p>
    </div>
  </div>
</body>
</html>