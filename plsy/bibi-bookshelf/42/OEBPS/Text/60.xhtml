<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>60.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x60">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">60</span></h1>

    <p class="duz" xml:lang="tr"><span class="duz1">Telefonu çaldığında Paul, Golf’e binmek üzereydi:</span></p>

    <p class="duz" xml:lang="tr"><span class="duz1">– Yüzbaşım, sanıyorum bir şey yakaladım. Arayan Naubrel’di.</span></p>

    <p class="duz" xml:lang="tr"><span class="duz1">– Nedir?</span></p>

    <p class="duz" xml:lang="tr"><span class="duz1">– Bir kazan imalatçısıyla konuşurken, basıncın, bizim henüz araştırmadığımız başka bir iş alanında da kullanıldığını öğrendim.</span></p>

    <p class="duz" xml:lang="tr"><span class="duz1">Aklı hâlâ kurtlarda ve bozkırlarda olduğundan genç polisin neden söz ettiğini ilk anda anlayamadı. Rasgele sordu:</span></p>

    <p class="duz" xml:lang="tr"><span class="duz1">– Hangi alanda?</span></p>

    <p class="duz" xml:lang="tr"><span class="duz1">– Besinleri konserveleme işleminde. Japonların geliştirdiği bir teknik, henüz çok yeni. Isıtmak yerine, ürünlere yüksek basınç uygulanıyormuş. Pahalı bir yöntem, ancak vitaminlerin yok olmasını önlüyor ve...</span></p>

    <p class="duz" xml:lang="tr"><span class="duz1">– Kahrolası, dilinin altındaki baklayı çıkar. Bir ipucu yakaladın mı?</span></p>

    <p class="duz" xml:lang="tr"><span class="duz1">Naubrel suratını ekşitti.</span></p>

    <p class="duz" xml:lang="tr"><span class="duz1">– Paris’in banliyölerinde bulunan birçok fabrikada bu teknik uygulanıyor. Lüks yiyecekler, biyolojik gıdalar ve nitelikli bakkaliye ürünleri. Bièvre Havzası’ndaki bir yer bana çok ilginç geldi.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Bir Türk şirketine ait.</span></p>

    <p class="duz" xml:lang="tr"><span class="duz1">Paul, saç diplerinin karıncalandığını hissetti.</span></p>

    <p class="duz" xml:lang="tr"><span class="duz1">– Adı ne?</span></p>

    <p class="duz" xml:lang="tr"><span class="duz1">– Matak Şirketi.</span></p>

    <p class="duz" xml:lang="tr"><span class="duz1">Bu iki heceli kelime elbette ona bir şey ifade etmiyordu.</span></p>

    <p class="duz" xml:lang="tr"><span class="duz1">– Ne tür ürünleri işliyorlar?</span></p>

    <p class="duz" xml:lang="tr"><span class="duz1">– Meyve suları, lüks gıda konserveleri. Edindiğim bilgilere göre, burası bir sanayi tesisinden çok bir laboratuvar. Gerçek bir pilot ünite.</span></p>

    <p class="duz" xml:lang="tr"><span class="duz1">Karıncalanmalar, elektrik dalgalarına dönüşmeye başlamıştı. Azer Akarca. Başarısını narenciye ve tarımsal gıda üretimine borçlu olan şu milliyetçi golden-boy. Gaziantepli haylaz çocuk. Bir bağlantı olabilir miydi?</span></p>

    <p class="duz" xml:lang="tr"><span class="duz1">Paul sesini sertleştirdi:</span></p>

    <p class="duz" xml:lang="tr"><span class="duz1">– Şimdi gelelim ne yapacağına; derhal gidip orayı ziyaret ediyorsun.</span></p>

    <p class="duz" xml:lang="tr"><span class="duz1">– Hemen mi?</span></p>

    <p class="duz" xml:lang="tr"><span class="duz1">– Sen ne zaman gitmeyi düşünüyorsun? Tepeden tırnağa her yeri, her şeyi araştırmanı istiyorum. Ama sakın unutma: arama izni çıkarmak, polis kimliğini göstermek yok.</span></p>

    <p class="duz" xml:lang="tr"><span class="duz1">– Peki nasıl yapmamı istiyorsunuz?..</span></p>

    <p class="duz" xml:lang="tr"><span class="duz1">– Başının çaresine bak. Ayrıca fabrikanın Türkiye’deki sahiplerinin kim olduğunu da öğrenmeni istiyorum.</span></p>

    <p class="duz" xml:lang="tr"><span class="duz1">– Bir holding veya anonim şirket olabilir!</span></p>

    <p class="duz" xml:lang="tr"><span class="duz1">– Şirketin buradaki sorumlularıyla konuş. Fransız Ticaret Odası’yla temas kur. Gerekiyorsa Türkiye’yle de. Önemli hissedarların listesini istiyorum.</span></p>

    <p class="duz" xml:lang="tr"><span class="duz1">Naubrel, amirinin bu konudaki kararının kesin olduğunu anlamış gibi davrandı.</span></p>

    <p class="duz" xml:lang="tr"><span class="duz1">– Ne arıyoruz?</span></p>

    <p class="duz" xml:lang="tr"><span class="duz1">– Belki bir isim: Azer Akarca.</span></p>

    <p class="duz" xml:lang="tr"><span class="duz1">– Kahretsin, bu isimler... Kodlayabilir misiniz?</span></p>

    <p class="duz" xml:lang="tr"><span class="duz1">Paul istenileni yaptı. Tam telefonu kapatmak üzereydi ki Naubrel başka bir soru daha sordu:</span></p>

    <p class="duz" xml:lang="tr"><span class="duz1">– Telsiziniz kapalı mı?</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Bir ceset bulundu, bu gece, Père-Lachaise’de. Ceset berbat bir haldeymiş.</span></p>

    <p class="duz" xml:lang="tr"><span class="duz1">Paul ürperdiğini hissetti.</span></p>

    <p class="duz" xml:lang="tr"><span class="duz1">– Bir kadın mı?</span></p>

    <p class="duz" xml:lang="tr"><span class="duz1">– Hayır. Bir erkek. Bir polis. 10. Bölge’de görev yapmış eski bir polis. Jean-Louis Schiffer. Türkler konusunda uzman ve...</span></p>

    <p class="duz" xml:lang="tr"><span class="duz1">Ana hasara, insan vücuduna saplanan mermi değil, merminin geçtiği yerlerde yaptığı ağır tahribat, açtığı ölümcül delikler neden olurdu, tıpkı bir kuyrukluyıldızın kuyruğu gibi eti, dokuları ve kemiği delip geçerdi.</span></p>

    <p class="duz" xml:lang="tr"><span class="duz1">Paul, kelimelerin de aynı şekilde onu delip geçtiğini, bağırsaklarında patladığını, acıyla bağırmasına sebep olan bir yol boyunca ilerlediğini hissetti. Ama kendi çığlığını işitmedi, çünkü tepe lambasını arabanın üzerine takmış ve sirenini çalıştırmıştı bile.</span></p>
  </div>
</body>
</html>