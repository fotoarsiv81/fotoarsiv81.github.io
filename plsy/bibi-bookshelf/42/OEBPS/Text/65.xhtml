<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>65.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x65">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">65</span></h1>

    <p class="duz" xml:lang="tr"><span class="duz1">Pierre Laroque.</span></p>

    <p class="duz" xml:lang="tr"><span class="duz1">Maspero Sokağı, 24 numara, 16. Bölge.</span></p>

    <p class="duz" xml:lang="tr"><span class="duz1">Sonuç: olumsuz.</span></p>

    <p class="duz-ilk-paragraf" xml:lang="tr"><span class="duz1">Jean-François Skenderi</span></p>

    <p class="duz" xml:lang="tr"><span class="duz1">Massener Kliniği,</span></p>

    <p class="duz" xml:lang="tr"><span class="duz1">Paul-Doumer Caddesi, 58 numara, 16. Bölge.</span></p>

    <p class="duz" xml:lang="tr"><span class="duz1">Sonuç: olumsuz.</span></p>

    <p class="duz-ilk-paragraf" xml:lang="tr"><span class="duz1">Saat 14’te, Paul bir kez daha Sen Nehri’ni geçiyordu.</span></p>

    <p class="duz" xml:lang="tr"><span class="duz1">Sol Yaka’ya doğru.</span></p>

    <p class="duz" xml:lang="tr"><span class="duz1">Tepe lambasından, sirenden vazgeçmişti –başı ağrıyordu– ve yayaların yüzlerinde, vitrinlerin renkliğinde, güneşin parlaklığında bir nebze sükûn arıyordu. Normal bir hayatın içinde normal bir gün geçiren şehirlilere imreniyordu.</span></p>

    <p class="duz" xml:lang="tr"><span class="duz1">Birkaç kez yardımcılarını aramıştı. Naubrel hâlâ Ankara Ticaret Odası’yla uğraşıyordu, Matkowska ise Nemrut Dağı’ndaki arkeolojik çalışmaları finanse etmiş olan kuruluşları bulabilmek için müzeleri, arkeoloji enstitülerini, turizm bürolarını ve hatta UNESCO’yu aramakla meşguldü. Bu arada, arama motorlarının incelemeye devam ettiği vize listelerine bir göz atmış, ama Azer Akarca adına rastlamamıştı.</span></p>

    <p class="duz" xml:lang="tr"><span class="duz1">Paul kendini boğulacakmış gibi hissediyordu. Suratı alev alev yanıyordu. Migreni tutmuştu ve ensesinde şiddetli bir ağrı vardı. Çarpıntısı iyice artmış, o kadar hissedilir bir hal almıştı ki, kalp vuruşlarını tek tek sayabilirdi. Bir eczaneye uğraması gerekiyordu, ama bir sonraki kavşağa kadar bu düşüncesini gerçekleştirmeyi erteledi.</span></p>

    <p class="duz" xml:lang="tr"><span class="duz1">Bruno Simonnet</span></p>

    <p class="duz" xml:lang="tr"><span class="duz1">Ségur Caddesi, 139 numara, 7. Bölge.</span></p>

    <p class="duz" xml:lang="tr"><span class="duz1">Sonuç: olumsuz.</span></p>

    <p class="duz" xml:lang="tr"><span class="duz1">Cerrah, kollarının arasında iri bir erkek kedi bulunan, cüsseli bir adamdı. Birbirleriyle öylesine tek vücut oluşturmuşlardı ki, kimin kimi okşadığını anlamak imkânsızdı. Paul fotoğrafları yeniden cebine koyarken doktor bir saptamada bulundu:</span></p>

    <p class="duz" xml:lang="tr"><span class="duz1">– Bu suratı bana gösteren ilk kişi siz değilsiniz?</span></p>

    <p class="duz" xml:lang="tr"><span class="duz1">– Hangi yüzü? diye sorarken yüreği oynadı.</span></p>

    <p class="duz" xml:lang="tr"><span class="duz1">– Bunu.</span></p>

    <p class="duz" xml:lang="tr"><span class="duz1">Simonnet, Sema Gökalp’ın portresini işaret ediyordu.</span></p>

    <p class="duz" xml:lang="tr"><span class="duz1">– Size bu resmi gösteren kimdi? Bir polis mi?</span></p>

    <p class="duz" xml:lang="tr"><span class="duz1">Adam başıyla “evet” işareti yaptı. Parmakları hâlâ kedinin ensesini kaşımaya devam ediyordu. Paul bir an için Schiffer’i düşündü:</span></p>

    <p class="duz" xml:lang="tr"><span class="duz1">– Yaşlı, sağlam yapılı, gümüş renkli saçlı biri mi?</span></p>

    <p class="duz" xml:lang="tr"><span class="duz1">– Hayır. Genç bir adam. Dağınık saçlı. Öğrenci kılıklı. Hafif bir aksanı vardı.</span></p>

    <p class="duz" xml:lang="tr"><span class="duz1">Paul, iplere dayanmış bir boksör gibi gelen her darbeyi alıyordu. Şöminenin mermer tabletine dayanma ihtiyacı hissetti.</span></p>

    <p class="duz" xml:lang="tr"><span class="duz1">– Aksanı, bir Türk gibi miydi?</span></p>

    <p class="duz" xml:lang="tr"><span class="duz1">– Bunu nasıl bilmemi beklersiniz? Doğulu, evet, belki.</span></p>

    <p class="duz" xml:lang="tr"><span class="duz1">– Ne zaman geldi?</span></p>

    <p class="duz" xml:lang="tr"><span class="duz1">– Dün, sabah saatlerinde.</span></p>

    <p class="duz" xml:lang="tr"><span class="duz1">– İsmini söyledi mi?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Peki, irtibat için bir numara?</span></p>

    <p class="duz" xml:lang="tr"><span class="duz1">– Hayır. Bu çok tuhaf. Halbuki filmlerde, polisler hep bir telefon numarası bırakır, değil mi?</span></p>

    <p class="duz" xml:lang="tr"><span class="duz1">– Geri döneceğim.</span></p>

    <p class="duz" xml:lang="tr"><span class="duz1">Paul arabasına koştu. Türkeş’in cenaze törenine ait, içinde Akarca’nın bulunduğu resimlerden biri aldı. Döner dönmez, fotoğrafı doktora uzattı:</span></p>

    <p class="duz" xml:lang="tr"><span class="duz1">– O adam, sizi ziyarete gelen, bu fotoğrafta yer alıyor mu?</span></p>

    <p class="duz" xml:lang="tr"><span class="duz1">Cerrah kadife ceketli adamı işaret etti:</span></p>

    <p class="duz" xml:lang="tr"><span class="duz1">– Bu o. En ufak bir şüphem yok.</span></p>

    <p class="duz" xml:lang="tr"><span class="duz1">Gözlerini Paul’e çevirdi:</span></p>

    <p class="duz" xml:lang="tr"><span class="duz1">– Sizin meslektaşınız değil mi?</span></p>

    <p class="duz" xml:lang="tr"><span class="duz1">Paul soğukkanlılığını korumaya çalıştı ve kızıl saçlı kadının bilgisayarda çizilmiş portresini yeniden gösterdi.</span></p>

    <p class="duz" xml:lang="tr"><span class="duz1">– Size o adamın bu portreyi gösterdiğini söylediniz. Bunun aynısı mıydı? Bunun gibi bir çizim miydi?</span></p>

    <p class="duz" xml:lang="tr"><span class="duz1">– Hayır. Siyah beyaz bir fotoğraftı. Daha doğrusu bir grup fotoğrafı. Bir üniversite kampüsünde ya da ona benzer bir yerde çekilmiş. Kalitesi oldukça kötüydü, ama kadın sizinkiyle aynı kadındı. Hiç şüphem yok.</span></p>

    <p class="duz" xml:lang="tr"><span class="duz1">Diğer öğrenciler arasında genç ve sağlıklı Sema Gökalp bir an için gözünün önünde canlandı.</span></p>

    <p class="duz" xml:lang="tr"><span class="duz1">Katillerin elindeki tek fotoğraf demek buydu.</span></p>

    <p class="duz" xml:lang="tr"><span class="duz1">Üç masum kadının hayatına mal olan flu fotoğraf.</span></p>

    <p class="duz-ilk-paragraf" xml:lang="tr"><span class="duz1">Paul, asfaltta lastik izlerini bırakarak hareket etti.</span></p>

    <p class="duz" xml:lang="tr"><span class="duz1">Tepe lambasını yeniden arabanın üzerine koydu ve akvaryum maviliğindeki günü delip geçen sirenini çalıştırdı.</span></p>

    <p class="duz" xml:lang="tr"><span class="duz1">Çorap söküğü gibi çözülüyordu.</span></p>

    <p class="duz" xml:lang="tr"><span class="duz1">Kalp atışları düzelmişti.</span></p>

    <p class="duz" xml:lang="tr"><span class="duz1">Demek Kurtlar onunla aynı iz üzerindeydi. Yaptıkları hatayı anlamak üç cana mal olmuştu. Şimdi, avlarının yüzünü değiştiren plastik cerrahın peşindeydiler.</span></p>

    <p class="duz" xml:lang="tr"><span class="duz1">Bu da, Schiffer’in yeni bir zaferiydi.</span></p>

    <p class="duz" xml:lang="tr"><span class="duz1">“Aynı yolda karşılaşacağız, inan bana.”</span></p>

    <p class="duz" xml:lang="tr"><span class="duz1">Paul saatine baktı: 14.30’du.</span></p>

    <p class="duz" xml:lang="tr"><span class="duz1">Listede iki isim kalmıştı.</span></p>

    <p class="duz" xml:lang="tr"><span class="duz1">Cerrahı katillerden önce bulmalıydı.</span></p>

    <p class="duz" xml:lang="tr"><span class="duz1">Kadını onlardan önce ele geçirmeliydi.</span></p>

    <p class="duz" xml:lang="tr"><span class="duz1">Paul Nerteaux’ya karşı Azer Akarca.</span></p>

    <p class="duz" xml:lang="tr"><span class="duz1">İnsanın oğluna karşı Asena’nın, Dişi Kurt’un oğlu.</span></p>
  </div>
</body>
</html>