<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>64.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x64">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">64</span></h1>

    <p class="duz" xml:lang="tr"><span class="duz1">Didier Laferrière.</span></p>

    <p class="duz" xml:lang="tr"><span class="duz1">Boissy-d’Anglas Sokağı, 12 numara, 8. Bölge.</span></p>

    <p class="duz" xml:lang="tr"><span class="duz1">Apartmandan içeri girerken, Paul tuhaf bir hisse kapıldı; polisleri harekete geçiren, açıklanamaz bir histi bu. Buradan sanki eli boş çıkmayacaktı.</span></p>

    <p class="duz" xml:lang="tr"><span class="duz1">Muayenehane oldukça loştu. Kıvırcık, kır saçlı ufak tefek bir adam olan cerrah çalışma masasının arkasında duruyordu. Tınısız bir sesle sordu:</span></p>

    <p class="duz" xml:lang="tr"><span class="duz1">– Polis mi? Ne oldu?</span></p>

    <p class="duz" xml:lang="tr"><span class="duz1">Paul ona durumu açıkladı ve cebinden resimleri çıkardı. Doktor sanki biraz ufaldı. Masa lambasını yaktı ve fotoğraflara doğru eğildi.</span></p>

    <p class="duz" xml:lang="tr"><span class="duz1">Hiç tereddüt etmeden işaretparmağını Anna Heymes’in portresinin üzerine koydu.</span></p>

    <p class="duz" xml:lang="tr"><span class="duz1">– Onu ben ameliyat etmedim, ama bu kadını tanıyorum.</span></p>

    <p class="duz" xml:lang="tr"><span class="duz1">Paul yumruklarını sıktı. Evet, sonunda talihi dönmüştü.</span></p>

    <p class="duz" xml:lang="tr"><span class="duz1">– Birkaç gün önce beni görmeye geldi, diye devam etti adam.</span></p>

    <p class="duz" xml:lang="tr"><span class="duz1">– Kesin bir tarih veremez misiniz?</span></p>

    <p class="duz" xml:lang="tr"><span class="duz1">– Geçtiğimiz pazartesi. İsterseniz ajandama bakabilirim.</span></p>

    <p class="duz" xml:lang="tr"><span class="duz1">– Ne istiyordu?</span></p>

    <p class="duz" xml:lang="tr"><span class="duz1">– Tuhaf bir hali vardı.</span></p>

    <p class="duz" xml:lang="tr"><span class="duz1">– Nasıl?</span></p>

    <p class="duz" xml:lang="tr"><span class="duz1">Cerrah kafasını salladı.</span></p>

    <p class="duz" xml:lang="tr"><span class="duz1">– Bana, bazı cerrahî müdahaleler sonucunda oluşan yara izlerini sordu.</span></p>

    <p class="duz" xml:lang="tr"><span class="duz1">– Bunda tuhaf olan ne?</span></p>

    <p class="duz" xml:lang="tr"><span class="duz1">– Hiç. Sadece... Ya bir oyun oynuyordu ya da belleğini yitirmişti.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">Doktor işaretparmağıyla Anna Heymes’in portresine vurdu:</span></p>

    <p class="duz" xml:lang="tr"><span class="duz1">– Çünkü bu kadın daha önce bir estetik ameliyat geçirmişti. Görüşmemizin sonunda yara izlerini fark ettim. Beni görmeye gelmesinin sebebini bilmiyorum. Belki de kendisini ameliyat eden kişiye dava açmak istiyordu. (Resme dikkatle baktı.) Çok güzel bir çalışma, yine de...</span></p>

    <p class="duz" xml:lang="tr"><span class="duz1">Schiffer bir konuda daha haklı çıkmıştı: “Benim fikrime göre, kim olduğunu araştırıyordur.” Evet gerçekten de böyle olmuştu: Anna Heymes Sema Gökalp’ın izini sürüyordu. Kendi geçmişine doğru yolculuk yapıyordu.</span></p>

    <p class="duz" xml:lang="tr"><span class="duz1">Paul ter içinde kalmıştı, bir ateşin ayak izlerini takip ediyordu sanki. Av oradaydı, tam önünde, elinin uzanabileceği bir uzaklıkta.</span></p>

    <p class="duz" xml:lang="tr"><span class="duz1">– Tüm söyledikleri bu mu? diye sordu. Herhangi bir adres, telefon numarası bırakmadı mı?</span></p>

    <p class="duz" xml:lang="tr"><span class="duz1">– Hayır. Giderken sadece “Düşünüp karar vermem gerekiyor” dedi ya da buna benzer bir şey. Anlaşılır gibi değildi. Tam olarak kim bu kadın?</span></p>

    <p class="duz" xml:lang="tr"><span class="duz1">Paul cevap vermeden ayağa kalktı. Masanın üzerinden bir post-it aldı ve cep telefonunun numarasını yazdı.</span></p>

    <p class="duz" xml:lang="tr"><span class="duz1">– Eğer, olur da yeniden size gelirse, onu oyalayın. Ona ameliyatından söz edin. Yan etkilerden. Ne bileyim herhangi bir şeyden. Ama onu burada tutun ve beni arayın. Anladınız mı?</span></p>

    <p class="duz" xml:lang="tr"><span class="duz1">– Her şeyin yolunda olduğundan emin misiniz?</span></p>

    <p class="duz" xml:lang="tr"><span class="duz1">Paul durdu, eli kapı tokmağındaydı.</span></p>

    <p class="duz" xml:lang="tr"><span class="duz1">– Ne demek istiyorsunuz?</span></p>

    <p class="duz" xml:lang="tr"><span class="duz1">– Bilmiyorum. Kıpkırmızı oldunuz.</span></p>
  </div>
</body>
</html>