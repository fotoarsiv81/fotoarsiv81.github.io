<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>15.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x15">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">15</span></h1>

    <p class="duz" xml:lang="tr"><span class="duz1">Sevinçten yüreği kıpır kıpırdı.</span></p>

    <p class="duz" xml:lang="tr"><span class="duz1">Uzun süreden beri, hiç kendini bu kadar mutlu hissetmemişti.</span></p>

    <p class="duz" xml:lang="tr"><span class="duz1">Semptomlarının sebebinin, fiziksel bir bozukluk değil, psikolojik bir travma olma ihtimali onu umutlandırmıştı; böylece, artık sürekli olarak beyninin, beyin hücreleri arasında yayılan bir nekroz tarafından bozulduğunu, kemirildiğini düşünmeyecekti.</span></p>

    <p class="duz" xml:lang="tr"><span class="duz1">Dönüş yolunda takside, böyle zor bir dönemeci atlatmış olmaktan dolayı kendini kutlamayı sürdürüyordu. Lezyonlara, makinelere, biyopsilere sırt çeviriyordu artık. Mathilde Wilcrau’nun anlayışına, önerilerine, tatlı sesine kucak açıyordu... Belki onda eksik olan da bu güven duygusuydu.</span></p>

    <p class="duz" xml:lang="tr"><span class="duz1">Faubourg-Saint-Honoré Sokağı’na ulaştığında saat bire geliyordu, her şey gözüne çok canlı, çok net göründü. Oturduğu bu semtteki her dükkânın tadını çıkarıyordu. Bu dükkânlar sokak boyunca uzanan, her biri kendine özgü gerçek birer ada, takımadaydı.</span></p>

    <p class="duz" xml:lang="tr"><span class="duz1">Faubourg-Saint-Honoré Sokağı ile Hoche Caddesi’nin kesiştiği yerden müzik sesi yükseliyordu: tam karşıda, Pleyel Salonu’nun dansçı kızları Hamm piyanolarından yayılan müziğe eşlik ediyordu. Sonra Neva Sokağı ile Daru Sokağı arasında, Moskova lokantaları ve Ortodoks kilisesiyle Küçük Rusya yer alıyordu. Ve en nihayet şekerlemelerin dünyasına giriliyordu: Mariage Kardeşler’in çayları, Çikolata Evi’nin şekerlemeleri; kahverengi akajudan iki cephe, parlak iki camekân tatlar müzesindeki çerçevelere benziyordu.</span></p>

    <p class="duz" xml:lang="tr"><span class="duz1">Anna, Clothilde’i etajerleri temizlemeye çalışırken buldu. Seramik vazoların, ahşap kâselerin, porselen tabakların arasında kaybolmuştu; bunların çikolatalarla tek ortak noktası koyu esmer tonda, bakır renginde olmaları ya da sadece bir rahatlık, bir mutluluk duygusu vermeleriydi. Parıldayan ve sıcak tüketilen rahat bir yaşam...</span></p>

    <p class="duz" xml:lang="tr"><span class="duz1">Clothilde başını çevirdi, taburenin üstündeydi:</span></p>

    <p class="duz" xml:lang="tr"><span class="duz1">– Nihayet! Bana bir saat müsaade eder misin? Monoprix’ye gitmem gerekiyor.</span></p>

    <p class="duz" xml:lang="tr"><span class="duz1">Bu, oyunun kurallarına uygundu. Anna sabahtan beri ortalarda yoktu, öğle yemeği sırasında dükkânda kalabilirdi. Tek kelime etmeden, ama karşılıklı gülümseyerek vardiya değiştirdiler. Anna eline bir bez parçası aldı, Clothilde’in bıraktığı yerden işe başladı ve yeniden kazandığı neşesinin verdiği enerjiyle silmeye, parlatmaya, cilalamaya koyuldu.</span></p>

    <p class="duz" xml:lang="tr"><span class="duz1">Sonra, ansızın canlılığını, neşesini kaybetti, beynindeki kara delik hâlâ duruyordu. Birkaç saniye içinde neşesinin ne kadar zorlama olduğunu anladı. Sabahki randevusunda olumlu ne vardı? Lezyon veya psikolojik şok, bu onun durumunda, sıkıntılarında neyi değiştirirdi ki? Onu iyileştirmek için Mathilde Wilcrau fazladan ne yapabilirdi? Ve tüm bunlar oldukça, onun sıkıntıları, deliliği nasıl azalacaktı?</span></p>

    <p class="duz" xml:lang="tr"><span class="duz1">Anna tezgâhın arkasına çöktü. Belki de psikiyatrın varsayımı Ackermann’ınkinden daha kötüydü. Bellek yitimine neden olan psikolojik şok fikri, şimdi onun korkusunu artırıyordu. Böyle ölü bir bölgenin arkasında ne saklı olabilirdi?</span></p>

    <p class="duz" xml:lang="tr"><span class="duz1">Bazı cümleler aklından hiç çıkmıyordu, özellikle de bir tanesi: “Yüzler ve kocanız da” Laurent’ın tüm bunlarla ne gibi bir ilgisi olabilirdi?</span></p>

    <p class="duz" xml:lang="tr"><span class="duz1">– Merhaba.</span></p>

    <p class="duz" xml:lang="tr"><span class="duz1">Ses kapının çıngırağının sesine karıştı; kim olduğunu görmek için kafasını kaldırmadı, zaten biliyordu.</span></p>

    <p class="duz" xml:lang="tr"><span class="duz1">Eprimiş ceketli adam ilerledi, her zamanki ağır adımlarıyla yürüyordu. O anda kesin bir yargıya vardı, evet bu adamı tanıyordu. Bu düşüncesi çok kısa sürdü, ama etkisi güçlü, bir o kadar da yaralayıcı oldu. Yine de belleği o adamla ilgili her şeyi reddediyordu.</span></p>

    <p class="duz" xml:lang="tr"><span class="duz1">Bay Kadife biraz daha yaklaştı. Anna’nın dikkatini özel olarak çeken, onu rahatsız eden bir davranışı yoktu. Bakışları dalgındı, menekşe rengi, parlak gözleri çikolata dolu raflarda geziniyordu. Neden Anna’yı tanımıyordu? Yoksa rol mü yapıyordu? Aklına çılgınca bir düşünce takıldı: belki de bu adam Laurent’ın bir arkadaşı, suç ortağıydı, onu gözetliyor, kontrol ediyordu. Ama neden?</span></p>

    <p class="duz" xml:lang="tr"><span class="duz1">Adam Anna’nın sessizliği karşısında gülümsedi, sonra isteğini belirtti:</span></p>

    <p class="duz" xml:lang="tr"><span class="duz1">– Sanırım yine her zamankinden alacağım.</span></p>

    <p class="duz" xml:lang="tr"><span class="duz1">– Hemen hazırlıyorum.</span></p>

    <p class="duz" xml:lang="tr"><span class="duz1">Anna tezgâha doğru yöneldi, ellerinin titrediğini hissediyordu. Küçük kesekâğıtlarından birini almakta ve içine çikolataları koymakta zorlandı. Nihayet Jikolaları teraziye bırakabildi.</span></p>

    <p class="duz" xml:lang="tr"><span class="duz1">– İki yüz gram. 10 euro 50 sent, Bayım.</span></p>

    <p class="duz" xml:lang="tr"><span class="duz1">Yeniden gözucuyla adama baktı. Artık onu tanıdığından pek emin değildi... Ama iç sıkıntısı, tedirginlik hâlâ devam ediyordu. Bu adamın da, Laurent gibi estetik ameliyat olarak yüzünü değiştirmiş olabileceğine dair tuhaf bir fikre kapıldı. Bu onun hatıralarının yüzüydü, bu o adamın yüzü değildi...</span></p>

    <p class="duz" xml:lang="tr"><span class="duz1">Adam yeniden gülümsedi ve dalgın gözlerle Anna’ya baktı. Parayı ödedi, sonra zorlukla duyulan bir “iyi günler” diyerek dükkândan çıkıp gitti.</span></p>

    <p class="duz" xml:lang="tr"><span class="duz1">Anna uzun süre hareketsiz kaldı, uyuşmuş, taş kesilmişti. Şimdiye kadar hiç bu kadar şiddetli bir kriz gelmemişti. Sanki sabahki neşesinin, mutluluğunun kefaretini ödüyordu. Tam iyileştiğini düşünürken yeniden dibe vurmuştu, hem de çok kötü bir şekilde. Kendini, kaçmaya çalışırken, yakalanıp, yerin birkaç metre altındaki bir hücreye kapatılan bir mahkûm gibi hissediyordu.</span></p>

    <p class="duz" xml:lang="tr"><span class="duz1">Kapının çıngırağı yeniden çaldı.</span></p>

    <p class="duz" xml:lang="tr"><span class="duz1">– Merhaba.</span></p>

    <p class="duz" xml:lang="tr"><span class="duz1">Clothilde dükkâna girdi, yağmurdan ıslanmıştı, eli kolu paketlerle doluydu. Birkaç saniye için arka depoda yok oldu, sonra yeniden göründü, içeri tatlı bir yağmur serinliği getirmişti.</span></p>

    <p class="duz" xml:lang="tr"><span class="duz1">– Neyin var? Zombi görmüş gibi bir halin var.</span></p>

    <p class="duz" xml:lang="tr"><span class="duz1">Anna cevap vermedi. Kusmak, bağıra bağıra ağlamak istiyordu.</span></p>

    <p class="duz" xml:lang="tr"><span class="duz1">– Canını sıkan ne? diye ısrarla sordu Clothilde.</span></p>

    <p class="duz" xml:lang="tr"><span class="duz1">Anna ona baktı, serseme dönmüştü. Ayağa kalktı.</span></p>

    <p class="duz" xml:lang="tr"><span class="duz1">– Biraz hava almam gerekiyor, dedi sadece.</span></p>
  </div>
</body>
</html>