<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>68.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x68">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">68</span></h1>

    <p class="duz" xml:lang="tr"><span class="duz1">Sema önce, otelinden fazla uzak olmayan Galata Köprüsü’ne gitti. Uzun uzun büyük bir hayranlıkla Haliç’in diğer yakasından şehrin muhteşem manzarasını seyretti. Boğaz ve gemiler; Eminönü ve Yeni Camii; taş merdivenleri, güvercinleri; kubbeler, günde beş kez müezzinin müminleri namaza çağırdığı ezanın okunduğu minareler.</span></p>

    <p class="duz" xml:lang="tr"><span class="duz1">Bir sigara yaktı.</span></p>

    <p class="duz" xml:lang="tr"><span class="duz1">Kendini turist gibi hissetmiyordu, şehrin –şehrinin– tüm belleğine yeniden kavuşmasını sağlayacak bir ipucu vereceğini, bir kıvılcım ateşleyeceğini biliyordu. Şimdilik Anna Heymes’in hayatından uzaklaştığını, onun yerini yavaş yavaş uyuşturucu kaçakçısı geçmişine bağlı olarak belli belirsiz, karmaşık duyguların aldığını hissediyordu. Onun eski “kardeşleri”ni bulmasını sağlayacak en küçük bir ayrıntı, en ufak bir işaret yoktu aklında, karanlık bir meslekten geriye kalan kırıntılar dışında.</span></p>

    <p class="duz" xml:lang="tr"><span class="duz1">Bir taksi çağırdı ve şoförden, şehirde dolaşmasını istedi, rastgele. Duraksamadan, gayet düzgün bir telaffuzla konuşmuştu bu dili. Kelimeler, kullanılması gerektiği gibi dudaklarının arasından dökülmüştü; tıpkı derinlerdeki bir suyun yüzeye fışkırması gibi. Ama öyleyse neden hâlâ Fransızca düşünüyordu? Belleğinin koşullandırılmasının bir sonucu muydu? Hayır: bu alışkanlık tüm bu hikâyenin çok öncesine dayanıyordu. Bu, kişiliğini oluşturan temel unsurlardan biriydi. Yol boyu, eğitimi sırasında hep bu garip aşılamaya maruz kalmıştı...</span></p>

    <p class="duz" xml:lang="tr"><span class="duz1">Arabanın camından, dışarıdaki her ayrıntıya dikkatle bakıyordu: beyaz ay-yıldızlı kırmızı Türk bayrağı, şehrin üzerinde bir soğuk damga gibiydi; taş duvarların, anıtların mavi rengi kirlilikten yol yol kararmıştı; camilerin yeşil renkli damları, kubbeleri güneş ışığının altında yeşimtaşı veya zümrüt gibi parlıyordu.</span></p>

    <p class="duz" xml:lang="tr"><span class="duz1">Taksi, surlar boyunca ilerliyordu: Hatun Caddesi. Sema tabelalar üzerindeki isimleri okudu: Aksaray, Küçükpazar, Çarşamba... İçinde tarifsiz bir kıpırtı vardı, ama bunun sebebi ne bir heyecan ne de özel bir anıydı.</span></p>

    <p class="duz" xml:lang="tr"><span class="duz1">Yine de, hiç olmadığından daha çok, bir şeyin veya bir şeylerin –bir anıt, bir dükkân tabelası, bir işaret veya bir sokak adı– içinde uyumakta olan hareketli kumları kıpırdatacağını, belleğine ket vuran blokları parçalayacağını düşünüyordu. Tıpkı derinliklerdeki enkazların zaman içinde yavaş yavaş yüzeye çıkması gibi...</span></p>

    <p class="duz" xml:lang="tr"><span class="duz1">Şoför sordu:</span></p>

    <p class="duz" xml:lang="tr"><span class="duz1">– Devam edelim mi?</span></p>

    <p class="duz" xml:lang="tr"><span class="duz1">– Evet.</span></p>

    <p class="duz" xml:lang="tr"><span class="duz1">Haseki. Nişanca. Yenikapı.</span></p>

    <p class="duz" xml:lang="tr"><span class="duz1">Bir sigara daha yaktı.</span></p>

    <p class="duz" xml:lang="tr"><span class="duz1">Trafik çok yoğundu, yollarda büyük bir taşıt ve yaya kalabalığı vardı. Şehrin çalkantısı burada kendini hissettiriyordu. Yine de, belli bir yumuşaklık hâkimdi. İlkbaharın gölgeleri bu gürültü patırtının üzerinde titreşiyordu. Havada solgun bir aydınlık vardı. İstanbul’un üzerinde, gümüşî renkte hareli bir ışık, her türlü öfkeyi dindiren sarımsı gri bir aydınlık dolaşıyordu. Ağaçlarda bile insanın ruhunu rahatlatan, sıkıntısını gideren bir şeyler vardı...</span></p>

    <p class="duz" xml:lang="tr"><span class="duz1">Birden, bir afişin üzerinde gördüğü bir kelime dikkatini çekti. Sarı ve kırmızı bir zeminin üzerindeki birkaç hece.</span></p>

    <p class="duz" xml:lang="tr"><span class="duz1">– Beni Galatasaray’a götürün, dedi şoföre.</span></p>

    <p class="duz" xml:lang="tr"><span class="duz1">– Liseye mi?</span></p>

    <p class="duz" xml:lang="tr"><span class="duz1">– Liseye, evet. Beyoğlu’na.</span></p>
  </div>
</body>
</html>