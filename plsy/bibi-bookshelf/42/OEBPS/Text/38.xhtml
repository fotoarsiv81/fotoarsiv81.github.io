<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>38.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x38">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">38</span></h1>

    <p class="duz" xml:lang="tr"><span class="duz1">Telefonun zili kulaklarında yankılandı.</span></p>

    <p class="duz" xml:lang="tr"><span class="duz1">– Alo?</span></p>

    <p class="duz" xml:lang="tr"><span class="duz1">Cevap yoktu. Eric Ackermann yavaşça telefonu kapadı, sonra saatine baktı: öğleden sonra üçtü. Dünden beri gelen on ikinci meçhul telefondu bu. Telefonda bir insan sesini son kez bir önceki günün sabahı duymuştu; Laurent Heymes, Anna’nın kaçtığını haber vermek için onu aramıştı. Öğleden sonra Ackermann da Laurent’a ulaşmaya çalışmış, ama numaralarının hiçbiri cevap vermemişti. Laurent için çok mu geç kalmıştı?</span></p>

    <p class="duz" xml:lang="tr"><span class="duz1">Daha sonra birkaç kez daha aramıştı; ama boşuna.</span></p>

    <p class="duz" xml:lang="tr"><span class="duz1">Aynı akşam, ilk meçhul telefonu almıştı. Hemen pencereden dışarı bakmıştı: Trudaine Caddesi’ndeki evinin önünde iki polis bekliyordu. Durum açıktı; aradıkları adam kendisi değildi, ortağı hakkında bilgi edinmek istiyorlardı. Şimdi gözetim altında tutulan, kontrol edilen düşman kendisiydi. Birkaç saat içinde her şey değişmişti. Artık bariyerin diğer tarafında, bu başarısızlığın sorumlularının arasında yer alıyordu.</span></p>

    <p class="duz" xml:lang="tr"><span class="duz1">Ayağa kalktı ve pencereye doğru ilerledi. İki polis, hâlâ Jacques-Decourt Lisesi’nin önünde nöbetteydi. Caddeyi boydan boya ikiye ayıran çimenlikli refüje, çıplak çınar ağaçlarına, Anvers Meydanı’ndaki gri renkli kiosklara baktı. Hiç araba geçmiyordu ve cadde, her zaman olduğu gibi unutulmuş bir yolu andırıyordu.</span></p>

    <p class="duz" xml:lang="tr"><span class="duz1">Aklına bir alıntı geldi: “Tehlike somut olduğunda rahatsızlık fizikseldir, içgüdüsel olduğundaysa psikolojiktir.” Bunu kim söylemişti? Freud mu? Yoksa Jung mu? Tehlike onun için ne ifade ediyordu? Onu sokak ortasında vuracaklar mıydı? Uykudayken ansızın yakalayacaklar mıydı? Yoksa sadece askerî bir hapishaneye mi tıkacaklardı? Programla ilgili dokümanları ele geçirmek için işkence mi yapacaklardı?</span></p>

    <p class="duz" xml:lang="tr"><span class="duz1">Beklemek. Planını uygulamak için geceyi beklemeliydi.</span></p>

    <p class="duz" xml:lang="tr"><span class="duz1">Hâlâ pencerenin önünde ayakta duruyordu, aslında ölümün bekleme odasına giden yolda ilerliyordu.</span></p>

    <p class="duz" xml:lang="tr"><span class="duz1">Her şey korkuyla başlamıştı.</span></p>

    <p class="duz" xml:lang="tr"><span class="duz1">Ve her şey yine onunla sona erecekti.</span></p>

    <p class="duz-ilk-paragraf" xml:lang="tr"><span class="duz1">Serüven dolu yolculuğu 1985 haziranında başlamıştı, o tarihte Missouri eyaleti Saint Louis kentindeki Washington Üniversitesi’nden Profesör Wayne C. Drevets’in ekibine katılmıştı. Bu bilimsel ekibin önemli bir görevi vardı: pozitron yayımlı tomografi sayesinde beyindeki korku bölgesinin yerini belirlemek. Bu amaca ulaşmak için, gönüllü deneklere çok katı bir sözleşme imzalatmışlar, sonra onları çeşitli korkularla yüz yüze getirmişlerdi. Yılanlar göstermişler, söylediklerinin çok üstünde elektrik akımı vermişlerdi...</span></p>

    <p class="duz" xml:lang="tr"><span class="duz1">Bir sürü testin sonunda, beynin bu gizemli bölgesinin yerini saptamışlardı. Şakak lobunda, limbik kıvrımın ucunda, insanoğlunun “ilkelbeyin”ine karşılık gelen bir tür oyuk olan ve beyinbademciği olarak adlandırılan küçük bir bölgenin içinde yer alıyordu. Burası beynimizin en eski bölümüydü ve cinsel içgüdüler ile saldırganlık dürtüsünü de içeriyordu.</span></p>

    <p class="duz" xml:lang="tr"><span class="duz1">Ackermann bu coşku dolu anları hatırlıyordu. İlk kez bir bilgisayar ekranı üzerinde faaliyet halindeki beyin bölgelerini izlemişti. İlk kez, düşünen bir beynin gizemli mekanizmasını büyük bir şaşkınlıkla gözlemlemişti. Biliyordu, kendi yolunu ve bu yolda ilerleyeceği gemiyi bulmuştu. Pozitron kamerası, insan beyninin korteksinde yapacağı yolculuktaki taşıtı olacaktı.</span></p>

    <p class="duz" xml:lang="tr"><span class="duz1">Bu alandaki öncülerden biri, bir beyin kartografı olacaktı.</span></p>

    <p class="duz" xml:lang="tr"><span class="duz1">Fransa’ya dönünce, İNSERM’den, CNRS’ten, Sosyal Bilimler Yüksek Okulu’ndan ve çeşitli üniversiteler ile Paris hastanelerinden kendisine bir fon tahsis edilmesini istemiş, bir bütçe elde etmek için her kapıyı çalmıştı.</span></p>

    <p class="duz" xml:lang="tr"><span class="duz1">Ama bir yıl boyunca hiçbir yerden cevap almamıştı. Bunun üzerine İngiltere’ye gitmiş ve Manchester Üniversitesi’nde Profesör Anthony Jones’un yanında çalışmıştı. Bu yeni ekiple birlikte beynin başka bir bölgesine, ağrı alanına doğru yolculuk yapmıştı.</span></p>

    <p class="duz" xml:lang="tr"><span class="duz1">Bir kez daha, çeşitli ağrılara maruz kalmayı kabul etmiş denekler üzerinde yapılan sayısız teste katılmıştı. Bir kez daha monitörlerde yepyeni, hiç bilinmeyen bir bölgeyi keşfetmişti: ağrı bölgesini. Burası sınırları belirgin bir alandan çok, bir örümcek gibi tüm korteksi saran ve aynı anda faaliyete geçen bir noktalar kümesiydi.</span></p>

    <p class="duz" xml:lang="tr"><span class="duz1">Bir yıl sonra, Profesör Jones,</span> <span class="italik">Science</span> <span class="duz1">dergisinde şunları yazmıştı: “Talamus tarafından bir kez kaydedildikten sonra, ağrı duyumu, cingulum ve alın korteksi tarafından az çok olumsuza doğru yönlendirilir. Böylece bu duyum acıya dönüşür.”</span></p>

    <p class="duz" xml:lang="tr"><span class="duz1">Bu olgu birinci dereceden öneme sahipti. Ağrıyı algılamada düşüncenin temel işlevini ortaya koyuyordu. Cingulum, bir çağrışım seçici gibi çalıştığı ölçüde, bir dizi psikolojik alıştırma sayesinde acı duyumu zayıflatılabilir, onun beyindeki “yansıması” azaltılabilir ve yönlendirilebilirdi. Mesela bir yanık vakasında, kavrulmuş bedeni değil güneşi düşünmek, ağrının şiddetinin azalması için yeterliydi... Acı düşünceyle alt edilebilirdi: beynin topografyası da bunu ispatlıyordu.</span></p>

    <p class="duz" xml:lang="tr"><span class="duz1">Ackermann coşkulu, bir şeyler yapmaya hevesli bir şekilde Fransa’ya dönmüştü. Kendini, birçok alanda bilimsel araştırmalar yapan bir kurumun başında hayal ediyordu, onunla birlikte çalışan kartograflar, nörologlar, psikiyatrlar, psikologlar vardı. Mademki beyin, fizyolojik sırlarını insanlığın hizmetine sunmuştu, artık bütün bilim dalları arasında işbirliği yapmak gerekli hale gelmişti. Rekabet dönemi geride kalmıştı; beynin haritasına bakmak ve güçleri birleştirmek yeterliydi!</span></p>

    <p class="duz" xml:lang="tr"><span class="duz1">Ama fon talebiyle ilgili tüm başvuruları sonuçsuz kaldı. Tiksinmiş, umutsuzluğa düşmüş, Maisons-Alfort’ta küçük bir laboratuvarda çalışmaya başlamıştı, artık moral toplamak için amfetaminlerden medet umuyordu. Bir süre sonra, kullandığı Benzedrin kaşeleri sayesinde kendine olan güvenini yeniden kazanmıştı, yaptığı başvuruların kayıtsızlıktan değil sadece bilgisizlikten önemsenmediğini düşünüyordu: ne de olsa Petscan’ın gücü çok iyi bilinmiyordu.</span></p>

    <p class="duz" xml:lang="tr"><span class="duz1">Beyin kartografyasıyla ilgili bütün uluslararası incelemeleri tek bir kitapta toplamaya karar verdi. Seyahatlere çıktı. Tokyo, Kopenhag, Boston... Nörologlarla, biyologlarla, radyologlarla tanıştı, onların makalelerini inceledi, bunlardan çeşitli sentezler yaptı. 1992’de altı yüz sayfalık bir kitap yayımladı:</span> <span class="italik">İşlevsel Görüntüleme ve Beynin Coğrafyası;</span> <span class="duz1">yeni bir dünyayı, kıtaları, denizleri, takımadalarıyla benzersiz bir coğrafyayı gözler önüne seren gerçek bir atlastı...</span></p>

    <p class="duz" xml:lang="tr"><span class="duz1">Kitap uluslararası bilim çevrelerinde büyük bir başarı kazanmıştı, ama Fransız makamları hâlâ suskunluğunu sürdürüyordu. Daha da kötüsü, Orsay’e ve Lyon’a iki pozitron kamerası alınmış ve bir kez bile onun adını kimse anmamıştı. Kendini gemisiz bir kâşif gibi hissediyordu, böylece yeniden, ama daha yoğun bir şekilde uyuşturucu kullanmaya başlamıştı. O dönemde Ecstasy etkisinde yaşadığı, onu alıp başka diyarlara götüren uçuşları anımsıyordu, ayrıca girdiği tripler sonucu kafasını yardığını da.</span></p>

    <p class="duz" xml:lang="tr"><span class="duz1">Bu uçurumların birinin dibindeyken almıştı Atom Enerjisi Komiserliği’nden (CEA) gelen mektubu.</span></p>

    <p class="duz" xml:lang="tr"><span class="duz1">Önce uyuşturucuya bağlı sayıklamalarının devam ettiğini sandı. Sonra gerçeği anladı: cevap olumluydu. CEA radyoaktif izleyicili bir pozitron kamerası kullandıklarını belirtiyor ve onun çalışmalarıyla ilgileniyordu. Ayrıca özel bir komisyon, onun programının finansmanı konusunda CEA’nın ne ölçüde yardımı olabileceğini saptamak için Ackermann’la görüşmeyi talep ediyordu.</span></p>

    <p class="duz" xml:lang="tr"><span class="duz1">Eric Ackermann ertesi hafta CEA’nın Fontenay-aux-Roses’daki merkezine gitmişti. Orada beklemediği bir şeyle karşılaştı: kabul kurulu tamamen askerlerden oluşuyordu. Nörolog gülümsemişti. Bu üniformalar ona gençlik yıllarını, 1968’i hatırlatmıştı; o sıralar Maocuydu ve Gay-Lussac Sokağı’ndaki barikatlarda polislerle dövüşüyordu. Bu görüntü kendine olan güvenini artırdı. Zaten korkusunu yenmek için bir avuç Benzedrin de yutmuştu. Bu gri kuşları ikna etmek gerekiyorsa, onlarla konuşmalıydı...</span></p>

    <p class="duz" xml:lang="tr"><span class="duz1">Açıklamaları birkaç saat sürdü. 1985’ten bu yana Petscan kullanımı sayesinde nasıl beynin korku bölgesinin yerinin belirlendiğini ve bu bölge saptandığına göre hazırlanacak özel ilaçlarla nasıl korkunun insan beyni üzerindeki etkisinin azaltılabileceğini açıkladı.</span></p>

    <p class="duz" xml:lang="tr"><span class="duz1">Tüm bunları askerlere anlattı.</span></p>

    <p class="duz" xml:lang="tr"><span class="duz1">Sonra Profesör Jones’un çalışmalarından bahsetti; İngiliz’in nasıl beyindeki ağrı alanının yerini belirlediğinden söz etti. Bu bölgelerin psikolojik koşullandırmayla acı duyumunu sınırlandırmanın mümkün olduğunu belirtti.</span></p>

    <p class="duz" xml:lang="tr"><span class="duz1">Tüm bunları generallerden ve askerî psikiyatrlardan oluşan bir kurulun önünde söyledi.</span></p>

    <p class="duz" xml:lang="tr"><span class="duz1">Ardından, şizofreni, bellek, imgeleme yetisi üzerine yapılan çalışmalardan söz açtı.</span></p>

    <p class="duz" xml:lang="tr"><span class="duz1">Birçok istatistikle, makaleyle destekleyerek onlara neler yapılabileceğini gösterdi; artık beyin kartografyası sayesinde insan beynini gözlemlemek, kontrol altında tutmak, eğitmek mümkündü!</span></p>

    <p class="duz" xml:lang="tr"><span class="duz1">Bir ay sonra yeni bir toplantı daveti almıştı. Projesini finanse etmeyi kabul ediyorlardı, ama tek koşulları onun derhal Orsay’deki bir askerî hastanede, Henri-Becquerel Enstitüsü’nde çalışmaya başlamasıydı. Ayrıca ordudaki meslektaşlarıyla tam bir şeffaflık içinde işbirliği yapacaktı.</span></p>

    <p class="duz" xml:lang="tr"><span class="duz1">Ackermann gülmemek için kendini zor tutmuştu: Savunma Bakanlığı için çalışacaktı! O, 70’li yılların karşıkültür hareketinin bir ürünü olan, amfetamin düşkünü yoldan çıkmış psikiyatr... Ortaklarından daha kurnaz olmaya, kullanılmadan kullanmayı öğrenmeye karar verdi.</span></p>

    <p class="duz" xml:lang="tr"><span class="duz1">Ama tamamen yanılıyordu.</span></p>

    <p class="duz-ilk-paragraf" xml:lang="tr"><span class="duz1">Odanın içinde telefonun zili yeniden yankılandı.</span></p>

    <p class="duz" xml:lang="tr"><span class="duz1">Bu kez cevap verme gereği bile duymadı. Perdeleri açtı ve pencerenin önünde durdu. Nöbetçiler hâlâ oradaydı.</span></p>

    <p class="duz" xml:lang="tr"><span class="duz1">Trudaine Caddesi, değişik kahverengi tonları sergiliyordu: kurumuş çamurun, altın sarısının, yorgun metallerin farklı tonları. Bunları seyrederken, bir yandan da, nedendir bilinmez, sarı veya pas rengi boyası yer yer kalkmış bir Çin ya da Tibet tapınağı düşünüyordu, evet bir başka gerçeğin üzerindeki örtü kalkıyordu.</span></p>

    <p class="duz" xml:lang="tr"><span class="duz1">Saat 4 olmuştu ve güneş hâlâ tepedeydi.</span></p>

    <p class="duz" xml:lang="tr"><span class="duz1">Birden, gece olmasını beklememeye karar verdi.</span></p>

    <p class="duz" xml:lang="tr"><span class="duz1">Kaçmak için sabırsızlanıyordu.</span></p>

    <p class="duz" xml:lang="tr"><span class="duz1">Salondan çıktı, seyahat çantasını aldı ve kapıyı açtı.</span></p>

    <p class="duz" xml:lang="tr"><span class="duz1">Her şey korkuyla başlamıştı.</span></p>

    <p class="duz" xml:lang="tr"><span class="duz1">Ve her şey yine onunla sona erecekti.</span></p>
  </div>
</body>
</html>