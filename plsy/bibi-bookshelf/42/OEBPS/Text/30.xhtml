<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>30.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x30">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">30</span></h1>

    <p class="duz" xml:lang="tr"><span class="duz1">– Bana ne yaptılar?</span></p>

    <p class="duz" xml:lang="tr"><span class="duz1">İki kadın Saint-Germain Bulvarı’nda, Sen yönüne doğru son hızla gidiyorlardı. Yağmur durmuş, ama her yere izlerini bırakmıştı: gecenin titreşimi içinde harelenmeler, renk almaşmaları, su birikintileri.</span></p>

    <p class="duz" xml:lang="tr"><span class="duz1">Mathilde, kuşkularını daha iyi gizlemek için profesörlere mahsus bir ses tonuyla cevap verdi:</span></p>

    <p class="duz" xml:lang="tr"><span class="duz1">– Bir tür müdahale, dedi.</span></p>

    <p class="duz" xml:lang="tr"><span class="duz1">– Ne tür bir müdahale.</span></p>

    <p class="duz" xml:lang="tr"><span class="duz1">– Şüphesiz yeni bir yöntem, belleğinin bir bölümünü etkileyen bir yöntem.</span></p>

    <p class="duz" xml:lang="tr"><span class="duz1">– Bu mümkün mü?</span></p>

    <p class="duz" xml:lang="tr"><span class="duz1">– Normal şartlarda, hayır. Ama Ackermann bir şeyler keşfetmiş olmalı... devrim yaratacak bir şeyler. Tomografiye ve beynin sınırlarını belirlemeye dayanan bir teknik.</span></p>

    <p class="duz" xml:lang="tr"><span class="duz1">Bir yandan arabayı sürerken, diğer yandan da, sabit gözlerle etrafına bakan, ellerini bacaklarının arasına sıkıştırmış bitkin görünümlü Anna’ya kaçamak bakışlar atıyordu.</span></p>

    <p class="duz" xml:lang="tr"><span class="duz1">– Bir şok, kısmî bir bellek yitimine yol açabilir, diye devam etti. Bir maç sırasında beyin sarsıntısı geçiren bir futbolcuyu tedavi ettim. Hayatının bir bölümünü hatırlıyordu, ama diğer bölümü kesinlikle silinmişti. Belki Ackermann da, kimyasal bir madde kullanarak ya da ışınlama yoluyla veya ne bileyim herhangi bir teknikle aynı etkiyi elde etmeyi sağlayan bir yöntem buldu. Belleğine bir tür filtre yerleştirdi.</span></p>

    <p class="duz" xml:lang="tr"><span class="duz1">– Peki neden bunu bana yaptılar?</span></p>

    <p class="duz" xml:lang="tr"><span class="duz1">– Bana göre, bu işin anahtarı Laurent’ın mesleğinde gizli. Görmemen gereken bir şey gördün ya da onun işiyle ilgili bazı bilgileri öğrendin veya seni bu deney için sadece bir kobay olarak kullandılar... Her şey mümkün. Çılgınca bir işin içindeyiz.</span></p>

    <p class="duz" xml:lang="tr"><span class="duz1">Saint-Germain Bulvarı’nın sonuna ulaştıklarında, sağ tarafta Arap Dünyası Enstitüsü göründü. Binanın cam cephesinde yansıyan bulutlar hızla yer değiştiriyordu.</span></p>

    <p class="duz" xml:lang="tr"><span class="duz1">Mathilde bu kadar sakin oluşuna şaşırıyordu. Saatte yüz kilometre hızla yol alıyordu, çantasında otomatik bir tabanca vardı, yanında marazî bir genç kadın oturuyordu ve en ufak bir korku hissetmiyordu.</span></p>

    <p class="duz" xml:lang="tr"><span class="duz1">– Belleğim, belleğim yeniden yerine gelebilir mi?</span></p>

    <p class="duz" xml:lang="tr"><span class="duz1">Anna, inatçı bir sesle konuşuyordu. Mathilde bu ses tonundaki değişikliği çok iyi biliyordu: Sainte-Anne’daki hasta muayeneleri sırasında en az bin kez işitmişti bu ses tonunu. Bu saplantılı bir insanın sesiydi. Bu demansın sesiydi. Ama burada delilik gerçekle çakışıyordu.</span></p>

    <p class="duz" xml:lang="tr"><span class="duz1">Mathilde kelimelerini dikkatle seçiyordu:</span></p>

    <p class="duz" xml:lang="tr"><span class="duz1">– Onların hangi yöntemi kullandığını bilmeden sana cevap veremem. Eğer kimyasal maddeler kullandılarsa, bir antidotu olabilir. Ama bir cerrahî müdahale söz konusuysa, bu konuda ... kötümserim.</span></p>

    <p class="duz" xml:lang="tr"><span class="duz1">Küçük Mercedes, Jardin des Plantes’ın<a class="calibre1" href="#footnote-231-1" id="footnote-231-1-backlink">[1]</a> hayvanat bahçesinin siyah parmaklıkları boyunca yol alıyordu. Hayvanların derin uykusu, parkın durağanlığı, karanlığın içinde sanki derin bir sessizlik uçurumu gibiydi.</span></p>

    <p class="duz" xml:lang="tr"><span class="duz1">Mathilde, Anna’nın ağladığını fark etti; genç kadın sessizce hıçkırıyordu. Uzun bir suskunluktan sonra yeniden konuştu, gözyaşlarına boğulmuştu.</span></p>

    <p class="duz" xml:lang="tr"><span class="duz1">– Ama neden yüzümü değiştirdiler?</span></p>

    <p class="duz" xml:lang="tr"><span class="duz1">– Bunu anlamak çok zor. Sanırım kötü zamanda, kötü yerde bulunuyordun. Ama yüzünü değiştirmeleri için herhangi bir neden göremiyorum. Ya da bu iş, bizim sandığımızdan çok daha karmaşık: senin kimliğini değiştirmek zorunda kaldılar.</span></p>

    <p class="duz" xml:lang="tr"><span class="duz1">– Yani ben başka biri olabilir miyim?</span></p>

    <p class="duz" xml:lang="tr"><span class="duz1">– Estetik ameliyatla her şey mümkün.</span></p>

    <p class="duz" xml:lang="tr"><span class="duz1">– Ben... ben Laurent Heymes’in karısı değil miyim?</span></p>

    <p class="duz" xml:lang="tr"><span class="duz1">Mathilde cevap vermedi. Anna ısrarla sorularına devam ediyordu:</span></p>

    <p class="duz" xml:lang="tr"><span class="duz1">– Ama... ya benim duygularım? Ya ona olan aşkım?</span></p>

    <p class="duz" xml:lang="tr"><span class="duz1">Mathilde sinirlenmeye başlamıştı. Bu kâbusun ortasında, Anna hâlâ eski aşk günlerinin hayalini kuruyordu. Ama yapacak bir şey yoktu: gemi batarken bile kadınlar için önemli olan tek şey “arzu ve duygular”dı.</span></p>

    <p class="duz" xml:lang="tr"><span class="duz1">– Onunla olan tüm hatıralarım, onları da uydurmuş olmam imkânsız!</span></p>

    <p class="duz" xml:lang="tr"><span class="duz1">Mathilde omuzlarını silkti, söyleyeceği şeyin önemini biraz olsun hafifletmek ister gibiydi:</span></p>

    <p class="duz" xml:lang="tr"><span class="duz1">– Hatıraların da sonradan belleğine yerleştirilmiş olabilir. Bana, bizzat kendin onların hiçbir gerçekliği olmadığını, hepsinin değerini yitirdiğini söyledin... Aslında bu tür bir müdahale imkânsız. Ama Ackermann’ın kişiliği bütün ihtimalleri dikkate almamızı gerektiriyor. Ayrıca polisler ona sonsuz imkânlar da sağlamış olabilir.</span></p>

    <p class="duz" xml:lang="tr"><span class="duz1">– Polisler mi?</span></p>

    <p class="duz" xml:lang="tr"><span class="duz1">– Uyan, Anna. Henri-Becquerel Enstitüsü. Askerler. Laurent’ın mesleği. Çikolata Evi’ndeki işinin dışında, dünyan sadece polislerden ve üniformalılardan oluşuyordu. Tüm bunları yapanlar onlar. Ve şimdi seni arayanlar da onlar.</span></p>

    <p class="duz" xml:lang="tr"><span class="duz1">Tamamen yenilenmiş Austerlitz Garı’nın yakınlarına gelmişlerdi. Garın cephelerinden biri, bir sinema dekoru gibi tamamen çıplaktı. Sol tarafta, arka planda, Sen Nehri görünüyordu. Çamurlu, karanlık su ağır ağır akıyordu...</span></p>

    <p class="duz" xml:lang="tr"><span class="duz1">Uzun bir suskunluğun ardından Anna yeniden konuşma ihtiyacı duydu:</span></p>

    <p class="duz" xml:lang="tr"><span class="duz1">– Bu olayda polis olmayan biri daha var.</span></p>

    <p class="duz" xml:lang="tr"><span class="duz1">– Kim?</span></p>

    <p class="duz" xml:lang="tr"><span class="duz1">– Dükkâna gelen müşterilerden biri. Tanıdığımı sandığım bir adam. İş arkadaşımla birlikte ona “Bay Kadife” adını taktık. Sana nasıl açıklayacağımı bilmiyorum, ama bu adamın tüm bu olanların dışında olduğunu hissediyorum. O, benim hayatımın silinmiş kısmına ait olmalı.</span></p>

    <p class="duz" xml:lang="tr"><span class="duz1">– Peki neden yoluna çıkıyor?</span></p>

    <p class="duz" xml:lang="tr"><span class="duz1">– Belki bir rastlantı.</span></p>

    <p class="duz" xml:lang="tr"><span class="duz1">Mathilde kafasını salladı:</span></p>

    <p class="duz" xml:lang="tr"><span class="duz1">– Dinle. Emin olduğum bir şey varsa o da bu işte herhangi bir rastlantıya yer olmadığıdır. Bu adam da diğerleriyle birlikte, bundan kuşkun olmasın. Ve eğer yüzü sana bir şeyler ifade ediyorsa, bunun nedeni onu Laurent’ın yanında görmüş olman.</span></p>

    <p class="duz" xml:lang="tr"><span class="duz1">– Ya da Jikolaları sevmesi.</span></p>

    <p class="duz" xml:lang="tr"><span class="duz1">– Neleri?</span></p>

    <p class="duz" xml:lang="tr"><span class="duz1">– İçinde bademezmesi bulunan çikolatalar. Bizim bir spesiyalitemiz. (Gözyaşlarını kurularken hafifçe gülümsedi.) Her halükârda beni tanımaması gayet normal, çünkü yüzüm eskisi gibi değil. (Umutsuz bir ses tonuyla devam etti.) Onu bulmamız gerekiyor. Geçmişimle ilgili bir şeyler biliyor olmalı!</span></p>

    <p class="duz" xml:lang="tr"><span class="duz1">Mathilde yorum yapmaktan kaçındı. Şimdi L’Hôpital Bulvarı’nda, havaî metro hattının çelik kemerleri boyunca ilerliyorlardı.</span></p>

    <p class="duz" xml:lang="tr"><span class="duz1">– Buradan, nereye gidiyoruz? diye haykırdı Anna.</span></p>

    <p class="duz" xml:lang="tr"><span class="duz1">Mathilde caddeyi yanlamasına geçti, ve La Pitié-Salpêtrière Hastanesi kampüsünün önünde ters yönde park etti. Kontağı kapattı, el frenini çekti, sonra küçük Kleopatra’ya doğru döndü:</span></p>

    <p class="duz" xml:lang="tr"><span class="duz1">– Bu meseleyi anlayabilmemizin bir tek yolu var, o da “geçmişte” senin kim olduğunu ortaya çıkarmak. Yara izlerinden anladığım kadarıyla yaklaşık altı ay önce ameliyat olmuşsun. Şöyle veya böyle, bu dönemin daha öncesine inmemiz gerekiyor. (İşaretparmağıyla alnına bastırdı.) Bu tarihten önce neler olduğunu hatırlaman lazım.</span></p>

    <p class="duz" xml:lang="tr"><span class="duz1">Anna, üniversite hastanesinin levhasına baktı:</span></p>

    <p class="duz" xml:lang="tr"><span class="duz1">– Beni... Beni hipnoz altında sorguya mı geçmek istiyorsun?</span></p>

    <p class="duz" xml:lang="tr"><span class="duz1">– Bunun için zamanımız yok.</span></p>

    <p class="duz" xml:lang="tr"><span class="duz1">– Peki ne yapmak istiyorsun?</span></p>

    <p class="duz" xml:lang="tr"><span class="duz1">Mathilde, siyah bir saç tutamını Anna’nın kulağının arkasına yerleştirdi:</span></p>

    <p class="duz" xml:lang="tr"><span class="duz1">– Eğer belleğin bize bir şey söylemiyorsa, eğer yüzün değiştirilmişse, geriye seni sana hatırlatacak tek bir şey kalıyor.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz-son-paragraf" xml:lang="tr"><span class="duz1">– Vücudun.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Paris’in en eski bahçesi, 1635’te XIII. Louis tarafından yaptırıldı, 1793’te Doğa Tarihi Müzesi’ne dönüştürüldü. (ç.n.)</span></p>
    </div>
  </div>
</body>
</html>