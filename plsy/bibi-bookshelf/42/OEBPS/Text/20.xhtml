<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>20.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  /*]]>*/
  </style>
</head>

<body class="calibre">
  <div class="generated-style" id="x20">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">20</span></h1>

    <p class="duz" xml:lang="tr"><span class="duz1">– Anna! Ne yapıyorsun? Geç kalacağız?</span></p>

    <p class="duz" xml:lang="tr"><span class="duz1">Duştan dökülen sıcak suyun altında, Anna, Laurent’ı güçlükle duyuyordu. Sadece, ensesine çarptıktan sonra vücudundan süzülüp ayaklarının dibinde patlayan damlalara bakıyor, bazen de yüzünü duştan hızla akan suya doğru kaldırıyordu. Bütün vücudu sıcak suyun etkisiyle gevşemiş, rahatlamıştı. Ruhen uysallaşmış gibiydi.</span></p>

    <p class="duz" xml:lang="tr"><span class="duz1">Uyku ilacının sayesinde, birkaç saat uyumayı başarmıştı. Bu sabah kendini sakin, dingin, başına gelebileceklere karşı duyarsız hissediyordu. Umutsuzluğu tuhaf bir sakinliğe dönüşmüştü. Bir tür mesafeli barış.</span></p>

    <p class="duz" xml:lang="tr"><span class="duz1">– Anna! Çabuk ol lütfen!</span></p>

    <p class="duz" xml:lang="tr"><span class="duz1">– Tamam! Geliyorum.</span></p>

    <p class="duz" xml:lang="tr"><span class="duz1">Duştan çıktı ve lavabonun önünde yerde duran tahta ızgaraya atladı. Saat 08.30’du: Laurent giyinmiş, parfümünü sürmüş, banyo kapısının arkasında yerinde duramıyordu. Anna hızla iç çamaşırlarının üstüne, siyah yün bir elbise giydi. Vücudu sımsıkı saran, Kenzo marka, kapalı bir elbiseydi; belli bir stili olan, fütürist bir matem giysisini andırıyordu.</span></p>

    <p class="duz" xml:lang="tr"><span class="duz1">Tamamen duruma uygun bir elbise.</span></p>

    <p class="duz" xml:lang="tr"><span class="duz1">Bir fırça aldı ve saçlarını taradı. Banyodaki buhar nedeniyle aynada bulanık bir yansımadan başka bir şey görmüyordu: zaten o da bunu yeğliyordu.</span></p>

    <p class="duz" xml:lang="tr"><span class="duz1">Birkaç gün, belki birkaç hafta içinde, tüm gerçek bu opak aynadaki görüntü gibi olacaktı. Hiç kimseyi tanıyamayacak, hiçbir şeyi anlayamayacak, çevresindeki her şeye yabancılaşacaktı. Kendi deliliğiyle ilgilenemeyecek, kalan aklının son kırıntılarının yok olmasını bile engelleyemeyecekti.</span></p>

    <p class="duz" xml:lang="tr"><span class="duz1">– Anna!</span></p>

    <p class="duz" xml:lang="tr"><span class="duz1">– Buradayım!</span></p>

    <p class="duz" xml:lang="tr"><span class="duz1">Laurent’ın aceleciliğine güldü. Geç kalmaktan veya deli karısının vazgeçmesinden korkuyordu.</span></p>

    <p class="duz" xml:lang="tr"><span class="duz1">Aynanın üzerindeki buğu dağılıyordu. Anna, sıcak suyun etkisiyle kızarmış ve şişmiş suratını gördü. Zihninde Anna Heymes’e elveda demişti. Ve Clothilde’e, Çikolata Evi’ne, gelincik gibi kıpkırmızı dudaklı Psikiyatr Mathilde Wilcrau’ya da.</span></p>

    <p class="duz" xml:lang="tr"><span class="duz1">Kendini Henri-Becquerel Enstitüsü’ndeymiş gibi hissediyordu. Dış dünyayla hiçbir teması olmayan, beyaz ve kapalı bir oda. Ona gereken de buydu. Kendini yabancı ellere teslim etmek, hemşirelerin ellerine bırakmak için neredeyse sabırsızlanıyordu.</span></p>

    <p class="duz" xml:lang="tr"><span class="duz1">Biyopsi fikrine bile alışmaya başlıyordu; kafatasından içeri sokulacak ve ağır ağır beynine doğru inecek, belki de hastalığının nedenini ortaya çıkaracak bir sonda fikrine. Aslında tedavi olmakla alay ediyordu. Sadece yok olmak, buharlaşmak ve artık kimseyi rahatsız etmemek istiyordu...</span></p>

    <p class="duz" xml:lang="tr"><span class="duz1">Her şey durduğunda Anna hâlâ saçını tarıyordu.</span></p>

    <p class="duz" xml:lang="tr"><span class="duz1">Aynada, perçeminin altında, aşağıya doğru inen üç yara izi fark etti. Bir an buna inanamadı. Sol eliyle aynanın üzerinde kalmış buğuyu sildi ve iyice yaklaştı, soluğu kesilmişti. İzler belli belirsizdi, ama oradaydı, alnının üstünde.</span></p>

    <p class="duz" xml:lang="tr"><span class="duz1">Estetik ameliyatın yara izleri.</span></p>

    <p class="duz" xml:lang="tr"><span class="duz1">Geçen gece boşu boşuna başka yerlerde aradığı izler.</span></p>

    <p class="duz" xml:lang="tr"><span class="duz1">Bağırmamak için yumruğunu ısırdı ve iki büklüm oldu, midesi lav yutmuş gibi yanıyordu.</span></p>

    <p class="duz" xml:lang="tr"><span class="duz1">– Anna! Delirdin mi, geç kalıyoruz?</span></p>

    <p class="duz" xml:lang="tr"><span class="duz1">Laurent’ın çağrıları başka bir dünyadan geliyor gibiydi.</span></p>

    <p class="duz" xml:lang="tr"><span class="duz1">Titremelerle sarsılan Anna doğruldu, aynadaki görüntüsüne bir kez daha baktı. Kafasını çevirdi ve bir parmağıyla sağ kulak kepçesini büktü. Yankafa kemiğinin üstünden aşağı doğru uzanan beyazımsı çizgiyi gördü. Diğer kulağın arkasında da aynı iz vardı.</span></p>

    <p class="duz" xml:lang="tr"><span class="duz1">Aynadan hafifçe uzaklaştı, titremelerine hâkim olmak için iki eliyle lavaboya dayandı. Sonra çenesini aynaya doğru kaldırdı, başka bir iz, bir liposuccion ameliyatının göstergesi olacak küçük bir belirti arıyordu. Bulmakta zorluk çekmedi.</span></p>

    <p class="duz" xml:lang="tr"><span class="duz1">Başı dönmeye başladı.</span></p>

    <p class="duz" xml:lang="tr"><span class="duz1">Midesine bir yumruk yemiş gibiydi.</span></p>

    <p class="duz" xml:lang="tr"><span class="duz1">Başını eğdi, son işareti, kemik alındığını gösteren S biçimindeki dikiş izini bulmak için saçlarını araladı? Pembemsi yılan saç derisinin üstünde onu bekliyordu, tıpkı iğrenç bir sürüngen gibi.</span></p>

    <p class="duz" xml:lang="tr"><span class="duz1">Bayılmamak için lavaboya biraz daha sıkı tutundu; gerçek, bir balyoz gibi beynine iniyordu. Artık bundan kaçamazdı, başı öne eğik, saçları yüzüne dökülmüş, içine düştüğü uçurumu düşünüyordu.</span></p>

    <p class="duz" xml:lang="tr"><span class="duz1">Yüzünü değiştirmiş, estetik olmuş biri varsa o da kendisiydi.</span></p>
  </div>
</body>
</html>