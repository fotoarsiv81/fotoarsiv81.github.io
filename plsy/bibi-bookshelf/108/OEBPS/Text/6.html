<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p><br /></p>

  <h2 style="text-align: center;"><i>4. Dopsy</i></h2>

  <p><br /></p>

  <p>Sheridan, alışveriş merkezi boyunca yürürken COUSINT0WN yazılı ışıklı tabelanın altındaki ana giriş kapısında beliren küçük çocuğu gördü. Bu üç yaşlarında, iri bir oğlandı. Sheridan onun yüzündeki ifadeye takılmıştı. Çocuk ağlamamak için kendini tutuyorsa da, az sonra ağlayacaktı.</p>

  <p>Sheridan o alışkın olduğu kendinden iğrenme duygusunu hissederek durakladı… Ama artık bir çocuk çaldığı zamanlar giderek daha az hissediyordu bu duyguyu. İlk seferinde bir hafta uyumamıştı. Kendine Bay Sihirbaz diyen o iriyarı Türk’ü düşünüyor ve adamın çocukları ne yaptığını merak ediyordu.</p>

  <p>Türk, “Onlar gemiyle gezintiye çıkıyor, Bay Sheridan,” demiş ve gülümsemişti. O gülümseme, ‘Eğer iyiliğini istiyorsan bir daha bunu sormazsın,’ der gibiydi.</p>

  <p>Sheridan bir daha sormamışsa da, bu merak etmediği anlamına gelmiyordu. Özellikle de sonraları. İkincisi de en az birincisi kadar berbat olmuştu… Üçüncüsünde bu duygu hafiflemişti… Dördüncüsünde ise gemi gezintisini ve çocukları neyin beklediğini artık hemen hemen merak etmez olmuştu.</p>

  <p>Sheridan kamyonetini alışveriş merkezinin önündeki özürlü park yerlerinden birine çekti. Kamyonetin plakası eyaletin sakatlara verdiği özel plakalardan biriydi. Plaka altın değerindeydi; hem alışveriş merkezi güvenlik memurları bir şeyden kuşkulanmazlardı, hem de park yerleri genelde boş olurdu.</p>

  <p>‘Her zaman aramasan da bir iki gün öncesinde mutlaka bir sakat plakası çalarsın.’</p>

  <p>Bunlar önemli değildi şimdi; başı dertteydi ve oradaki çocuk bazı büyük sorunlarını çözebilirdi.</p>

  <p>Sheridan arabadan inip, çevresine giderek artan bir panikle bakmakta olan çocuğa doğru yürüdü. ‘Evet, beş yaşında var,’ diye düşündü, ‘Hatta altı bile olabilir, çok zayıf sadece.’ Camlı kapılardan gelen sert floresan ışık altında çocuğun yüzü kâğıt gibi beyazdı, belki sadece korkuyor değil, hastaydı da. Ancak Sheridan bunun sadece büyük bir korku olduğunu anlıyordu. Sheridan bu bakışı gördüğünde hemen anlardı, çünkü son bir buçuk yıl içinde kendi aynasında pek çolfkere bu büyük korkuyu görmüştü.</p>

  <p>“Çocuk yanından geçenlere, alışveriş etmek için mağazaya girenlere, elleri paketlerle dolu olarak çıkanlara umutla bakıyordu.</p>

  <p>Üzerinde Tuffskin blucini, Pittsburgh Penguins tişörtü olan çocuk yardım arıyordu, kendisine bakıp da bir aksilik olduğunu anlayıp ona yardım edecek birini bekliyordu. “Babanı mı kaybettin, evlat?” gibi örneğin. Bir dost arıyordu yani.</p>

  <p>‘İşte ben gejdim,’ diye düşündü Sheridan. ‘İşte ben geldim, evlat, ben senin dostun olurum.’</p>

  <p>Çocuğun tam yanma yaklaşıyordu ki, içerden kapılara doğru bir güvenlik görevlisinin gelmekte olduğunu gördü. Adam ceplerinde bir şey, belki bir paket sigara aranıyordu. Dışarı çıkıp çocuğu görürse Sheridan’ın işi kesinlikle suya düşecekti.</p>

  <p>‘Lanet olsun,’ diye düşündü. Ama hiç olmazsa çocukla konuştuğu görülmeyecekti. Bu daha da beter olurdu.</p>

  <p>Sheridan bir adım geri çekilip, sanki anahtarlarının yerinde olduğundan emin olmak istercesine ceplerini yokladı. Bir çocuğa, bir güvenlik görevlisine bakıyordu. Oğlan ağlamaya başlamıştı. Öyle avaz avaz değil henüz, ama kırmızı COUSINTOWN işaretini yansıtan iri damlalar süzülüyordu yanaklarından aşağı.</p>

  <p>Enformasyon bölmesindeki kız güvenlik görevlisine el edip bir şey söyledi. Kız yirmi beş yaşlarında, kara saçlı ve güzeldi; adam ise bıyıklı ve san saçlı. Adam dirsekleri üzerine dayanıp kıza gülümseyerek bakınca, Sheridan onların dergilerin arka kapaklarındaki sigara reklamlarına benzediklerini düşündü. Salem Spirit. Light My Lucky. Kendisi burada ölüp ölüp dinliyordu, onlar ise orada havadan sudan söz ediyorlardı. ‘İşten sonra ne yapıyorsun, yeni açılan yerde bir içki içelim mi?’ Falan filan. Kız erkeğe gözlerini kırpıştırıyordu. Ne kadar da hoş.</p>

  <p>Sheridan birden fırsattan yararlanmaya karar verdi. Oğlanın göğsü inip kalkıyordu ve hıçkırarak ağlamaya başladığında biri kendisini mutlaka fark ederdi. Sheridan güvenlik görevlisi elli metre ilerdeyken hamle yapmaktan pek hoşlanmıyordu, ama yirmi dört saat içinde Bay Reggie’nin kumarhanesine olan borçlarını ödemezse, iki iriyarı adam kendisini ziyaret edip kollarını kırardı.</p>

  <p>Sheridan çocuğa doğru yürüdü; sıradan bir Van Heusen gömleği ve haki pantolon giymiş, ilk bakışta sevecen bir ifadesi olan geniş, sıradan yüzlü iri bir adam. Ellerini dizlerine dayayıp oğlana doğru eğilince çocuk solgun ve ürkek yüzünü kaldırdı. Gözlerinin zümrüt yeşili, ışığı yansıtan gözyaşlarıyla daha da belirginleşmişti.</p>

  <p>“Babanı mı kaybettin, evlat?” diye sordu Sheridan.</p>

  <p>“Popsy’yi,” dedi oğlan gözlerini silerken. “Popsy’yi bulamıyorum…”</p>

  <p>Çocuk hıçkırmaya başladı ve içeri girmek üzere olan bir kadın kaygılı bakışlarla kendilerine baktı.</p>

  <p>“Önemli değil,” dedi Sheridan. Kadın yoluna devam etti. Sheridan oğlanın omuzlarına elini atıp onu hafifçe çevirdi… Kamyonete doğru. Sonra kapılardan içeri baktı.</p>

  <p>Güvenlik görevlisi yüzünü enformasyon bölmesindeki kızın yüzüne iyice yaklaştırmıştı şimdi. O gece aralarında bir şey olacak gibiydi. Sheridan rahatladı. Şu anda alışveriş merkezi soyulabilirdi ve adam bunun farkında bile olmazdı.</p>

  <p>“Popsy’yi istiyorum!” diye sızlandı oğlan.</p>

  <p>“Elbette istiyorsun ve biz de onu bulacağız, şimdi. Sen sakın endişelenme.”</p>

  <p>Oğlanı biraz daha sağa çekti.</p>

  <p>Çocuk aniden umuda kapılmış gibi baktı yüzüne.</p>

  <p>“Onu bulabilir misiniz, Bayım?”</p>

  <p>“Elbette!” Sheridan güven verircesine gülümsedi. “Kayıp Popsy’leri bulmak… benim isimdir diyebiliriz.”</p>

  <p>“Sahi mi?” Gözlerinden hâlâ yaş akmasına rağmen oğlan gülümsedi.</p>

  <p>“Elbette.” Sheridan artık iyice göremediği (ki, bu durumda o da Sheridan’la çocuğu göremezdi) bekçinin hâlâ kıza dalmış olup olmadığını kontrol etti. Adam meşguldü. “Popsy’nin üzerinde nasıl bir elbise vardı, evlat?” diye sordu.</p>

  <p>“Elbisesi vardı. Her zaman onu giyer. Onu kot giyerken sadece bir kere gördüm.” Çocuk Sheridan’ın Popsy’si hakkında bunları bilmesi gerekirmiş gibi konuşuyordu.</p>

  <p>“Herhalde siyah elbiseliydi.”</p>

  <p>Oğlanın gözleri parladı. “Onu gördünüz mü? Nerede?”</p>

  <p>Çocuk gözyaşlarını unutup kapıya doğru dönünce, Sheridan soluk yüzlü piçi hemen orada yakalayıvermek için zor tuttu kendini. Bu doğru olmazdı. Olay çıkarmamalıydı. İnsanların sonradan hatırlayacakları hiçbir şey yapamazdı. Onu ne olursa olsun kamyonete atması gerekiyordu. Kamyonetin ön camı hariç çevresi hep koyu renk camlıydı. Burnunu cama yapıştırmadığın takdirde içerisini göremezdin.</p>

  <p>Onu önce kamyonete atmalıydı.</p>

  <p>Çocuğun koluna dokundu. “O içerde değildi, evlat, Şu tarafta gördüm.”</p>

  <p>Sheridan sonsuz araba dizisiyle büyük otoparkı gösterdi. Otoparkın öteki ucunda bir girişi, onun da ötesinde McDonaid’s’ın sarı çifte kemerleri vardı.</p>

  <p>Sheridan ya da Popsy ya da her ikisi birden akıllarını kaçırmış gibi, “Popsy’nin orada ne işi var?” diye sordu çocuk.</p>

  <p>“Bilmiyorum,” dedi Sheridan. Sheridan’ın kafası şimdi ekspres tren gibi çalışıyordu. Bu noktada artık yanlış yapamazdı. Popsy. Baba değil. Popsy belki de büyükbaba demekti. “Onun olduğuna eminim,” dedi. “Siyah elbiseli yaşlıca bir adam. Beyaz saçlı, yeşil kravatlı…”</p>

  <p>“Popsy mavi kravatını takmıştı. En çok onu sevdiğimi bilir.”</p>

  <p>“Evet, mavi de olabilir. Bu ışık altında kolay seçilmiyor kuşkusuz. Haydi, gel kamyonete atla da senioraya götüreyim.”</p>

  <p>“Popsy olduğundan emin misiniz?” diye sordu çocuk. “Onun oraya gideceğini hiç sanmıyorum…”</p>

  <p>Sheridan omuzlarını silkti. “Bak evlat, onun büyükbaban olduğuna inanmıyorsan, git kendin ara. Belki bulursun.” Sheridan kamyonete doğru yürümeye başladı.</p>

  <p>Çocuk bunu yutmamıştı. Sheridan geri dönmeyi düşündü, ama bu işle yeterince uğraşmıştı. Çevreden görülebilecek ilişkiyi ya çok kısa tutardın ya da Hammerton Bay’de yirmi yılı göze alırdın. Başka bir alışveriş merkezine gidebilirdi. Scoterville’e belki, ya da…</p>

  <p>“Bir dakika, Bayım,” diye çocuk korku dolu bir sesle arkasından bağırdı: “Bekle! Ona susadığımı söylemiştim, belki de içecek bir şey almak için oraya gitmiştir. Bekle!”</p>

  <p>Sheridan gülümseyerek geri döndü. “Zaten seni bırakacak değildim, evlat.” Çocuğu mavi boyalı kamyonete götürdü. Kapıyı açıp gülümsedi. Çocuk o soluk yüzü ve iri gözleriyle kuşkuyla baktı kendisine.</p>

  <p>“Salonuma buyur bakalım, küçük dostum,” diyen Sheridan tümüyle doğal bir gülümsemeyle baktı çocuğa. Bu işte bu kadar ustalaşmış olması gerçekten tüyler ürperticiydi.</p>

  <p>Çocuk bilmiyordu ama, kapı kapandığı anda artık Briggs Sheridan’ın malıydı.</p>

  <p style="text-align: center;">* * *</p>

  <p>Sheridan’ın yaşamında bir tek sorunu vardı. Bir eteğin hışırtısından ya da ipekli çoraba dokunmaktan herhangi bir erkek kadar zevk alsa da, bu ne kadındı ne de akşamları birkaç kadeh almasına karşılık, içki. Sheridan’ın sorunu hatta buna büyük kusuru da diyebilirdiniz kumardı. Bu yüzden işini kaybetmişti, kredi kartlarını, annesinden kalan evi kaybetmişti. Şimdiye kadar cezaevine düşmüş değildi, ama Bay Reggie ile başının belaya girdiği o ilk seferde, ona kıyasla cezaevinin bir dinlenme yeri olacağını düşünmüştü.</p>

  <p>0 gece biraz çıldırır gibi olmuştu. İnsanın yavaş yavaş değil de bir anda kaybetmesinin çok daha iyi olduğunu öğrenmişti. O zaman umudun kırılır, evine gider, biraz televizyon seyreder ve yatıp uyurdun. Ama ilk başta biraz kazandın mı, kâğıtları elinden bırakmak istemezdin. Sheridan da o gece sona erdiğinde on yedi bin dolar kaybetmişti. Buna kendisi bile inanamamıştı, kaybının büyüklüğü ile adeta başı dönmüş bir halde gitmişti evine. Arabada eve giderken, kendi kendine Bay Reggie’ye olan borcunun yedi yüz değil, yedi bin değil, tam on yedi bin dolar olduğunu tekrarlayıp durmuştu. Bunu her düşündüğünde kıkırdamaya başlamış ve radyonun sesini biraz daha açmıştı.</p>

  <p>Ama ertesi gece iki goril eğer borcunu ödemezse kollarını yeni ve ilginç şekillerde kıracak olan o iki herif onu Bay Reggie’nin bürosuna soktuklarında hiç kıkırdamıyordu.</p>

  <p>“Ödeyeceğim,” demişti Sheridan. “Dinleyin, sorun değil, iki gün tanıyın bana, en çok bir hafta, iki hafta tanıyın…”</p>

  <p>“Canımı sıkıyorsun, Sheridan,” dedi Bay Reggie.</p>

  <p>“Ben…”</p>

  <p>“Kes sesini. Sana bir hafta verirsem ne yapacağını bilmiyor muyum sanıyorsun? Eğer yanma yanaşacağın bir arkadaşın kalmışsa gidip iki yüz dolar borç almaya çalışacaksın. Arkadaş bulamazsan bir içki dükkânı soyarsın, eğer cesaretin varsa. Cesaretin olduğunu sanmıyorum, ama her şey mümkün.” Bay Reggie öne eğilip çenesini ellerine dayadı, gülümsedi. Ted Lapidus kolonyası kokuyordu. “Hem iki yüz doları bulursan ne yapacaksın?”</p>

  <p>“Size vereceğim,” dedi Sheridan. Artık ağlamaklıydı. “Hemen size vereceğim!”</p>

  <p>“Hayır vermeyeceksin,” dedi Bay Reggie. “At yarışma gidip paranı artırmaya çalışacaksın. Bana vereceğin sadece bir dizi boktan mazeret olacak. Bu kez kendi çapını çok aştın, dostum.”</p>

  <p>Sheridan gözyaşlarını tutamadı.</p>

  <p>Bay Reggie, “Bu arkadaşlar seni uzun süreliğine hastanelik eder,” dedi. “Kollarında ve burnunda bir tüple yatarsın o zaman.”</p>

  <p>Sheridan daha yüksek sesle ağlamaya başladı.</p>

  <p>“Sana yardım edeceğim,” diyen Bay Reggie masasının üzerinden Sheridan’a katlı bir kâğıt uzattı. “Bu adamla geçinebilirsin. Adı Bay Sihirbaz, ama kendisi senden farksız bir bok çuvalıdır. Şimdi def ol buradan. Seni bir hafta sonra buraya getirteceğim ve masanın üstünde senetlerin olacak. Ya onları satın alırsın ya da arkadaşlar senin üzerinde biraz çalışır. Şunu da söyleyeyim, bir kere işe başladılar mı, tatmin olana kadar durmazlar.”</p>

  <p>Türk’ün gerçek adı katlanmış kâğıtta yazılıydı. Sheridan onu görmeye gitti ve çocuklarla gemi gezintilerinden söz etti. Bay Sihirbaz aynı zamanda Bay Reggie’nin elindeki senetlerden epey yüksek bir rakamı da dile getirmişti. İşte Sheridan ondan sonra alışveriş merkezlerinde dolaşmaya başladı.</p>

  <p style="text-align: center;">* * *</p>

  <p>Sheridan kamyoneti Cousintown Alışveriş Merkezi otoparkından çıkardı, yan yoldan geçip McDonald’s’ın giriş yoluna soktu. Yanındaki koltukta oturan çocuk gözlerini dikmiş dikkatle ön camdan dışarı bakıyordu. Sheridan binaya doğru sürdü, gelen trafikten kaçınmak için geniş bir yay çizip yoluna devam etti.</p>

  <p>“Neden arkaya gidiyorsun?” diye sordu çocuk.</p>

  <p>“Öteki kapıya gitmek gerek. Sakin ol, çocuk. Onu orada gördüm galiba.”</p>

  <p>“Gördün mü? Gerçekten gördün mü?”</p>

  <p>“Gerçekten gördüm.”</p>

  <p>Çocuğun yüzü rahatlarken Sheridan bir an için ona acıdı. Lanet olsun, kendisi bir canavar ya da manyak değildi ya. Ama borçları giderek artmıştı ve Bay Reggie canına okumakta kararlıydı. Bu defa on yedi bin değildi borcu, yirmi, hatta yirmi beş bin de değildi. Bu defa otuz beş bin dolar bulması gerekiyordu, haftaya cumartesiye kadar, kemiklerinin kırılmasını istemiyorsa.</p>

  <p>Sheridan kamyoneti çöp ezme makinesinin yanma çekti. Sheridan sol elini yan kapıdaki cebe daldırdı ve bir çift mavi çelikten kelepçe çıkardı. Kelepçeler açıktı.</p>

  <p>“Burada neden durduk, Bayım?” diye sordu çocuk. Sesinde yine korku vardı, ama niteliği değişmişti; kalabalık alışveriş merkezinde Popsy’sini kaybetmenin başına gelecek felaketlerin en kötüsü olmadığını anlamış gibiydi.</p>

  <p>“Durduğumuz falan yok,” dedi. Sheridan bu işi ikinci yapışında altı yaşındaki bir çocuğu bile küçümsememesi gerektiğini öğrenmişti. İkinci oğlan bacak arasına bir tekme sallayıp az daha kaçıyordu. “Arabayı sürmeye başladığımda gözlüğümü takmamış olduğumu hatırladım,” dedi. “Ehliyetimi elimden alabilirler. Gözlüğüm şu yerdeki kutuda. Senin tarafına kaymış, onu bana verir misin?”</p>

  <p>Çocuk boş olan gözlük kutusunu almak için eğildi. Sheridan uzanıp kelepçelerden birini çocuğun bileğine geçirdi ve o anda başına bela aldığını anladı. Altı yaşındakileri küçümsemenin çok kötü bir hata olduğunu daha biraz önce düşünmemiş miydi? Piç kurusu bir kurt yavrusu gibi boğuşuyor, Sheridan’ın tahmin edemeyeceği bir güce sahip olduğunu gösteriyordu. Sağa sola dönüp soluk soluğa, kuş gibi sesler çıkararak kapıya doğru atıldı. Kapı kolunu tuttu. Kapı açıldı ama iç lamba yanmadı. Sheridan o ikinci seferden sonra lambayı sökmüştü.</p>

  <p>Sheridan oğlanı tişörtünün yakasından tutup içeri çekti. Kelepçenin diğer halkasını koltuğun kenarındaki özel demire geçirmeye çalmıştı ama başaramadı. Çocuk elini iki kere ısırıp kan çıkardı. Tanrım, dişleri ustura gibiydi. Derinlere kadar dalan sancı kolu boyunca çelik gibi bir iz bıraktı. Çocuğun ağzına bir yumruk indirdi. Oğlan şaşkın bir halde koltuğa devrildi. Sheridan kelepçenin halkasını demire geçirip kapattı, sonra koltuğunun arkasına yaslanıp sağ elinin üstünü emmeye koyuldu.</p>

  <p>Acısı gerçekten büyüktü. Elini ağzından çekip ön tablonun soluk ışığında baktı. Parmak boğumlarından bileğine kadar beşer santimlik iki derin iz. Hafifçe kanıyor. Ama yine de çocuğa bir daha vurmayı istemedi, bu isteksizliğinin Türk’ün malına zarar vermemekle bir ilgisi yoktu; Türk her ne kadar mala zarar verirsen değeri düşer, diye kendini uyarmışsa da.</p>

  <p>Hayır, oğlanı karşı koyduğu için suçlamıyordu. kendisi de aynı şeyi yapardı. Ama yarayı bir an önce temizlemeliydi, hatta aşı yaptırtmak zorunda bile kalabilirdi; bir yerde insan ısırığının çok kötü olduğunu okumuştu. Yine de, oğlanın cesaretine hayranlık duymamak elde değildi.</p>

  <p>Sheridan kamyoneti hareket ettirdi, hamburgercinin önünden geçti, tekrar arka yola çıkıp sola döndü. Türk’ün Taluda Heights’ta büyük bir çiftlik evi vardı. Sheridan işi sağlama bağlamak için oraya ara yollardan kırk dakikada gidecekti. Otuz mil. Kırk beş dakika, bilemedin bir saatte orada olurdu.</p>

  <p>Kamyonet GÜZEL COUSİNTOVVN ALIŞVERİŞ MERKEZİ‘NE GELDİĞİNİZ İÇİN TEŞEKKÜR EDERİZ levhasının yanından geçip sola döndü ve hız limiti olan kırk mili aşmamak üzere hızlandı. Arka cebindeki mendilini çıkartıp sağ elini sardıktan sonra, farlarının ışıklarını izleyerek Türk’ün bir oğlan çocuğu karşılığında vereceği kırk bin doları düşünmeye koyuldu.</p>

  <p style="text-align: center;">* * *</p>

  <p>“Pişman olacaksın,” dedi çocuk.</p>

  <p>Sheridan, yirmi el arka arkaya kazandığı oyundan sonra Bay Reggie’nin bu defa kendi ayakları dibinde yalvardığı hayal âleminden sıyrılarak, sabırsızlıkla çevresine bakındı.</p>

  <p>Oğlan yine ağlıyordu; alışveriş merkezinin parlak ışıklarından çok uzak olmalarına rağmen gözyaşlarında hâlâ o garip pembelik vardı. Sheridan çocuğun bulaşıcı bir hastalığı olup olmadığını düşündü. Ama bu gibi şeyler üzerinde kaygılanmak için artık çok geç olduğundan, bu düşünceyi kafasından uzaklaştırdı.</p>

  <p>“Popsy seni bulunca pişman olacaksın,” dedi çocuk.</p>

  <p>“Öyle.” Sheridan bir sigara yaktı. 28 no’lu eyalet yolundan çıkıp iki şeritli bir asfalta girdi. Solunda bataklık bir arazi, sağında göz alabildiğince bir orman uzanıyordu.</p>

  <p>Çocuk kelepçeleri çekiştirerek hıçkırdı.</p>

  <p>“Kes,” dedi Sheridan. “Bunun bir yararı olmaz.”</p>

  <p>Ama çocuk tekrar asıldı kelepçelere. Bu defa Sheridan’ın hiç hoşuna gitmeyen bir ses çıktı. Yana dönüp bakınca kendi elleriyle kaynak yaptığı demirin bükülmüş olduğunu görerek şaşırdı. ‘Tüh! diye düşündü. ‘Ustura gibi dişleri var ve öküz kadar güçlü. Hastayken böyleyse, sağlam bir gününde kaçırmaya kalkmadığım için Tanrı‘ya şükretmek lazım.’</p>

  <p>Kamyoneti yolun kenarına çekti. “Kes dedim sana!”</p>

  <p>“Hayır!”</p>

  <p>Çocuk kelepçelere bir daha asıldı. Sheridan maden parçasının biraz daha büküldüğünü gördü. Bunu bir çocuk nasıl yapabilirdi ki?</p>

  <p>‘Panik bu,’ dedi kendi kendine. ‘Paniğin verdiği güç bu.’</p>

  <p>Torpido gözünü açıp şırıngayı çıkardı. Bunu Türk vermiş, zorunlu kalmadıkça kullanmaması için de uyarmıştı. Türk, uyuşturucu malı bozabilir demişti.</p>

  <p>“Bunu görüyor musun?”</p>

  <p>Çocuk gözünün ucuyla şırıngaya bakıp başını salladı.</p>

  <p>“Bunu kullanmamı ister misin?”</p>

  <p>Çocuk hemen başını salladı. Güçlü olsa da, her çocuk gibi iğneden korkuyor olmasına Sheridan sevinmişti.</p>

  <p>“Akıllılık ettin. Yoksa ne olduğunu anlamazdın.” Sheridan durakladı. Söylemek istemezdi aslında. Aslında zor durumda kalmadığı zamanlar iyi bir insandı. “Seni öldürebilir de.”</p>

  <p>Çocuk yanakları korkudan bembeyaz kesilmiş, dudakları titreyerek baktı adama.</p>

  <p>“Kelepçeyi çekiştirmezsen iğneyi kaldırırım. Tamam mı?”</p>

  <p>“Tamam,” diye fısıldadı çocuk. “Söz veriyor musun?”</p>

  <p>“Evet.” Çocuk dudağını kaldırınca beyaz dişleri göründü. Dişinin birinde Sheridan’ın kanı vardı.</p>

  <p>“Annenin üzerine yemin eder misin?”</p>

  <p>“Benim hiç annem olmadı.”</p>

  <p>“Tüh!” diye söylenen Sheridan kamyoneti hareket ettirdi. Artık anayoldan çıktığı için hızlı gidiyordu. Çocuktan ürkmüştü. Bir an önce parasını alıp ortadan yok olmak istiyordu.</p>

  <p>“Benim Popsy’im gerçekten güçlüdür, Bayım.”</p>

  <p>“Öyle mi?”</p>

  <p>“Beni bulacaktır.”</p>

  <p>“Ya.”</p>

  <p>“Benim kokumu alır.”</p>

  <p>Sheridan buna inanmıştı. O da çocuğun kokusunu alıyordu. Daha önceki seferlerde öğrendiği gibi korkunun da bir kokusu vardı, ama bu gerçekdışı bir şeydi; çocuk ter, çamur ve ağır ağır kaynayan akü asidi kokuyordu. Sheridan çocukta bir gariplik olduğunu her an biraz daha çok hissediyordu… Ama bu az sonra Bay Sihirbaz’ın sorunu olacaktı, onun değil.</p>

  <p>Sheridan camını araladı. Solda bataklık devam ediyor, durgun sularda ay kırık kırık yansıyordu.</p>

  <p>“Popsy uçabilir.”</p>

  <p>“Deme. Bir iki kadeh çekti mi kartal gibi uçtuğundan hiç kuşkum yok.”</p>

  <p>“Popsy…”</p>

  <p>“Yeter bu Popsy palavrası çocuk, tamam mı?”</p>

  <p>Çocuk sustu.</p>

  <p style="text-align: center;">* * *</p>

  <p>Dört mil sonra soldaki bataklık geniş ve boş bir havuza dönüştü. Sheridan havuzun kuzeyinden geçen yola girdi. Beş mil sonra 41 no’lu karayoluna girecek ve oradan dosdoğru Taluda Heights’a varacaktı.</p>

  <p>Havuza doğru baktı… Ay ışığında dümdüz gümüş bir parıltı… Ama ay ışığı birden yok oldu. Örtülmüştü.</p>

  <p>Bir ipe asılı çamaşırların rüzgârda savrulmasını andıran bir ses vardı başının üzerinde.</p>

  <p>“Popsy!” diye bağırdı çocuk.</p>

  <p>“Kes sesini. O bir kuştu.”</p>

  <p>Ancak Sheridan birden korkmuştu, hem de çok korkmuştu. Çocuğa baktı. Dudakları geriye çekilmiş, dişleri ortaya çıkmıştı. Dişleri çok beyaz ve iriydi.</p>

  <p>Hayır… İri değil. İri doğru sözcük değildi. Uzun demesi gerekirdi. Özellikle üsttekiler. Ne denirdi onlara? Azıdişleri.</p>

  <p>Sanki uyuşturucu almış gibi aklı uçmaya başladı.</p>

  <p>“Ona susadığımı söyledim.</p>

  <p>Beni bulacak.</p>

  <p>Benim kokumu alır.</p>

  <p>Popsy uçabilir.”</p>

  <p>Kamyonetin üstüne iri bir şey kondu.</p>

  <p>“Popsy!” diye bağırdı çocuk sevinçle. Sheridan’ın önü birden kapanmıştı. Damarları görünen kocaman bir kanat ön camı boylu boyunca kapatmıştı.</p>

  <p>‘Popsy uçabilir.’</p>

  <p>Sheridan bir çığlık atıp üzerindeki şeyden kurtulmayı ” umarak frene bastı. Yine gerilen madenin gıcırtısını duydu, ama bu sefer ardından bir kopma sesi geldi. Çocuğun parmakları bir an sonra yüzüne gömülmüş, yanağını parçalıyordu.</p>

  <p>“Beni çaldı, Popsy!” diye, kuş gibi bir sesle kamyonetin üstüne doğru bağırdı. “Beni çaldı, kötü adam beni çaldı!”</p>

  <p>‘Anlamıyorsun çocuk,” diye düşündü Sheridan. El yordamıyla şırıngayı buldu. ‘Ben kötü bir insan değilim. Sadece başım belada.’</p>

  <p>Sonra elden çok pençeye benzeyen bir şey yan camı parçaladı ve Sheridan’ın elinden şırıngayı kaptı. Aynı anda iki parmağını da kopartmıştı. Popsy bir an sonra sürücü kapısını çerçevesinden kopartıp fırlattı. Sheridan dışı siyah, içi kırmızı ipekli bir pelerin ile yaratığın kravatını gördü… Çocuğun dediği gibi maviydi.</p>

  <p>Popsy pençelerini ceketinin üzerinden omuzlarının etine batırarak Sheridan’ı arabadan dışarı çekti. Popsy’nin yeşil gözleri birden kan gülleri kadar kırmızıya dönüşmüştü.</p>

  <p>“Torunum bir iki tane Ninja Turtle oyuncağı istediği için oraya gitmiştik,” dedi Popsy. Soluğu çürük et kokuyordu. “Televizyonda gösterdiklerinden. Bütün çocuklar onlardan istiyor. Onu rahat bırakacaktın. Bizi rahat bırakacaktın.”</p>

  <p>Sheridan bez bir bebek gibi sallandı. Popsy’nin çocuğa su isteyip istemediğini sorduğunu duydu. Çocuk çok susadığını, kötü adamın kendisini korkuttuğunu, boğazının kuruduğunu söyledi. Sheridan Popsy’nin tırnağını gördü bir an; tırnak çenesinin altına gömülmeden hemen önce. Ne olduğunu anlamadan o testere gibi tırnak boğazını kesmişti ve kendini kaybetmeden önce son gördüğü de, çocuğun, tıpkı kendisinin çocukluğundaki sıcak yaz günlerinde bahçe çeşmesi önünde yaptığı gibi, avuçlarını bitiştirip akan kana tuttuğu ve Popsy’nin de bir büyükbaba sevgisiyle çocuğun saçlarını okşamakta olduğuydu.</p>
</body>
</html>
