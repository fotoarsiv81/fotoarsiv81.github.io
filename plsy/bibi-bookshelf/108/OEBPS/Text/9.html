<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p><br /></p>

  <h2 style="text-align: center;"><i>7. Maple Sokağı‘ndaki Ev</i></h2>

  <p><br /></p>

  <p>Bradbury çocuklarının en küçüğü olan Melissa, henüz beş yaşında olmasına rağmen gözleri çok keskindi. Bu yüzden Bradbury ailesi İngiltere’de yazlıktayken, Maple Sokağı‘ndaki eve garip bir şey olduğunu ilk görenin o olması hiç de şaşırtıcı bir şey değildi.</p>

  <p>Melissa koşup ağabeyi Brian’ı bularak üçüncü katta bir gariplik olduğunu söyledi. Bunu ona gösterirdi, ama Brian önce kızın bulduğu şeyi kimseye söylemeyeceğine yemin etmeliydi. Brian, Lissa’nın üvey babalarından korktuğunu bildiği için kızın istediğini yerine getirdi. Lew Baba Bradbury çocuklarının “yaramazlıklarından” hiç hoşlanmaz ve elebaşının Melissa olduğuna inanırdı. Kör olmadığı kadar aptal da olmayan Lissa, Lew’un önyargılarının farkındaydı ve bunlara karşı tetikte olmayı öğrenmişti. Aslına bakılırsa, Bradbury çocuklarının hepsi annelerinin ikinci kocası karşısında tetikteydi.</p>

  <p>Muhtemelen önemli bir şey değildi, ama Brian eve döndükleri için sevindiğinden küçük kardeşinin (Brian ondan iki yaş büyüktü) suyuna gitmeye karar vererek hiç söylenmeden arkasından yürüdü.</p>

  <p>Lew’un çalışma odasının önünden ayak uçlarına basarak geçtiler. Lew içerde defterleri ve kitaplarını yerleştiriyor ve aksi aksi söyleniyordu. Brian ise o akşam televizyonda ne olduğunu düşünüyordu. Üç ay BBC’yi seyrettikten sonra Amerika’nın kablolu televizyonunu çok özlemişti. O sırada koridorun sonuna varmışlardı.</p>

  <p>Brian küçük kardeşinin işaret ettiği tarafa bakınca televizyon uçup gitti aklından.</p>

  <p>“Bir daha yemin et,” diye Lissa fısıldadı. “Kimseye, ne Lew Baba’ya ne de başka birine söyleyeceksin.”</p>

  <p>“Yemin ediyorum,” dedi Brian. Sırrı odasında bavullarını boşaltan ablası Laurie’ye söylemek için ancak yarım saat sabredebildi. Laurie’nin odası on bir yaşındaki bir kızın odası nasıl olabilirse öyleydi ve giyinik olmasına karşın kapıyı vurmadan girdi diye kardeşini bir güzel payladı. “Özür dilerim,” dedi Brian. “Ama sana bir şey göstermek istiyorum. Çok garip bir şey.”</p>

  <p>“Nerede?” Kız umursamamış gibi elbiselerini dolaba yerleştirmeye devam etti. Sanki yedi yaşındaki aptal çocuğun kendisine söyleyecek bir şeyi olamazmış gibi davranıyordu, ama Brian aptal değildi. Ablasının gözlerinden meraklandığını okuyabiliyordu.</p>

  <p>“Yukarda. Üçüncü katta. Lew Baba’nın odasının ilersinde.”</p>

  <p>Kız, Brian ve Lissa her Lew Baba dedikleri zaman olduğu gibi burnunu kıvırdı. Kendisi ve Trent gerçek balalarını hatırlıyordu ve yerine gelen adamdan hiç hoşnut değillerdi. Bu yüzden ona yalnızca Lew diyorlardı. Lewis Evans’ın bundan hoşlanmaması hatta bunu terbiyesizlik olarak görmesi Laurie ile Trent’in annelerinin son günlerde yattığı bu adama ancak öyle hitap edebileceklerine olan inançlarını artırıyordu.</p>

  <p>“Ben yukarı çıkmak istemiyorum,” dedi Laurie. “döndüğümüzden beri aksiliği üstünde zaten. Trent onun okul başlayana kadar düzelmeyeceğini söylüyor.”</p>

  <p>“Kapısı kapalı. Ses çıkarmayız. Lissa’yla çıkıp baktık, orada olduğumuzu duymadı bile. Kendi kendine konuşuyor içerde.”</p>

  <p>“Bundan nefret ediyorum,” dedi Laurie. “Gerçek babamız hiç kendi kendine konuşmazdı. Kendini odaya da kilitIemezdi.”</p>

  <p>“Onun kapıyı kilitlediğini sanmıyorum. Ama gerçekten korkuyorsan boş bir bavul al. Eğer dışarı çıkarsa, bavulu dolaba koymaya gelmişiz gibi yaparız.”</p>

  <p>Laurie ellerini beline dayayarak, “Bu şey de neymiş bir bakalım,” dedi.</p>

  <p>“Göstereceğim, ama kimseye söylemeyeceğine annemin üzerine yemin etmelisin. Hele Lissa’ya söylemek yok, çünkü ona bunu kimseye söylemeyeceğime yemin ettim.”</p>

  <p>Laurie artık dikkat kesilmişti. Herhalde önemli bir şey değildi, ama eşyalarını kaldırmaktan da bıkmıştı artık. “Tamam, yemin ederim,” dedi.</p>

  <p>Ellerine birer boş bavul aldılarsa da, üvey babaları odasından çıkmadı. Böylesi daha iyiydi, çünkü içerden gelen seslere bakılırsa iyiden iyiye kızmıştı. Çocuklar onun odanın içinde dolaştığını, söylendiğini, çekmeceleri açıp kapadığını düşünüyordu. Kapının altından hafif bir koku geliyordu. Laurie bunu kirli çorap kokusuna benzetirdi; Lew pipo içiyordu.</p>

  <p>Bir an sonra Lissa’nın Brian’a gösterdiği yere varmışlardı ve Brian’ın o gece televizyonda seyredebilecekleri programları unuttuğu gibi, Laurie de Lew’u unuttu.</p>

  <p>“Nedir bu?” diye fısıldadı. “Ne demek oluyor bu?”</p>

  <p>“Bilmiyorum, ama annemin üzerine yemin ettiğini unutma, Laurie.”</p>

  <p>“Unutmam.”</p>

  <p>İnsan biricik annesinin üzerine yemin ettiğinde sözünü tutacağı için, Laurie kendini ancak bir saat tutup Trent’e o şeyi gösterdi. Laurie de Trent’e yemin ettirmişti ve Trent en büyükleri olduğundan, onun sırrı söyleyecek kimsesi yoktu. Büyüklerden başka. Ama anneleri migreni tuttuğu için yatmıştı ve evde yalnızca Lew vardı, ki bu da söyleyecek kimsenin olmaması demekti.</p>

  <p>İki çocuk yukarı çıkarken boş bavul götürmek zorunda kalmamışlardı; üvey babaları aşağıda bir İngiliz’in, Normanlar ve Saksonlar konusunda verdiği bir konferansın kasetini seyrediyordu. Yanında da en sevdiği öğleden sonra kahvaltısı vardı; bir bardak süt ve ketçaplı bir sandviç.</p>

  <p>Trent koridorun ucunda durmuş kendisinden önce çocukların baktığı şeye bakıyordu. Orada uzun bir süre kaldı.</p>

  <p>“Nedir bu?” diye Laurie sordu. Trent’in bilemeyeceği aklının ucundan bile geçmemişti. Trent her şeyi bilirdi. Onun başını salladığını görünce gözlerine inanamadı.</p>

  <p>“Bilmiyorum,” dedi yarıktan bakan Trent. “Bir maden parçası galiba. Keşke fenerimi getirseydim.” Yarıktan parmağını uzatıp vurdu. “Evet, madeni bir şey.”</p>

  <p>“Onun orada olması mı gerek? Yani eskiden de orada mıydı?”</p>

  <p>“Hayır. Sıva yapıldığı zamanı hatırlıyorum. Annem onunla evlendikten hemen sonraydı. Orada çıtalardan başka bir şey yoktu.”</p>

  <p>“Çıta nedir?”</p>

  <p>“Dar tahtalar. Evin dış duvarı ile sıvanın arasına koyarlar.” Trent uzanıp yarıktan elini soktu, maden parçasına bir kere daha dokundu. Yarık on santim uzunluğunda ve en geniş yerinde bir santim enindeydi. “Sonra da yalıtım malzemesi koymuşlardı.” Trent kaşlarını çatarak ellerini kotunun arka ceplerine soktu. “Çok iyi hatırlıyorum, Pamuk şekerine benzeyen pembe bir maddeydi.”</p>

  <p>“Ama ben pembe bir şey göremiyorum.” “Ben de. Ama koyduklarını biliyorum. Duvardaki bu maden yeni bir şey. Acaba bunun boyu ne kadardır? Yalnız üçüncü katta mı, yoksa?…”</p>

  <p>“Yoksa ne?” Laurie korkudan irileşmiş gözlerle ağabeyine baktı.</p>

  <p>“Yoksa evin her yanında mı?” diye sözünü tamamladı Trent.</p>

  <p>Ertesi gün okuldan sonra Trent kardeşlerini toplantıya çağırdı. Toplantı biraz tartışmalı başladı, Lissa, Brian’ı yeminini tutmadığı için suçluyor, Brian da Laurie’nin olayı Trent’e söyleyerek annesini tehlikeye attığı için söyleniyordu. Ruhun ne olduğunu pek iyi bilmemesine karşın, Laurie’nin annesini cehennemlik ettiğine inanıyordu.</p>

  <p>Laurie, “Suçun birazı da senin,” dedi. “Brian, annemin adını anan sendin. Lew’un adına yemin ettirecektin. O cehenneme gidebilir.”</p>

  <p>Kimsenin cehenneme gitmesini istemeyecek kadar genç ve iyi yürekli olan Lissa, konuşmanın seyrinden korkup ağlamaya başladı.</p>

  <p>“Hepiniz susun,” dedi Trent. Lissa’yı yatıştırmak içun kucakladı. “Olan oldu artık ve bence de iyi oldu.”</p>

  <p>“Sahi mi?” dedi Brian. Trent bir şeye iyi dediyse Brian onu savunmak için ölebilirdi, ama Laurie annelerinin üzerine yemin etmişti.</p>

  <p>“Böyle garip bir şeyin araştırılması gerekir; kimin yeminini bozduğu üzerinde tartışırsak, bunu asla başaramayız.”</p>

  <p>Trent toplandıkları kendi odasının duvarındaki saate baktı. Üçü yirmi geçiyordu. Söyleyecek başka bir şeyi yoktu. Anneleri o sabah Lew’a kahvaltısın vermek için kalkmış, ama sonra gidip yatmıştı ve hâlâ yatağmdaydı. Korkunç baş ağrıları çeker, ağrı bir geldi mi üç dört gün devam eder, kadını yatağına mıhlardı.</p>

  <p>Anneleri üçüncü katta onları görüp ne yaptıklarını merak edemezdi, ama “Lew Baba” başkaydı. Çalışma odası yarığa yakın olduğu için araştırmalarını o evde yokken yapmalıydılar; Trent saate bu nedenle anlamlı bir şekilde bakmıştı.</p>

  <p>Aile Lew’un üniversitedeki dersleri başlamadan on gün önce dönmüşse de, Lew üniversitenin on mil yakınındayken dersleri asamazdı. Öğleden önce çantasına İngiltere’nin çeşitli tarihi yerlerinden topladığı kâğıtları doldurup evden çıkmıştı. Onları dosyalayacağını söylemişse de, Trent onun hepsini bir çekmeceye tıkıp tarih bölümü öğretmenler odasına gideceğini bilirdi. Orada kahvesini içip arkadaşlarıyla sohbet ederdi. Trent insanın kolej öğretmeni olduğu zaman arkadaş edinemeyeceğini öğrenmişti, arkadaşlara o zaman meslektaş denilirdi. Evet, Lew yoktu ama saat beşe kadar her an gelebilirdi. Ama yine de biraz zamanları vardı ve Trent bu zamanı kimin kim üzerine yemin ettiği tartışmalarıyla geçirecek değildi. “Beni dinleyin,” dedi. Çocuklar Trent’in, Lissa’nın bulduğu şeyi açıklayamaması nedeniyle de meraklanmalardı. Her üçü de, en azından bir dereceye kadar, Brian’ın Trent’e olan inancını paylaşmaktaydı. Eğer Trent’in anlamadığı bir şey söz konusuysa hepsi bunu ilginç bulurdu.</p>

  <p>“Trent, ne yapmamızı istediğini söyle de yapalım,” diyerek, Lavvie hepsinin düşüncelerini dile getirdi.</p>

  <p>“Birkaç şeye ihtiyacımız olacak,” dedi Trent. Sonra derin bir soluk alıp neye ihtiyaçları olduğunu anlatmaya başladı.</p>

  <p style="text-align: center;">* * *</p>

  <p>Üçüncü kat koridorunun ucundaki yarığın başında toplandıklarında Trent Lissa’yı kucağına aldı, Lissa da feneri yarığın içine tuttu. Şimdi madeni hepsi görebiliyrodu. Işığı yansıtacak kadar parlak değilse de, yine madeni bir parıltı vermekteydi. Trent bunun çelik ya da bir alaşım olduğunu düşündü.</p>

  <p>“Alaşım nedir?” diye sordu Brian. Trent başını salladı. 0 da bunu tam olarak bilemiyordu. Lauri’ye dönüp matkabı istedi.</p>

  <p>Laurie matkabı verirken Brian ile Lissa huzursuzlukla birbirlerine baktı. Matkabı bodrumdaki atölyeden almışlardı ve bodrum gerçek babalarından kalan tek yerdi. Lew Baba, Catherine Bradbury ile evlendikten sonra oraya beş altı kereden fazla girmemişti. Bunu Trent ve Laurie kadar küçük çocuklar da biliyordu. Lew Baba’nın matkabın kullanıldığını anlamasından korkmuyorlardı. Korktukları, onun çalışma odasının dışındaki duvara açacakları deliklerdi. Bunu hiçbiri yüksek sesle söylemediyse de, Trent korkularını yüzlerinden okuyabiliyordu.</p>

  <p>Trent matkabın ucunu havaya kaldırarak, “Bakın ne kadar küçük,” dedi. “Resimlerin arkasını deleceğimiz için kimsenin kaygılanmasına gerek yok.”</p>

  <p>Üçüncü kat koridoru duvarında sekiz on tane çerçeveli resim vardı ve bunların yarısı çalışma odasının kapısıyla bavulların durduğu dolabın arasındaydı ve çoğu yaşadıkları yer olan Titusville’in çok eski (ve çoğunlukla da ilginç olmayan) resimleriydi.</p>

  <p>Laurie, “O değil arkalarına, resimlere bile bakmaz,” dedi.</p>

  <p>Brian parmağının ucuyla matkaba dokunup başını salladı. Lissa da onu aynen taklit etti. Laurie bir şeyin zararsız olduğunu söyledi mi ona inanırdı; Trent’in söylediği her şey kesinlikle doğru olurdu; ama ikisi de aynı fikirdeyse, sorgusuzca kabul edebilirdi.</p>

  <p>Laurie duvardaki çatlağa en yakın resmi çıkartıp Brian’a verdi. Trent matkabı duvara yaslayıp deliği açtı. Matkabın ucu duvara kolayca girmiş ve ortaya gerçekten küçük bir delikçıkmıştı. Resim çıkarıldığında arkasındaki duvar kâğıdının kararmışlığı da Titusville Halk Kütüphanesi resminin çok uzun zamandır yerinden çıkarılmadığını gösteriyordu.</p>

  <p>Matkap sekiz on kere döndükten sonra, Trent durup ucunu tersine çevirerek delikten çıkarttı.</p>

  <p>“Neden çıkardın?” diye sordu Brian.</p>

  <p>“Sert bir şeye rastladım.”</p>

  <p>“Maden mi?” diye sordu Lissa.</p>

  <p>“Sanırım. Tahta değildi. Bakalım.” Trent feneri deliğe tutup başını bir o yana bir bu yana çevirdikten sonra, “Başım çok büyük, göremiyorum, Lissa’yı kaldıralım,” dedi.</p>

  <p>Laurie ile Trent küçük kızı kaldırdı, Brian da feneri eline verdi. Lissa bir süre baktıktan sonra, “Bulduğum yarıktakinin aynısı,” dedi.</p>

  <p>“Tamam,” dedi Trent. “Şimdi öteki resmin altına geçelim.”</p>

  <p>İkinci ve üçüncü resimlerin altında madene rastladılar. Dördüncü delikte artık Lew’un çalışma odasına çok yaklaşmışlardı matkap ucu sonuna kadar girdi. Lissa bu defa “o pembe şeyleri” gördü.</p>

  <p>Trent, “Evet, işte söylediğim yalıtım malzemesi,” dedi. “Şimdi öteki duvara bakalım.”</p>

  <p>Koridorun doğu tarafında tahta ve yalıtım malzemesine ancak dördüncü delikte rastladılar. Son resmi de yerine asarken Lew’un yaşlı Porche’sinin sesini duydular.</p>

  <p>Parmaklarının ucuna basarak resmi asmaya çalışan Brian çerçeveyi elinden düşürdü. Laurie uzanıp resim yere düşmeden yakaladı. Bir an sonra da öyle bir titremeye başladı ki, o da düşürmemek için resmi Trent’e uzattı.</p>

  <p>“Sen as,” dedi.</p>

  <p>Kent Park’taki atlı arabaları gösteren resim hafifçe eğriydi. Trent düzeltmek için uzandı, ama parmakları çerçeveye değmeden elini geri çekti. Kardeşleri kendisini bir ilah gibi görürlerdi; oysa Trent, henüz bir çocuk olduğunu bilecek kadar akıllıydı. Çocuktu ama işler bir kere ters gitmeye başladı mı, olayı orada bırakmak gerektiğini bilirdi. Eğer bir daha elini sürerse resmin düşüp camının kırılacağını biliyordu.</p>

  <p>“Hemen aşağı, televizyon odasına gidin,” diye fısıldadı. Aşağıda arka kapı çarpılarak kapandı. Lew gelmişti.</p>

  <p>“Ama resim düz durmuyor,” dedi Lissa. “Trent…”</p>

  <p>“Aldırma,” dedi Laurie. “Trent’in dediğini yap.”</p>

  <p>Trent ile Laurie irileşmiş gözlerle birbirlerine baktı. Lew mutfağa bir şeyler tıkınmaya gitmişse işler yolundaydı. Mutfağa girmemişse, Lissa ve Brent’le merdivende karşılaşacak ve yüzlerine baktığında bir şeyler olduğunu anlayacaktı. İki çocuk çenelerini tutmayı bilirdi, ama yüzlerini kontrol edemezlerdi.</p>

  <p>Brian ile Lissa acele adımlarla yürüdü.</p>

  <p>Trent ile Laurie onların arkalarından kulaklarını kabartarak yürüyorlardı. Birden Lew’un mutfaktan gelen sesi duyuldu: “Gürültü yapmayın! Anneniz uyuyor!”</p>

  <p>Laurie, ‘Eh senin sesinle uyanmadıysa hiç uyanmaz,’ diye düşündü.</p>

  <p>O gece Trent tam uykuya dalacakken Laurie gelip yatağın kenarına oturdu.</p>

  <p>“Ondan hoşlanmıyorsun, ama hepsi bu kadar değil,” dedi.</p>

  <p>“Ne? Ne dedin?”</p>

  <p>“Lew dedi kız. “Ne demek istediğimi biliyorsun, Trent.”</p>

  <p>“Evet. Haklısın. Ondan hoşlanmıyorum.”</p>

  <p>“Aynı zamanda ondan korkuyorsun da, değil mi?”</p>

  <p>Trent upuzun bir beklemeden sonra, “Evet. Biraz,” dedi.</p>

  <p>“Yalnızca biraz mı?”</p>

  <p>“Belki birazdan daha fazla.”</p>

  <p>“Neden? Bize bir zarar verir mi sence?”</p>

  <p>Lew hepsine bağırırdı, ama bir kere olsun tokat atmış değildi. Laurie birden, ‘Hayır, bu doğru değil,’ diye düşündü. Brian bir defa kapıyı vurmadan odasına girince Lew çocuğu dövmüştü. Brian ağlamamaya çalışmış, ama sonunda kendini tutamamıştı. Annesi de ağlamış, ancak dayağı önlemeye kalkışmamıştı. Ama sonradan bir şey söylemiş olmalıydı, çünkü Laurie Lew’un annesine bağırdığını duymuştu.</p>

  <p>Trent’in sorusunu yanıtlamadığını görünce oğlanı dürtükledi. “Dilini mi yuttun?”</p>

  <p>“Düşünüyordum. Kolay bir soru değil.”</p>

  <p>“Biliyorum.”</p>

  <p>Laurie ağabeyinin düşünmesine fırsat verdi.</p>

  <p>Trent ellerini ensesinde kavuşturarak, “Hayır,” dedi. “Sanmıyorum. Bir şey yapacağına inanmıyorum, ama yapabilir de.” Trent dirseği üzerinde doğrulup kardeşinin yüzüne baktı. “Ama anneme acı çektiriyor galiba ve bu her gün biraz daha artıyor.”</p>

  <p>“Annem pişman oldu, değil mi?” Laurie birden ağlamak istedi. Büyükler çocukların bir bakışta gördükleri şeyler konusunda neden kimi zaman bu kadar aptal olurlardı? insanın içinden onları tekmelemek geçerdi. “Annem İngiltere’ye gitmek istememişti… Sonra zaman zaman ona bağırması…”</p>

  <p>“Baş ağrılarını unutma,” dedi Trent. “Evet, bence de pişman olmuştur.”</p>

  <p>“Acaba onu… Şey…”</p>

  <p>“Boşar mı demek istiyorsun?”</p>

  <p>“Evet,” diyen Laurie rahat bir soluk aldı. O sözcüğü kendisinin söyleyebileceğinden pek emin değildi. Ama annesine ne kadar benzediğini bilseydi sorusunu kendisi yanıtlayabilirdi.</p>

  <p>“Hayır. Annem onu boşamaz,” dedi Trent.</p>

  <p>“O zaman yapacağımız bir şey yok,” diye kız içini çekti.</p>

  <p>Trent duyulmayacak kadar hafif bir sesle, “Öyle mi?” dedi.</p>

  <p style="text-align: center;">* * *</p>

  <p>Bundan sonraki on gün içinde evin çeşitli yerlerine delikler açtılar: Odalardaki resimlerin arkasına, mutfaktaki buzdolabının arkasına, aşağı kattaki dolaplara. Trent merdiven yardımıyla yemek odasının hep gölgeli kalan köşesinin duvarının üst kısmına çıkıp deliğini açmıştı.</p>

  <p>Ama hiçbirinde madene rastlamadılar.</p>

  <p>Çocuklar maden konusunu bir süre unuttu. Bir ay kadar sonra Lew artık sabahtan akşama kadar okuldaydı. Brian Trent’e üçüncü katta yeni bir yarık açıldığını ve ardında madeni gördüğünü söyledi. Trent ile Lissa hemen koştu. Laurie okul bandosu çalışması olduğu için henüz eve dönmemişti.</p>

  <p>İlk çatlakta olduğu gibi anneleri yine baş ağrısıyla yatmaktaydı. Lew yeniden derslere başlayınca aksiliği geçmişti (Trent ile Laurie bunun böyle olacağını biliyordu zaten) ama bir gece önce tarih bölümünden arkadaşları için vermek istediği parti nedeniyle aralarında büyük bir tartışma yaşanmıştı. Annelerinin en sevmediği şey, öğretmen arkadaşlara verilen bu partilerdi. Şimdi anneleri odasında gözlerinin üstünde ıslak bir bezle yatarken, Lew herhalde öğretmenler odasında arkadaşlarının sırtlarını sıvazlayıp eve davet etmekteydi.</p>

  <p>Yeni çatlak koridorun batı yanında, çalışma odasının kapısı ile merdiven arasındaydı.</p>

  <p>“Maden gördüğüne emin misin?” diye sordu Trent. “Bu tarafı kontrol etmiştik ya.”</p>

  <p>“Bir de sen bak.” Bu defa fenere gerek yoktu; bu yarık daha genişti ve ardında maden olduğu muhakkaktı.</p>

  <p>Trent yarığa uzun uzun baktıktan sonra kardeşlerine hemen nalbura gitmesi gerektiğini söyledi.</p>

  <p>“Neden?” diye sordu Lissa.</p>

  <p>“Biraz kireç alacağım. Onun bu çatlağı görmesini istemiyorum. Özellikle de içindeki madeni.”</p>

  <p>Lissa kaşlarını çattı. “Neden?”</p>

  <p>Trent nedenini bilmiyordu. En azından, o sırada.</p>

  <p>Yeniden delik açmaya başladıklarında bu defa üçüncü katın bütün duvarlarında, hatta Lew’un odasında bile madeni parçalar buldular.</p>

  <p>Anneleri son günlerde çok süzülmüştü, yüzü solgundu, ama çocuklar nesi olduğunu sorduklarında gülümseyerek bir şeyi olmadığını söylüyordu. Sözünü hiç sakınmayan Laurie, onun çok zayıf göründüğünü söyledi. Ama annesi aksine İngiltere’deki o kahvaltılar yüzünden şişmanladığını söyledi. Şimdi eski haline dönüyordu.</p>

  <p>Laurie bunun böyle olmadığını biliyordu, ama annesine yalancı diyecek kadar da açıksözlü değildi, çok başka şeyler duyabilirlerdi. Ama Trent bile bunu yapmayı düşünememişti.</p>

  <p>Lew’un diplomalarından biri masasının arkasındaki duvarda asılıydı. Öteki çocuklar dışarda neredeyse korkudan kusacaklarken Trent çerçeveli diplomayı indirdi, tam arkasındaki yerin ortasına bir delik açtı. Matkabın ucu beş santim kadar girdikten sonra madene çarptı.</p>

  <p>Trent çerçeveyi yerine asarken eğri olmamasına dikkat etti, sonra dışarı çıktı.</p>

  <p>Sonra merdiven boyunca ikinci kata kadar delikler açtılar ve onların ardında da madene rastladılar. Maden evin ön tarafına doğru uzanan ikinci kat koridoruna kadar devam ediyordu. Brian’ın odasının duvarlarının hepsinin ve Laurie’nin odasının bir duvarı ardında maden vardı.</p>

  <p>Laurie, “Henüz buraya kadar uzanmamış,” dedi.</p>

  <p>Trent şaşkınlıkla kızın yüzüne baktı. “Ne dedin?”</p>

  <p>Laurie yanıt veremeden Brian’ın aklına bir şey geldi.</p>

  <p>“Bir de döşemeyi dene, Trent,” dedi. “Bakalım orada da var mı?”</p>

  <p>Trent bir an düşündükten sonra omuzlarını silkerek Laurie’nin odasının döşemesini deldi. Matkap hiçbir direnmeyle karşılaşmadan sapına kadar girdi. Ama kendi yatağının kenarındaki halıyı kaldırıp deneyince o somut çeliğe, ya da her neyse ona rastladı.</p>

  <p>Sonra Lissa’nın ısrarı üzerine bir iskemleye çıkıp tavanı deldi.</p>

  <p>Bir an sonra, “Burası da maden,” dedi. “Haydi, bugünlük bu kadar yeter.”</p>

  <p>Trent’in ne kadar düşünceli olduğunu yalnızca Laurie fark etmişti.</p>

  <p style="text-align: center;">* * *</p>

  <p>O gece ışıklar söndükten sonra Laurie’nin odasına gelen Trent oldu ve Laurie bu kez uyuma numarası yapmadı. Gerçek şu ki, ikisi de son haftalarda iyi uyuyamıyordu.</p>

  <p>Trent yatağın kenarına oturdu. “Ne demek istedin?”</p>

  <p>“Ne hakkında?” Laurie dirseği üzerinde doğruldu.</p>

  <p>“Senin odanda, uzaması bitmemiş dedin. Ne demek istiyordun?”</p>

  <p>“Haydi, Trent, sen aptal değilsin.”</p>

  <p>“Değilim. Ama belki de bunu senin ağzından duymak istiyorum.” “O şey evin her tarafına yayılıyor.” Kız durakladı. “Hayır, doğru değil bu. Evin altında büyüyor.”</p>

  <p>“Bu da doğru değil.”</p>

  <p>Laurie bir an düşündükten sonra içini çekti. “Peki. Evin içinde büyüyor. Evi çalıyor. Oldu mu, Bay Akıllı?”</p>

  <p>“Evi çalıyor…” Trent uzun uzun düşünüp başını salladı. “Evet… Bu daha iyi.”</p>

  <p>“Adı ne olursa olsun, canlıymış gibi davranıyor.”</p>

  <p>Trent başını salladı. Bunu o da düşünmüştü. Bir madenin nasıl canlı olacağını bilemiyordu, ama şu anda bunun aksine bir şey söyleyemezdi.</p>

  <p>“Ama en kötüsü bu değil.”</p>

  <p>“Ne peki?”</p>

  <p>“Sinsice ilerliyor.” Kızın gözleri korkudan irileşmişti. “Hoşlanmadığım yanı bu. Bunu neyin başlattığını ya da ne anlama geldiğini bilmiyorum. Ama sinsice yaklaşıyor.”</p>

  <p>Laurie parmaklarını saçlarının arasına sokup geriye itti. Bu bilinçsiz yapılan jest Trent’e babasını hatırlattı; onun da saçları aynı renkti.</p>

  <p>“Bir şey olacakmış gibi bir duygu var içimde, Trent, ama bunun ne olduğunu bilemiyorum. Tıpkı bir çıkış yolu bulamadığın bir karabasan gibi. Sen de bunu hissediyor musun?”</p>

  <p>“Biraz. Ama ben bir şey olacağını biliyorum. Hatta ne olacağını da bilebilirim.”</p>

  <p>Kız yatağın içinde oturup ağabeyinin ellerini tuttu. “Biliyor musun? Ne?”</p>

  <p>“Emin değilim.” Trent ayağa kalktı. “Bildiğimi sanıyorum, ama henüz düşündüğümü söylemeye hazır değilim. Biraz daha aramam gerek.”</p>

  <p>“Biraz daha delik delersek ev başımıza çöker.”</p>

  <p>“Ben delik açalım demedim, aramam gerek dedim.”</p>

  <p>“Ne arayacaksın?”</p>

  <p>“Henüz burada olmayan, daha büyümemiş bir şey. Ama o şey geldiğinde saklanabileceğini sanmıyorum.”</p>

  <p>“Anlat bana, Trent!”</p>

  <p>“Şimdi olmaz.” Trent kız kardeşinin yanağını öptü. “Ayrıca, merak hiç de iyi bir huy değildir.”</p>

  <p>“Senden nefret ediyorum!” diye bağıran kız yatıp örtüyü başının üstüne çekti. Ancak Trent’le konuştuğu için biraz rahatlamıştı ve bir haftadır olmadığı kadar iyi uyudu.</p>

  <p>Trent aradığını büyük partiden iki gün önce buldu. Çocukların en büyüğü olarak annesinin giderek sağlıksız göründüğünü, derisinin gerildiğini, yüzünün elektrik ışığında çirkin bir sarı renk aldığını görmesi gerekirdi. Onun bir haftadır baş ağrısı çekmediğini söylemesine karşın şakaklarını ne kadar sık ovuşturduğunu fark etmeliydi.</p>

  <p>Ama Trent aramakla çok meşgul olduğundan bunların hiçbirine dikkat etmedi.</p>

  <p>Laurie’yle o konuştuğu geceden sonraki dört beş gün içinde evdeki bütün dolapları üçer kere, Lew’un çalışma odasının üstündeki geniş bodrumu beş altı kere araştırdı. Aradığını sonunda bodrumda buldu. Bu, başka yerlerde garip şeyler bulmadığı anlamına gelmiyordu; oralarda da çok şey bulmuştu. İkinci kattaki bir dolabın tavanından sarkan paslanmaz çelikten bir kapı kolu bulmuştu. Üçüncü kattaki bavul dolabının yanından eğik bir madeni armatür parçası uzamıştı. Bu mat griydi, dokunana kadar. Elini sürdüğü anda pembe bir renk almış, duvarın içinden güçlü bir vınlama sesi duymuştu. Armatür parçası sanki sıcakmış gibi elini çekmişti. Elini çektiği anda madeni nesne yine gri rengine dönmüş, vınlama da sona ermişti.</p>

  <p>Bir gün önce tavan arasında, karanlık bir köşede birbiri içine geçmiş ince tellerden bir örümcek ağının büyüdüğünü görmüştü. Trent dizleri üstünde çökmüş emeklerken birden bu şaşırtıcı olguyla karşılaşmıştı. İnce teller sanki havadan çıkıyormuş gibi birbirleriyle sıkı sıkıya birleşiyor, sonra küçük toz bulutları kaldırarak tahtayı delip kendilerine bir yuva hazırlıyorlardı. Sanki evi çok ser darbelere hazırlayacak güçlü bir kafes oluşturuyorlarmış gibi.</p>

  <p>Ne darbesi?</p>

  <p>Ama Trent bunu bildiğini düşündü. İnanması güçtü ama bildiğini sanıyordu.</p>

  <p>Bodrumun kuzey ucunda, atölye ve kazan dairesinin ötesinde küçük bir dolap vardı. Gerçek babalan buraya şarap mahzeni adını takmış ve kendi yaptığı raflara iki düzine şarap şişesi yerleştirmişti. Şişeler hâlâ orada duruyordu.</p>

  <p>Lew buraya atölyeye girdiğinden bile az girerdi. Şarap içmezdi. Anneleri babalarıyla arada sırada bir kadeh içerse de, şimdi o da bırakmıştı. Trent bir defasında Brian’ın neden artık şöminenin önünde bir kadeh şarap içmediğini sorduğunda, annesinin yüzünde beliren o üzüntülü ifadeyi hatırlıyordu.</p>

  <p>“Lew içmemi hoş karşılamıyor, bunun bir koltuk değneği olduğunu söylüyor,” demişti.</p>

  <p>Şarap mahzeninin kapısının üstünde bir asma kilit vardı, ama bu, kapının açılıp da kazanın sıcaklığının içeri dolmaması için yapılmıştı. Anahtarı kapının yanında asılıysa da, Trent’in buna ihtiyacı yoktu. İlk araştırmasından sonra asma kilidi yerine takmış, ama kapatmamıştı ve o günden sonra da kimse gelip kapatmış değildi. Bildiği kadarıyla bodrumun o ucuna artık kimse gelmiyordu.</p>

  <p>Trent kapıya yaklaşırken yüzüne çarpan şarap kokusuyla irkildi; bu kendisiyle Laurie’nin artık bildikleri şeyin bir kanıtıydı, değişiklikler evin her yanında sessizce hazırlanıyordu. Kapıyı açınca gördüğünden korktuysa da, gerçekte pek şaşırmamıştı.</p>

  <p>Mahzenin duvarlarından ikisinin içinden çıkan maden parçaları şarap raflarını parçalamış ve şişeleri yere devirmişti. Kırık Bollinger, Mondavi ve Battiglia şişeleri yerdeydi.</p>

  <p>Tavan arasında olduğu gibi burada da oluşan ya da Laurie’nin dediği gibi büyüyen şey henüz tamamlanmamıştı.</p>

  <p>Burada teller falan yoktu. Babasının unutulmuş şarap mahzeninde büyüyen şey daha çok dolaplara, konsollara ve gösterge tablolarına benziyordu. Trent’in bakışları altında madenin içinden heyecanlı yılan başlarına benzeyen şeyler uzayıp beliriyor, dönerek, birbirleriyle birleşerek göstergeler, kollar ve levyelere dönüşüyordu. Birkaç parlak ışık da vardı. Bunlardan bir kısmı yanıp sönmeye başlamıştı.</p>

  <p>Bu oluşuma iç çekmesi gibi bir ses eşlik etmekteydi.</p>

  <p>Trent bir adım daha attı. Gözüne çok parlak bir kırmızı ışık dizisi ilişmişti. Makineler ve konsollar beton zeminin üstünde hareket ederken havaya tozlar kalktığı için aksırdı.</p>

  <p>Dikkatini çeken ışıklar rakamlardı. Bunlar konsolun içinde büyümekte olan madeni çıkıntının üzerindeki bir camın altındaydı. Bu yeni oluşum bir koltuğu andırıyordu, ama üzerinde oturanın pek rahat edeceği söylenemezdi. ‘En azından insan biçimli birinin,’ diye düşünen Trent ürperdi.</p>

  <p>Cam bu çarpık koltuğun eğer koltuksa kollarından birinin üzerindeydi. Gözüne çarpmasının nedeni belki de hareket etmeleriydi: 72:34:18</p>

  <p>az sonra</p>

  <p>72:34:17</p>

  <p>ve</p>

  <p>72:34:16 olmuştu.</p>

  <p>Trent saniye göstergesi olan saatine bakınca gözlerinin gördüğü şeyin doğrulandığını anladı. Koltuk koltuk olmayabilirdi, ama camın altındaki rakamlar dijital bir saatti. Geriye doğru çalışıyordu. Peki, o rakamlar.</p>

  <p>00:00:01</p>

  <p>den bugünden üç gün sonra</p>

  <p>00:00:00’a</p>

  <p>dönüşünce ne olacaktı?</p>

  <p>Ne olacağını bildiğine emindi. Geri geri işleyen bir saatin sonunda bir dizi sıfıra geldiğinde neler olduğunu bütün Amerikan çocukları bilirdi; ya bir patlama ya da havaya fırlama.</p>

  <p>Trent ortalıkta bir patlama olamayacak kadar çok araç gereç olduğunu düşündü.</p>

  <p>Onlar İngiltere’deyken eve bir şey girmiş olmalıydı. Milyonlarca yıl uzayda uçtuktan sonra yerçekimine kapılıp dünyaya gelen ve bacadan içeri giren bir tohum.</p>

  <p>Bacasından girdiği yer de Indiana Titusville’deki Bradbury’lerin eviydi.</p>

  <p>Bu başka bir şey olabilirdi, ama Trent’e tohum fikri daha uygun geliyordu. Üstelik bunun bir önemi yoktu. Önemli olan, böyle bir şeyin gerçekleşmiş olmasıydı.</p>

  <p>Bir de bundan sonra neler olacağı.</p>

  <p>Trent şarap mahzeninden çıkarken kilidi kapatmakla kalmayıp, anahtarını da yanına aldı.</p>

  <p>Lew’un partisinde korkunç bir şey oldu. İlk konuklar geldikten kırk beş dakika sonra, saat dokuza çeyrek kala. Trent ile Laurie daha sonra Lew’un annelerine bağırdığını duydu. Lew, annelerine kendisine gösterdiği saygı saçmalıklarına konukların ellisi de gelmeden başladığı için bağırıyordu. “Senin neyin var böyle?” diye bağırırken Trent Laurie’nin elinin küçük bir sıçan gibi avucunun içine girdiğini hissetti. “İnsanlar ne diyecekler, bilmiyor musun?” diye bağırıyordu Lew. “Bölümdekilerin ne kadar dedikoducu olduklarını bilmiyor musun?”</p>

  <p>Annelerinin yanıtı hafifçe hıçkırmak olmuştu. Trent bir an için annesine karşı müthiş bir nefret hissetti. Lew ile neden evlenmişti sanki? Yaptığı bu aptallık yüzünden bunların hepsini hak etmemiş miydi?</p>

  <p>Trent kendinden utanarak bu düşünceyi kafasından attı ve Laurie’ye döndü. Kızm yanaklarından aşağı süzülen yaşlar ve gözlerindeki o dilsiz acı, bıçak gibi saplandı kalbine.</p>

  <p>“Asaslı parti, değil mi?” diye fısıldadı Laurie.</p>

  <p>“Öyle.” Trent kızın kimse duymadan rahatça ağlayâbilmesi için kucaklayıp başını omzuna çekti.</p>

  <p style="text-align: center;">* * *</p>

  <p>Tekrar Catherine Bradbury olmayı hiç bu kadar istememiş olan Catherine Evans’ın herkese yalan söylediği anlaşılıyordu. O çıldırtıcı migreni başlayalı iki gün değil, tam iki hafta olmuştu. Bu süre içinde hemen hemen hiçbir şey yememiş ve on kilo kaybetmişti. Tarih bölümü başkanı Stephen Krutchmer’in il karısına kanepe servisi yaparken birden gözleri kararmış, dünya kendisinden uzaklaşır gibi olmuştu. Hiçbir yeri tutmuyormuş gibi öne devrilmiş ve elindeki bir tepsi dolusu yiyeceği Bayan Krutchmer’in o gece için aldığı pahalı Norma Kamalı elbisesinin üstüne boşaltmıştı.</p>

  <p>Brian ile Lissa gürültüyü duyunca, pijamaları üzerlerinde aşağıya inmişlerdi. Aslında Lew Baba çocukların dördünün de parti başladıktan sonra aşağı inmelerini yasaklamıştı. O öğleden sonra aksi bir sesle, “Üniversite öğretmenleri partilerinde çocuk görmekten hoşlanmaz,” demişti.</p>

  <p>Çocuklar annelerini diz çökmüş öğretmenlerin arasında görünce, üvey babalarının kesin emirlerini unutup heyecanla salona koşuşmuşlardı. Lissa Asya Araştırmaları başkanının sol böbreğine bir tekme indirmiş, ondan iki yaş büyük ve on beş kilo ağır olan Brian da sonbahar döneminin konut okutmanı kadını şöminenin içine itivermişti. Kadın orada küller arasında şaşkın şaşkın çevresine bakmıyordu.</p>

  <p>“Anne! Anne!” diyerek Brian annesini sarstı. “Anne! Uyan!”</p>

  <p>Bayan Evans hafifçe kıpırdayarak inledi.</p>

  <p>“ikiniz de hemen yukarı çıkın!” diye bağırdı Lew.</p>

  <p>Çocuklar kendisini dinlemeyince, Lew elini Lissa’nın omzuna koydu ve kız acıdan bağırana kadar sıktı.</p>

  <p>“Ben hallederim, siz çabuk yukarı…”</p>

  <p>“Çek elini kızın üstünden, orospu çocuğu,” dedi Trent herkesin duyabileceği bir sesle.</p>

  <p>Lew ve bu eğlenceyi görecek kadar erken gelmiş diğerleri, salonu holden ayıran kemere döndü. Trent ile Laurie yan yana duruyordu. Trent üvey babası kadar solgundu, ama yüzü sakin ve kararlıydı. Partiye gelenlerden birkaçı Catherine Evans’ın ilk kocasını tanıyordu; bunlar daha sonra baba ile oğulun benzerliklerinin olağanüstü olduğunu söyleyebileceklerdi. Sanki Bili Bradbury, yerini alan bu aksi huylu adama meydan okumak için mezarından kalkmış gibi.</p>

  <p>Lew, “Dördünüzün de hemen yukarı çıkmasını istiyorum,” dedi. “Burada sizi ilgilendiren bir şey yok.”</p>

  <p>Bayan Krutchmer, Norma Kamali elbisesinin önü ıslak ama lekeleri temizlenmiş olarak odaya dönmüştü.</p>

  <p>“Lissa’dan elini çek,” dedi Trent.</p>

  <p>“Annemizin yanından da çekil,” dedi Laurie.</p>

  <p>Bayan Evans şimdi doğrulmuş, elleriyle başını tutarak şaşkın bir halde çevresine bakmıyordu. Baş ağrısı bir balon gibi patlamış, son iki haftadır çektiği acı sona ermişti. Korkunç bir şey yaptığını, Lew’u utandırdığını, hatta belki de küçük düşürdüğünü düşünüyor, ama baş ağrısının geçmiş olmasının rahatlığıyla buna aldırmıyordu. Utanç duygusu daha sonra gelecekti. Şimdi yalnızca ağır ağır yukarı çıkıp yatmak istiyordu.</p>

  <p>Lew salonun mutlak sessizliğinde dört üvey evladına bakarak, “Bunun cezasını çekeceksiniz,” dedi. Çocukların hepsine birden değil, sanki suçlarının derecesini ölçermiş gibi yüzlerine teker teker bakıyordu. Sıra Lissa’ya gelince kız ağlamaya başladı. Lew odaya, “Bu davranışları için özür dilerim,” dedi. “Karım kendilerine karşı biraz gevşek davranıyor sanırım. Bunları iyi bir İngiliz dadıya…”</p>

  <p>“Eşekliğe gerek yok, Lew,” dedi Bayan Krutchmer. Sesi çok yüksek ve çirkindi; biraz da anıran bir eşeği andırmıyor değildi. Brian korkuyla havaya sıçradı, ablasına tutunarak ağlamaya başladı. “Karın bayıldı. Çocuklar da telaşlandı.”</p>

  <p>“Haklılar da,” dedi şöminenin içinden koca gövdesini çıkarmaya çalışan okutman. Pembe elbisesi grileşmiş, yüzü is karası olmuştu.” Çocukların anneleri için kaygılanmaları normaldir. Kocaların da karıları için.” Bunu söylerken Lew’a anlamlı bir bakışla bakmıştı; ancak Lew onun bu bakışını görmedi. Trent ile Laurie’nin annelerini yukarı çıkartmalarını izliyordu. Lissa ile Brian da şeref kıtası gibi arkalarından gidiyordu.</p>

  <p>Parti devam etti. Bu tür partilerde hoş olmayan olaylar hemen örtülürdü. Kocası parti verme niyetini açıkladığından bu yana sadece üç saat uyumuş olan Bayan Evans, başı yastığa değer değmez dalmıştı. Çocuklar Lew’un aşağıdan gelen neşeli kahkahalarını duyuyordu. Hatta Trent, onun fareyi andıran telaşlı ve ürkek karısı ortalıkta olmadığı için biraz rahatlamış olacağını düşündü.</p>

  <p>Lew bir kere bile gelip karısının nasıl olduğuna bakmadı.</p>

  <p>Parti sona erene kadar.</p>

  <p>Son konuk da uğurlandıktan sonra adam yukarı çıkıp karısını uyandırdı. Kadın rahibin önünde Lew’u kocalığa kabul edip etmediği sorulduğundan beri her şeye evet dediğinden, bu isteği de hemen yerine getirdi.</p>

  <p>Lew başını Trent’in odasından içeri uzattı.</p>

  <p>“Hepinizi burada bulacağımı biliyordum,” dedi. “Komplo kuruyorsunuz. Cezanızı çekeceksiniz. Evet. Hem de yarın. Hemen yataklarınıza gidip bunu düşünmenizi istiyorum. Şimdi odalarınıza gidin. Bir daha da ortalıkta dolaştığınızı duymayayım.”</p>

  <p>Lissa ile Brian’ın “ortalıkta dolaşacak” güçleri kalmamıştı zaten. Yorgunluktan bitkin bir halde yataklarına yatar yatmaz uyudular. Ama Laurie Trent’in odasına geldi ve iki çocuk, üvey babalarının annelerine onun verdiği partide bayılmaya cesaret ettiği için bağırmasını dinlediler.</p>

  <p>Laurie yüzünü Trent’in omzuna gömerek, “Trent, ne yapacağız?” dedi.</p>

  <p>Trent’in yüzünde olağanüstü bir beyazlık vardı. “Yapmak mı? Hiçbir şey yapmayacağız elbette,” dedi.</p>

  <p>“Ama bir şey yapmamız gerek, Trent! Anneme yardım etmeliyiz.”</p>

  <p>“Hayır, buna gerek yok.” Trent’in yüzünde hafif ama her nasılsa korkunç bir gülümseme belirmişti. Bunu bizim için ev yapacak,” dedi. Saatine baktı. “Yarın öğleden sonra üç otuz dörtte ev gereken her şeyi yapacak.”</p>

  <p>Sabah ceza söz konusu değildi; Lew Evans saat sekizdeki Norman Fethi’nin Sonuçlan dersiyle meşguldü. Ne Trent ne de Laurie buna şaştıysa da, ikisi de memnundu. Lew onları o akşam çalışma odasına birer birer alıp “biraz okşayacağını” söylemiş, sonra da çantasını alıp çıkmıştı. Porsche’yi çalıştırdığında anneleri daha uyanmamıştı. Kollarını birbirlerine dayamış mutfakta duran iki kardeş, Laurie’ye bir Grimm masalının resmini hatırlattı. Lissa ağlıyordu. Brian kendini tutabilmişti, ama yüzü çok solgundu ve gözlerinin altında mor şişler görünüyordu. Brian Trent’e, “Bizi dövecek,” dedi. “Eli de çok ağırdır.”</p>

  <p>“Hayır.” İki çocuk umutlu ama kuşkuyla baktılar ağabeylerine. Lew döveceğini söylemişti ve bundan Trent bile kurtulamazdı.</p>

  <p>“Ama, Trent…”</p>

  <p>“Beni dinleyin şimdi.” Trent masanın önüne bir iskemle çekip ata biner gibi iki küçüğün karşısına oturdu. “Sözlerimi can kulağıyla dinleyin. Bu çok önemli, hiçbirimiz en küçük bir yanlışlık bile yapmamalıyız.”</p>

  <p>İri gözlerle sessizce ağabeylerine baktılar.</p>

  <p>“Okuldan sonra hemen eve gelmenizi istiyorum… Ama köşeye kadar. Maple ve Walnut caddeleri köşesine kadar. Tamam mı?”</p>

  <p>“Evet, ama neden?” dedi Lissa.</p>

  <p>“Nedenini bırak şimdi.” Gözleri parıldıyordu, ama Laurie bunun neşeli bir parıltı olmadığını düşündü. Hatta tehlikeli bir parıltı bile denebilirdi. “Orada olun. Posta kutusunun yanında. Saat üçte, en geç üçü çeyrek geçe orada olmalısınız. Anladınız mı?”</p>

  <p>“Evet,” dedi ikisi adına konuşan Brian. “Anladık.”</p>

  <p>“Laurie ile ben de orada olacağız, ya da sizden hemen sonra geleceğiz.”</p>

  <p>“Bunu nasıl yapacağız, Trent?” diye sordu Laurie. “Ben okuldan saat üçte çıkıyorum, sonra da bando çalışması var, otobüs okuldan eve…”</p>

  <p>“Biz bugün okula gitmeyeceğiz.”</p>

  <p>“Gitmeyecek miyiz?”</p>

  <p>Lissa şaşırmıştı. “Trent, okuldan kaçamazsın!” dedi.</p>

  <p>“Siz kendi işinize bakın. Unutmayın, saat üçte ya da en geç üçü çeyrek geçe köşede buluşuyoruz. Biz gelmemişsek orada bekleyeceksiniz, ama sakın bu eve girmeyin. Sakın!”</p>

  <p>Küçükler gidince Laurie Trent’i yakalayıp neler olduğunu sordu.</p>

  <p>“Bunun evde büyüyen o şeyle bir ilgisi olduğunu anladım,’” dedi. “Benim de okuldan kaçıp sana yardım etmemi istiyorsan, neler olup bittiğini bana da anlatmalısın, Brent.”</p>

  <p>“Anlatacağım, sakin ol. Annemi uyandırmanı istemiyorum. 0 bizi okula gönderir ve bu durumda planımızı gerçekleştiremeyiz.”</p>

  <p>“Peki, anlat!”</p>

  <p>“Aşağı gel, sana bir şey göstermek istiyorum.”</p>

  <p style="text-align: center;">* * *</p>

  <p>Trent Laurie’nin aklına gelen şeyi yapacağından emin değildi, ama kız her şeyi kabul etti. Eğer söz konusu Lew Baha’dan bir dayak olsaydı yapmazdı, ama annesinin salonda öyle hareketsiz yatışını görmek kızı çok etkilemişti.</p>

  <p>“Evet, sanırım bunu yapmak zorundayız,” dedi. Laurie koltuğun kolundaki rakamlara bakıyordu: 07:49:21</p>

  <p>Şarap mahzeni artık bir şarap mahzeni değildi. Şarap kokuyordu, yerde kırık camlar vardı ama mahzen şimdi uzay gemisi Atılgan’ın kumanda merkezine dönüşmüştü. Trent karşısındaki bu makinelere bakınca kuşku ve huzursuzluktan az kalsın midesi bulanacaktı.</p>

  <p>Laurie fısıltıyla, “Eğer bir şey yapmazsak annemizi öldürecek,” dedi.</p>

  <p>“Ne?” Trent başını hızla çevirdi, ama Laurie kendisine bakmıyordu. Kırmızı rakamlara bakıyordu. Adeta hipnotize olmuş gibi. Trent’in orada olduğunun bile farkında değildi belki de.</p>

  <p>“İsteyerek değil,” dedi Laurie. “Hatta ardından üzülebilir bile. En azından bir süre. Çünkü annemi kendince sevdiğini sanıyorum, annem de onu seviyor. Ama annemi daha beter hasta edecek ve bir gün…”</p>

  <p>Kız susup ağabeyine baktı. Yüzündeki bir şey Trent’i evlerindeki o garip şeyden bile daha çok korkutmuştu.</p>

  <p>Laurie ağabeyinin kolunu tuttu. Eli buz gibiydi. “Bana bu işi nasıl yapacağımızı anlat,” dedi.</p>

  <p style="text-align: center;">* * *</p>

  <p>Lew’un çalışma odasına birlikte gittiler. Trent gerekirse aradığını bulmak için odayı altüst etmeye hazırdı; ama anahtarı üst çekmecede, üzerinde ÇALIŞMA ODASI yazan bir zarfın içinde buldu. Trent anahtarı cebine attı. ikinci kattaki duşun sesi duyulduğunda aşağı indiler; anneleri kalkmıştı.</p>

  <p>İki çocuk pünü parkta geçirdi. Hiçbiri bahsetmemiş olsa da, bugüne kadar yaşadıkları en uzun gündü. Devriye gezen polisi görüp park tuvaletinde saklandılar. Bugün yakalanıp okula gönderilecek gün değildi.</p>

  <p>Trent saat iki buçukta Laurie’ye bir jeton verip parkın öteki tarafındaki telefon kulübesine götürdü.</p>

  <p>“Bunu ille de yapmam mı gerek?” diye sordu Laurie. “Dün geceden sonra onu korkutmak hiç hoşuma gitmiyor.”</p>

  <p>“Olacaklar her neyse olduğu zaman, annemin evde olmasını mı istiyorsun?” Laurie daha fazla itiraz etmeden telefonu açtı.</p>

  <p>Telefon o kadar çok çaldı ki, annesinin evden çıktığını sandı. Bu iyi de olabilirdi, kötü de. Ama kaygılanacak bir durumdu. Eğer dışardaysa, o saatten önce dönebilirdi ve…”</p>

  <p>“Trent, galiba evde…”</p>

  <p>“Alo?” dedi annesi uykulu bir sesle.</p>

  <p>“Anne, seni evde yok sanmıştım.”</p>

  <p>“Siz gittikten sonra tekrar yattım,” dedi annesi. “Birden uykuya doyamaz oldum. Herhalde uyursam dün geceki o korkunç…”</p>

  <p>“Anne, bir insan isteyerek bayılmaz…”</p>

  <p>“Laurie, neden aradın? Bir aksilik mi var?”</p>

  <p>“Hayır, anne… Şey…”</p>

  <p>Trent kızı sertçe dürtükledi.</p>

  <p>İçine çöküyor gibi olan Laurie birden doğruldu. “Beden dersinde yaralandım. Hafif bir şey…”</p>

  <p>“Yoksa hastaneden mi arıyorsun?”</p>

  <p>“Hayır hayır. Bileğimi incittim. Bayan Kitt gelip beni erkenden almanı söyledi. Ayağımın üstüne basabilir miyim bilemiyorum. Çok acıyor.”</p>

  <p>“Hemen geliyorum. Ayağını kıpırdatmamaya çalış, yavrum. Orada hemşire var mı?”</p>

  <p>“Şu anda yok. Ama merak etme, anne, dikkatli olacağım.”</p>

  <p>“Hemşire odasında mı olacaksın?”</p>

  <p>“Evet.” Laurie’nin yüzü kıpkırmızı kesilmişti.</p>

  <p>“Hemen geliyorum.”</p>

  <p>“Teşekkür ederim, anne. Güle güle.”</p>

  <p>Trent kız kardeşini kucakladı. “Aferin. Benim yapacağımdan çok iyisini yaptın. Bana inanmazdı.”</p>

  <p>“Acaba bir daha benim sözüme inanacak mı bakalım?”</p>

  <p>“İnanacaktır. Yürü haydi.”</p>

  <p>Parkın VValnut Sokağı‘na bakan tarafına geçtiler. Hava soğuktu. Gökte fırtına bulutları belirmiş, dondurucu bir rüzgâr çıkmıştı. Beş dakika bekledikten sonra annelerinin Subaru arabası önlerinden geçip okul yönüne saptı.</p>

  <p>Laurie ağabeyinin elini tutup telefon kulübesine çekti. “Haydi, şimdi de sen de Lew’u ara bakalım.”</p>

  <p>Trent bir jeton alıp tarih bölümünün numarasını çevirdi. Bir gece önce göz kırpmamıştı; ama işler artık yoluna girmişti; sakin ve soğukkanlıydı. Saatine baktı. Üçe çeyrek vardı. Bir saatten az kalmıştı. Uzaktan gök gürültüsü homurtuları geliyordu.</p>

  <p>“Tarih bölümü,” dedi bir kadın sesi.</p>

  <p>“Ben Trent Bradbury’yim. Üvey babam Lewis Evans’Ia konuşmak istiyorum, lütfen.”</p>

  <p>“Profesör Evans derste, ama saat…”</p>

  <p>“Biliyorum, saat üç buçuğa kadar modern İngiliz tarihi var. Çağırın lütfen, durum acil. Karısı hakkında.” Trent bir an bilerek durakladı. “Annem.”</p>

  <p>Uzun bir sessizlik oldu, Trent kaygılandı. Kadın Lew’u çağırmayabilirdi, planında böyle bir olasılık yoktu.</p>

  <p>Kadın sonunda, “Hemen yandaki sınıfta,” dedi. “Dersi biter bitmez çağırırım…” “Ama benim beklemem gerek.” “Fakat…”</p>

  <p>“Lütfen beni oyalamayı bırakıp kendisini çağırır mısınız?”</p>

  <p>“Pekâlâ,” dedi sekreter. “Eğer bana ne için…”</p>

  <p>“Hayır,” dedi Trent.</p>

  <p>Kadın alınmış gibi burnunu çekti, sonra Trent’i beklemeye aldı.</p>

  <p>“Ne oldu?” diye sordu Laurie. Tuvalete gitmesi gereken biri gibi ağırlığını bir ayağından ötekine aktarıyordu.</p>

  <p>“Bekliyorum. Çağırmaya gitti.”</p>

  <p>“Ya gelmezse?”</p>

  <p>Trent omuzlarını silkti. “O zaman mahvolduk demektir. Ama gelecektir. Bekle de gör.” Trent sesinin daha güvenli çıkmasını isterdi; ama yine de planlarının başarılı olacağına inanıyordu. Başarılı olmalıydı.</p>

  <p>“Bu işi çok geç saate bıraktık.”</p>

  <p>Trent başını salladı. Geç kalmışlardı ve Laurie bunun nedenini biliyordu. Çalışma odasının kapısı meşeydi ve epey sağlamdı, ama ikisi de kilidi hakkında bir şey bilmiyordu. Trent Lew’un kilidi deneyecek zamanı olmasını istemiyordu.</p>

  <p>“Ya gelirken köşede Brian ile Lissa’yı görürse?”</p>

  <p>“Tahmin ettiğim kadar öfkelenirse gözü hiçbir şey görmeyecektir.”</p>

  <p>“Ya telefona gelmezse?”</p>

  <p>“Gelecektir.”</p>

  <p>Lew, “Alo?” dedi.</p>

  <p>“Ben Trent, Lew. Annem senin çalışma odanda. Baş ağrısı başlamış olmalı ki, yine bayıldı. Onu kendine getirtemiyorum. Hemen gelmelisin.”</p>

  <p>Trent üvey babasının kaygılandığı ilk şeye şaşmamıştı aslında bu planının önemli bir parçasıydı ama yine de öfkesinden telefonu tutan parmakları bembeyaz kesildi.</p>

  <p>“Çalışma odam mı? Orada ne işi vardı?”</p>

  <p>Trent öfkesine karşın sakin bir sesle konuşabildi. “Temizlik yapıyordu galiba.” Sonra işini karısından değerli tutan bir insan için en son yemini salladı. “Yerler kâğıt dolu.”</p>

  <p>“Hemen geliyorum. Eğer odada açık cam varsa kapatın. Fırtına çıkacak.” Hiçbir şey söylemeden telefonu kapattı.</p>

  <p>Tren de telefonu kapatınca Laurie, “Ee?” diye sordu.</p>

  <p>“Geliyor.” Trent acı acı güldü. “O kadar telaşlandı ki, bana neden okulda olmadığımı sormadı bile.”</p>

  <p>İki çocuk Maple ve Walnut sokakları köşesine koştu. Gökyüzü artık iyice kararmıştı ve durmadan gürlüyordu. Köşedeki posta kutusuna yaklaşırlarken Maple Sokağı ışıkları ikişer ikişer yanmaya başladı.</p>

  <p>Lissa ile Brian henüz gelmemişti.</p>

  <p>Laurie, “Ben de seninle gelmek istiyorum,” dedi, ama yüzünden yalan söylediği belliydi. Bembeyaz kesilmişti, iri gözleri yaşlıydı.</p>

  <p>“Olmaz. Sen burada Brian ile Lissa’yı bekleyeceksin.”</p>

  <p>Laurie YVelnut Sokağı‘na bakınca çocukların gelmekte olduklarını gördü. Ama daha çok uzaktaydılar.</p>

  <p>Trent, “Güzel,” dedi. “Siz üçünüz Bayan Redland’ın çitinin arkasına saklanıp Lew’un geçmesini bekleyin. Sonra sokağa çıkabilirsiniz. Ama sakın eve girmeyin. Beni dışarda bekleyin.”</p>

  <p>“Korkuyorum Trent.” Gözaşları yanaklarından aşağı dökülmeye başlamıştı.</p>

  <p>“Ben de.” Trent kardeşini alnından öptü. “Ama az sonra hepsi bitmiş olacak.”</p>

  <p>Kız ağzını açmadan Trent Maple Sokağı‘ndaki evlerine doğru koşmaya başladı. Saat üçü on iki geçiyordu.</p>

  <p>Evin içinde durgun ve sıcak bir hava vardı. Sanki her köşeye barut dökülmüştü ve göremediği insanlar onları patlatmak için bekliyorlardı. Bodrumdaki saatin 00:19:06’yı gösterdiğini görür gibi oldu.</p>

  <p>Lew gecikirse ne olacaktı?</p>

  <p>Ama bunun için kaygılanacak zamanı yoktu.</p>

  <p>Trent üçüncü kata koşarken evin canlanmakta olduğunu hissediyordu. Kendi kendine ‘bütün bunların hayal olduğunu söylüyordu, ama bir yanıyla da gerçek olduğunu biliyordu.</p>

  <p>Lew’un odasına girdi, birkaç çekmeceyi a;ıp bulduğu kâğıtları yere saçtı. Bu iş ancak birkaç dakika sürmüşse de, işini bitirdiği anda Porsche’nin sesini duydu. Trent odadan çıkıp şimdi yüzyıl önceymiş gibi gelen ilk delikleri açtıkları koridorun gölgeleri arasına sığındı. Elini cebine sokup anahtarı buldu. Sonra koridorun ucundaki bavul dolabının kapılarını açıp içeri girdi.</p>

  <p>Lew karısına var gücüyle seslenerek yukarı koşuyordu. Trent kapı aralığından onun kravatı bir yana savrulmuş, alnında boncuk boncuk terlerle koştuğunu gördü.</p>

  <p>“Catherine!” diye bağırarak odasına doğru koştu.</p>

  <p>Lew daha içeri girmeden Trent saklandığı yerden çıkıp koşmaya başlamıştı. Bir tek şansı olacaktı. Eğer ilk denemede anahtarı kilide sokamazsa…</p>

  <p>‘O zaman onunla boğuşmak zorunda kalacağım,’ diye düşündü. Onu yalnız gönderemezsem, ikimiz birlikte gideceğiz.</p>

  <p>Trent kapıyı sertçe kapatırken bir an Lew’un şaşkın yüzünü gördü. Anahtar deliğe girdi. Lew kapıya erişemeden çevirip kilitledi.</p>

  <p>“Hey, ulan piç, ne yapıyorsun? Catherine nerede? Çıkar beni buradan!”</p>

  <p>Kapı kolu boşuna dönüyordu. Sonra durdu, Lew içerden kapıyı yumruklamaya başladı. “Beni buradan hemen çıkart, Trent! Yoksa ölümüne bir dayak yiyeceksin!”</p>

  <p>Trent yavaş yavaş geriledi. Omuzları birden duvara çarpınca soluğu tutulur gibi oldu. Farkında olmadan kilitten çıkardığı anahtar yere düştü. Sanki suyun altındaymış gibi dünya dalgalanıyordu gözlerinin önünde. Bayılmamak için çırpınıyordu. Şimdi Lew içerde kıstırılmış, annesi evden uzaklaşmış ve kardeşleri dışardayken planının başarılı olacağına inanmadığını fark etti.</p>

  <p>Kapı kolu sağa sola dönüyordu.</p>

  <p>“Çıkar beni buradan!”</p>

  <p>“Saat dörde çeyrek kala çıkartacağım, Lew.” Trent’in sesi titriyordu. “Eğer dörde çeyrek kala hâlâ oradaysan.”</p>

  <p>Aşağıdan bir ses geldi. “Trent? İyi misin, Trent?”</p>

  <p>“Laurie!”</p>

  <p>“İyi misin, Trent?”</p>

  <p>“Lissa?”</p>

  <p>“Hey, Trent, iyi misin?”</p>

  <p>“Ya Brian?”</p>

  <p>Trent saatine bakıp da 3:31 olduğunu görünce dehşete kapıldı. Ya saati geriyse?</p>

  <p>“Çıkın dışarı!” diye bağırarak merdivene koştu. “Hemen evden çıkın!”</p>

  <p>Üçüncü kat koridoru önünde uzuyor gibiydi. Ne kadar koşarsa koşsun sonu gelmiyordu. Lew kapıyı yumruklayıp küfürler ediyor, dışarıdaysa gök gürlüyordu; evin derinliklerinden canlanan makinelerin gümbürtüsü geliyordu.</p>

  <p>Trent basamakları üçer üçer atlayarak inmeye başladı. Kardeşleri aşağıda kendisini bekliyordu.</p>

  <p>“Dışarı!” diye bağıran Trent çocukları açık kapıdan dışarıdaki fırtınaya iteledi. “Çabuk olun!”</p>

  <p>“Trent, ne oluyor?” diye sordu Brian. “Eve ne oluyor? Sallanıyor sanki!”</p>

  <p>“Evet.” Bodrumdan başlayan bir sarsıntıyla Trent’in gözleri yuvalarında oynamaya başlamıştı.</p>

  <p>Trent Brian’ı kucakladı. Laurie de Lissa’yı yakalayıp dışarı fırladı.</p>

  <p>Trent evin altında bir deprem olduğunu hissediyordu. Brian’la kapıdan dışarı koşarken elektrik mavisi bir ışığın dar bodrum pencerelerinden fışkırdığını gördü. Camların kırıldığını duydu. Kapıdan çıkarken evin ayakları altında yükseldiğini hissetti.</p>

  <p>Çocuklar fırtına nedeniyle gece kadar karanlık olan sokağa çıkınca dönüp arkalarına baktılar.</p>

  <p>Maple Sokağı‘ndaki ev kendini toparlar gibiydi. Artık düz ve somut bir hali yoktu. Altındaki çatlaklar çevredeki araziye de yayılmıştı. Toprak sanki evin uçmasına engel olmak için yükseliyor gibiydi.</p>

  <p>Trent Lew’un odasının ışığının hâlâ yandığını üçüncü kat penceresine baktı. Oradan gelen cam sesini duyduğunu sandı ama sonra ‘Hayal bu,’ dedi; o gürültüde cam şangırtısını nasıl duyabilirdi ki? Laurie bir yıl sonra kendisine üvey babalarının çığlığını duyduğunu söyleyecekti.</p>

  <p>Evin temelleri çatırdadı. Altından göz kamaştırıcı mavi bir alev fırladı. Çocuklar gözlerini örterek geriye kaçtı. Makinelerin uğultusu duyuldu. Toprak son bir çabayla eve sarıldıktan sonra birden evi bıraktı. Ev yerden bir karış yükseldi ve parlak mavi bir alevin üstünde durdu.</p>

  <p>Ev önce ağır ağır yükseldi, sonra hız kazandı ve kapkara bulutların arasında kayboldu.</p>

  <p>“Evimiz uçtu, Trent,” dedi Brian.</p>

  <p>“Evet.”</p>

  <p>“Belki de gittiği yerde Normanları ve Saksonları merak eden insanlar vardır,” dedi Lissa.</p>

  <p>Trent ile Laurie birbirlerini kucaklayıp gülmeye başladı. Tam o anda yağmur başladı.</p>

  <p>Karşı komşuları Bay Slattery yanlarına gelmişti. Adamın fazla bir saçı yoktu, olanlar da kafasına yapışmıştı.</p>

  <p>Gök gürültüsünü bastırmaya çalışarak, “Ne oldu?” diye bağırdı. “Burada ne oldu?”</p>

  <p>Trent kız kardeşini bırakıp Bay Slattery’ye baktı. “Gerçek Uzay Serüvenleri,” dedi. Çocuklar hep birden gülmeye başladı.</p>

  <p>Bay Slattery boş temel çukuruna baktı, sonra cesareti bir yana bırakıp evine döndü. Yağmurun bardaktan boşanırcasına yağmasına karşın çocukları evine çağırmamıştı. Ama bu çocukların umurlarında değildi. Kaldırım kenarına oturdular.</p>

  <p>Laurie Trent’in kulağına, “Özgürüz artık,” diye fısıldadı.</p>

  <p>“Daha da iyisi, annem özgür artık.”</p>

  <p>Trent kolunu iki yanında oturan kardeşlerinin omuzlarına attı ve şakır şakır yağan yağmurun altında annelerini beklemeye koyuldular.</p>
</body>
</html>
