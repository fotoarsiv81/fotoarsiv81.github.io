<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p><br /></p>

  <h2 style="text-align: center;"><i>5. İthaf</i></h2>

  <p><br /></p>

  <p>NEW York’un en eski ve en büyük otellerinden biri olan Le Palais’nin, döner kapıları, limuzinleri ve taksilerinin ötesinde, köşenin hemen öteki yanında küçük, işaretsiz ve çoğunlukla dikkat edilmeyen bir kapısı daha vardır.</p>

  <p>Bir sabah saat yediye çeyrek kala elinde mavi kumaştan çantası ve yüzünde gülümsemesiyle Martha Rosewall işte bu kapıya yaklaşmaktaydı. Çantasını taşıması olağan bir şeyse de, gülümsemesi hiç de olağan değildi. Martha işinde mutsuz değildi. Le Palais’te on ila on ikinci katların başbakıcısı olmak bazıları için önemsiz bir iş gibi görünse de, Alabama Babylon’da geçen çocukluk günlerinde pirinç ve buğday çuvallarından yapılma elbiseler giymiş bir kadın için bu hem çok önemliydi, hem de bir ödül gibi görünüyordu. Ancak iş ne olursa olsun, film yıldızı da olsa, işçi de olsa bir insan sıradan bir günde işine geldiğinde, yüzünde ‘Ben hâlâ uyuyorum’ diyen bir ifadeyle gelirdi. Ama Martha Rosewall için bu sıradan bir sabah değildi.</p>

  <p>Bir gün önce işten eve dönüp de oğlunun Ohio’dan gönderdiği paketi bulunca işler sıradan olmaktan çıkıvermişti. Uzun zamandır beklenen sonunda olmuştu. Martha bir gece önce pek az uyumuş, sık sık kalkıp oğlunun gönderdiği şeyin gerçek olup olmadığına bakmıştı. Sonunda onu alıp yastığının altına sokmuş ve ancak öyle uyuyabilmişti.</p>

  <p>Martha otelin ana giriş kapısının öteki köşesinde olan küçük kapıyı kendi anahtarıyla açtı, üç kat aşağı, yeşile boyalı ve bir yanında dizi dizi Dandu çamaşır arabalarının sıralanmış olduğu uzun koridora indi. Koridorun o temiz kokusunu, Martha hep taze pişmiş ekmek kokusuna benzetirdi. Lobiden hafif bir müzik sesi oraya kadar geliyorsa da, Martha o günlerde servis asansörlerinin takırtısını ve mutfaktan gelen tabak çanak şakırtılarını duymadığı gibi, onu da duymuyordu.</p>

  <p>Koridorun ortalarında, üzerinde Bakım Personeli Şefleri yazılı bir kapı vardı. Martha odaya girip mantosunu çıkardı, on bir tane şefin kahve molalarında toplandığı, sonu gelmeyen kırtasiye işleriyle uğraştıkları büyük odadan geçti. Kocaman masası, duvardaki ilan tahtası ve sürekli izmarit dolu küllükleriyle bu odanın ötesinde bir soyunma odası vardı. Burada da oturma sıraları, dolaplar vardı.</p>

  <p>Soyunma odasının öteki ucundaki kapı, duşların olduğu bölüme açılırdı. Kapı o sırada açıldı ve bol tüylü bir Le Palais bornozuna sarınmış Darcy Sagamore, çevresine buharlar saçarak çıktı. Kadın Martha’nın sevinçli yüzünü görünce kollarını açıp gülerek yanına koştu. “Geldi, değil mi? Evet, geldi! Yüzünden okunuyor geldiği!”</p>

  <p>Martha, gözlerinden yaşlar boşanana kadar ağlayacağını bilmiyordu. Darcy’yi kucakladı, yüzünü kadının ıslak siyah saçlarına dayadı.</p>

  <p>“Ağla, şekerim,” dedi Darcy. “Bırak kendini.”</p>

  <p>“Onunla gurur duyuyorum, Darcy. Gurur duyuyorum.”</p>

  <p>“Elbette duyacaksın. O yüzden ağlıyorsun ve bu da iyi bir şey… Ağlamayı bırak da göster bakalım. Ama sen tut. Onu ıslatırsam eminim gözümü çıkarırsın.”</p>

  <p>Martha Rosewall kutsal bir şey çıkartıyormuş gibi mavi bez çantasından oğlunun ilk romanını çıkardı. Kitabı ince ambalaj kâğıdına sarıp kahverengi önlüğünün altına yerleştirmişti. Darcy’nin hazineyi görmesi için kâğıdı açtı.</p>

  <p>Kapağında üç deniz piyadesi olan kapağa dikkatle baktı Darcy; askerlerden birinin başı sargılıydı ve ateş ederek bir tepeye doğru koşuyorlardı. Kitabın kızıl, turuncu harflerle yazılı adı Blaze of Glory idi. Resmin altında da, Peter Rosewall diye yazıyordu.</p>

  <p>“Çok güzel! Şimdi ötekini göster çabuk!” Darcy sadece ilginç olanı aşıp, doğrudan doğruya sorunun özüne girmek isteyen biri gibi konuşuyordu.</p>

  <p>Martha başını sallayarak ithaf sayfasını açtı: “Bu kitabı annem Martha Rosewall’a ithaf ediyorum. Anne, sen olmasaydın başaramazdım.” Bunun altında da ince bir el yazısıyla şöyle yazıyordu: “Bu yalan değil. Seni seviyorum, Anne! Pete.”</p>

  <p>“Ne kadar hoş!” diyen Darcy elinin tersiyle gözlerini kuruladı.</p>

  <p>“Hoştan da öte,” dedi Martha. Kitabı yine kâğıda sardı. “Gerçek bu.” Darcy Sagamore arkadaşının gülümsemesinde sevgiden de öte bir şey gördü. Gördüğü zaferdi.</p>

  <p style="text-align: center;">* * *</p>

  <p>Martha ile Darcy saat üçte işten çıktıktan sonra çoğunlukla otelin pastanesi olan La Pâtisserie’ye uğrarlardı. Kimin zaman da daha sert bir şey içmek için lobinin hemen yanındaki Le Cinq’e girerlerdi. Bugün Le Cinq’lik bir olaydı doğrusu. Darcy arkadaşını bölmelerden birine oturttuktan sonra, o öğleden sonra bara bakan Ray’le konuştu. Martha Darcy’ye gülümseyerek bakıp sağ elinin baş ve işaretparmaklarıyla bir daire yaptığını gördü. Darcy kendinden hoşnut bir tavırla bölmeye döndü. Martha arkadaşına kuşkuyla baktı.</p>

  <p>“Ne oluyor?”</p>

  <p>“Az sonra görürsün.”</p>

  <p>Ray beş dakika sonra gümüş bir buz kovasıyla geldi. Kovada bir şişe PerrierJoluet şampanya ile iki soğutulmuş kadeh vardı.</p>

  <p>Martha yarı korkmuş yan sevinçli bir sesle, “Bu da ne?” diye sordu.</p>

  <p>“Sus,” dedi Darcy.</p>

  <p>Ray şişenin mantarını çıkartıp Darcy’nin yanına bıraktı, kadehine bir parmak kadar içki koydu. Darcy elini sallayarak Ray’e göz kırptı.</p>

  <p>“Keyfinize bakın, Hanımlar,” diyen Ray Martha’ya eliyle bir öpücük gönderdi. “Oğlunu tarafımdan kutla.” Hâlâ sersemlemiş olan Martha ağzını açamadan yanlarından uzaklaştı.</p>

  <p>Darcy iki kadehe de şampanya koyup kendisininkini kaldırdı. Martha da bir an sonra onu taklit etti. Kadehleri tokuşturdular. “Oğlunun meslek yaşantısının başlaması şerefine,” dedi Darcy. Şampanyalarını içtiler. Darcy kadehinin kenarını tekrar Martha’nınkine değdirdi. “Oğluna,” dedi. Bir daha içtiler. Martha kadehini bırakamadan Darcy üçüncü kez aynı hareketi tekrarladı. “Bir de ana sevgisine.”</p>

  <p>“Amin, şekerim,” dedi Martha. Dudağında gülümseme varsa da, gözleri gülümsemiyordu. İlk iki sefer şampanyasından birer yudum almıştı. Bu sefer kadehi bitirdi.</p>

  <p>Darcy şampanyayı en iyi arkadaşıyla Peter Rosewall’ın başarısını kutlamak için ısmarlamışsa da, tek neden bu değildi. Martha’nın söylediği bir şeyi merak etmişti, hoştan da öte, gerçek. Bu zafer ifadesi ne demek oluyordu?</p>

  <p>Martha’nın üçüncü kadehi de içmesini bekledikten sonra, “ithaf konusunda ne demek istemiştin, Martha?” diye sordu.</p>

  <p>“Ne?”</p>

  <p>“Yalnızca hoş değil, aynı zamanda gerçek olduğunu söylemiştin.”</p>

  <p>Martha Darcy’ye yanıt vermeden öyle uzun bir süre baktı ki, Darcy sorusunun karşılığını alamayacağına inanmaya başlamıştı. Martha ondan sonra en azından Darcy için çok acı gelen bir kahkaha attı. Neşeli Martha Rosewall’ın, geçirdiği o çetin yaşama karşın, bu kadar acıyla dolu olduğunu bilemezdi. Ancak zafer ifadesi de oradaydı.</p>

  <p>“Onun kitabı çoksatar olacak ve eleştirmenler hep iyi şeyler yazacak,” dedi Martha. “Buna inanıyorum, ama Peter söylediği için değil. Onun başına gelenler yüzünden inanıyorum buna.”</p>

  <p>“Kimin?”</p>

  <p>“Peter’in babasının.” Martha ellerini masanın üzerine koyup sakin bir bakışla Darcy’ye baktı.</p>

  <p>“Ama…” Darcy söze başlayacakken sustu. Johnny Rosewall kitap yazmış değildi kuşkusuz. Onun stili daha çok borç senetleri ve duvarlara ‘ananı…’ diye başlayan yazılar yazmaktı. Martha sanki…</p>

  <p>‘Fantezileri bir yana bırak,’ diye düşündü Darcy. ‘Onun ne demek istediğini çok iyi biliyorsun: Pete’den hamileyken Johnny ile evlenmiş olabilir, ama çocuğun babası ondan daha entellektüel biriydi.’</p>

  <p>Ama yine de her şey yerli yerine oturmuyordu. Darcy Johnny’yle hiç tanışmamışsa da, Martha’nın albümlerinde fotoğraflarını görmüştü; ve Pete’i çok iyi tanımıştı. Hatta lisedeki son iki yılı ile kolejdeki ilk iki yılı arasında o kadar iyi tanımıştı ki, onu kısmen kendisinin olarak bile düşünmüştü. Mutfağında onca zaman geçiren çocuk ile albümlerdeki adam arasındaki fiziki benzerlik…</p>

  <p>“Johnny Pete’in biyolojik babasıydı,” dedi Martha sanki arkadaşının aklından geçenleri okumuş gibi. “Burnuna ve gözlerine bakmak bunu anlamak için yeter. Ama doğal babası değildi… Şampanya kaldı mı daha? O kadar güzel içimi var ki.” Başı dönmeye başlayınca Martha’nın sesindeki Güneylilik saklandığı yerden süzülen bir çocuk gibi ortaya çıkmıştı.</p>

  <p>Darcy kalan şampanyanın çoğunu Martha’nın kadehine doldurdu. Martha kadehi sapından tutup, sıvının içinden Le Cinq’in ışıklarının altına dönüşünü seyretti. Sonra bir yudum içti, kadehi bırakıp o acı kahkahayla güldü bir daha.</p>

  <p>“Neden söz ettiğim hakkında hiçbir fikrin yok, değil mi?” dedi.</p>

  <p>“Hayır.”</p>

  <p>“Anlatacağım,” dedi Martha. “Bu kadar yıl sonra birine söylemem gerek artık. Hele kitabını yayımlamış ve onca yıllık hazırlığı artık aşmışken. Tanrı bilir ya, bunları ona anlatamam. Talihli evlatlar annelerinin kendilerini ne kadar sevdiklerini ya da kendileri için ne kadar fedakârlıkta bulunduklarını bilmez, değil mi?”</p>

  <p>“Herhalde,” dedi Darcy. “Martha şekerim, bana söyleyeceğin bir şey varsa, eğer istersen söylemeden önce düşün biraz…”</p>

  <p>“Hayır, ellerinde hiçbir ipucu yok.” Darcy arkadaşının söylediklerinin bir tekini bile duymadığını anladı. Martha Rosewall kendi dünyasına gömülmüştü. Bakışları Darcy’ye dönünce dudaklarının kenarında Darcy’nin pek hoşlanmadığı bir gülümseme belirdi. “Bir tek ipucu bile yok,” diye tekrarladı. “O ithaf sözcüğünün ne anlama geldiğini öğrenmek istiyorsan, sanırım bunu bir anaya sorman gerekir. Ne dersin, ha, Darcy?”</p>

  <p>Ama Darcy söyleyecek bir söz bulamadı ve ancak başını sallayabildi. Martha sanki kendisiyle aynı fikirde olduğunu söylemiş gibi konuşmaya başladı.</p>

  <p>Temel gerçekleri tekrarlamasına gerek yoktu. İki kadın Le Palais’te on bir yıldır birlikte çalışıyorlardı ve bu sürenin büyük bir kısmında yakın arkadaş olmuşlardı.</p>

  <p>Darcy bu temel gerçeklerin en temelinin Martha’nın pek bir işe yaramayan, evlendiği kadından çok içki ve uyuşturucuyla ilgili bir adamla evlenmiş olduğunu söyleyebilirdi.</p>

  <p>Martha adamla New York’a geldiğinin ikinci ayında tanışmıştı. Daha çok acemiydi ve evlendiği zaman da iki aylık hamileydi. Darcy’ye, hamile olsa da Johnny ile evlenmeye razı olmadan önce inceden inceye düşündüğünü anlatmıştı. Erkeğin kendisinden ayrılmak istememesine minnettardı (pek çok erkeğin kadının ağzından ‘hamileyim’ sözcüğü çıktıktan beş dakika sonra ortalıktan yok olacağını bilmeyecek kadar toy değildi) ama onun eksikliklerini fark etmemiş değildi.</p>

  <p>Martha ilk çocuğunu, üç aylık hamileyken düşünmüştü. Beş ay kadar sonra evliliğinin bilançosunu çıkarmış ve zarar hanesinin dolu olduğunu görmüştü. Johnny geceleri geç geliyor, tutarsız mazeretlar ileri sürüyor, gözleri morarmış dolaşıyordu.</p>

  <p>Martha eşyalarını toplamaya vakit bulamadan yine hamile kalmıştı. Johnny’nin tepkisi bu kez ani ve düşmanca olmuştu: Çocuğu düşürmesi için Martha’nın karnına süpürge « sopasıyla vurmuştu. İki gece sonra birkaç arkadaşıyla birlikte onlar da Johnny’nin alacalı elbiseler ve çift renkli ayakkabılara olan zevklerini paylaşıyordu 116. Sokak’ta bir içki mağazasını soymaya kalkışmışlardı. Dükkân sahibinin tezgâh altında bir tüfeği vardı. Onu çıkarmıştı. Johnny Rosewall’ın da nereden bulduğu bilinmeyen nikel kaplı bir 32’liği vardı. Tabancayı adama doğrultup tetiği çekmişti. Tabanca birden patlamış, namlunun kopan parçalarından biri sağ gözünden beynine girmiş, Johnny’yi anında öldürmüştü.</p>

  <p>Martha hamileliğin yedinci ayına kadar çalışmıştı (bunlar Darcy Sagamore’la arkadaşlığından çok önce oluyordu kuşkusuz) sonra da Bayan Proulx, çocuğunu onuncu kat koridorunda ya da çamaşır asansöründe doğurmadan evine gitmesini söylemişti. Roberta Proubc, “Sen iyi bir işçisin ve istersen daha sonra işine dönebilirsin, ama bu halinle gözüm görmesin! seni,” demişti.</p>

  <p>Martha gitmiş ve iki ay sonra üç buçuk kiloluk bir erkek evlat doğurmuştu. Çocuğa Peter adını vermiş, Peter de zamanı gelince onu ün ve servete ulaştıracağı düşünülen Blaze of Glory adlı romanı yazmıştı.</p>

  <p>Darcy bütün bunları daha önce de duymuştu. Gerisini o insanın inanası gelmeyen, gerisini Le Cinq’te önlerinde şampanya kadehleri ve Martha Rosewall’ın ayağının dibindeki çantada Pete’in romanı olduğu halde o öğleden sonra ve gece dinlemişti.</p>

  <p style="text-align: center;">* * *</p>

  <p>Martha şampanya kadehini parmakları arasında çevirerek, “Biz o zaman İstasyon Parkı civarında, Stanton Sokağı‘nda oturuyorduk,” dedi. “Stanton Sokağı‘nın İstasyon Parkı ucunda bir kocakarı yaşardı. Kadına DelorVıe Ana derler ve çoğu onun büyücü olduğuna yemin ederdi. Ben öyle şeylere inanmazdım ama; hatta bir keresinde bizimle aynı binada oturan Octavia Kinsolving’e, uzayda uydular dolaşır ve yeryüzündeki tüm hastalıklara bir deva bulunmuşken insanların böyle saçma sapan şeylere nasıl inandıklarını sormuştum. Octavia kültürlü bir kadındı Juiliard’a gitmişti ve 100. Sokak’ta oturmasnn tek nedeni, annesiyle üç küçük kardeşine bakmak zorunda olmasıydı. Onun benimle aynı fikirde olacağını sanmıştım, ama o sadece kahkahalarla gülüp başını salladı.”</p>

  <p>“Yani sen bana büyücülere inandığını mı söylemek istiyorsun?”</p>

  <p>“Hayır,” dedi. “Büyücülere inanmaz, ama Delorme Ana’ya inanırım. 0 farklıdır. Büyücü diye geçinen bin, hatta on bin, bir milyon kadın içinde gerçekten büyücü olan sadece bir tanesidir.</p>

  <p>Ben güldüm. Büyücüye ihtiyacı olmayanlar hep güler Tıpkı duaya ihtiyacı olmayanların dua edenlere güldükleri gibi. İlk evlendiğim günlerden söz ediyorum; o günlerde Johnny’yi doğru yola sokabileceğime inanıyordum. Anlıyorsun ya?”</p>

  <p>Darcy başını salladı.</p>

  <p>Sonra düşük yaptım. O zaman her ne kadar kendi kendime itiraf etmediysem de, düşüğün başlıca nedeni Johnny’ydi. Sürekli içiyor ve eline geçen fırsatta beni dövüyordu. Ona verdiğim paranın dışında çantamdan da para alırdı. Ona çantamdan para aşırmaktan vazgeçmesini söyleyince hemen alınma numaraları yapar, böyle bir şey yapmadığını iddia ederdi; eğer ayıksa. Sarhoşsa sadece güler geçerdi.</p>

  <p>Anneme yazdım. Doğrusu o mektubu yazmak beni çok incitmişti, çok utanmıştım ve yazarken ağlamıştım. Ama onun ne düşündüğünü bilmek zorundaydım. Bana yazdığı yanıtta hastanelik olmadan bu işi bitirmemi söyledi. Ablam Cassandra (biz ona hep Kissy derdik) ondan da ileri gitti. Bana bir otobüs bileti gönderdi. Zarfın üstüne de pembe rujla HAYDİ diye yazmıştı.</p>

  <p>Martha şampanyasından bir yudum daha aldı.</p>

  <p>“Ama ben onların sözünü dinlemedim. Kendimi çok onurlu görüyordum. Şimdi düşünüyorum da, onur falan değil, düpedüz aptalca gururdu benimki. Her neyse, evde kaldım işte. Bebeği düşürdükten sonra tekrar hamile kaldım. Ama bunu ilk başta fark etmedim. Bende sabahları bulantı falan olmazdı… Birincisinde de olmamıştı zaten.”</p>

  <p>“Bu Delorme Ana’ya hamile olduğun için mi gittin yoksa?” diye sordu Darcy. İlk aklına gelen şey Martha’nın çocuğunu düşürmek için büyücüden bir ilaç aldığı olmuştu.</p>

  <p>“Hayır, Octavia bana Johnny’nin ceketinin cebinde bulduğum şeyin ne olduğunu ancak Delorme Ana’nın bilebileceğini söylediği için gitmiştim. Küçük bir cam şişede beyaz bir toz.”</p>

  <p>“Ooo!” dedi Darcy.</p>

  <p>Martha neşesizce güldü. “İşlerin ne kadar kötüye gittiğini bilmek ister misin? İstemezsin herhalde, ama ben yine de söyleyeceğim. Erkeğin içiyorsa ve işsizse kötüdür. İçtiği ve işi olmadığı ve seni dövdüğü zaman gerçekten kötüdür. Daha da kötüsü, ceketinin cebinde belki de bir dolar bulurum umuduyla elini soktuğunda yanında kaşığıyla küçük bir şişe bulmaktır. En kötüsü de nedir biliyor musun? O şişeye bakmak ve içindekinin eroin değil de kokain olduğunu ummaktır.”</p>

  <p>“Demek şişeyi Delorme Ana’ya götürdün?”</p>

  <p>Martha arkadaşına acırmış gibi güldü.</p>

  <p>“Şişeyi mi? Ne münasebet! Yaşamaktan pek zevk aldığım yoktu, ama ölmek de istemezdim. Eve gelip de iki gramlık şişesini bulamayınca beni silindir gibi ezer geçerdi. Ben sadece bir tutam alıp bir sigara paketinin selofanı içine doldurdum. Sonra Octavia’ya gittim, o da Delorme Ana’ya gitmemi söyledi ve ben de Delorme Ana’ya gittim.”</p>

  <p>“Nasıl biriydi?”</p>

  <p>Martha arkadaşına Delorme Ana’nın nasıl biri olduğunu, bir apartmanın üçüncü katındaki dairesinde yarım saatini nasıl geçirdiğini ya da oradan çıkışta kadının peşinden koştuğunu sanıp nasıl kaçtığını anlatmayarak, sadece başını salladı. Daire loş ve kokuluydu; mum kokusu, eski duvar kâğıdı kokusu, tarçın ve ekşimiş lavanta kokusu. Bir duvarda İsa’nın, diğerindeyse Nostradamus’un resimleri asılıydı.</p>

  <p>Sonunda, “Korkunçtu,” dedi. “Kaç yaşında olduğu hakkında hiçbir fikrim yok, ama yetmiş, doksan ya da yüz on yaşında olabilirdi. Burnunun kenarından alnına, saçlarının dibine kadar uzanan pembe bir yara izi vardı. Yanık izine benziyordu. Yara yüzünden sağ gözü sürekli göz kırpıyormuş gibi görünürdü. Sallanan koltukta oturuyordu ve kucağında bir yün işi vardı. Ben içeri girince, ‘Sana söyleyecek üç şeyim var. Birincisi, bana inanmıyorsun. İkincisi, kocanın cebinde bulduğun şişede Beyaz Melek eroini var. Üçüncüsü de, üç haftalık hamilesin ve oğluna babasının adını vereceksin,’ dedi.”</p>

  <p style="text-align: center;">* * *</p>

  <p>Martha yakınlarındaki masalarda kimsenin oturmadığından emin olmak için çevresine bakındı, yalnız olduklarını görünce kendisine sessiz bir hayranlıkla bakmakta olan Darcy’ye doğru eğildi.</p>

  <p>“Daha sonraları, aklımı başıma topladığımda ilk iki şeyi iyi bir sahne sihirbazının da bileceğini düşündüm. Octavia Kinsolving kadına geleceğimi haber vermişse nedenini de söylemiş olabilirdi. O zaman ne kadar basit olurdu, değil mi? Delorme Ana gibi biri için bu küçük bilgiler çok önemliydi, çünkü büyücü olarak tanınmak istiyorsan, büyücü gibi davranmak zorundasındır.”</p>

  <p>“Doğru,” dedi Darcy.</p>

  <p>“Hamileliğime gelince, atmış ve tutturmuş olabilirdi. Ya da… Eh, bazı kadınlar onu da bilir.”</p>

  <p>Darcy başını salladı. “Bir kadının hamile olduğunu bir bakışta anlayan bir teyzem vardı. Hamile kadından önce bilirdi bunu. İnsanların kokularının değiştiğini söylerdi ve bu koku kadın hamile kaldıktan hemen sonra değişirmiş.”</p>

  <p>“Bunu ben de duydum,” dedi Martha. “Ama benim için geçerli değildi bu. Kadın biliyordu ve ben bunun sadece göz boyama olduğunu düşünüyorsam da, onun bildiğini biliyorum. Onunla birlikte olmak onun büyüsüne inanmak demekti ve bu duygu bir insan uykudan uyanınca rüyasının uçup gittiği gibi kaybolmuyordu.”</p>

  <p>“Sen ne yaptın?”</p>

  <p>Talihim varmış ki, kapının yanında eski bir hasır iskemle vardı. Kadın bunları söyleyince dünyam birden karardı ve dizlerim tutmaz oldu. Orada iskemle olmasaydı yere yığılacaktım.</p>

  <p>Kadın benim kendime gelmemi beklerken örgü örmeye devam etti. Aynı şeyi yüzlerce kez görmüş gibiydi. Görmüştü de herhalde.</p>

  <p>Kalp atışlarım yavaşlayınca ağzımı açtım ve ‘kocamı terk edeceğim’ dedim.</p>

  <p>‘Hayır, o seni terk edecek,’ dedi. ‘Sen, onun seni terk ettiğini göreceksin. Bekle, kadın. Biraz paran olacak. Bebeğe zarar verdiğini düşüneceksin, ama bir şey olmayacak.’</p>

  <p>‘Nasıl?’ dedim, ama tek söylediğim buydu. Takılan eski bir plak gibi, ‘Nasılnasılnasıl?’ diye tekrarlıyordum. Şimdi aradan yirmi altı yıl geçmiş olmasına karşın, o mumların kokusunu, kuru duvar kâğıtlarının bayat peynire benzeyen kokusunu hâlâ duyarım. Onu bir zamanlar beyaz olan, ama zamanla eski gazetelerin rengine dönüşmüş puanlı elbisesi içinde görür gibi olurum. O kadar ufak tefekti, ama öylesine yoğun bir güçlülük fışkırıyordu ki!”</p>

  <p>Martha kalktı, bara gidip Ray’e bir şey söyledi, büyük bir bardak suyla geri döndü. Suyun çoğunu bir dikişte içti.</p>

  <p>“Şimdi daha iyi misin?” diye sordu Darcy.</p>

  <p>“Evet, biraz.” Martha omuzlarını silkerek gülümsedi. Anlatmak pek kolay olmuyor. Orada olsaydın bunu sen de hissederdin. O kadının varlığını hissederdin.</p>

  <p>Delorme Ana bana, ‘Benim neler yapabildiğim ya da senin o ciğeri beş para etmez herifle neden evlendiğin artık önemli değil,’ dedi. ‘Şimdi önemli olan, çocuğunun doğal babasını bulmak,’ dedi.</p>

  <p>Onu duyan biri benim bütün gün kocamı aldattığımı söylediğini sanırdı, ama ona kızmak aklımın ucundan bile geçmemişti. Kızamayacak kadar şaşırmıştım. ‘Ne demek istiyorsun? Çocuğun babası Johnny,’ dedim.</p>

  <p>Delorme Ana sanki, ‘Haydi oradan!’ dermiş gibi elini salladı. ‘O herifin doğal bir yanı yok,’ dedi.</p>

  <p>Sonra bana doğru eğilince korkmaya başladım. Öyle bilmiş bir hali vardı ki, bildiklerinin çoğunun iyi şeyler olmadığını hissediyordum.</p>

  <p>‘Bir kadının çocuğu erkeğin penisinden çıkar, bunu biliyorsun, değil mi?’ dedi.</p>

  <p>Tıp kitaplarında pek öyle yazdığını sanmıyorsam da, sanki uzanmış ve gözle görülmeyen elleriyle kafamı tutup sallamıştı.</p>

  <p>‘Evet, Tanrı böyle planlamıştır,’ dedi. ‘Tıpkı tahterevalli gibi. Bir erkek çocukları penisinden çıkardığı için çocuklar çoğunlukla onundur. Ama çocuğu karnında taşıyan, doğuran ve büyüten kadın olduğu için, çocuklar daha çok kadının sayılırlar. Bu dünyanın kuralıdır; ama her kuralın bir istisnası vardır; kuralı kanıtlayan bir istisna ve bu da onlardan biri işte. Seni hamile bırakan}adam o çocuğun doğal babası olmayacak; hani, orada olsa bile doğal baba olmayacaktı. Çocuktan nefret edecek, onu’bir yaşına basmadan döverek öldürecekti, çünkü onun kendisinden olmadığını bilecekti. Bir erkek bunun kokusunu her zaman alamaz ve göremez; ama çocuk farklıysa bunu görecektir ve bu çocuk da o cahil Johnny Rosewall’dan gündüzün geceden farklı olduğu kadar farklı olacaktır. Onun için söyle bana, bu çocuğun doğal babası kim?’ İşte bunları söyleyerek bana doğru eğildi.</p>

  <p>Ben sadece başımı sallayıp ne demek istediğini anlamadığımı söyledim. Ama içimde bir şey hani, insan zihninin ancak rüya görürken düşünme fırsatı bulan o parçası kadının ne dediğini biliyordu. Daha sonra olanları bildiğim için bunları şimdi de uydurabilirim, ama öyle olduğunu sanmıyorum. Bildiğim tek şey, o anda onun adının aklımdan geçtiğiydi.</p>

  <p>‘Ne söylememi beklediğini bilmiyorum,’ dedim. ‘Doğal ya da doğal olmayan babalar hakkında bir bilgim yok benim. Aslında hamile olup olmadığımı da bilmiyorum, ama hamile kaldıysam, bu ancak Johnny’den olabilir, çünkü ondan başka bir erkekle yatmış değilim,’ dedim.</p>

  <p>Kadın bir an arkasına yaslanıp bana baktı, sonra gülümsedi. Güneş ışığı gibiydi gülümsemesi, biraz rahatlamıştım. ‘Seni korkutmak istememiştim,’ dedi. ‘Böyle bir şey aklımdan bile geçmedi. Bazen çok güçlü işaretler alırım. Birer fincan çay içelim, biraz sakinleşirsin. Çayımı beğeneceksin, çok özeldir,’ dedi.</p>

  <p>Ona çay falan istemediğimi söylemek istedim, ama söyleyemedim. Ağzımı açmak başlı başına bir işti sanki ve dizlerim yine tutmaz olmuştu.</p>

  <p>Bir mağara kadar karanlık küçük bir mutfağı vardı. Ben kapının yanındaki iskemleden onun çatlak bir çaydanlığa çay koyduğunu, su kaynatmak için güğümü ocağa sürdüğünü gördüm. Orada otururken ne ona özel olan bir şeyi, ne de o yağ tutmuş mutfaktan çıkacak herhangi bir şeyi istemediğimi düşünüyordum. Kibarlık olsun diye iki yudum alacak, sonra da oradan çıkıp bir daha asla geri dönmeyecektim.</p>

  <p>Ama kadın kar kadar temiz iki fincan, bir tepsi üzerinde şeker, süt ve taze sandviçlerle geldi. Çayı boşaltırken çok güzel kokuyordu. Birden canlanır gibi oldum ve farkında olmadan iki fincan çay içip sandviçlerden birini yedim.</p>

  <p>Kadın çayını içerken daha normal şeylerden söz etmeye başladık; sokaktaki tanıdıklarımızdan, Alabama’nın neresinden geldiğimden, nerede alışveriş ettiğimden falan. Saatime bakınca bir buçuk saatin geçmiş olduğunu gördüm. Ayağa kalkmak için davranırken başım döner gibi oldu, tekrar oturdum.”</p>

  <p>Darcy irileşmiş gözlerle bakıyordu arkadaşına.</p>

  <p>‘Bana ilaç verdin,’ dedim. Korkuyordum, ama korkan yerim ta içimde bir yerlerdeydi.</p>

  <p>‘Sana yardım etmek istiyorum, kızım,’ dedi. ‘Ama sen benim bilmek istediğimi söylemek istemiyorsun ve onu söylesen bile ne yapman gerektiğini bilmediğini çok iyi biliyorum. Onun için şimdi biraz uyuyacaksın, ama uyumadan önce bebeğinin doğal babasının adını söyleyeceksin,’ dedi.</p>

  <p>O hasır iskemlede oturup da dışarıdan gelen sokak gürültülerini dinlerken, onu şimdi seni gördüğüm kadar açık seçik gördüm, Darcy. Adı Peter Jefferies’ti. Ben siyahtım, o beyazdı; ben kısa boyluydum o uzun boylu; ve ben cahildim, o kültürlüydü. Birbirimizden tümüyle farklıydık, ama ortak bir yanımız vardı: İkimiz de Alabamalıydık. Ben Florida sınırındaki Babylon’dan, o Birmingham’dan. O benim varlığımın bile farkında değildi; ben yalnızca her zaman kaldığı otelin on birinci katındaki dairenin temizliğini yapan kadındım. Bana gelince, onun duyduğum kadarıyla konuşmalarından nasıl bir insan olduğunu anladığımdan ondan hep uzak durur, yoluna çıkmamaya çalışırdım. Onun kendisinden önce bir siyahın içtiği bardağı yıkanmadan kullanmadığını bilirdim. Ama buna aldırdığım yoktu; bunu artık kızmayacak kadar çok görmüştüm. Ancak, o adamın karakterinde belli bir noktayı aştın mı, artık gerisinin beyazlık ya da karalıkla ilgisi yoktu. O orospu çocuklarından biriydi ve bu tür insanlar siyahlarda da vardı, beyazlarda da.</p>

  <p>Bak ne diyeceğim. O da pek çok bakımdan Johnny’ye benzerdi; Johnny de akıllı olup okusaydı ve Tanrı Johnny’ye yalnızca uyuşturucu ve kadın düşüneceği yerde başka şeyler yapabilecek bir yetenek verseydi, birbirlerinden farksız olurlardı.</p>

  <p>Senin anlayacağın, ondan uzak durmaya çalışıyordum. Ama Delorme Ana üzerime vücudundan yayılan tarçın kokusundan boğulacakmışım gibi yaklaşınca, ağzımdan onun adı çıktı. ‘Peter Jefferies,’ dedim. ‘Alabama’da kitaplarını yazmadığı zamanlar 1163 numarada kalan Peter Jefferies. Doğal baba. Ama o bir beyaz!’ dedim.</p>

  <p>Kadın daha yakınıma gelip, ‘Hayır, değil,’ dedi. ‘Hiçbir erkek beyaz değildir. İçleri hep karadır onların. Buna inanmazsın, ama gerçek bu işte. İçleri gece kadar karadır. Ama bir erkek geceyi aydınlatabilir, o yüzden erkekten çocuk yapmak için çıkan şey beyazdır. Doğal olmanın renkle bir ilgisi yoktur. Şimdi gözlerini kapat yavrum, çok yoruldun artık. Haydi! Şimdi! Karşı koyma! Delorme Ana sana bir şey yapmayacak, korkma. Yalnızca eline bir şey vereceğim. Hayır hayır, sen bakma, elini kapat şimdi.’ Onun dediğini yaptım ve avucumun içinde dört köşe, plastik ya da cam gibi bir şey hissettim.</p>

  <p>‘Zamanı gelince her şeyi hatırlayacaksın. Uyu şimdi… Uyu…’ dedi.</p>

  <p>“Ben de uyudum,” diye devam etti Martha. “Ondan sonra hatırladığım tek şey o merdivenlerden aşağı arkamdan şeytan kovalıyormuş gibi koştuğum. Neden kaçtığımı hatırlamıyordum, ama bunun hiçbir önemi yoktu. Oraya tekrar gittim, ama kadını göremedim.”</p>

  <p>Martha duraklayınca iki kadın ortak bir rüyadan uyanmış gibi çevrelerine bakındı. Le Cinq dolmaya başlamıştı. Saat beşe yaklaşmıştı ve büro yöneticileri akşam içkileri için geliyorlardı. Hiçbiri söylemediyse de, o anda başka bir yerde olmak istediler. Üzerlerinde önlükleri yoktu, ama bu elleri çantalı, hisseler ve bonolardan söz eden bu insanlar arasında yerleri olmadığına inanıyorlardı.</p>

  <p>Martha birden utanarak, “Evde türlü güveci ve altı şişe bira var,” dedi. “Birini ısıtıp ötekini soğuturum.. Eğer devamını dinlemek istersen yani.”</p>

  <p>“Devamını dinlemem gerek,” diyerek gülümsedi Darcy.</p>

  <p>“Benim de anlatmam gerek.” Ama o gülmemişti, hatta gülümsememişti bile.</p>

  <p>“Kocama telefon edip geç geleceğimi söyleyeyim.”</p>

  <p>“Söyle bakalım,” dedi Martha. Darcy telefon ederken, o da değerli kitabın yerinde durduğundan emin olmak için çantasına bir kere daha baktı.</p>

  <p style="text-align: center;">* * *</p>

  <p>Türlüyü yediler ve birer şişe bira içtiler. Martha Darcy’ye hikâyesinin devamını dinlemek isteyip istemediğini bir kere daha sordu. Darcy istediğini söyledi. “Bazı yerleri pek hoş değildir,” dedi Martha. “Sana baştan söyleyeyim de. Hatta bazı yerleri bekâr erkeklerin otelden ayrılırken arkalarında bıraktıkları dergilerden de kötüdür.”</p>

  <p>Darcy onun hangi dergilerden söz ettiğini biliyordu, ama bu derli toplu, temiz arkadaşının o dergilerdeki fotoğraflarla bir ilgisi olacağını düşünemiyordu. Birer bira daha açtılar ve Martha hikâyesine devam etti.</p>

  <p style="text-align: center;">* * *</p>

  <p>“Kendime gelemeden eve varmıştım ve Delorme Ana’nın evinde</p>

  <p>olanları pek hatırlamadığımdan yapılacak en iyi ve en güvenli şey bütün bunların bir rüya olduğuna inanmaktı Ancak Johnny’nin şişesinden aldığım toz rüya değildi; toz hâlâ sigara paketinin selefonına sarılı olarak cebimde duruyordu. 0 sırada istediğim tek şey ondan kurtulmaktı. ‘</p>

  <p>Ama cebimde bulduğum tek şey o değildi; bir şey daha vardı. Çıkartıp bakınca kadını gerçekten gördüğümü anladım, ama yine de aramızda geçenleri pek hatırlayamamıştım.</p>

  <p>Elimde küçük bir plastik kutu vardı, şeffaftı. Kutunun içinde de kurumuş bir mantar. Otu tozla birlikte tuvalete atmaya karar verdim, ama sıra ona geldiğinde bunu yapamadım. Sanki kadın odadaymış da bana yapmamamı söylüyormuş gibiydi. Onu arkamda görürüm korkusuyla aynaya bakmaya bile çekiniyordum.</p>

  <p>Sonunda tozun bir kısmını mutfak lavabosuna boşalttım, küçük plastik kutuyu da musluğun üzerindeki dolabın arkasına ittim ve orada unuttum sonra.”</p>

  <p style="text-align: center;">* * *</p>

  <p>Martha bir an durdu, sinirli bir hareketle parmaklarını masaya vurdu. “Sana biraz da Peter Jefferies’ten söz etmeliyim. Benim Pete’imin romanı Vietnam ve ordu hakkında.</p>

  <p>Peter Jefferies’in kitapları iki Büyük adını verdiği sarhoşluk ve arkadaşlarıyla düzenlediği eğlenceler hakkındaydı. Birincisini askerken yazmıştı. 1946’da yayınlanan kitabın adı Blaze of Heaven’di.”</p>

  <p>Darcy uzun uzun, konuşmadan baktı arkadaşına. Sonra, “Öyle mi?” dedi.</p>

  <p>“Evet. Belki şimdi nereye varmak istediğimi anlamışsmdır. Doğal babayla ne kasttettiğimi biraz daha anlamışsmdır sanırım. Blaze ofHeaven, Blaze of Ghry.”</p>

  <p>“Ama Pete, Bay Peter Jefferies’in kitabını okumuşsa…”</p>

  <p>“Elbette o olasılık da var, ama öyle bir şey olmadı. Seni buna inandırmak için dil dökecek değilim. Sözüm bittiğinde inanıp inanmamak sana kalmış. Ben yalnızca adamı anlatmak istiyorum.”</p>

  <p>“Anlat,” dedi Darcy.</p>

  <p>“La Palais’te çalışmaya başladığım 1957’den, kalbinden ve karaciğerinden rahatsızlandığı 1968’e kadar onu çok sık görmüştüm. Hastalıklarının bundan önce çıkmamasına şaşmak gerekir doğrusu. 1969’da yalnızca beş altı kere gelmişti; ne berbat bir durumda olduğunu hâlâ hatırlarım. O kadar zayıflamıştı ki, boş bir çuvala benziyordu. Ama renginin sarılığına falan aldırmadan içmeye devam ediyordu. Onun banyoda öksürüp kustuğunu, hatta kimi zaman çektiği sancıdan ağladığını duyar, ‘Eh, bu iş burada biter; kendine ne yaptığını görür ve artık bırakır,’ diye düşünürdüm. Ama bunu asla yapmadı. 1970’de yalnızca iki kere geldi. Yanında işlerine bakan bir adamı vardı. Hâlâ içiyordu.</p>

  <p>En son 1971 Şubat’ında geldi. Bu defa yanında başka biri vardı. Artık tekerlekli sandalyede oturuyordu. Bir zamanlar yakışıklıydı, ama o günler artık çok eskilerde kalmıştı. Son birkaç kere gördüğümde bitmişti artık. Bilmem anlatabildim mi?”</p>

  <p>Darcy başını salladı. İnsan zaman zaman sokakta böylelerini görürdü.</p>

  <p>“Hep 1163 numarada, Chryles Binası‘na bakan köşe odada kalırdı ve odasını hep ben temizlerdim. Bir süre sonra artık beni adımla çağırmaya başlamıştı, ama bunun bir önemi yoktu, göğsümde adım yazılıydı çünkü. Beni bir kere bile gördüğüne inanmıyorum. 1960’a kadar otelden her ayrılışında televizyonun üstünde iki dolar bırakırdı. Sonra 1964 sonuna kadar üç dolar bıraktı. Ondan sonra da beş dolar. Bunlar o günler için çok iyi bahşişlerdi, ama o aslında bir geleneği sürdürüyordu, bana bahşiş bırakıyor değildi. Onun gibi insanlar için gelenek önemlidir. Bir hanım geçerken kapıyı nasıl açıyorsa bahşişi de öyle bırakıyordu.</p>

  <p>Buraya yayıncısıyla ve bazen de film sektöründen ya da televizyondan birileriyle görüşmeye gelirdi. Kimi zaman arkadaşlarını çağırır onların da bir kısmı yayıncıydı, aralarında yazarlar da vardı ve parti yaparlardı. Hep parti olurdu. Çoğunu ertesi gün temizlik yaparken öğrenirdim. Jack Daniels şişeleri, milyonlarca izmarit, orada burada bırakılmış yemek artıkları falan. Bir keresinde kocaman bir tabak karidesin tuvalete boşaltıldığını gördüm.</p>

  <p>Bu partilerden bazıları ben sabah saat on buçukta temizliğe geldiğimde devam ediyor olurdu. Partilerde hiç kadın olmazdı ve tek yaptıkları iş içmek ve savaş hakkında konuşmaktı. Askere nasıl gittiler? Savaşta kimleri tanıdılar? Nereye gittiler? Kim öldürüldü? Savaşta karılarına anlatamayacakları neler gördüler? (Siyah bir oda hizmetçisinin bunlara kimi zaman kulak misafiri olmasının bir sakıncası yoktu.) Çok sık olmamakla birlikte büyük paralarla poker oynarlar, ama oynayıp blöf yaparken bile savaştan söz ederlerdi. Yüzleri ancak çok içen beyazlarınki gibi kızarır, cam masanın çevresinde kravatlarını gevşetmiş, yakalarını açmış olarak otururlarken masanın üstünde benim gibi bir kadının tüm yaşamı boyunca kazanamayacağı kadar para olurdu. Nasıl da söz ederlerdi savaştan! Genç kadınların âşıklarından söz ettikleri gibi söz ederlerdi!”</p>

  <p>Darcy, otel yönetiminin Jefferies’i otelden kovmamalarına şaştığını söyledi. İstediği kadar ünlü bir yazar olsun, artık bu tür şeylere göz yummuyorlardı ve duyduğu kadarıyla eskiden daha sert olmaları gerekirdi.</p>

  <p>“Hayır hayır,” diye gülümsedi Martha. “Sen adamla arkadaşlarının otel odalarını paramparça edip eşyaları sokağa fırlatan o rock gruplarıyla karıştırdın galiba. Jefferies sıradan bir insan değildi; West Point’ten mezun olmuş, savaşa teğmen olarak katılıp binbaşı olarak ayrılmıştı. Evleri eski tablolarla dolu olan, herkesin at bindiği ve soylu göründüğü o eski Güneyli ailelerden birinden geliyordu. Kravatını dört ayrı şekilde bağlayabilir, bir hanımın elini öperken nasıl eğileceğini bilirdi. Esaslı adamdı diyorum sana.</p>

  <p>Arkadaşlarıyla biraz gürültü yaparlardı belki, ama çok seyrek olarak aşırıya kaçarlardı. Komşu odadan şikâyet gelecek olsa zaten köşe dairede olduğundan sadece bir komşusu vardı otel yönetiminden biri Bay Jefferies’in odasını arayıp biraz daha az gürültü etmelerini rica edince hemen buna uyarlardı. Bilmem anlatabildim mi?”</p>

  <p>“Anladım.”</p>

  <p>“Hepsi bu kadar da değil. Kaliteli bir otel, Bay Jefferies gibi bir insana yardımcı olabilir. Onları koruyabilir. O tür insanlar eğlenmeye, içkilerini keyifle içmeye, oyunlarını oynamaya, hatta uyuşturucu içmeye rahat rahat devam edebilirlerdi.”</p>

  <p>“Uyuşturucu alır mıydı?”</p>

  <p>“Bilmem. Sonunda çok aldı, ama onlar hep üzerlerinde eczane etiketi olan ilaçlardı. Ben kaliteli insanların Güneyli beylerin kaliteden anladığı şeyden söz ediyorum kaliteli insanları çektiklerini anlatıyorum. Le Palais’e uzun zamandır geliyordu; sen şimdi onun büyük ve ünlü bir yazar olmasının otel yönetimi için önemli olduğunu düşünebilirsin, ama bunun nedeni Le Palais’te benim kadar bulunmadığındır. Onun ünlü olması önemliydi, ama bu yalnızca pastanın üstündeki krema gibiydi. Bundan daha önemli olan şey, Porterville’de büyük toprakları olan babasının da Bay Jefferies’den önce o otele gelmesiydi. O zamanlar oteli işletenler geleneklere bağlı insanlardı. Şimdi geleneklere inandıklarını söyleyenler var, bunlar belki de işlerine geldiği için öyle söylüyorlardır, ama o günlerde gerçekten inanırlardı. Bay Jefferies’in New York’a geleceği haber alınınca, otel silme dolu değilse, köşe dairenin yanındaki oda hemen boşaltılırdı. 0 boş odanın parasını ondan almazlardı bile. Bütün istedikleri, biraz daha az gürültü yapmalarını söylemek sıkıntısından kurtulmaktı.”</p>

  <p>Darcy başını ağır ağır salladı. “İnanılmaz bir şey bu.”</p>

  <p>“İnanmıyor musun yani?” “İnanıyorum, ama yine de çok şaşırtıcı.”</p>

  <p>Martha Rosewall’ın yüzünde o acı gülümseme yeniden belirdi. “Kaliteli insan için hiçbir şey çok değildi. Onun kaliteli olduğunu ben bile anlamıştım. Öyle pencerelerden sarkıp bağıracak ya da arkadaşlarına zenci fıkraları anlatacak insanlardan değildi. Ama yine de siyahlardan nefret ederdi, ha! Sakın aklına başka bir şey gelmesin. İş nefrete gelince Peter Jefferies onu da iyi bilirdi. John Kennedy öldüğünde kentteydi ve hemen arkadaşlarına bir parti vermişti. Ben de oradaydım ve bu konuşmalara nasıl dayandığıma hâlâ şaşarım. Hatta biri çıkıp Kennedy’nin kardeşini de vurana kadar işlerin düzelmeyeceğini söylemişti.</p>

  <p>Durum o kadar kötüydü ki, az daha ağzımı açıp cıyak cıyak bağıracaktım. Ama sakin olup işimi yapmamı ve odadan bir an önce çıkmamı söyleyip durdum kendime. Adamın Pete’imin doğal babası olduğunu, Pete’in daha üç yaşında olduğunu ve çenemi tutamazsam işimi kaybedeceğimi düşündüm.</p>

  <p>Sonra biri kalkıp ‘Boby’den sonra küçük kardeşini de temizleyelim,’ dedi. Bay Jefferies de, ‘Sonuncusunu da temizledikten sonra öyle büyük bir parti veririz ki, size Madison Square Garden Salonu’nu kiralarım,’ dedi.</p>

  <p>Daha fazla duramadım orada. Çenemi tutmaya çalışmaktan başım ağrımış, mideme kramplar girmişti. Odanın temizliğini yarım bıraktım, ki ne o güne kadar ne de ondan sonra böyle bir şey yaptım. Ama siyah olmanın da bazı avantajları vardır; o benim orada olduğumun farkında değildi, işleri yarım bırakıp gittiğimin de.”</p>

  <p>Marthâ‘nın dudakları yine o alaycı gülümsemeyle kıvrıldı.</p>

  <p style="text-align: center;">* * *</p>

  <p>Darcy, “Öyle bir insana, şaka bile olsa, nasıl kaliteli dediğini anlamıyorum doğrusu,” dedi. “Ya da, durum ne olursa olsun, henüz doğmamış çocuğunun doğal babası demeni. Bana bir hayvanmış gibi geldi.”</p>

  <p>“Hayır!” dedi Martha sert bir sesle. “Hayvan değildi. Bir insandı. Bir bakıma kötü bir insandı, ama yine de insandı. Yüzündeki o sırıtkan bakış olmadan ‘kaliteli’ diyeceğin bir insandı, bu her ne kadar yalnızca yazdığı şeylerden ortaya çıkmışsa bile.”</p>

  <p>Darcy, “Hah!” diyerek, Martha’ya çatılmış kaşları altından küçümseyerek baktı. “Kitaplarını okudun mu?”</p>

  <p>“Hepsini okudum. O beyaz tozla 1959’da Delorme Ana’ya gittiğimde, henüz üç kitabı yayımlanmıştı ve ikisini okumuştum. Benim okumamdan daha yavaş yazdığı için zamanla ona yetiştim de.” Martha gülümsedi. “Ben de çok yavaş okurum,” doğrusu.</p>

  <p>Darcy, Martha’nın kitaplığına kuşkuyla baktı. Alice Walker ve Rita Mae Brovvn’dan kitaplar, Gloira Naylor’un Linden Hills’ini falan görüyordu ama, rafların üçünde daha çok aşk romanları ve Agatha Christie’nin eserleri vardı.</p>

  <p>“Martha, sen öyle savaş romanları okuyacak biri değilsin ama,” dedi.</p>

  <p>“Biliyorum.” Martha kalkıp birer bira daha getirdi. “Sana garip bir şey söyleyeyim, Dacry. Bay Jefferies iyi bir insan olsaydı, herhalde kitaplarından birini bile okumazdım. Hatta, daha da garibi, iyi bir insan olsaydı kitapları o kadar iyi olmazdı.”</p>

  <p>“Sen ne diyorsun, be kadın?”</p>

  <p>“Ne demek istediğimi ben de pek bilmiyorum. Sen sadece dinle, tamam mı?”</p>

  <p>“Tamam.”</p>

  <p>“Kennedy’nin öldürülmesine kadar onun nasıl biri olduğunu zaten anlamıştım. Bunu 1958 yazında biliyordum. O zamana kadar onun insanlar konusunda ne kadar kötü düşündüğünü biliyordum; ama arkadaşları için değil, onlar için canını verebilirdi. Herkes para peşinde derdi. Poker oynarken masanın üstüne dağ gibi yığmaları dışında, onun ve arkadaşlarının parayla ilişkileri yoktu sanki.</p>

  <p>O Güneyli beyefendi kimliği altında pek çok çirkinlik vardı. İyilik yapan ya da dünyayı düzeltmeye çalışan insanları büyük bir şaka olarak görür, siyahlar ve Yahudilerden nefret eder, Ruslara hidrojen bombası atılması gerektiğini savunurdu. Onlar bize atmadan biz onlara atmalıymışız. ‘Neden olmasın?’ derdi. Ona göre Ruslar ‘insanlığın alt sınıfındandı.’ Bu sınıfa Yahudiler, siyahlar, İtalyanlar ya da yazları Outer Banks’a gitmeyen herkes girerdi.</p>

  <p>Onun ağzından dökülen bu pislik ve cahilliği dinledikçe, onun nasıl ünlü bir yazar olduğunu merak etmeye başladım. Eleştirmenlerin onda ne gördüklerini öğrenmek istiyordum. Ama daha çok benim gibi sıradan insanların, kitaplarını çıktığı anda alıp onu çoksatan bir yazar yapan insanların onda ne bulduklarını merak ediyordum. Sonunda bunu öğrenmeye karar verdim. Halk Kütüphanesi’ne gidip ilk kitabı olan Blaze of Heaven’ı aldım.</p>

  <p>Onun ‘İmparatorun Yeni Elbiseleri’ gibi bir şey olacağını bekliyordum, ama hiç de öyle değildi. Kitap savaştaki beş adamı ile onların memleketteki karılarının ve sevgililerinin hikayesiydi. Kitabın kapağının da savaş hakkında olduğunu görünce, kendi kendime bunun da o birbirlerine anlattıkları sıkıcı hikâyelerden biri olduğunu sanmıştım.”</p>

  <p>“Öyle değil miydi?”</p>

  <p>“İlk on sayfayı falan okuyunca, ‘Bunda pek iş yok. Düşündüğüm kadar kötü değilse bile, herhangi bir olay falan yok,’ diye düşündüm.’ Sonra bir otuz sayfa kadar daha okudum ve kitaba gömüldüm. Başımı kaldırdığımda saat gece yarısına geliyordu ve iki yüz sayfa okumuştum. ‘Artık yatmalısın, Martha, hemen yat, yoksa bir de bakarsın saat beş buçuk olmuş’ diye düşündüm. Ama gözlerimin ağrımasına karşın bir kırk sayfa daha okudum. Dişlerimi fırçalamaya kalktığımda saat bire çeyrek vardı.</p>

  <p>Martha susup pencerenin dışında millerce uzanan karanlığa baktı. Gözleri hatırlamayla bulanmış, dudakları hafifçe büzülmüştü. Başını salladı.</p>

  <p>“Konuşurken çok sıkıcı olan bir insanın, yazdıklarının nasıl bu kadar sürükleyici olduğunu düşündüm. Hem kitabı elimden bırakamıyordum, hem de bitsin istiyordum. Onun gibi soğuk kalpli bir insanın karakterlerini, öldüklerinde insanı ağlatacak kadar gerçekçi kılabilmesine akıl sır erdiremiyordum. Blaze of Heaven’ın sonuna doğru, savaşın sona ermesinden bir ay sonra bir taksinin çarpmasıyla Noah ölünce kendimi tutamayıp ağladım da. Jefferies gibi aksi ve alaycı bir insanın, bir insanı gerçek olmayan şeylerle böyle duygulandırabilmesini anlıyamıyordum. Bunların hepsini kendi kafasından uydurmuştu oysa. Sonra kitapta bir şey daha vardı… Bir tür güneş ışığı. Acı ve kötülükle doluydu, ama tatlı bir tarafı da vardı; sevgi…”</p>

  <p>Martha aniden bir kahkaha atınca Darcy irkildi.</p>

  <p>“O sırada otelde Billy Beck adında bir genç vardı. Fordham Üniversitesi’nde İngilizce doktorasını hazırlarken otel kapıcılığı yapıyordu. Onunla ara sıra konuşurduk…”</p>

  <p>“Siyah mıydı o da?”</p>

  <p>“Ne münasebet!” Martha yine güldü. “Le Palais’te 1965’ten önce siyah kapıcı yoktu. Siyah hamallar, belboylar ve otopark görevlileri vardı, ama siyah kapıcılar yoktu. Bunun doğru bir şey olmayacağına inanılırdı. Bay Jefferies gibi kaliteli insanlar bundan hoşlanmazdı.</p>

  <p>Her neyse, Billy’ye bir insan bu kadar kötüyken kitaplarının nasıl böyle iyi olabildiğini sordum, Billy bana ince sesli şişman dj’in hikâyesini bilip bilmediğimi sordu, ben de neden söz ettiğini anlamadığımı söyledim. Sonra sorumun yanıtını bilmediğini söyleyip, bir öğretmeninin Thomas Wolfe hakkında söylediklerini anlattı. Bu profesör bazı yazarların ki Wolfe da bunlardan biriymiş masa başına geçip de kalemi ele alana kadar pek öyle ahım şahım şeyler olmadıklarını söylemiş. Billy, Thomas NVolfe’un rüzgâr çıngırağına benzediğinden bahsetti. Rüzgâr çıngırağının kendi başına bir hiç olduğunu, ama rüzgâr esince hoş sesler çıkardığını söyledi.</p>

  <p>Bence Peter Jefferies böyleydi işte. Kaliteliydi, bu şekilde yetiştirilmişti, ama içindeki kalite kendisinin eseri değildi. Sanki bunu onun içine Tanrı yerleştirmişti ve o da harcıyordu. Sana inanmayacağın bir şey söyleyeceğim: Kitaplarından ikisini okuduktan sonra adama acımaya başlamıştım.”</p>

  <p>“Acımak mı?”</p>

  <p>“Evet. Çünkü kitapları güzeldi ve onları yazan adam günah kadar çirkindi. Aslında benim Johnny’ıne benziyordu, ama Johnny’nin ondan talihli olduğu söylenebilirdi. Çünkü Johnny, Bay Jefferies gibi daha iyi bir yaşamın hayalini kurmazdı. Onun hayalleri kitaplarıydı ve kitaplarında güldüğü ve alay ettiği dünyaya inanırdı.”</p>

  <p>Martha Darcy’ye bir bira daha isteyip istemediğini sordu. Darcy istemediğini söyledi.</p>

  <p>“Eh, fikrini değiştirirsen söyle,” dedi Martha. “Şimdi anlatacaklarım biraz karışık olduğu için fikrini değiştirirsin sanırım.”</p>

  <p style="text-align: center;">* * *</p>

  <p>Martha, “Adam hakkında bir şey daha söyleyebilirim,” diye devam etti. “Seksi bir erkek değildi. En azından bir erkeği seksi olarak düşüneceğin şekilde değildi.”</p>

  <p>“Yani…”</p>

  <p>“Hayır, eşcinsel değildi. Erkekler için seksi değildi, ama kadınlar için de seksi olmadığı söylenebilirdi. Odayı temizlerken rujlu izmaritler gördüğüm ya da yastıklarda parfüm kokusu aldığım onca yılda ancak bir iki kereydi. Bir keresinde de banyoda bir kaş kalemi görmüştüm, kalem kapının altına, köşeye yuvarlanmıştı. Gelen kadınların telekız olduğunu sanıyorum (yastıklarda namuslu kadınların kullanmayacakları parfümlerin kokusu vardı çünkü) ama o kadar yılda iki üç kere fazla değildir, değil mi?”</p>

  <p>“Elbette değildir,” dedi Darcy. Aklına yatakların altından çıkardığı donlar, tuvaletlerdeki prezervatifler, yastıkların altında bulduğu takma kirpikler gelmişti.</p>

  <p>“Delorme Ana’ya gittiğimden bir iki hafta sonraydı ki, hamile olduğuma artık iyice inanmıştım. Midem bulanıyor, kusuyor falan değildim, ama öyle bir duygu vardı. Hayır, bu senin sandığın yerlerden gelen bir şey değildir. Daha çok dişetlerinin, ayak tırnaklarının ve burnunun neler olup bittiğini diğer organlarından önce haber alması gibi bir şeydir. Örneğin öğleden sonra saat üçte canın bir çorba falan çeker de, kendi kendine, ‘Haydi, dur bakalım bu da neyin nesi?’ dersin. Öyle işte. Ama Johnny’ye bir şey söylemedim. Önünde sonunda söyleyecektim nasıl olsa, ama korkuyordum.”</p>

  <p>“Seni suçlayamam,” dedi Darcy.</p>

  <p>“Bir sabah Jefferies’in dairesinin yatak odasındaydım ve ortalığı toparlarken bunu Johhny’yc nasıl söyleyeceğimi düşünüyordum. Jefferies bir yere gitmişti, belki de yayıncılar toplantısına falan, iki kişilik yatağın iki tarafı da altüst olmuştu; ama bu herhangi bir şey demek değildi, uykusunda huzursuzdu çünkü. Kimi sabahlar geldiğimde çarşafı yerde bulurdum.</p>

  <p>Her neyse, nevresimi ve iki battaniyeyi çekip de çarşafı çıkarırken hemen gördüm. Çarşafta çoğu kurumuş bir öbek sperm vardı.</p>

  <p>Orada öylece uzun uzun durup baktım. Sanki hipnotize olmuş gibiydim. Arkadaşları gittikten sonra onu orada yatar vaziyette hayal ettim. Öylece sırtüstü yatıyor; başparmak ana ve dört kızıyla sevişmeye başlıyordu. Bunu şimdi seni gördüğüm kadar net gördüm, Darcy. Göremediğim tek şey kafasının içinden neler geçtiğiydi… Ama onun nasıl konuştuğu ve kitap yazmadığı zamanlar neler yaptığı aklıma gelince, o sahneleri görmediğime sevinmiştim.”</p>

  <p>Darcy hiçbir şey söylemeden, donmuş gibi bakıyordu.</p>

  <p>“Sonra birden bir hal geldi üstüme.” Martha duraksadı, sonra başını ağır ağır salladı. “Bir zorunluluk sanki. Bir tat duygusu. Aş ermek gibi bir şey. Öğleden sonra üçte çorba ya da sabahın ikisinde turşu istemek gibi bir hal geldi… Sen ne istemiştin, Darcy?”</p>

  <p>“Jambon,” dedi dudakları hissini kaybedecek kadar uyuşmuş olan Darcy. “Kocam gidip almıştı da, ben bir çırpıda hepsini bitirmiştim.”</p>

  <p>Martha başını sallayıp konuşmaya devam etti. Darcy otuz saniye sonra koşa koşa banyoya gitti, biraz öğürdü ve sonra içtiği biranın tümünü kustu.</p>

  <p>‘Her işe iyi yanından bakmak gerek,’ diye düşündü sonra. ‘Hiç olmazsa sonradan baş ağrısı çekmeyeceğim. Peki ama Martha’nın yüzüne nasıl bakacağım şimdi?’</p>

  <p>Ama bu da bir sorun olmadı. Darcy döndüğünde Martha banyonun kapısında durmuş, kaygıyla kendisine bakıyordu.</p>

  <p>“İyi misin?”</p>

  <p>“Evet.” Darcy gülümsemeye çalıştı ve dudaklarındakinin gerçek bir gülümseme olduğunu fark edince sevindi. “Ben… ben…”</p>

  <p>“Biliyorum,” dedi Martha. “İnan bana, biliyorum. Bitireyim mi, yoksa yeter mi?”</p>

  <p>“Bitir,” dedi Darcy. Arkadaşının kolundan tuttu. “Ama oturma odasında.”</p>

  <p>“Peki.”</p>

  <p>Az sonra oturma odasındaki eski ama rahat kanepenin iki ucuna oturmuşlardı.</p>

  <p>“Emin misin?”</p>

  <p>Darcy başını salladı.</p>

  <p>“Peki öyleyse.” Martha bir süre kucağında kavuşturduğu ellerine baktı, bir denizaltı komutanının periskopundan düşman sularına bakışı gibi geçmişi gözlerinin önünden geçirdi. Sonunda başını kaldırdı, Darcy’ye döndü ve hikâyesine devam etti.</p>

  <p style="text-align: center;">* * *</p>

  <p>“O günü bir dalgınlık içinde bitirdim. Hipnotize olmuş gibiydim, insanlar benimle konuşuyor, ben de onlara yanıtlar veriyordum, ama yine de aramızda camdan bir duvar varmış gibiydi. ‘Hipnotize edildim,’ diye düşündüğümü hatırlıyorum. O yaşlı kadın beni hipnotize etti. Tıpkı sahnede bir hipnotizmacının bir insanı uyutup da, ‘Biri sana çiklet deyince dört ayak üstüne çöküp havlayacaksın,’ dediği ve ondan sonra o kişinin her çiklet sözcüğü duyduğunda bunu yapması gibi, o kadın da benim aklıma bir şey soktu. Çaya ilaç karıştırdı ve sonra beni hipnotize edip o şeyi yapmamı söyledi. O pis şeyi.</p>

  <p>Bunu yapmasının nedenini de biliyordum; onun gibi aklı fikri doğal babalarla dolu olan biri bir başkasını hipnotize etti mi, ancak benim yaptığım o şeyi yaptırtmayı telkin ederdi. Çünkü buna inanıyordu ve ben de adamın adını vermiştim ona, değil mi?</p>

  <p>Bay Jefferies’in odasında o şeyi yapana kadar Delorme Ana’ya gittiğimi hatırlamadığımı düşündüm. Bunu ancak o gece hatırladım.</p>

  <p>Neyse, sonunda gün bitmişti. Öyle bağırıp ağladığımı falan sanma. Kız kardeşim Kissy bir akşamüzeri kuyudan su çekerken bir yarasa gelip de saçları arasına girdiğinde çok daha fazla gürültü koparmıştı. Ben cam bir duvar ardında gibiydim ve hepsi buysa dayanabileceğimi düşündüm.</p>

  <p>Eve gidince çok susadığımı hissettim. Yaşamım boyunca bu kadar susamış değildim, boğazımda kum fırtınaları var gibiydi ve su içmeye başladım. Ne kadar içsem yetmeyecek gibiydi. Sonra da tükürmeye başladım. Ardından mide bulantısı geldi. Banyoya koştum, kapıyı kilitledim, aynaya bakıp dilimi çıkardım. Yaptığım şeyin izini görebilir miyim diye bakıyordum, ama böyle bir şey olamazdı kuşkusuz. ‘İşte gördün! Şimdi daha iyi mi hissediyorsun kendini?’ diye düşündüm.</p>

  <p>Ama daha iyi hissetmiyordum. Tuvaletin üzerine eğilip senin az önce yaptığını yaptım. Ama çok daha fazlasını, Darcy. Bayılacağımı hissedinceye kadar kustum. Bir yandan da ağlıyor, Tanrı‘ya beni bağışlaması için yalvarıyor, bebeğimi kusarak kaybedeceğimden korkuyordum. Sonra onun yatak odasında parmaklarımı ağzıma soktuğumu görür gibi oldum; sanki aynı hareketi bir daha tekrarlamış gibi oldum, kendimi bir filmde oynarken seyrediyormuş gibi. Sonra tekrar kustum.</p>

  <p>Bayan Parker beni duyup kapıya geldi ve hasta olup olmadığımı sordu. Bunun üzerine kendimi biraz topladım; o gece Johnny geldiğinde o kötü halim geçmişti. Ama Johnny sarhoştu ve kavga etmek için fırsat kolluyordu. Ben bu fırsatı vermeyince gözüme bir yumruk indirdi ve yine dışarı çıktı. Bana vurduğuna sevinmiştim diyebilirim, böylece düşünecek başka bir şey çıkmıştı çünkü.</p>

  <p>Ertesi gün Bay Jefferies’in dairesine gittiğimde, üzerinde pijaması, salonda oturmuş yazı yazıyordu. Her zaman çevresine kırmızı lastik geçirilmiş kocaman bir kâğıt tomarıyla dolaşırdı. La Palais’e son kez geldiğinde kâğıt tomarını görmeyince onun ölmeye karar verdiğini anlamıştım ve buna da hiç üzülmemiştim doğrusu.”</p>

  <p>Martha içinde merhamet ya da bağışlama olmayan bir ifadeyle pencereye baktı. Bu, kalpsizliği gösteren soğuk bir bakıştı.</p>

  <p>“Onun gitmemiş olduğunu görünce sevindim, çünkü temizliği erteleyebilecektim. Çalışırken çevresinde temizlikçilerin bulunmasını istemezdi; ben de, ‘Yvonne saat üçte gelince odaları temizler’ diye düşündüm.</p>

  <p>‘Daha sonra gelirim, Bay Jefferies,’ dedim.</p>

  <p>‘Sen işini yap, sessiz ol yeter,’ dedi. ‘Benim müthiş bir başağrım ve çok esaslı bir fikrim var. Bu birleşim beni öldürüyor,’ dedi.</p>

  <p>Sana yemin ederim ki, başka bir gün olsaydı mutlaka daha sonra gelmemi isterdi. 0 kara büyücünün kahkahalarını işitiyor gibiydim.</p>

  <p>Banyoya girip ortalığı topladım, kirli havluları alıp yerlerine yenilerini bıraktım, sabunu değiştirdim falan. Bu arada bir tek şey düşünüyordum. Hipnotize olmak istemeyen bir kimseyi hipnotize edemezsin, moruk karı. O gün ne yapmamı söylediğinin çok iyi farkındayım ve istediğini yapmayacağım işte.</p>

  <p>Yatak odasına gidip yatağa baktım. Bir dolap, öcüden korkan bir çocuğa nasıl görünürse, o yatağın da bana öyle görüneceğini sanıyordum. Ama baktığımda sadece bir yatak gördüm. Bir şey yapmayacağımı biliyordum. Yatağı açınca o henüz kurumamış yapış yapış lekelerden birini daha gördüm. Sanki bir saat önce şehvet duygusuyla uyanmış ve kendi işini kendisi görmüş gibi.</p>

  <p>Lekeye baktım ve bir şeyler hissedecek miyim diye bekledim. Ama hissetmedim. Elindeki mektubu atacak posta kutusu bulamayan bir adamın geride kalan kalıntılarıydı bu, ikimiz de bunu yüzlerce kere görmüşüzdür. O yaşlı moruk benden daha fazla büyücü değildi. Hamile olabilirdim, ama karnımdaki Johnny’nin çocuğuydu. Yattığım tek erkek Johnny’ydi ve beyaz bir adamın çarşafında bulduğum şeyler bunu değiştiremezdi.</p>

  <p>Hava bulutluydu o gün, ama ben bunu düşündüğüm anda Tanrı sanki konu üzerinde son sözünü söylemiş gibi güneş çıktı. Hiç böylesine bir rahatlama hissettiğimi hatırlamıyorum. Orada durmuş her şey yolunda gittiği için şükrediyordum ve şükrederken, bir yandan da çarşaftaki o ıslaklığı elimle toplayıp ağzıma dolduruyordum.</p>

  <p>Sanki kendimi dışarıdan seyrediyor gibiydim ve bir yanımla da şöyle diyordum: ‘Adam yandaki odadayken böyle bir şey yaptığın için çıldırmış olmalısın. Bu kalın tüylü halılar varken geldiğini duymazsın bile. Bu da senin Le Palais’teki işinin sonu olur. Bunun yarısı kadar namuslu bir otelde bile bir daha iş bulamazsın. Senin yaptığını yaparken yakalanan bir kız bu kentte hiçbir otelde temizlikçi olarak çalışamaz.’</p>

  <p>Ama bunu düşünmek bir işe yaramamıştı. İçimdeki şey tatmin olana kadar devam ettim. Sonra bir an öylece durup çarşafa baktım. Öteki odadan hiç ses gelmiyordu. Birden onun hemen arkamda, kapı önünde duruyor olduğu aklıma geldi. Yüzünde nasıl bir ifade olacağını da biliyordum. Ben genç bir kızken Babylon’a gezici sirkler gelirdi. Bunlarda çadırın içindeki çukurda oturan bir adam olurdu, en azından ben onu insan sanırdım. Biri kalkar, maymunla insan arasındaki zincirin kayıp halkasından falan söz eder ve çukura canlı bir tavuk atardı. Canavar da tavuğun kafasını ısırıp kopartırdı. Ağabeyim Bradford ki daha sonra trafik kazasında ölmüştür canavarı görmek istediğini söyledi. Babam bunu duyunca çok üzüldü, ama Brad on dokuz yaşında olduğu için açıkça karşı çıkmadı. Kissy ile ben geri döndüğünde ona ne gördüğünü soracaktık, ama yüzündeki ifadeyi görünce vazgeçtik. İşte döndüğüm zaman kapının önündeki Jefferies’in yüzünde aynı ifadeyi göreceğimi sanıyordum. Ne demek istediğimi anlatabildim mi?”</p>

  <p>Darcy başını salladı.</p>

  <p>“Onun orada olduğunu biliyordum, buna emindim. Sonunda cesaretimi topladım ve ona kat şefine söylememesi için dizlerimin üstünde çöküp yalvarmaya hazır olarak arkamı döndüm. Ama Jefferies orada değildi. Kapıya yürüyüp bakınca onun hâlâ salonda yazmakta olduğunu gördüm. Bunun üzerine gidip çarşafı değiştirdim, odayı topladım; cam duvarın arkasındaymışım duygusu geri gelmişti.</p>

  <p>Kirli çarşafları ve havluları yatak odası kapısından koridora çıkardım. Otelde çalışmaya başladığımda ilk öğrendiğim şey, kirli çarşaflan dairenin oturma odasından geçirerek çıkarmamaktı. Sonra onun oturduğu yere döndüm. Ona salonu daha sonra, onun işi bittiği zaman temizleyeceğimi söyleyecektim. Ama onu görünce öyle şaşırdım ki, kapının önünde takılıp kaldım.</p>

  <p>Bay Jefferies odanın içinde öyle hızlı yürüyordu ki, sarı ipekli pijaması bacakları çevresinde dalgalanıyordu. Ellerini saçları arasına sokmuştu. Eski Saturday Evening Post karikatürlerindeki matematikçilere benziyordu. Şok geçirmiş gibi gözleri fırlamıştı. Aklıma ilk gelen, onun benim yaptığım şeyi gördüğü ve öğrenmekten aklını kaçırdığı oldu.</p>

  <p>Ama bu halinin benimle bir ilgisi olmadığı ortaya çıktı… En azından o böyle düşünüyordu. Benden bir yastık ya da kâğıt falan getirmemi istemesi dışında, o gün ilk kez konuştu benimle. Konuşmak zorundaydı çünkü. Ona bir şey, büyük bir şey olmuş olmalıydı; ya biriyle konuşacak ya da çıldıracaktı herhalde.</p>

  <p>‘Başım çatlıyor,’ dedi.</p>

  <p>‘Çok üzüldüm, Bay Jefferies. Size bir aspirin getireyim…’ dedim.</p>

  <p>‘Hayır, öyle bir ağrı değil,’ dedi. ‘Bu fikirden oldu. Sanki lüfer avlamaya gitmişim de, oltama kılıçbalığı takılmış gibi. Ben geçimimi kitap yazarak sağlarım,’ dedi.</p>

  <p>‘Evet, Bay Jefferies, biliyorum, iki tanesini okudum ve doğrusu çok beğendim,’ dedim.</p>

  <p>Bana aklımı kaçırmışım gibi bakıp, ‘Okudun mu?’ dedi. ‘Çok naziksin,’ dedi sonra. ‘Bu sabah uyandığımda aklıma bir şey geldi,’ diye ekledi.</p>

  <p>Geldi elbette, diyordum kendi kendime. Hem öyle bir fikir geldi ki, hepsini tutamayıp çarşafına bulaştırdın. Ama üzülme, artık orada değil. Neredeyse kahkahalarla gülecektim. Ama söylüyorum, Darcy, gülseydim bile bunu fark edecek durumda değildi.</p>

  <p>‘Kahvaltı ısmarlamıştım,’ diye kapının yanında duran kahvaltı arabasını gösterdi. ‘Yerken aklıma bu fikir geldi. Bundan bir kısa hikâye çıkaracağımı düşündüm. The New Yorker diye bir dergi vardır… Neyse boş ver.’ The New Yorker dergisini benim gibi bir zenciye anlatacak değildi.”</p>

  <p>Darcy güldü.</p>

  <p>‘Ama kahvaltımı bitirdiğimde bu hikâyeden çok, kısa bir roman olacak gibi geldi,’ diye devam etti. ‘Sonra bir iki şey üzerinde çalışırken… On yıldır bu kadar esaslı bir fikir gelmiş değildi, hatta hiç. Sence ikiz kardeşlerin II. Dünya Savaşı sırasında karşı cephelerde olması mümkün mü?’ diye sordu.</p>

  <p>‘Eh, belki Pasifik’te değil,’ dedim. Başka zaman olsaydı onunla konuşacak cesareti bulamayacağımdan emindim, Darcy. Öyle durup ağzım açık bir halde yüzüne bakardım. Ama kendimi yine cam duvarların ardında hissediyordum. Ya da dişçi uyuşturucu iğne yapmış da, etkisi henüz kaybolmamış gibi.</p>

  <p>Bu duyduğu en komik şeymiş gibi kahkahalarla gülerek, ‘Elbette orada olamaz, ama Avrupa’da olabilir ve Bulge Muharebesi’nde karşı karşıya gelirler,’ dedi.</p>

  <p>Ben, ‘Eh, belki…’ diye söze başladım, ama o yine odanın içinde yürümeye, parmaklarını aralarına soktuğu saçlarını kabartmaya başlamıştı.</p>

  <p>‘Bunun kulağa Under Two Flags ya da Armadale gibi saçma geldiğini biliyorum,’ dedi. ‘Ama ikizler kavramı, bu mantıkla açıklanabilir… Görebiliyorum…’ Bana döndü. ‘Bunun dramatik bir etkisi olur mu?’</p>

  <p>‘Olur elbette,’ dedim. ‘Birbirlerini tanımayan kardeşler hakkındaki hikâyeleri herkes sever.’</p>

  <p>‘Severler tabii,’ dedi. ‘Sana bir şey söyleyeyim mi…’ Birden sustu ve yüzünde çok garip bir ifade belirdi. Garipti, ama ben bunu pekâlâ okuyabiliyordum. Sanki saçma bir şey yaptığını fark eden bir insan gibiydi. Yüzüne tıraş köpüğü sıkmış da, sonra makineyle tıraş olmak üzere olduğunu fark etmiş gibi. Bir zenci oda temizlikçisiyle yaşamı boyunca aklına gelen en iyi fikri konuşuyordu. Benim kitaplarından ikisini okuduğumu söylediğimi unutmuştu…”</p>

  <p>“Ya da senin daha yüklüce bir bahşiş koparmak için dalkavukluk yaptığını düşünmüştür,” dedi Darcy.</p>

  <p>“Evet, bu onun tabiatına bir eldiven gibi uyar. Her neyse, yüzündeki ifadeden kiminle konuştuğu belli oluyordu.</p>

  <p>‘Otelde bir süre daha kalacağım,’ dedi. ‘Bunu aşağı bildirir misin?’ Sonra dönüp tekrar odanın içinde yürümeye başladı ve ayağını kahvaltı arabasına çarptı. ‘Bu lanet şeyi de buradan kaldır,’ dedi.</p>

  <p>‘Daha sonra gelmemi ister misiniz?’ dedim ben.</p>

  <p>‘Evet, evet, daha sonra gel, ne istersen yap, ama şimdi bir iyilik et ve buradan çık git,’ dedi.</p>

  <p>Ben de dediğini yaptım. Kapı arkamdan kapandığında duyduğum rahatlığı o güne kadar duymuş değildim. Kahvaltı arabasını koridorun kenarına bıraktım. Meyve suyu, yumurta ve jambon yemişti. Tam yürümeye başlamıştım ki, tabağının kenarında, yumurta ve jambondan kalanının arasında bir mantar gördüm. Tabağa bakınca kafamda bir ışık çakar gibi oldu. Delorme Ana’nın bana küçük plastik kutuda verdiği mantarı hatırlamıştım. Verdiği günden sonra ilk kez hatırlıyordum onu. Onu cebimde bulduğumu ve sonra nereye koyduğumu hatırladım. Adamın tabağındaki de tıpkı ona benziyordu, tıpkı onun gibi kurumuş ve buruşuktu.</p>

  <p>Martha Darcy’nin yüzüne dikkatle baktı.</p>

  <p>“Yarısından fazlasını yemişti.”</p>

  <p style="text-align: center;">* * *</p>

  <p>O gün resepsiyonda Bay Buckley vardı. Ona gidip Bay Jefferies’in otelde kalmak istediğini söyledim. Bay Buckley onun o öğleden sonra çıkacağını bildirmiş olmasına karşın, bunun bir sorun olacağını sanmadığını söyledi.</p>

  <p>Sonra oda servisi mutfağına inip Bedelia Aaronson’la konuştum Bedelia’yı hatırlarsın ve ona o sabah ortalıkta olağandışı birini görüp görmediğini sordum. Bedelia ne demek istediğimi sorunca, bunu benim de bilmediğimi söyledim. ‘Neden soruyorsun, Martha?’ dedi. Nedeninden bahsetmek istemediğimi söyledim. Bedelia da o gün kimsenin, hatta yeni kızı tavlamaya çalışan ikram garsonunun bile gelmediğini söyledi.</p>

  <p>Ben tam gidecekken, ‘Yani yaşlı zenci kadından bahsediyorsan, o başka,’ dedi.</p>

  <p>Geri dönüp hangi yaşlı zenci kadından söz ettiğini sordum.</p>

  <p>‘Sokaktan geldi, tuvaleti arıyordu,’ dedi Bedelia. ‘Günde bir iki kere olur. Zenciler, iyi giyimli olsala bile, oteldekilerin kendilerini kovacaklarından korktukları için yolu sormazlar bile… Her neyse, bu zavallı kadıncağız içeri girdi ve…’ Birden sözünü kesip yüzüme baktı. ‘İyi misin, Martha? Birden bayılacak gibi oldun da,’ dedi.</p>

  <p>‘Bayılacağım falan yok,’ dedim. ‘Kadının ne işi vardı burada?’</p>

  <p>‘Sanki nerede olduğunun farkında değilmiş gibi ortalıkta dolanıp kahvaltı arabalarına bakıyordu,’ dedi Bedelia. ‘Zavallı kadıncağız! En azından seksen yaşında vardı. Güçlü bir rüzgârda uçurtma gibi havalanacak sanırdın… Martha, gel de otur biraz. O filmdeki Dorian Gray’in fotoğrafına benziyorsun.’</p>

  <p>‘Bana kadını anlat! Nasıl biriydi?’</p>

  <p>Söyledim ya, yaşlı bir kadın. Bana hepsi birbirinin eşiymiş gibi gelir ya. Ama bunun farkı yüzündeki yara iziydi. Ta saçma kadar…’</p>

  <p>Ama gerisi duymadım, çünkü o anda gerçekten bayılmıştım.</p>

  <p>Beni eve erken gönderdiler. Yine tükürme isteği vardı içimde, yine susuzluktan yanıyordum ve herhalde yine kusacaktım. Ama bir süre pencere önünde oturdum, sokağa bakarken kendi kendimle konuştum.</p>

  <p>Kadının beni sadece hipnotize etmekle kalmadığı muhakkaktı; bunu biliyordum artık. Bu hipnotizmadan daha güçlü bir şeydi. Hâlâ büyüye inanıp inanmadığımı bilemiyordum ama, bana bir şey yaptığı belliydi. Her ne yapmışsa katlanmak zorundaydım. Beş para etmeyen bir kocam ve belki de yolda olan bir çocuğum varken işi bırakamazdım. Hatta başka bir kata verilmemi bile isteyemezdim. Bir iki yıl önce bunu yapabilirdim, ama şimdi on ile on ikinci katlar bakım şefi yardımcısı yapacaklardı beni ve bu da aylığımın artacağı anlamına geliyordu. Daha da ötesi, çocuğumu doğurduktan sonra yine işe alacaklar demekti.</p>

  <p>Annemin bir sözü vardı: Çaresi olmayan şeye katlanılır. O büyücü kadına gidip büyüyü kaldırmasını istemeyi düşündüm, ama her nasılsa bunu yapmayacağını biliyordum. O benim için en iyisi olacağını sandığı şeyi yapmıştı. Sana şu kadarını söyleyeyim, Darcy, biri sana iyilik etmeyi kafasına sokmuşsa, onu bu fikrinden vazgeçirmen olanaksızdır.</p>

  <p>Orada öylece sokaktan gelip geçenlere bakarak uyuklamışım. Bu on beş dakikadan fazla sürmüş olamaz, uyandığımda bir şeyi daha biliyordum. O büyücü kadın, iki kere yaptığım o şeyi yapmaya devam etmemi istiyordu ve Peter Jefferies Birmingham’a dönerse bunu yapamazdım. Kadın oda servisi mutfağına girmiş ve tabağına o mantarı koymuştu, Jefferies de mantarı yiyince aklına o müthiş fikir gelmişti. Sonunda Boys in the Mist adıyla çok esaslı bir kitap oldu ya. Kitap bana o gün anlattığı gibiydi, biri Amerikan biri Alman askeri olan ikiz kardeş Bulge Muharebesi’nde karşılaşıyorlar falan filan. En çok satan kitabı o oldu.”</p>

  <p>Martha bir an durakladıktan sonra, “Ölümünden sonra hakkında yazılan yazıda okumuştum,” dedi.</p>

  <p style="text-align: center;">* * *</p>

  <p>“Otelde bir hafta daha kaldı. Dairesine her girdiğimde, salondaki masa başında üzerinde pijamasıyla yazıyor olurdu. Ona her gün daha sonra gelmemi isteyip istemediğini sorardım, o da gidip yatak odasını toplamamı, ama gürültü yapmamamı söylerdi. Her gün içeri girerken bu defa yapmayacağımı söylerdim kendi kendime, ama her girdiğimde çarşaf taze lekelenmiş olurdu ve ben de verdiğim bütün o sözlere karşın aynı şeyi tekrarlardım. Bu içinden gelen bir zorlamaya karşı çıkış değildi; daha çok bir anlık kendini kaybetme ve sonra ne yaptığını fark etmeydi. Her gün odaya girdiğimde başını tutuyor olurdu. Ne çifttik ama! 0 benim sabah bulantılarımı çekiyordu, ben onun gece terlemelerini!”</p>

  <p>“Ne demek istiyorsun?” diye sordu Darcy.</p>

  <p>“Ben yaptığım şeyi ancak geceleri düşünür, tükürür, su içer, hatta bir iki kere kusardım. Bayan Parker artık iyice telaşlanmıştı ve ben de sonunda ona hamile olduğumu sandığımı, ama emin olana kadar kocamın bunu bilmesini istemediğimi söylemiştim.”</p>

  <p>Johnny Rosewall bencil orospu çocuğunun biriydi, ama kendi işleriyle meşgul olmasaydı, o bile derdimi fark edecekti sanırım. O sırada arkadaşlarıyla bir soygun planlamakta olduğundan bana dikkat edecek zamanı yoktu. Hoş, ben bunu her ne kadar bilmiyorsam da, benden uzak durması yaşamımı az da olsa rahatlatıyordu.</p>

  <p>Bir sabah 1163 numaraya girdiğimde Bay Jefferies’in gitmiş olduğunu gördüm. Eşyalarını toplayıp, kitabı üzerine düşünmek üzere Alabama’ya dönmüştü. Darcy, sana ne kadar mutlu olduğumu anlatamam. 0 sabah her şeyin yoluna gireceği umudu belirdi içimde. Johnny’ye bebeği söyleyince uyuşturucudan vazgeçecek, düzenli bir işe girecekti. Bana iyi bir koca, oğluna iyi bir baba olacaktı. Çocuğun erkek olacağına emindim.</p>

  <p>Bay Jeiferies’in yatak odasına girince örtülerin, battaniyelerin yine karışıp top haline gelmiş olduğunu gördüm. Oraya doğru sanki rüyadaymış gibi yürüyüp örtüyü çektim. ‘Eğer oradaysa bu son olacak,’ diye düşünüyordum.</p>

  <p>Ama son daha önce gelmişti. Çarşafta adamın izi bile yoktu. O kadının bize yaptığı büyü bitmişti artık. ‘Eh kurtulduk,’ diye düşündüm. ‘Bebeğimi doğuracağım, o da kitabını yazacak, böylece ikimiz de büyüden kurtulduk.’ Johnny doğuracağım çocuğa iyi bir baba olsun da, doğal baba falan umrumda bile değil.’”</p>

  <p>Martha, “Aynı gece Johnny’ye hamile olduğumu söyledim,” dedi. “Ama tahmin edebileceğin gibi, bu fikirden pek hoşlanmadı.”</p>

  <p>Darcy başını salladı.</p>

  <p>“O süpürge sopasıyla beş kere vurdu bana, sonra da, ‘Sen deli misin? Çocuk falan istemiyorum ben!’ diye bağırdı. Ardından da çekip gitti.</p>

  <p>Ben bir süre düştüğüm yerde kaldım ve ilk düşüğümü hatırladım, sancıların her an gelmesini korkuyla bekledim. Annemin beni hastanelik etmeden Johnny’den ayrılmamı salık veren mektubunu, Kissy’nin gönderdiği bileti hatırladım. Bebeği düşürmeyeceğimi anlayınca, Johnny dönmeden bir iki parça eşya alıp evi terk etmeye karar verdim. Ama daha dolabın kapağını açmadan, aklıma Johnny’yi terk edeceğimi söylediğimde Delorme Ana’nın söyledikleri geldi: ‘Hayır, o seni terk edecek,’ dedi. ‘Sen onun seni terk ettiğini göreceksin. Bekle, kadın. Biraz paran olacak. Bebeğe zarar verdi sanacaksın, ama bir şey olmayacak.’</p>

  <p>Sanki kadın oradaydı da bana ne yapmam gerektiğini söylüyordu. Dolabı açtım ve Johnny’nin eşyalarını karıştırmaya başladım. Elime o eroin şişesini bulduğum ceketi gelmişti. En sevdiği ceketi buydu, onu görünce Johnny Rosewall’ın nasıl biri olduğunu anlardın. Parlak satenden, ucuz görünüşlü bir ceketti. Bu defa bir ustura ile ucuz bir küçük tabanca buldum. Tabancayı alıp bakarken Bay Jefferies’in yatak odasındaki o hal geldi üstüme. Sanki derin bir uykudan uyanmışım gibi.</p>

  <p>Tabanca elimde mutfağa gittim, dolabı açıp elimi arka taraftaki çay ve baharat kavanozlarının arasına soktum. Kadının verdiği şeyi bulamayınca korkunç bir paniğe kapıldım, tıpkı rüyalarda olduğu gibi. Sonra o plastik kutuyu bulup aldım.</p>

  <p>Kutudan mantarı çıkardım. İğrenç bir şeydi, boyuna göre ağırdı ve ılıktı. Sanki elimde henüz ölmemiş bir parça et tutuyormuşum gibi. Bay Jefferies’in odasında yaptığım o şey var ya? İşte o mantarı bir daha elime almak yerine, onu iki yüz kere yapmayı tercih ederim.</p>

  <p>Sağ elimde o şey, sol elimde tabanca vardı. Sağ elimi olanca gücümle sıkınca mantarın elimde ezildiğini hissettim ve buna inanması hiç kolay değil, biliyorum… Sanki bir çığlık atmış gibi geldi bana. Böyle bir şeyin olabileceğine inanır mısın?”</p>

  <p>Darcy başını ağır ağır salladı. Aslında inanıp inanmadığını bilemiyordu, ama emin olduğu bir şey vardı; inanmak istemiyordu.</p>

  <p>Ben de inanmıyorum, ama duymuştum. İnanmayacağın bir şey daha oldu: Mantar kanamaya başladı. Avcumun içinden kan sızdığını ve tabancaya damladığını gördüm. Ama kan namluya değer değmez kayboluyordu.</p>

  <p>Bir süre sonra kanama durdu. Kan içinde olmasını bekleyerek avucumu açtım, ama avucumda sadece parmaklarımın izinin üzerine çıktığı mantar vardı. Ne elimde, ne mantarda ne de tabancada kan vardı. Tam ayakta rüya gördüğümü sanmaya başladım ki, o lanetli şey elimde kıpırdadı. Bakınca sanki mantar değil de, hâlâ canlı olan küçük bir penis görmüştüm. Mantarı avucumda sıkarken kadının sözleri aklıma gelmişti: ‘Bir kadının doğuracağı çocuk erkeğin penisinden çıkar.’ Mantar yine kıpırdayınca korkuyla haykırıp çöp tenekesine attım. Tam o sırada Johnny’nin merdivenden gelen ayak seslerini işittim. Tabancayı kaptığım gibi yatak odasına gittim, ceketinin cebine soktum. Sonra üzerimde elbiselerim, hatta ayağımda ayakkabılarımla yatağa girdim ve battaniyeyi çeneme kadar çektim, içeri girdiğinde başıma bir şeyler geleceğini anlamıştım. Elinde halı döveceği vardı. Onu nereden bulduğunu bilmiyor, ama ne yapmak istediğini çok iyi biliyordum.</p>

  <p>Bebek falan olmayacak,’ dedi. ‘Buraya gel çabuk.’ ‘Hayır,’ dedim. ‘Bebek olmayacak. O elindekine de gerek yok. Sen yapacağını yaptın, bok herif.’</p>

  <p>Ona böyle küfür etmemin riskli olduğunu biliyordum. Böyle konuşarak onu inandıracağımı düşünmüştüm. Johnny beni dövecek yerde sırıtmaya başladı. Daha önce ondan bu kadar çok nefret etmemiştim. ‘Düştü mü?’ diye sordu. ‘Düştü,’ dedim.</p>

  <p>‘Çıkan pislik nerede?’ diye sordu. ‘Nerede olacak, şu an denize doğru gidiyordur,’ dedim. Sonra yanıma gelip beni öpmeye kalkıştı. Düşün hele! Beni öpecekti! Başımı çevirdim.</p>

  <p>‘Ben her şeyin doğrusunu bilirim,’ dedi. ‘Çocuk için ilerde daha çok zamanımız olacak.’</p>

  <p>Sonra yine çıktı gitti. İki gece sonra soygun yaparlarken tabancası elinde patladı ve orada öldü.”</p>

  <p>“Tabancaya büyü yaptığını sanıyorsun, değil mi?” diye sordu Darcy.</p>

  <p>“Hayır,” dedi Martha sakin bir sesle. “Büyüyü o kadın yaptı. Benim çaresiz olduğumu görünce bana yardım etti.”</p>

  <p>“Sence tabanca büyülü müydü?” “Sanmıyorum.”</p>

  <p>Darcy mutfağa gidip bir bardak su içti. Ağzı birden kupkuru kesilmişti.</p>

  <p>Darcy geri dönünce Martha, “Johnny öldü ve ben de Pete’i doğurdum,” dedi. “Hamileliğim çalışmama engel olacak kadar ilerleyince ne çok dostum olduğunu fark ettim. Bunu daha önce bilseydim Johnny’yi terk ederdim. Ama dünyanın işlerine kimse akıl erdiremez, ne düşünüp söylesek hep boş.”</p>

  <p>“Ama hepsi bu kadar değil herhalde?” dedi Darcy. “Eh, bir iki şey daha var. Küçük şeyler.” ‘Ama hiç de küçük şeylermiş gibi görünmüyor,’ diye düşündü Darcy.</p>

  <p>“Pete doğduktan dört ay sonra Delorme Ana’ya gittim. Bunu yapmak istemiyordum ama yaptım işte. Bir zarfa yirmi dolar koymuştum. O kadar parayı harcayacak durumda değilsem de, bunun onun hakkı olduğuna inanıyordum. Bina karanlıktı. Basamaklar eskisinden daha dar görünüyordu ve yukarı çıktıkça onun mum, kurumuş duvar kâğıdı ve tarçınlı çay kokularını duyuyordum.</p>

  <p>O rüyadaymışım, cam bir duvarın ardındaymışım duygusuna kapılmıştım son kez. Zili çaldım ama kapı açılmadı. Bir daha çaldım, yine açılmadı. Bunun üzerine zarfı kapının altından atmak için çömeldim. Sanki o da çömelmiş gibi kapının arkasından bir ses geldi. Kapının altındaki aralıktan o sesi duyduğumda ne kadar korktuğumu anlatamam. Bu, mezarlıkta bir ses duymak gibi bir şeydi.</p>

  <p>‘Esaslı bir oğlan olacak,’ dedi Delorme Ana’nın sesi. ‘Babası gibi olacak. Doğal babası gibi.’</p>

  <p>‘Sana bir şey getirdim,’ dedim. Kendi sesimi duyamayacak kadar alçak sesle konuşuyordum.</p>

  <p>‘Kapının altından itiver,’ dedi. Zarfı biraz iteledim, o da öteki yandan tutup çekti. Zarfı yırttığını duyup bekledim.</p>

  <p>‘Yeter,’ diye mırıldandı sonra. ‘Haydi, şimdi git ve bir daha Delorme Ana’ya gelme. Duydun mu?’</p>

  <p>Doğruldum ve arkama bakmadan kaçtım oradan.”</p>

  <p style="text-align: center;">* * *</p>

  <p>Martha kitaplığa gidip bir kitap getirdi. Darcy, Peter Rosewall’ın kitabının kapağı üstündeki resimle olan benzerliğe şaşmıştı. Martha’nın elindeki kitap Peter Jefferies’in Blaze of Heavenrydı ve kapakta iki asker bir sipere saldırıyordu. Birinin elinde el bombası vardı, diğeri Ml tüfeğiyle ateş ediyordu.</p>

  <p>Martha mavi çantasından oğlunun kitabını çıkartıp Jefferies’in kitabının yanına koydu. Blaze of Heaven, Blaze of Glory. Kitaplar yan yana durunca benzerlikleri artmıştı.</p>

  <p>“Öteki şey de bu işte,” dedi Martha.</p>

  <p>“Evet, birbirlerine benziyorlar. Peki ya hikâyeler? Onlar da…”</p>

  <p>Darcy susup Martha’ya baktı. Arkadaşının gülümsemesi içini rahatlatmıştı.</p>

  <p>“Oğlumun o herifin kitabını kopya edip etmediğini mi soruyorsun?”</p>

  <p>“Hayır!”</p>

  <p>“Her ikisinin de konusunun savaş olması dışında bir benzerlik yok. Siyah ve beyaz kadar farklılar birbirlerinden. Ama insanda aynı duyguyu uyandıran yerleri var… Hemen hemen satır aralarında okunan bir şey. Sana sözünü ettiğim o güneş ışığı, dünyanın göründüğünden daha iyi olduğu duygusu.”</p>

  <p>“Şu halde oğlun Peter Jefferies’den esinlenmiş olamaz mı? Belki kolejdeyken onu okumuştur ve…”</p>

  <p>“Elbette. Peter’im Jefferies’in kitaplarını okumuş olabilir. Ama başka bir şey daha var, açıklaması epey güç bir şey.”</p>

  <p>Martha Jefferies’in kitabını alıp, bir an düşünceli bir halde baktıktan sonra Darcy’ye döndü.</p>

  <p>“Bu kitabı oğlumun doğumundan bir yıl sonra aldım. O zaman hâlâ piyasadaydı. Bay Jefferies otele geldiğinde cesaretimi toplayıp kitabı imzalamasını istedim. Bana kızacağını sanmıştım, ama aslında memnun olmuş gibiydi. Bak.”</p>

  <p>Martha, Blaze of Heaven’in ithaf sayfasını açtı.</p>

  <p>Darcy orada yazılı olanları ürpererek okudu: “Bu kitabı tanıdığım en mükemmel kadın olan annem ALTHEA DIXMONT JEFFERIES’e ithaf ediyorum.” Jefferies bunun altına artık solmaya başlamış siyah mürekkeple, “Benim dağınıklığımı toparlayan ve bundan hiç yakınmayan Martha Rosewall’a.” Onun altına da imzasını atmış ve Ağustos 61 yazmıştı.</p>

  <p>Darcy aklına gelenleri düşünmeye fırsat bulamadan, Martha oğlunun Blaze of Glory kitabının ithaf sayfasını açıp diğerinin yanma bıraktı. Darcy yazıyı bir kere daha okudu: “Bu kitabı annem Martha Rosewall’a ithaf ediyorum. Anne, sen olmasan başaramazdım.” Bunun altında da ince bir el yazısıyla şöyle yazıyordu: “Ve bu yalan değil. Seni seviyorum, anne! Pete.”</p>

  <p>Ama Darcy yazıyı okumuyor, sadece bir o kitaba bir diğerine bakıyordu. Bir 1961’in Ağustos’unda yazılmış ithafa, bir 1985’in Nisan’ında yazılmış olana.</p>

  <p>“Gördün mü?” dedi Martha.</p>

  <p>Darcy başını salladı. Görmüştü.</p>

  <p>Her iki kitaptaki el yazısı aynıydı ve imzalar da. ‘Sadece yazılanlar farklı,’ diye düşündü Darcy ve bu fark siyahla beyaz arasındaki fark kadar belirgindi.</p>
</body>
</html>
