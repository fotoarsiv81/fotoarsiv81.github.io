<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>İKİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Onlar içerideyken şiddetli rüzgâr nedeniyle kopup kendilerini yere, buzların üzerine düşen polis şeridinin üzerinden, atlayarak şapelden hızla dışarı attılar. Yürüyüş yolunun aşağısına doğru hareket ederlerken rüzgâr giysilerine rahat vermiyor ve adeta yüzlerini keskin bir kılıçla yaralıyordu. Sağanak halinde yağan isyankâr kar tanelerinden korunmak için gözlerim kısmışlardı.
    </div>

    <div>
      Loş antreye adım atar atmaz Maura uyuşmuş suratında çok hafif, belli belirsiz bir sıcaklık hissetti.
    </div>

    <div>
      Yumurta kokusuyla karışık eski ısıtma sisteminden kaynaklanan bir küf kokusu aldı. Porselen tabak sesleri onları karanlık bir koridordan gidilen Horasanlarla ışıklandırılmış beklenmedik bir biçimde modern bir salona yönlendirdi. Oldukça eskimiş uzun masanın etrafında oturan rahibelerin derin kırışıklıklar dolu&nbsp;<span style="text-indent: 18.859844px;">yüzlerinden sadelik ve gösterişsizlik fışkırıyordu. On üç tane rahibe vardı. Uğursuz on üç.</span>
    </div>

    <div>
      Tüm dikkatlerini önlerindeki parlak çiçekli kare şeklindeki kumaş parçalarına, ipek kurdelalara ve tabaklara yerleştirilmiş lavanta kuruları ve gül yapraklarına vermişlerdi. Maura lavanta ve gülleri alıp kumaş parçacıklarının içine yerleştiren titreyen romatizmalı ellere bakarken elişi zamanı, diye düşündü.
    </div>

    <div>
      Rahibelerden biri tekerlekli sandalyede oturuyordu. Sol eli kol dayanağının kıskacının içine kıvrılmış bir şekilde kenara eğilmişti. Yüzünün bir kısmı kısmen erimiş bir maske gibi sarkmıştı. Felcin korkunç akıbeti. Ama içlerinde yine de içeri giren iki yabancıyı fark eden ilk o olmuştu. Hafifçe inledi. Diğer rahibeler kafalarını kaldırıp Maura ve Rizzoli'ye baktılar. Bu porsumuş yüzlere gözünü dikerek bakan Maura kırılganlıkları karşısında adeta irkilmişti. Bu rahibelerin hiçbirinin küçük bir kızken tanıdığı otoritenin keskin simgeleriyle uzaktan yakından alakası yoktu. Aksine hepsi bu trajedi hakkında soru sorar gözlerle masum masum ikisine bakıyordu. Maura kendisinin ve ebeveynlerinin rollerinin değiş tokuş edildiğini fark eden artık yetişkin olmuş bir çocuğun kendini rahatsız hissetmesi gibi, yeni konumundan dolayı rahatsızlık duymuştu.
    </div>

    <div>
      "Biri bize Dedektif Frost'un nerede olduğunu söyleyebilir mi?" diye sordu Rizzoli.
    </div>

    <div>
      Bu soruya elinde üzerinde temiz kahve fincanları olan bir tepsiyle yan taraftaki mutfaktan az önce çıkan tedirgin edici görünüşlü kadın cevap vermişti. Üzerinde yağ lekeleri olan solgun mavi renkte bir önlük vardı. Sol elinde bulaşık deterjanının köpük kalıntıları parlıyordu.
    </div>

    <div>
      Bu rahibe olamaz. Herhalde manastırda maaşlı çalışanlardan biri diye düşündü Maura, bu hastalıklı insanlara biraz daha yaklaşırken.
    </div>

    <div>
      "Hâlâ baş rahibeyle görüşüyor," dedi kadın. Başıyla bir kapıyı işaret ederken bir tutam kumral saç düştü kırışık dolu alnına. "Odası koridorun ilerisinde."
    </div>

    <div>
      Rizzoli başını salladı. "Yolu biliyorum."
    </div>

    <div>
      Odanın parlak ışıklarını terkederek koridor boyunca yürümeye başladılar.
    </div>

    <div>
      Maura sanki az önce aynı yerden bir hayalet geçmiş gibi soğuk bir esinti hissetti. Ölümden sonraki hayata inanmamasına rağmen, bazen şimdi artık birer ölü olan insanların yürüdüğü yerlerden geçtiğinde arkalarında ancak daha sonra oradan geçecek olan insanlar tarafından hissedilebilecek bir iz, bir enerji kırıntısı bırakıp bırakmadıklarını düşünürdü ister istemez.
    </div>

    <div>
      Rizzoli baş rahibenin kapısını tıklattı. Sinirli bir ses "İçeri girin," dedi.
    </div>

    <div>
      Maura içeri girer girmez taze kahvenin o muhteşem kokusunu çekti içine. Koyu ahşap duvarlardan birine asılı basit bir haç ve meşe ağacından yapılma bir çalışma masası. Aynı masanın arkasında kambur bir rahibe. Kalın gözlük camlarının arkasından bakan iki koca mavi göz. Her bir hücresi en az diğer rahibelerinki kadar yaşlı olmasına rağmen o kalın camların arkasından bakan, zekâ pırıltıları saçan gözler sürekli tetikteydi.
    </div>

    <div>
      Rizzoli'nin ortağı Barry Frost saygı gereği kahvesini masayı bırakıp ayağa kalktı.
    </div>

    <div>
      Frost'u herkes ailesinden biri gibi görürdü. Sorgu odasına girdiğinde şüpheliye en yakın arkadaşı olduğuna inandıran cinayet bürosunun tek babacan polisiydi. Aynı zamanda, şimdi bile Frost'un kahve fincanına ters ters bakarak, bu bakışlarıyla, ben buz gibi şapelde çalışırken sen bu sıcacık odada bacak bacak üstüne atmış keyif yapıyorsun, mesajı veren Rizzoli gibi ruhsal durumu her dakika başı değişen, dengesiz biriyle çalışmayı asla kafaya takmayan bürodaki tek polisti.
    </div>

    <div>
      "Muhterem," dedi Frost. "Bu Adli Tıp'tan Dr. Isles, bu da Muhterem Baş Hemşire Mary Clement."
    </div>

    <div>
      Maura elini uzatıp baş rahibenin elini sıktı. Yamru yumru ellerinin derisi kağıt gibiydi. Maura ellerini sıkarken siyah kıyafetin kollarının içinden bej renkte bir başka kol ucunun çıktığını gördüğü anda rahibelerin bu soğuk mekâna nasıl katlanabildiklerini anladı. Yünlü siyah giysisinin altına uzun kollu yün fanilalar giyiyorlardı.
    </div>

    <div>
      Çarpık mavi gözler kalın camların ardından dikkatle Maura'yı incelemeye başladı. "Adli Tıp mı? Yani doktor musunuz?"
    </div>

    <div>
      "Evet. Patologum."
    </div>

    <div>
      "Ölüm nedenlerini mi araştırıyorsunuz."
    </div>

    <div>
      "Evet. Aynen öyle."
    </div>

    <div>
      Sanki bir sonraki soru için cesaretini topluyormuş gibi durdu baş rahibe.
    </div>

    <div>
      "Şapele girdiniz mi? Gördünüz mü?"
    </div>

    <div>
      Maura evet anlamında başını salladı. Soruyu tahmin etmesine rağmen nezaket icabı rahibenin sormasını beklemişti. Kırk yaşında bile bu siyah giysileri gördüğünde kendisini hâlâ cesaretini yitirmiş hissediyordu.
    </div>

    <div>
      "Şey..." Mary Clement'in sesi bir fısıltı gibi çıkmaya başlamıştı. "Rahibe Camille acı çekmiş mi çok?"
    </div>

    <div>
      "Korkarım henüz buna cevap veremeyeceğim. Yani bütün tetkikler bitmeden bir şey söyleyemem." Mary Clement'in kötü ve tatsız şeylerden korunmuş kulakları için soğuk, duygusuz, korku veren otopsi kelimesini kullanmamaya özellikle dikkat etmişti. Hem korkunç gerçeği itiraf etmek de istememişti pek.
    </div>

    <div>
      Aslında tabii Camille'in başına gelenleri çok iyi tahmin ediyordu. Biri şapelde genç kızın önünü kesmişti. Yine o, biri Camille koridorda kaçmaya çalışırken beyaz başörtüsünü çekerek onu durdurmaya çalışmıştı.
    </div>

    <div>
      Darbeler kafa derisini yüzerken kızın kanı kilise sırasına yayılmış, sendeleyip durmuş ve en sonunda dizlerinin üstüne çökmüş ve saldırganın ayaklarına kapanmıştı. Buna rağmen saldırganı durmamış, kız pes ettikten sonra dahi kafatasını bir yumurta gibi ezmeye devam etmişti.
    </div>

    <div>
      Maura gözlerini Mary Clement'ın gözlerinden kaçırıp masanın arka duvarındaki hacca doğru kaydırdı, ama bu kutsal sembol dahi onu rahatlatmaya yetmemişti. Rizzoli araya girdi: "Henüz odalarına bakmadık." Her zamanki gibi bir sonraki adımına odaklanmış sadece ve sadece işini düşünüyordu.
    </div>

    <div>
      Mary Clement ağlamamak için kendini zor tutuyordu. "Evet. Ben de tam Dedektif Frost'u yukarı rahibelerin odalarına çıkartmak üzereydim."
    </div>

    <div>
      Rizzoli başını salladı. "Siz hazırsanız biz de hazırız."
    </div>

    <div>
      Baş rahibe eşliğinde sadece renkli pencere camlarından gelen hafif günışığının aydınlattığı merdivenlerden yukarı çıktılar. Bulutsuz günlerde güneş mutlaka duvarlara rengârenk ışıklar saçıyor olmalıydı ama bu karanlık sabah
    </div>

    <div>
      saatlerinde duvarlar gri tonlarına bulanmıştı.
    </div>

    <div>
      "Yukarıdaki odaların çoğu hemen hemen şu anda boş Şu anda. Her yıl bir kaç rahibeyi aşağıdaki katlara taşıyoruz," dedi Mary Clement trabzanlardan güç alıp yavaşça merdivenleri tırmanırken. Maura rahibenin gerisin geri düşme ihtimalini göz önüne alarak tam arkasında duruyor, baş rahibe duraklayıp sallandığında hafiften geriliyordu.
    </div>

    <div>
      "Hemşire Jacinta'nın dizleri son zamanlarda kendisini çok rahatsız ettiği için onu da aşağıya alacağız. Hemşire Helen da nefes darlığı çekiyor. Aslında yukarı da çok az kişi kaldı..."
    </div>

    <div>
      "Bu kadar büyük bir binanın idaresi zor olmalı," dedi Maura.
    </div>

    <div>
      "Hem büyük hem çok eski," dedikten sonra durdu baş rahibe derin nefes almak için. Acı bir kahkaha attı. "Bizim gibi çok eski. Ve de balcımı çok pahalıya patlıyor. Satmayı düşündük bir ara ama Tanrı bir şekilde içinde barınmamız için bize yardımcı oluyor."
    </div>

    <div>
      "Nasıl?"
    </div>

    <div>
      "Geçen sene burayı gören bir hayırsever sayesinde binayı yenilemeye başladık.
    </div>

    <div>
      Çatı yenilendi. Bu aralar da izolasyon çalışmaları başladı. O bittikten sonra kalorifer kazanını da yenileyeceğiz." Maura'ya bir bakış attı. "İster inanın ister inanmayın, bu binanın görüntüsü bir yıl öncesine göre çok ama çok değişti."
    </div>

    <div>
      Baş rahibe derin bir nefes aldı ve basamakları tırmanmayı sürdürdü.
    </div>

    <div>
      Teşbihinin boncuklan sakırdıyordu. "Bir zamanlar burada kırk beş kişiydik. Graystones'a ilk gelişimde bütün odalar, bütün yataklar doluydu. Ama artık vadesi dolmuş bir topluluğuz."
    </div>

    <div>
      "Buraya ne zaman geldiniz muhterem Baş Hemşire?" diye sordu Maura.
    </div>

    <div>
      "On sekiz yaşımdayken rahibe adayı olarak geldim. Benimle evlenmek isteyen genç bir adam vardı. Tanrı sevgisi için onu geri çevirdiğimde kırılan gururu için üzgünüm." Bir basamakta durdu ve arkasına baktı. O an ipek fularının arka kısmındaki işitme cihazını farketti Maura.
    </div>

    <div>
      "Büyük ihtimal bunu hayal edemiyorsunuz değil mi Dr. Isles? Yani genç halimi gözünüzün önüne getiremiyorsunuzdur."
    </div>

    <div>
      Evet. Maura hakikaten de bu bir ayağı çukurda yaşlı kadının on sekiz yaşındaki halini hayal edemiyordu. Kuşkusuz asla erkeklerin peşinden koştuğu arzulanan bir kadın olmamıştı.
    </div>

    <div>
      Merdivenler sonunda bitmişti. Önlerinde upuzun bir koridor uzanıyordu.
    </div>

    <div>
      Burası binanın diğer yerlerine göre daha sıcaktı ve hatta az biraz iç açıcı bir mekân olarak bile tanımlanabilirdi. Sıcak hava alçak ve koyu badanalı tavanlar tarafından hapsedilmişti. Muhafazasız kirişler en az bir yüzyıl öncesinde yapılmıştı. Baş rahibe ikinci kapıya yönelip elini tokmağın üzerine koyduğunda bir an tereddüt etti. sonunda tokmağı çevirdi ve kapı sallanarak açıldı. Gri bir ışık boşaldı rahibenin yüzüne doğru. "Burası hemşire Ursula'nın odası," dedi yavaşça.
    </div>

    <div>
      Ancak oda dördünü içeri alacak büyüklükteydi. Frost ve Rizzoli içeri girerken Maura kapının eşiğinde kalıp oraya buraya düzensiz bir şekilde&nbsp;<span style="text-indent: 18.859844px;">çivilenmiş raflardaki kitaplara ve içlerinde gayet iyi durumda Afrika menekşelerinin bulunduğu eskimiş saksılara bakmayı tercih etti. Bölümlü pencereleri ve alçak kirişli tavanıyla oda ortaçağdan izler taşıyordu. Basit bir yatak, bir şifonyer, bir çalışma masası ve bir sandalyeyle döşenmiş, bir öğrencinin oturduğu düzenli, tertemiz bir çatı katı odası gibiydi burası.</span>
    </div>

    <div>
      "Yatağı toplanmış," dedi Rizzoli düzgün bir şekilde kaplanmış nevresim takımlarına bakarak.
    </div>

    <div>
      "Sabah da bu şekilde bulduk," dedi Mary Clement.
    </div>

    <div>
      "Acaba dün gece yatmamış olabilir mi?"
    </div>

    <div>
      "Çok erken kalkmış olması daha büyük bir ihtimal. Genelde hep çok erken kalkar."
    </div>

    <div>
      "Mesela saat kaçta?"
    </div>

    <div>
      "Övgü'den saatler önce kalkar."
    </div>

    <div>
      "Övgü mü?" diye sordu Frost.
    </div>

    <div>
      "Saat yedideki sabah duamız. Geçtiğimiz yaz her zaman çok erken kalkıp bahçeye inerdi. Bitkilerle oyalanmaya bayılır."
    </div>

    <div>
      "Peki ya kışın?" diye sordu Rizzoli. "Sabahın köründe ne yapmış olabilir ki?"
    </div>

    <div>
      "Hâlâ gücü kuvveti yerinde olanlarımız için mevsim ne olursa olsun her zaman yapacak bir şey vardır. Ama artık rahibelerin çoğu elden ayaktan düştü. Bu sene bize yemek yapması için Bayan Otis'i tutuk. Onun yardımıyla dahi ufak tefek işlerde zorluk çekiyoruz."
    </div>

    <div>
      Rizzoli gömme dolabın kapısını açtı. Dolabın içinde sade ve süssüz, sadece siyah ve kahverengi renkte giysiler asılıydı. Başka hiçbir renkten en ufak bir ibare yoktu. Süsten de öyle. Bu, Tanrı'yı her şeyin önünde tutan, giysi seçimini sadece O'nun için yapan bir kadının gardrobuydu.
    </div>

    <div>
      "Tek giysileri bu gardrobun içindekiler mi?" diye sordu Rizzoli.
    </div>

    <div>
      "Kiliseye katılırken fakirlik yemini ederiz."
    </div>

    <div>
      "Yani bu sahip olduğunuz her şeyden vazgeçtiğiniz anlamına mı geliyor?"
    </div>

    <div>
      Sanki Rizzoli bir çocuk gibi saçma sapan bir soru sormuş da o da anlayışla karşılamış gibi hoşgörüyle gülümsedi baş rahibe.
    </div>

    <div>
      "O kadar da abartmayın dedektif. Kitaplarımızı ve birkaç özel mühim eşyamızı tutarız. Gördüğünüz gibi mesela Ursula Afrika menekşelerine bakmaktan çok zevk alır. Ama evet, buraya gelirken hemen hemen her&nbsp;<span style="text-indent: 18.859844px;">şeyimizi geride bırakırız. Tamamen yoğun düşünmeye konsantre olduğumuz için dış&nbsp;</span><span style="text-indent: 18.859844px;">dünyadan gelecek dikkat dağıtıcı şeylere izin vermeyiz."</span>
    </div>

    <div>
      "Beni bağışlayın muhterem Baş Hemşire," dedi Frost. "Ben Katolik değilim, dolayısıyla ne demek istediğinizi pek anlayamadım. Yoğun düşünce derken ne kasdediyorsunuz?"
    </div>

    <div>
      Bu soruyu sorarken oldukça saygılı konuştuğu için Mary Clement Rizzoli'den daha sıcak bir gülümsemeyle karşılık verdi Frost'a. Derin düşünceye dalan insanlar mütefekkir bir hayat sürerler. Duayla, kendini vakfederek ve meditasyonla geçen bir hayat. Bu yüzden bu duvarların arkasına çekiliriz. Bu yüzden ziyaretçileri geri çeviririz. Gözlerden uzak inzivaya çekilmek bizi rahatlatır."
    </div>

    <div>
      "Peki ya biri gelip kurallarınızı altüst ederse?" diye sordu Rizzoli. "Onu kapı dışarı mı edersiniz?
    </div>

    <div>
      Ortağının bu son derece harbi sorusu karşısında Frost'un irkildiğini fark etti Maura.
    </div>

    <div>
      "Kurallarımıza isteyen uyar istemeyen uymaz," dedi Mary Clement. "Onlara istediğimiz için bağlı kalırız. Zorunda olduğumuz için değil."
    </div>

    <div>
      "Ama arada sırada da mesela bir rahibe sabah erken kalkıp bugün hava çok sıcak bir plaja gitsem ne olur sanki demez mi yani?"
    </div>

    <div>
      "Böyle bir şey olmaz."
    </div>

    <div>
      "Ama olmalı. Onlar da insan."
    </div>

    <div>
      "Böyle bir şey olmaz."
    </div>

    <div>
      "Kimse kuralları ihlal etmez mi yani? Kimse duvardan atlayıp kaçmaz mı?"
    </div>

    <div>
      "Bu manastırdan çıkmaya ihtiyaç duymayız. Bayan Otis bütün alışverişimizi yapar. Peder Brophy manevi eğitimimizle ilgilenir."
    </div>

    <div>
      "Peki ya mektup? Telefon? Güvenliği en yüksek hapishanelerde bile telefon görüşmesi yapmanıza izin verirler."
    </div>

    <div>
      Frost kafasını sallıyor, "Aman ha!" der gibi Rizzoli'ye bakıyordu yüzünü ekşiterek.
    </div>

    <div>
      "Acil durumlar için telefonumuz var burada," dedi Mary Clement.
    </div>

    <div>
      "Peki herkes telefonu kullanabilir mi?"
    </div>

    <div>
      "Neden bunu istesinler ki?"
    </div>

    <div>
      "Peki ya postalar. Dışarıdan mektup alabilir misiniz?"
    </div>

    <div>
      "İçimizden bazdan her tür postayı almayı reddeder."
    </div>

    <div>
      "Mektup göndermek istediğinizde peki?"
    </div>

    <div>
      "Kime?"
    </div>

    <div>
      "Fark eder mi?"
    </div>

    <div>
      Mary Clement'in suratı "Tanrım bana yardım et" der gibi gerilmişti. "Tekrar ediyorum, dedektif. Bizler mahkum değiliz. Bu şekilde yaşamayı kendimiz seçtik. Bu kurallara uymayı reddedenler gitmekte serbesttirler."
    </div>

    <div>
      "Peki dışarıya çıktıklarında ne yapabilirler ki?"
    </div>

    <div>
      "Sanırım dış dünyadan tamamen kopuk yaşadığımızı, hiçbir şeyden haberimiz olmadığını düşünüyorsunuz. Ama bazı rahibelerimiz okullarda ya da hastanelerde görev almışlardır."
    </div>

    <div>
      "Ben manastıra kapanınca buradan bir daha dışarı çıkılmaz diye bilirdim." "İstisnai durumlar olabilir. Tanrı bizi dışarıdaki görevlere çağırabilir.
    </div>

    <div>
      Birkaç sene önce Hemşire Ursula Tanrı tarafından yurt dışındaki bir görev için çağrıldığında kendisine manastırdan çıkma ayrıcalığı gösterildi. Yeminine sadık kalarak dışarıda yaşayacaktı."
    </div>

    <div>
      "Ama sonra geri döndü tabii."
    </div>

    <div>
      "Evet. Geçen sene."
    </div>

    <div>
      "Gittiği yeri sevmemiş mi?"
    </div>

    <div>
      "Hindistan'daki görevi o kadarda kolay değildi. Yaşadığı köy saldırıya uğramıştı. İşte o zaman buraya geri döndü. Burada yeniden emniyette hissetti kendini."
    </div>

    <div>
      "Gidecek bir ailesi yok muydu peki?"
    </div>

    <div>
      "En yakını iki sene önce ölen erkek kardeşiydi. Artık onun ailesi biziz.
    </div>

    <div>
      Graystones Manastırı artık onun evi. Dış dünyadan bıkıp usandığınızda ve rahat etmek istediğinizde dedektif..." dedi Baş Rahibe kibarca, "Evinize gitmez misiniz?"
    </div>

    <div>
      Soru Rizzoli'yi rahatsız etmiş gibiydi. Bakışları haçın asılı olduğu duvara kaydı ve soruyu duymamış gibi davrandı.
    </div>

    <div>
      "Muhterem Baş Hemşire?"
    </div>

    <div>
      Üzerinde yağ lekeleri bulunan mavi önlüklü kadın koridorda ayakta durmuş duygusuz, meraksız gözlerle onlara bakıyordu. Birkaç tutam saç daha atkuyruğundan kurtulup kemikli yüzünün üzerine düşmüştü.
    </div>

    <div>
      "Peder Brophy habercilerle konuşmak için buraya geliyor. Ama o kadar çok kişi arıyor ki Hemşire Isabel telefonu fişinden çekti. Ne diyeceğini bilemiyormuş onlara."
    </div>

    <div>
      "Biraz sonra yanınıza geleceğim Bayan Otis." Baş rahibe Rizzoli'ye döndü. "Gördüğünüz gibi çok yoğunuz. İstediğiniz kadar kalabilirsiniz burada. Ben aşağıda olacağım."
    </div>

    <div>
      "Gitmeden önce," dedi Rizzoli. "Rahibe Camile'nin odası hangisi?"
    </div>

    <div>
      "Dördüncü kapı."
    </div>

    <div>
      "Kilitli değil mi?"
    </div>

    <div>
      "Bu kapıların kilidi yoktur," dedi Mary Clement. "Ve asla da olmamıştır."
    </div>

    <div>
      Rahibe Camile'nin odasına adım atar atmaz çamaşır suyunun ve Murphy's zeytinyağlı sabunlarının kokusunu aldı Maura. Rahibe Ursula'nınki gibi bu odanın da avluya bakan bölümlü pencereleri ve aynı şekilde alçak, tahta kirişli tavanı vardı. Ama Ursula'nın odasına girildiğinde yaşayan bir yer olduğunu hissetmenize rağmen Camile'nin odası baştan aşağı kusursuz bir şekilde temizlenmiş ve hatta sanki sterilize edilmişti. Beyaz badanalı duvarlarda yatağın karşısına asılmış haç dışında başka hiçbir şey yoktu. Camille uyandığında gördüğü ilk şey bu haçtı herhalde. Tanrı'ya odaklanmış bir şekilde yaşadığının bir sembolü. Burası bir tövbekarın odasıydı.
    </div>

    <div>
      Maura yere göz gezdirirken aşırı sert bir biçimde silinmekten kaynaklanan izlere rastladı. Dizlerinin üzerine çökmüş, elindeki çelik tel yumağıyla bir şeyleri temizlemeye hatta kazımaya çalışan kırılgan genç Camille'i getirdi gözünün önüne. Ama neyi? Camille neyi temizlemeye çalışıyordu bu kadar hırsla? Yaklaşık bir asırdır yerde duran lekeleri mi yoksa ondan önce bu odada yaşayan kadına ait izleri mi?
    </div>

    <div>
      "Aman Tanrım!" dedi Rizzoli. "Temizlik imandan geliyorsa, burada bir azize yaşamış o zaman."
    </div>

    <div>
      Maura üzerinde İrlandalı Azize Brigid: Bir biografi yazan bir kitabın açık durduğu pencere kenarındaki çalışma masasının yanına gitti. Bu antika çalışma masasında kitap okurken ve pencereden süzülen ışık huzmeleri narin yüz hatlarında oynaşırken hayal etti Camille'i.
    </div>

    <div>
      Acaba sıcak yaz günlerinde beyaz başörtüsünü çıkartıp kırpık sarı saçlarını hafif esen rüzgâra bırakarak öylece oturduğu olur muydu?
    </div>

    <div>
      "Burada kan var," dedi Frost.
    </div>

    <div>
      Maura arkasına döndü ve Frost'un yatağın kenarında dikilip buruşturulmuş çarşaflara baktığını gördü.
    </div>

    <div>
      Rizzoli yatak örtüsünü kaldırıp alttaki çarşafın üzerindeki duru kırmızı lekeleri açığa çıkarttı.
    </div>

    <div>
      "Adet kanaması," dedi Maura. Frost kıpkırmızı kesilip arkasına döndü. Bir kadının vücut salgılarından bahsedildiğinde nedense evli erkeklerin dahi midesi bulanabiliyordu."
    </div>

    <div>
      Zilin çalmasıyla Maura bakışlarını yeniden pencereye doğru çevirdi.
    </div>

    <div>
      Ana kapıyı açmak üzere bir rahibe çıktı binadan. Sarı yağmurluk giymiş dört ziyaretçi avluya girdi.
    </div>

    <div>
      "Olay Yeri İnceleme Birimi geldi," dedi Maura.
    </div>

    <div>
      "Aşağı inip onları karşılayayım," dedikten sonra odayı terketti Frost.
    </div>

    <div>
      Kar hâlâ camlara vura vura yağıyor, cama kümelenen karlar dışarıdaki görüntüyü çarpıtıyordu. Maura Olay Yeri İnceleme Birimi'ni karşılamak için binadan çıkan Frost'a baktı.
    </div>

    <div>
      Manastırın kutsallığını bozan genç istilacılar. Duvarın arka tarafında başkaları da bu kutsallığı bozmak için aportta bekliyordu. Bir TV kuruluşunun haber aracının kapının önünden geçtiğini gördü. Kameralar hiç şüphesiz kayıt halindeydi. Nasıl olmuştu da bu kadar kısa zamanda varabilmişlerdi buraya? Ölümün kokusu bu kadar keskin miydi acaba?
    </div>

    <div>
      Dönüp Rizzoli'ye baktı. "Sen Katoliksin, değil mi Jane?"
    </div>

    <div>
      Camille'in dolabını karıştıran Rizzoli homurdandı. "Ben mi? Çoktan o işleri bıraktım."
    </div>

    <div>
      "Ne zamandan beri?"
    </div>

    <div>
      "Noel Baha'nın uydurma olduğuna inandığım günden beri. Bu babamın en çok öfkelendiği olayların başında gelir hâlâ ama kimse fikrimi değiştiremedi. Bugün ne renk cüppe giysem acaba? Siyah mı? Yoksa kahverengi mi? Neden kafası çalışan&nbsp;<span style="text-indent: 18.859844px;">bir kız rahibe olmak istesin ki?"</span>
    </div>

    <div>
      "İkinci Vatikan konsilinden beri rahibelerin hepsi cüppe giymiyor ki."
    </div>

    <div>
      "Ya evet, ama şu bekaret meselesi hâlâ değişmedi. Hayatının geri kalanında hiç kimseyle yatmayacağını bir düşünsene."
    </div>

    <div>
      "Aslında emin değilim," dedi Maura. "Erkekleri hiç düşünmeme fikri hiç de fena değil."
    </div>

    <div>
      "Bunun mümkün olabileceğini sanmıyorum." Dolabın kapısını kapattı ve gözleriyle yavaşça odayı taradı Rizzoli. Bir şey arıyormuş gibiydi, ama ne?
    </div>

    <div>
      Maura tahmin etmeye çalıştı. Camille'in kişiliğiyle ilgili ipucu verebilecek bir şey mi? Genç ve ani ölümünü açıklayan bir şeyler mi? Ama Maura'nın görebildiği kadarıyla bu odada hiçbir ipucu yoktu. Her taraf adeta kazınırcasına temizlenmiş, içinde oturan kişiden tek bir iz dahi bırakmamıştı. Belki de aslında bu titiziliği Camille'in kişiliğiyle ilgili tek ipucuydu. Sürekli bir şeyleri temizlemeye çalışan genç bir kadın. Kirleri ve işlediği günahları temizlemeye çalışan.
    </div>

    <div>
      Rizzoli yatağın etrafında dolaşıp yere çömeldi ve yatağın altını kontrol etmek için dizlerinin üzerine oturdu. "Yüce İsa, burası o kadar temiz ki, bal dök yala."
    </div>

    <div>
      Rüzgar pencereleri sarstı ve yağan kar ve buz cama gürültü çıkartarak vurdu. Maura dönüp Frost ve şapel tarafına geçen olay yeri inceleme ekibine baktı. Araştırmacılardan biri dengesini bulmak için kollarını açarak taşların üzerinde&nbsp;<span style="text-indent: 18.859844px;">patinaj yapmaya başladı. Bugün hepimiz ayakta kalmaya çalışıyoruz, diye düşündü Maura. Baştan çıkarıcı şeylerin cazibesine karşı savaşmak da bir bakıma yerçekimine karşı savaşmak gibiydi herhalde. Ve düştüğümüzde her zaman dumura uğrardık.</span>
    </div>

    <div>
      Ekip şapelin içine girdi.
    </div>

    <div>
      Şimdi herhalde ağızlarından buhar çıka çıka sessizce rahibe Ursula'nın kanlarına bakıyor olmalılar, diye düşündü Maura.
    </div>

    <div>
      Birden tam arkasında bir gümbürtü duydu.
    </div>

    <div>
      Döndü ve Rizzoli'yi. yanında sandalye yere devrilmiş vaziyette görünce birden telaşlandı. Başını dizlerinin arasına almıştı.
    </div>

    <div>
      "Jane." Maura onun yanına diz çöktü "Jane?"
    </div>

    <div>
      Rizzoli git der gibi elini salladı "Ben iyiyim, ben iyiyim... "
    </div>

    <div>
      "Ne oldu?"
    </div>

    <div>
      "Ben sadece...sanırım kalkarken hızlı hareket ettim. Biraz başım döndü."
    </div>

    <div>
      Rizzoli dikleşmeye çalıştı, ama bunu başaramayınca başını dizlerinin arasına soktu yine.
    </div>

    <div>
      "Uzanman lazım."
    </div>

    <div>
      "Uzanmak istemiyorum. Lütfen bana kendimi toparlamam için bir iki dakika ver."
    </div>

    <div>
      Maura Rizzoli'nin şapelde hiç de iyi görünmediğini hatırladı. Yüzü çok&nbsp;<span style="text-indent: 18.859844px;">fazla solgun, dudakları mosmordu. Üşüdüğünü düşünmüştü Maura, ama şu anda&nbsp;</span><span style="text-indent: 18.859844px;">içinde bulundukları oda sıcak olmasına rağmen Rizzoli'nin bu görüntüsü değişmemişti.</span>
    </div>

    <div>
      "Bu sabah kahvaltı yaptın mı?"
    </div>

    <div>
      "Şey... "
    </div>

    <div>
      "Hatırlamıyor musun?"
    </div>

    <div>
      "Ya, evet bir şeyler yedim."
    </div>

    <div>
      "Nasıl yani? Ne yedin?"
    </div>

    <div>
      "Bir tost yedim tamam mı?" Rizzoli Maura'nın uzattığı eli geri çekerek yardımını reddetti. İşte bu huyu yüzünden bazen onunla çalışmak bir işkence haline dönüşebiliyordu.
    </div>

    <div>
      "Sanırım grip olacağım."
    </div>

    <div>
      "Başka bir şeyin yok eminsin değil mi?"
    </div>

    <div>
      Rizzoli saçlarını arkaya atıp yavaşça doğruldu. "Evet eminim. Bir de sabah o kadar çok kahve içtim ki ondan da olabilir."
    </div>

    <div>
      "Ne kadar içtin?"
    </div>

    <div>
      "Üç, belki de dört fincan."
    </div>

    <div>
      "Biraz abarttığını düşünmüyor musun?"
    </div>

    <div>
      "Kafeine ihtiyacım vardı. Ama şimdi midem nasıl kazınıyor bir bilsen.
    </div>

    <div>
      Kusacak gibi oldum."
    </div>

    <div>
      "Haydi, gel seni tuvalete götüreyim."
    </div>

    <div>
      "Hayır," diyerek elini salladı yine Rizzoli. "Kendi başıma halledebilirim tamam mı?" Yavaşça ayaklan üzerinde doğruldu ve sağlam durup duramayacağından emin olmak için bir süre kımıldamadı. Sonra omuzlarını dikleştirdi ve eski havası olmasa da kasıla kasıla odadan dışarı çıktı. Kapının zil sesini duyunca Maura yeniden avluya çevirdi kendini. Yine yaşlı rahibenin binadan çıkıp aceleyle parke&nbsp;<span style="text-indent: 18.859844px;">taşlarından koşusunu ve kapıya cevap verişini izledi. Bu yeni ziyaretçinin geliş nedenini açıklamasına gerek yoktu. Rahibe sorgusuz sualsiz açtı kapıyı. Uzun siyah bir pardesü giymiş adanı avluya girdi ve elini rahibenin omuzuna koydu.</span>
    </div>

    <div>
      Bu insana güvende olduğunu hissettiren samimi bir hareketti. İkisi birlikte binaya doğru yürümeye başladılar. Adam bir yandan çok yavaş yürüyen romatizmalı rahibeye ayak uydurmaya çalışırken bir yandan da başını rahibenin başına yaslamış, kendisine anlatılanların tek kelimesini dahi kaçırmamaya gayret ediyordu.
    </div>

    <div>
      Avluyu yarıladıklarında, sanki Maura'nın onları gözetlediğini sezmiş gibi birden durup kafasını yukarı kaldırdı. Gözgöze gelip çok kısa bir süre bakıştılar. Adamın cılız ve dikkat çekici suratına, rüzgârda dalgalanan siyah saçlarına baktı Maura. Ve sonra birden bir şey dikkatini çekti. Siyah pardesüsünün kalkık yakalarından gözüken bir beyazlık.
    </div>

    <div>
      Bir rahip.
    </div>

    <div>
      Bayan Otis Peder Brophy'nin yolda olduğunu söylediğinde Maura gözünün önünde oldukça yaşlı, beyaz saçlı birini cani andırmıştı. Ama şu anda kendisine bakan adam en fazla kırk yaşındaydı.
    </div>

    <div>
      O ve rahibe binaya doğru ilerlediklerinde Maura'nın görüş alanından çıktılar.
    </div>

    <div>
      Avlu yine terkedilmiş gibiydi, ama yağan kar sağolsun tüm giren çıkanın kayıtlarını muntazaman tutmuştu. Adli tıbbın nakliye aracı sedyeleriyle birlikte az sonra manastıra geldiklerinde yerdeki ayak izlerine yenilerini ekleyeceklerdi.
    </div>

    <div>
      Derin bir nefes aldı. O soğuk şapele geri dönme fikri Maura'yı korkutmuştu.
    </div>

    <div>
      Odadan çıktı ve ekibini beklemek üzere aşağı indi.
    </div>
  </div>
</body>
</html>
