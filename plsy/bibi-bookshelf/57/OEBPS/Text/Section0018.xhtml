<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON SEKİZ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      JANE RIZZOLI akşamüstü alışveriş merkezinden çıkıp alacakaranlıkta yola koyuldu.
    </div>

    <div>
      Öfkeden kuduruyordu. Hediyelerini, ambalaj kağıtlarını, rengârenk kurdeleleri arka koltuğa yerleştirmişti. Artık Noel'i filan düşündüğü yoktu. Çıplak ayaklarıyla karın üzerinde yürüyen o genç kızdı artık. Sadece ve sadece o derin ızdırabını gizlemek için buz gibi soğuğa katlanabilen kızdı. Ama hayatta hiçbir şey kızın gizliden gizliye çektiği bu azaba denk düşemezdi. Ne kadar dua ederse etsin, kendini ne kadar çok kırbaçlarsa kırbaçlasın içindeki acı feryatları susturması imkânsızdı.
    </div>

    <div>
      Granit sütunları geçip Camille'in ebeveynlerinin oturduğu evin önüne geldiğinde saat beşti. Uzun süre araba kullanmaktan omuzlan ağrıyordu. Arabadan atlayıp güzelim deniz havasını derin derin içine çekti. Merdivenlerden çıkıp zile bastı.
    </div>

    <div>
      Esmer hizmetçi açtı kapıyı. "Üzgünüm dedektif ama Bayan Maginnes evde yok. Sizi bekliyor muydu?"
    </div>

    <div>
      "Hayır. Ne zaman gelir?"
    </div>

    <div>
      Oğlanlarla birlikte alışverişe çıktılar. Akşam yemeği için eve dönmesi lazım. Bir saat kadar sonra sanırım."
    </div>

    <div>
      "Peki o zaman burada beklerim."
    </div>

    <div>
      "Şey... "
    </div>

    <div>
      "Bay Maginnes'in yanında bekler, ona arkadaşlık ederim eğer sizin için de mümkünse."
    </div>

    <div>
      Maria istemeye istemeye Rizzoli'yi eve buyur etti.
    </div>

    <div>
      İnsanları kapıdan çevirmeye alışmış bu kadının kanun adamlarına hayır demesi o kadar da kolay değildi tabii.
    </div>

    <div>
      Rizzoli, Maria'nın eşlik etmesine gerek duymadan duvarlarında deniz konulu tabloların olduğu, yerleri cilalı koridorlardan geçip Deniz Odası'na girdi.
    </div>

    <div>
      Beyaz köpüklü kocaman dalgalarıyla Nantucket Sound'un insanın içini sıkan bir manzarası vardı. Randall Maginnes hasta yatağının sağ tarafına doğru yaslanmış, fırtınayı görebilmesi için yüzü pencere tarafına döndürülmüştü. Girdap filmine en önden bir koltuk.
    </div>

    <div>
      Yatağın kenarında oturan özel hemşiresi ziyaretçiyi görür görmez ayağa kalkıp "Merhaba, buyrun?" dedi.
    </div>

    <div>
      "Ben Boston Polis Departmanından Dedektif Rizzoli. Bayan Maginnes'in eve gelmesini bekliyorum. Bu arada Bay Maginnes de nasıl bir yoklayayım dedim." "Durumunda bir değişiklik yok."
    </div>

    <div>
      "Felç geçirdikten sonra bir gelişme oldu mu vücudunda?"
    </div>

    <div>
      "Aylardan beri fizyoterapide ama hasar büyük."
    </div>

    <div>
      "Kalıcı mı peki?"
    </div>

    <div>
      Hemşire hastasına bir bakış attıktan sonra Rizzoli'ye dışarı çıkalım anlamında bir işaret yaptı.
    </div>

    <div>
      Koridora çıktıklarında Rizzoli'ye "Onunla ilgili konuşurken bizi duymasını <span style="text-indent: 18.859844px;">istemiyorum. Her şeyi anladığını biliyorum çünkü."</span>
    </div>

    <div>
      "Nasıl biliyorsunuz?"
    </div>

    <div>
      "Bana bakışlarından anlıyorum. Olan bitene verdiği tepkilerden. Konuşamasa da kafası çalışıyor. Bu öğlen ona La Boheme operasının CD'sini çaldığımda ağlamaya başladı."
    </div>

    <div>
      "Belki müzik yüzünden değildir. Belki haline üzülüyordun"
    </div>

    <div>
      "Haline üzülmesi çok normal. Sekiz ay geçti ama hâlâ en ufak bir iyileşme yok. Aslında her şey açık. Büyük ihtimalle artık yürüyemeyecek. Bir tarafı hep felçli kalacak. Doğru söylemek gerekirse..." umutsuzca başını salladı. "Çok ağır bir felç geçirmiş."
    </div>

    <div>
      Rizzoli Deniz Odasına doğru döndü. "Eğer bir kahve molası filan vermek isterseniz biraz kalabilirim yanında."
    </div>

    <div>
      "Gerçekten mi?"
    </div>

    <div>
      "Evet. Ama özel bir bakıma ihtiyaç duyarsa sizi çağırırım."
    </div>

    <div>
      "Evet tabii. Sadece konuşun onunla. Hoşuna gider."
    </div>

    <div>
      "Tamam. Konuşurum."
    </div>

    <div>
      Rizzoli Deniz Odasına geri dönüp yatağın kenarına bir sandalye çekti.
    </div>

    <div>
      Randall Maginnes'in gözlerinin içine bakabileceği bir pozisyonda oturdu. Onun kendisinden gözlerini kaçıramayacağı bir pozisyonda.
    </div>

    <div>
      "Selam Randall," dedi "Hatırladın mı beni? Dedektif Rizzoli. Kızının cinayetini soruşturan polis. Camille'in öldüğünü biliyorsun değil mi?"
    </div>

    <div>
      Gri gözlerinde hafif bir hüzün belirtisi gördü. Bir itiraf. Yas tuttuğunun bir göstergesi.
    </div>

    <div>
      "Camille çok güzel bir kızdı. Bunu biliyordun öyle değil mi? Nasıl bilmezsin ki? Her gün bu evde onu izliyordun.
    </div>

    <div>
      Büyüdüğünü, serpildiğinı, artık genç bir kadın olmaya başladığını görüyordun." Rizzoli durdu. "Ve tabii hayatının karardığını da."
    </div>

    <div>
      Hâlâ gözleriyle Rizzoli'yi izliyordu Randall. Söylediklerinin hepsini dikkatle hafızasına kazıyarak.
    </div>

    <div>
      "Onu ne zaman becermeye başladın Randall?"
    </div>

    <div>
      Nantucket Sound'dan gelen dalgalar camlara vurmaya başlamıştı. Karanlık denizde birer parlak nokta halinde kabaran beyaz köpükler çok net bir şekilde seçebiliyordu.
    </div>

    <div>
      Randall Maginnes artık Rizzoli'ye bakmıyordu. Çaresiz bir şekilde gözlerini ondan kaçırarak aşağı doğru kaydırmıştı.
    </div>

    <div>
      "Annesi intihar ettiğinde Camille sadece sekiz yaşındaydı. Ve birden <span style="text-indent: 18.859844px;">babasıyla tek başına kalmıştı. Sana ihtiyacı vardı. Sana güveniyordu. Ama sen ne</span> <span style="text-indent: 18.859844px;">yaptın?"</span>
    </div>

    <div>
      Rizzoli iğreniyormuş gibi kafasını salladı. "Çok hassas bir kız olduğunu biliyordun. Neden çıkıp karın üzerinde çıplak ayakla dolaştığını biliyordun. Senden ve yaptıklarından kaçıyordu."
    </div>

    <div>
      Rizzoli iyice yaklaştı Randall'a. Sondasına bir kulak pamuğu batırıp çıkartacak kadar yaklaştı.
    </div>

    <div>
      "Manastırdan bir süreliğine eve geldiğinde büyük ihtimalle ona dokunmayacağını düşünmüştü. Bir kereliğine onu rahat bırakacağını. Ev cenaze için gelen ziyaretçilerle doluydu ama bu seni durdurmadı değil mi? Durdurdu mu yoksa?"
    </div>

    <div>
      Randall hâlâ gözlerini Rizzoli'den kaçırmaya devam ediyor, sürekli aşağıya bakıyordu. Rizzoli yatağın kenarına çömeldi. Gözlerini nereye döndürürse döndürsün Rizzoli'yi görecek kadar yaklaştırdı yüzünü Randall'a.
    </div>

    <div>
      "O senin bebeğindi Randall," dedi. "Bunu kanıtlamak için senden DNA örneği almamıza bile gerek kalmadı. Bebeğin DNA'sının neredeyse annesiyle aynı olduğunu sapladık. Ensest bir ilişkinin ürünüydü. Hamile olduğunu biliyor muydun? Kendi kızının sonunu hazırladığını biliyor muydun?"
    </div>

    <div>
      Rizzoli doğrulup sandalyeye oturarak sürekli adama bakmaya başladı.
    </div>

    <div>
      Sessizlikte nefes alıp verişinin hızlandığını duyabiliyordu. Oradan aceleyle sıvışıp gitmek isteyen ama bunu başaramayan gözü dönmüş adam şimdi soluk soluğa kalmıştı.
    </div>

    <div>
      "Biliyor musun Randall, ben Tanrı'ya inanmam. Ama sana bakınca acaba yanılıyor muyum diye düşünüyorum. Baksana şu haline, martta kızını beceriyorsun, nisanda felç oluyorsun. Bir daha kımıldayamayacaksın biliyor musun? Konuşamayacaksın da. Ölü bir vücutta bir beyinden ibaretsin sen Randall. Bu ilahi adalet değil de nedir sence?"
    </div>

    <div>
      Randall artık işe yaramayan eklem yerlerini kımıldatmaya çalışarak hafif iniltiler çıkartıyordu.
    </div>

    <div>
      Rizzoli öne doğru eğilip kulağına fısıldadı. "Vücudundan gelen o pis kokuyu alıyor musun? Sen burada yatıp sondana işerken karın Lauren sence ne yapıyor? Bence çok iyi vakit geçiriyordur. Büyük ihtimalle kendine bir sevgili bulmuştur.
    </div>

    <div>
      Bir şey söyleyeceğim. Cehenneme gitmek için ölmene gerek yok senin. Bunu iyi düşün bence."
    </div>

    <div>
      Rizzoli zevkle içini çekip ayağa kalktı. "Sana çok güzel bir hayat geçirmeni dilerim Randall," deyip odadan dışarı çıktı.
    </div>

    <div>
      Ön kapıya geldiğinde Maria'nın ona seslendiğini duydu. "Gidiyor musunuz dedektif?"
    </div>

    <div>
      "Evet. Bayan Maginnes'i beklememeye karar verdim."
    </div>

    <div>
      "Ona ne söyleyeyim?"
    </div>

    <div>
      "Sadece uğradığımı." Rizzoli arkasına, Deniz Odası'na doğru baktı. "Ah bir de şunu söyleyin."
    </div>

    <div>
      "Evet?"
    </div>

    <div>
      "Bence Randall, Camille'i çok özlüyor. Sürekli görebileceği yere bir fotoğrafını koysanıza." Gitmek için kapıdan çıkarken gülümsedi. "Bence bu çok hoşuna gidecektir."
    </div>

    <div>
      Oturma odasındaki Noel ağacının ışıklan yanıp yanıp sönüyordu.
    </div>

    <div>
      Garajın kapısı yavaş yavaş açılırken Maura Victor'un kiralık arabasının içeriye sağa park edilmiş olduğunu gördü. Sanki ev alındığından beri yeri hep orasıymış ve sanki bu ev ona da aitmiş gibi. İçeri girip motoru durdurarak kontakt anahtarını sertçe çıkarttı yerinden. Kapının arkasından kapanmasını beklerken aynı zamanda biraz sonra yapacağı konuşma için biraz sakinleştirmeye <span style="text-indent: 18.859844px;">çalıştı kendini.</span>
    </div>

    <div>
      Evrak çantasını kapıp arabadan dışarı çıktı.
    </div>

    <div>
      Eve girdikten sonra ağır ağır mantosunu astı, el çantasını yerine koydu.
    </div>

    <div>
      Elinde evrak çantası mutfağa doğru ilerledi.
    </div>

    <div>
      Victor kokteyl karıştırma kabına buz koyuyordu. Maura'ya bakıp gülümsedi. "Merhaba. Sana o en sevdiğin karışımdan hazırlıyorum. Akşam yemeğimiz fırında. Sana bir erkeğin evde ne kadar yararlı işler görebileceğini kanıtlamaya çalışıyorum."
    </div>

    <div>
      Kabı sallayıp içindeki sıvıyı bir martini bardağına boşaltmasını seyretti Maura. Victor bardağı ona doğru uzattı.
    </div>

    <div>
      "Evin ağır işçisi için," deyip sertçe dudaklarından öptü.
    </div>

    <div>
      Hiç karşılık vermeden durdu Maura.
    </div>

    <div>
      Victor yavaşça geri çekilip yüzüne baktı Maura'nın. "Neler oluyor?"
    </div>

    <div>
      Maura bardağını tezgâhın üzerine koydu. "Benimle dürüst olma zamanın gelmedi mi?"
    </div>

    <div>
      "Sana karşı dürüst olmadığımı mı düşünüyorsun?"
    </div>

    <div>
      "Bilemiyorum."
    </div>

    <div>
      "Eğer üç sene önce de bir şeyler yolunda gitmediğinde böyle açık açık konuşsaydık, yanlışlarımızı..."
    </div>

    <div>
      "O zamanlar artık geride kaldı. Ben şimdiki zamandan söz ediyorum. Benimle şimdi dürüstçe konuşacak mısın?"
    </div>

    <div>
      Victor afallamış gibiydi. Güldü. "Bu sefer ne yaptım? Ne için özür dilemem gerekiyor? Bak sen mutlu olacaksan memnuniyetle özür dilerim. Tanrım halime bak. Yapmadığım şeyler için özür mü dileyeceğim şimdi ben?"
    </div>

    <div>
      "Senden özür filan beklediğim yok Victor." Maura evrak çantasına uzanıp Gabriel Dean'den aldığı dosyayı ona uzattı. "Bununla ilgili bana bir şeyler söylemeni istiyorum."
    </div>

    <div>
      "Nedir bu?"
    </div>

    <div>
      "Interpol aracılığıyla gelen bir polis dosyası. Geçen sene Hindistan'da gerçekleşen bir toplu katliamla ilgili. Haydarabad'ın dışında küçük bir köyde.
    </div>

    <div>
      Victor dosyayı açıp ilk fotoğrafa baktığında yüzünü buruşturdu. Tek bir kelime etmeden sırayla diğer fotoğraflara baktı.
    </div>

    <div>
      "Victor?"
    </div>

    <div>
      Dosyayı kapatıp Maura'ya baktı. "Bununla ilgili sana ne söylememi bekliyorsun?"
    </div>

    <div>
      "Katliamı biliyordun öyle değil mü?"
    </div>

    <div>
      "Tabii ki biliyordum. Orada One Earth'e ait bir klinik vardı. İki gönüllü hemşiremizi kaybettik."
    </div>

    <div>
      "Ama bana söylemedin."
    </div>

    <div>
      "Bir sene önce olmuş bir şeyi sana niye söyleyecektim ki?"
    </div>

    <div>
      "Çünkü soruşturmamızla ilgisi var da ondan. Graystones manastırında saldırıya uğrayan rahibelerden biri sizin One Earth'ün kliniğinde çalışıyormuş.
    </div>

    <div>
      Bunu biliyordun öyle değil mi?"
    </div>

    <div>
      "Sen One Earth için çalışan gönüllülerin sayısını biliyor musun? Seksenden fazla ülkede binlerce tıbbi personelimiz var."
    </div>

    <div>
      "Bana söyler misin Victor, One Earth için çalışan Rahibe Ursula'yı tanıyor muydun? Tanımıyor muydun?"
    </div>

    <div>
      Victor dönüp tezgâha dayanarak bir süre durdu. Pencereden karanlığa baktı uzun uzun.
    </div>

    <div>
      "İlginç," dedi Maura. "Biz boşandıktan sonra senden hiç haber alamadım. Hiç ama hiç."
    </div>

    <div>
      "Beni aramak için çaba göstermediğini özellikle üzerine basa basa söylemem mi lazım illaki?
    </div>

    <div>
      "Tek bir mektup yazmadın. Bir telefon etmedin. Neler yaptığını ancak People dergisinden öğrenebiliyordum. Victor Banks, insani yardım hareketi azizi."
    </div>

    <div>
      "Aziz gibi görülmeyi ben istemedim Maura. Her seferinde yüzüme vurman gerekmiyor."
    </div>

    <div>
      "Ve bir gün nedense birden beni görmek için yanıp tutuşarak Boston'a geliveriyorsun. Tam da bu cinayetin soruşturmasında yer almaya başladığım zamanlarda."
    </div>

    <div>
      Victor dönüp Maura'ya baktı. "Seni görmek istediğime inanmıyor musun yoksa?" "Üç yıl bekledin Victor."
    </div>

    <div>
      "Evet. Uç yıl uzun bir süre."
    </div>

    <div>
      "Neden şimdi geldin?
    </div>

    <div>
      Victor biraz anlayış beklermiş gibi Maura'nın gözlerini aradı. "Seni özlemiştim Maura. Gerçekten de çok özlemiştim."
    </div>

    <div>
      "Ama buraya gelmenin esas nedeni bu değil. Öyle değil mi?"
    </div>

    <div>
      Uzun bir sessizlik oldu. "Evet. Değil."
    </div>

    <div>
      Maura birden öfkelenerek mutfaktaki sandalyelerden birine çöküp o lanetli fotoğrafın bulunduğu dosyaya baktı. "O zaman neden geldin?"
    </div>

    <div>
      "Bir otel odasında giyinirken TV'de manastırdaki cinayetle ilgili haberleri vermeye başladı. Orada seni gördüm. Cinayet mahallinde."
    </div>

    <div>
      "Sekreterime ondan sonra mesaj bıraktın değil mi? O akşamüstü."
    </div>

    <div>
      Evet anlamında başını salladı Victor. "Tanrım. Üzerindeki o siyah mantoyla TV ekranında bir yıldız gibi parlıyordun. Senin ne kadar güzel bir kadın olduğunu unutmuştum."
    </div>

    <div>
      "Ama beni bunun için aramadın değil mi? Asıl ilgilendiğin cinayetti. Aradın, çünkü ben bu cinayetin adli tabibiyim."
    </div>

    <div>
      Victor cevap vermedi.
    </div>

    <div>
      "Kurbanlardan birinin One Earth'de çalıştığını biliyordun. Polisin ve benim neler bildiğimizi öğrenmek istedin."
    </div>

    <div>
      Hâlâ cevap gelmemişti Victor'dan.
    </div>

    <div>
      "Neden bana sormadın ki doğrudan? Ne saklamaya çalışıyorsun ki?"
    </div>

    <div>
      Birden dikleşip Maura'ya baktı Victor. "Her sene kaç kişinin hayatının kurtarıyoruz biz bir fikrin var mı?"
    </div>

    <div>
      "Soruma cevap vermedin."
    </div>

    <div>
      "Kliniklerimizde kaç çocuğu iyileştirdiğimizi, kaç hamile kadına bebek bakımı dersleri verdiğimizi biliyor musun? Bize muhtaçlar çünkü başka alternatifleri yok, ve One Earth de yardımseverlerin bağışlarıyla ayakta kalabiliyor. Prestijimizin kesinlikle ama kesinlikle sarsılmaması lazım. Basma sızabilecek en ufak bir dedikoduda bağışlarımızın hepsi kül olur gider."
    </div>

    <div>
      "Bu söylediklerinin soruşturmayla ne ilgisi var?"
    </div>

    <div>
      "Yirmi yılımı harcadım ben One Earth için. Sıfırdan buralara getirdim. Ama kendim için mi? Hayır. Onlar için. Kimsenin umurunda olmayan insanlar için.
    </div>

    <div>
      Çünkü benim için önemli olan onlar. Bu yüzden de fonlarımızm tehlikeye girmesine asla izin vermem."
    </div>

    <div>
      Para işte diye düşündü Maura. Her şey para için.
    </div>

    <div>
      Maura dikkatle Victor'a baktı. "Sizin şu bağışçı kurum."
    </div>

    <div>
      "Ne?"
    </div>

    <div>
      "Bana bahsetmiştin. Geçen sene bir kurumdan çok yüksek miktarda bağış almışsınız."
    </div>

    <div>
      "Bize bağış yapan bir sürü..."
    </div>

    <div>
      "O şirket Octagon Chemicals mıydı?"
    </div>

    <div>
      Victor'un donakalmasından cevabın evet olduğunu anlamıştı. Bunu inkâr etmeye hazırlanıyormuş gibi birden içine derin bir nefes çektiğini duydu Maura. Ama arkasından tek bir kelime söylemeden nefesini yine hızla dışarı vermişti. Artık inkâr etmenin anlamsız olacağım anlamıştı çünkü, "Bunun teyidini almak zor değil." dedi Maura. "Neden bana sadece gerçeği söylemiyorsun ki?"
    </div>

    <div>
      Victor başını eğip yere baktı. Bezmiş bir şekilde başım salladı. "Octagon en büyük bağışçılarımızdan biri."
    </div>

    <div>
      "Peki senden beklentileri nedir? Bu bağış karşılığında ne bekliyorlar senden?
    </div>

    <div>
      "Neden illaki bir şey beklediklerini düşünüyorsun? Her şey gün gibi ortada.
    </div>

    <div>
      Neden bir sürü ülkede kabul görüyoruz sence? Neden herkes bizi seviyor? Çünkü insanlar bize güveniyor. Din propagandası yapmıyoruz. Politikacılar gibi aylak aylak dolaşmıyoruz. Sadece yardım için oradayız. Sonuçta önemli olan da bu değil mi? Hayatları kurtarmak."
    </div>

    <div>
      "Peki ya Rahibe Ursula'nın hayatı? O da önemli mi senin için?"
    </div>

    <div>
      "Tabii ki önemli!"
    </div>

    <div>
      "Şu anda yaşam desteğine bağlı. Son bir beyin taramasından sonra belki de fişini çekecekler. Onun ölmesini kim istedi Victor?"
    </div>

    <div>
      "Ben nereden bilebilirim ki?"
    </div>

    <div>
      "Bence o kadar çok şey biliyorsun ki ve de bana söylemediğin o kadar çok şey var ki. Kurbanlardan birinin senin için çalıştığını biliyordun ama."
    </div>

    <div>
      "Bunun konuyla ilgisi olduğunu sanmıyorum."
    </div>

    <div>
      "Bırak da buna ben karar vereyim."
    </div>

    <div>
      "Diğer rahibeye konsantre olduğunuzu söylemiştin. Genç olana. Bahsettiğiniz tek kurban oydu. Ben de bunun üzerine bu saldırının Rahibe Ursula'yla ilgili olmadığını düşündüm."
    </div>

    <div>
      "Benden bilgi sakladın."
    </div>

    <div>
      "Kahrolası polisler gibi konuşmaya başladın. Şimdi sen kimliğini gösterip kelepçe de takarsın bana."
    </div>

    <div>
      "Polisin buna karışmamasına çalışıyorum şu anda. Sana bir açıklama fırsatı veriyorum."
    </div>

    <div>
      "Zahmet etme. Sen zaten kesin hükmünü vermişsin zaten."
    </div>

    <div>
      "Ve gerçekten sen de suçlu biri gibi davranıyorsun."
    </div>

    <div>
      Bir süre hiçbir şey söylemeden ayakta durdu Victor. Bir eliyle de granit mutfak tezgâhının kenarını kavramıştı. Sadece mutfak saatinin tıkırtısı duyuluyordu. Maura birden Victor'un bıçak setine ne kadar yakın olduğunu fark etti. Hepsi mükemmel bir şekilde bilenmiş, kullanılmaya hazır durumda sekiz
    </div>

    <div>
      Wusthof chef bıçağı. Şimdiye dek hiç bu kadar korkmamıştı Victor'dan. Ama şu anda bu bıçaklara çok yakın duran o adam Maura'nın hiç tanımadığı, tamsa bile hiç onaylamadığı bir adamdı.
    </div>

    <div>
      "Artık gitsen iyi olur," dedi Maura yavaşça.
    </div>

    <div>
      Victor yüzünü ona döndürdü. "Ne yapacaksın?"
    </div>

    <div>
      "Git artık Victor."
    </div>

    <div>
      Bir an için hiç kımıldamadı Victor. Maura kalbi son hızla atarken gözlerini dikip ona baktı. Vücudunun tüm kasları müthiş bir şekilde gerilmişti. Victor'un ellerine bakıp bir sonraki hamlesi ne olacak acaba diye düşünüyordu. Yok hayır. Bana zarar vermez. Bana zarar verebileceğine inanmıyorum.
    </div>

    <div>
      Ve aynı zamanda ellerinin bu kadar güçlü olması içine bir korku düşürmüştü de. Acaba bu eller eline bir balta alıp bir kadının kafatasını kırabilir mi diye geçirdi aklından.
    </div>

    <div>
      "Seni seviyorum Maura," dedi Victor. "Ama ikimizden çok daha önemli şeyler var. Bir şey yapmadan önce neleri mahvedebileceğim de düşün bir. Kaç masum insanı incitebileceğini düşün."
    </div>

    <div>
      Victor ona doğru ilerlediğinde birden yerinden fırlayıverdi Maura. Ama
    </div>

    <div>
      Victor durmadı. Yanından geçip mutfaktan çıktı. Maura holden gelen ayak seslerini dinledi. Sonra da ön kapının şiddetle kapanışını.
    </div>

    <div>
      Birden kalkıp oturma odasına gitti. Pencereden arabasını garajdan çıkarttığını gördü. Ön kapıya gitti ve kilidi çevirdi. Sonra da garaja çıkan kapıyı kilitledi. Böylece Victor artık bu eve giremeyecekti.
    </div>

    <div>
      Mutfağa dönüp arka kapıyı da kilitledi. Zinciri takarken elleri titriyordu.
    </div>

    <div>
      Dönüp havası hâlâ buram buram tehdit ve tehlike kokan ve artık ona tamamen yabancı olan mutfağa baktı. Victor'un kendisi için hazırlamış olduğu buzları erimiş kokteyl hâlâ tezgâhın üzerinde duruyordu. Onu alıp sanki pis bir şeymiş gibi iğrenerek eviyeye döktü.
    </div>

    <div>
      Aslında kendini de kirlenmiş hissediyordu artık onunla seviştiği için.
    </div>

    <div>
      Doğruca banyoya gidip üzerindekileri hızla çıkartarak duşa girdi. Uzun bir süre tazzikli sıcak suyun altında durup Victor'un bıraktığı bütün pislikleri temizlemeye çalıştı vücudundan. Ama hatıraları temizlemek olanaksızdı. Gözlerini yumdu. Hâlâ Victor'un yüzünü görüyor, dokunuşlarını üzerinde hissedebiliyordu. Yatak odasına gidip çarşafı parçalarcasına çekti yataktan. Victor'un kokusu sinmiş çarşafı. Bir ıstırap verici hatıra daha. Yeni temiz çarşaflar serdi yatağa. Sevişmelerinden hiçbir iz taşımayan yeni temiz çarşaflar.
    </div>

    <div>
      Banyoda Victor'un kullanmış olduğu havluları da yenileriyle değiştirdi.
    </div>

    <div>
      Mutfağa geri döndü ve Victor'un dışarıdan ısmarlayıp soğumaması için fırına soktuğu yemeği, bir güvecin içindeki parmesanlı patlıcanı olduğu gibi çöpe attı.
    </div>

    <div>
      O akşam tek bir lokma koymadı ağzına. Sadece kendine bir kadeh kırmızı şarap doldurup oturma odasına gitti.
    </div>

    <div>
      Gazla çalışan şömineyi yaktı ve öylece oturup Noel ağacını seyretti.
    </div>

    <div>
      Mutlu Noeller diye geçirdi aklından. Bir insanın göğsünü tam ortasından ayırıp içindekileri teker teker çıkartabilirim. Bir akciğeri ince ince dilimleyebilirim. Mikroskoba bakıp kanser, tüberküloz ya da anfizem teşhisi koyabilirim. Ama bir insanın kalbinin içindeki sırlara bisturimle ulaşamam.
    </div>

    <div>
      Şarap anestezik etkisini yavaş yavaş göstermeye başlamış, git gide acısını hafifletiyordu. Şarabını bitirip yatağına gitti.
    </div>

    <div>
      Gece yarısı birdenbire uyandı. Rüzgâr o kadar şiddetli esiyordu ki, ev neredeyse yerinden sökülecek gibiydi. Gördüğü kâbus yüzünden soluğu kesilmiş, kalbi son sürat atıyordu.
    </div>

    <div>
      İncecik kuru dallar gibi istiflenmiş yanık bedenler. Korlarını insan çemberinin üzerine döken alevler. Ve gölgelerde kalmaya, alevlerden saklanmaya çalışan Maura. "Rüyalarımda bile bu görüntü peşimi bırakmıyor. Zihnimdeki Dante'nin cehennemiyle yaşıyorum."
    </div>

    <div>
      Hemen yanında, Victor'un bir zamanlar uyuduğu yastığa uzandı. Birden onu özlediğini anladı. Yokluğu Maura'ya bir anda o kadar büyük bir acı vermişti ki, içindeki boşluğu bastırmak için ellerini midesinin üzerine kavuşturdu.
    </div>

    <div>
      Ya yanılıyorsa? Ya Victor doğruyu söylediyse?
    </div>

    <div>
      Şafak sökerken sanki uyuşturulmuş gibi, yorgun bir şekilde yataktan çıktı. Kahvesini hazırlamak için mutfağa gitti ve yemek masasına oturup sabahın alacakaranlığını seyrede seyrede kahvesinden ağır ağır yudumlamaya başladı. Hâlâ aklı masanın üzerinde duran dosyadaydı.
    </div>

    <div>
      Dosyayı açtı ve kâbus görmesine neden olan fotoğraflara baktı yine. Yanmış vücutlar, kulübeler. Bir gecelik ani bir şiddet nöbeti sonucu bir sürü ölü diye düşündü. Nasıl bir öfke çeşidiydi ki bu? Hayvanları dahi telef etmişlerdi.
    </div>

    <div>
      Birbirine karışmış keçi ve insan vücutlarına baktı.
    </div>

    <div>
      Keçiler. Ama niye keçiler de katledilmişti ki?
    </div>

    <div>
      Bu anlamsız imha planına bu insanları neyin sevketmiş olabileceği üzerine düşünmeye başladı.
    </div>

    <div>
      Öldürülmüş hayvanlar.
    </div>

    <div>
      Bir sonraki fotoğraf One Earth'e ait kliniği gösteriyordu. Cüruf briketinden inşa edilmiş kliniğin yanmış dış cephesi. Kapı eşiğinin önüne yığılmış yanık bedenler. Ama o bu sefer ölülere değil, kliniğin oluklu tenekeden yapılmış ve ateşten etkilenmemiş çatısına odaklanmıştı. Daha önce hiç dikkatini çekmemişti kliniğin çatısı. Sanki çatıya, mahyalı metalin orasına burasına saçılmış koyu lekeler halinde kuru yapraklar düşmüş gibiydi. Detayları görebilmesi için fotoğrafın büyütülmesi lazımdı.
    </div>

    <div>
      Fotoğrafı alıp çalışma odasına gitti ve masa lambasının altına tuttu.
    </div>

    <div>
      Masasını biraz karıştırdıktan sonra büyüteci bulabildi. Parlak masa lambasının altında teneke çatıya odaklanarak resmi inceledi. Büyüteciyle kuru yapraklara ait her türlü detayı görebiliyordu artık. Kurumuş yapraklar sandığı siyah lekeler birden bambaşka bir sekile bürünmüşlerdi şimdi. Birden iliklerine kadar buz kesti. Büyüteci elinden bırakıp sandalyeye bıraktı kendini.
    </div>

    <div>
      Kuşlar. Bunlar ölü kuşlardı.
    </div>

    <div>
      Mutfağa dönüp Rizzoli'nin telefon numarasını çevirdi. Birkaç dakika sonra telaşla açtı Rizzoli telefonu.
    </div>

    <div>
      "Sana söylemem gereken bir şey var," dedi Maura.
    </div>

    <div>
      "Sabahın altı buçuğunda mı?"
    </div>

    <div>
      "Aslında dün Washington'a dönmeden önce ajan Dean'e söylemem lazımdı ama Victor'la konuşmadan bir şey söylemek istemedim."
    </div>

    <div>
      "Victor? Şu senin eski kocan mı?"
    </div>

    <div>
      "Evet."
    </div>

    <div>
      "Onun ne ilgisi var bizimle?"
    </div>

    <div>
      "Sanırım Hindistan'da o köyde neler olup bittiğim biliyor."
    </div>

    <div>
      "Böyle mi söyledi sana?"
    </div>

    <div>
      "Henüz bir şey söylemedi. Bu yüzden de sorgulamanız için onu size getirmek istiyorum."
    </div>
  </div>
</body>
</html>
