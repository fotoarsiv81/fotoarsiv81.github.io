<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>GİRİŞ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      <b>Andhra Pradesh</b>
    </div>

    <div>
      <b>Indien</b>
    </div>

    <div>
      <b><br /></b>
    </div>

    <div>
      <div>
        Şoför adamı bulundukları yerden daha fazla ileri götürmek istemedi.
      </div>

      <div>
        Bir mil kadar önce, metruk Octagon Kimyasalları Fabrikası'nı geçtikten sonra, asfalt artık yerini ollarla kaplanmış toprak bir yola bırakmıştı. Şoför çalılıkların arabasını çizebileceğini, son yağmurlardan sonra oluşan balçığın tekerleklerine bulaşabileceğini bahane ederek mızmızlanıyordu. Peki ne olacaktı şimdi? Geri kalan yolu yayan mı tepecekti yani? Howard Redfield iki saat boyunca şoförün neden yola girmek istemediğine dair saçma sapan bahanelerini dinledi. Kimse kolay kolay korktuğunu itiraf etmezdi zaten.
      </div>

      <div>
        Redfiel'ın başka seçeneği yoktu sonuçta. Yola yayan devam etmek zorundaydı.
      </div>

      <div>
        Bir şeyler söylemek için şoförün kulağına eğildi. Adamın teri leş gibi kokuyordu. Sürekli birbirine çarpıp sakırdayan boncuklarla dolu dikiz aynasından şoförün kapkara gözleriyle onu incelediğini gördü.
      </div>

      <div>
        "Beni burada bekleyeceksin değil mi?" diye sordu Redfield. "Tam burada beni bekle."
      </div>

      <div>
        "Ne kadar bekleyeceğim?"
      </div>

      <div>
        "Bir saat kadar. İşim biter bitmez geri döneceğim."
      </div>

      <div>
        "Size söyledim. Orada görecek bir şey yok. Artık orada kimsecikler yok."
      </div>

      <div>
        ''Sen burada beni bekle tamam mı? Bekle beni. Şehire döndüğümüzde sana ücretinin iki katını ödeyeceğim."
      </div>

      <div>
        Redfield sırt çantasını kapıp klimalı arabadan dışarı adım attığı anda korkunç bir nem denizinin içinde hissetti kendini. Kolejde okurken üç kuruş parayla sersefil Avrupayı keşfe çıktığı günlerden beri ilk kez sırt çantası takıyordu. Elli bir yaşında, sarkık omuzlarından birine çantanın bir sapını asmış vaziyetteyken kendini özenti gibi hissetti birden.
      </div>

      <div>
        Ama bu hamam gibi ülkenin herhangi bir yerine arıtılmış içme suyu, böcek kovucu ve güneş koruyucusuyla yara merhemi olmadan gitmesi kendisi için bir felaket olurdu. Ve tabii kamerası. Kamerasını arabada bırakacak hali yoktu ya. Akşamüstü olmasına rağmen hâlâ yakıcılığından bir şey kaybetmemiş güneşin etkisiyle şıpır şıpır terler vaziyette bir süre ayakta durup kafasını kaldırdı ve gökyüzüne bakıp düşündü: Harika! Güneş gittikçe alçalıyor, bütün sivrisinekler karanlığa üşüşecek şimdi. Akşam yemeğiniz geliyor sizi küçük gereksiz hayvancıklar.
      </div>

      <div>
        Yola koyuldu. Uzun çimenler yolu görmesini engelliyor, yürüyüş ayakkabıları bileklerine kadar çamura batarken sendeleyip duruyordu. Aylardan beri buraya tek bir aracın gelmemiş olması gayet açık bir şekilde anlaşılıyordu. Doğa ana görevini yapmış, toprağı çabucak eski haline getirmişti. Durup üzerine üzerine gelen böcekleri elleriyle kovmaya çalıştı. Arkasına bir göz attığında arabanın artık görüş alanından çıktığını görüp kendini huzursuz hissetti. Acaba şoför onu gerçekten bekleyecek miydi, yoksa adama güvenmekle hata mı etmişti? Adam o kadar yolu söylene söylene gelmiş, bir de gittikçe kötüleşen yola girdiklerinden beri gittikçe daha da fazla tedirginleşmeye başlamıştı. "Burada kötü insanlar vardı ve bu bölgede çok kötü şeyler oldu," demişti şoför. Kaybolabilirler ve kimsecikler de onları bu Allah'ın unuttuğu yerde arama zahmetine girmezdi ona göre.
      </div>

      <div>
        Redfield hızla yola koyuldu.
      </div>

      <div>
        Her tarafını bir nem bulutu kaplamıştı. Sırt çantasındaki suyun şıkırtısını duyuyor, ama daha şimdiden susamasına rağmen su içmeyle vakit kaybetmemek için&nbsp;<span style="text-indent: 18.859844px;">durmuyordu. Gün batınıma kadar hiç durmadan, bir ya da bir buçuk saat kadar ilerlemeliydi. Etrafını saran ağaçların gölgeliklerinden gelen seslerin kuşlar olabileceğini düşündü. Şimdiye kadar hiç böyle bir kuş cıvıltısı duyduğunu hatırlamıyordu. Bu ülkede herşey garip ve gerçeküstüydü. Ağır adımlarla yürümeye devam etti. Uykudaymış gibi hissediyordu kendini. Sırtından şıpır şıpır ter akıyordu. Her bir adımla birlikte kendi nefesinin ritmi de gittikçe yükseliyordu. Haritaya bakılırsa sadece bir buçuk mil yol katedecekti, fakat sanki sonsuza kadar yürüyecekmiş gibi hissediyordu kendini. Sinek kovucudan yeni sürmüş olmasına rağmen en ufak bir şekilde etkilenmemişti sivrisinekler kremden. Kulakları vızıltılarıyla uğulduyor, yüzü kaşınıyordu. Derin bir çamura daha saplandı ve uzun otların içine, dizlerinin üstüne düştü. Nefesini tutup ağzına dolan otları tükürdü. Cesaretini yitirmiş, iflahı kesilmişti. O kadar ki, bir an her şeyden vazgeçip, kuyruğunu sıkıştırıp Cincinnati'ye giden ilk uçağa atlayıp gerisin geri dönmeye karar verdi. Zaten ödlekçe davranması onun çok daha fazla emniyette olmasını sağlardı.</span>
      </div>

      <div>
        Derin bir of çektikten sonra ellerinden güç aldı ve önündeki otları inceleyerek yavaşça ayağa kalkmaya çabaladı. O yeşil keskin uçlu otların içinde parlayan bir şey ilişti gözüne. Metal bir şey. Aslında basit, ucuz metalik bir düğmeydi bu. Ama bir anda üzerinde bir simge olduğunu fark etti. Bir tılsım. Onu cebine attı, bacakları üzerinde doğruldu ve yürümeye devam etti.
      </div>

      <div>
        Sadece birkaç yüz metre sonra yol birden uzun ağaçlarla çevrili geniş bir alana açılıvermişti. Alanın uzağında bir kenarda tenekesi paslanmış çatısıyla, cüruf briketinden yapılmış alçak, ıssız bir bina çarptı gözüne. Kuru dallar çatırdıyor, otlar hafif hafif esen rüzgarda dalgalanıyordu.
      </div>

      <div>
        Burası tahmin ettiği yer olmalıydı. Olayların vuku bulduğu yer.
      </div>

      <div>
        Birden çok hızlı nefes alıp verdiğini fark etti. Kalbi, sıkışmıştı. Sırt çantasını yere indirdi, açtı ve kamerasını dışarı çıkarttı. Kanıt her şeydir, diye düşündü. Octagon seni yalancılıkla suçlayacak. İtibarını sarsmak için ellerinden ne geliyorsa yapacaklar. O yüzden kendini en iyi şekilde savunmak için hazır olmalısın. Gerçeği söylediğini ispat edebilmelisin.
      </div>

      <div>
        Kararmış dalların arasından açıklıkta yürümeye başladı. Ayaklarıyla dalları iteledikçe etrafa tuhaf bir koku yayılıyordu. Bir anda bütün vücudu buz kesmişti.
      </div>

      <div>
        Bunlar ölü yakılan odun yığınlarından arta kalanlardı.
      </div>

      <div>
        Terden sırılsıklam olmuş elleriyle objektifin kapağım açtı ve resim çekmeye koyuldu. Gözlerini vizöre yapıştırmış, hiç durmadan fotoğraf çekiyordu. Yanmış bir kulübeden arta kalanlar. Otların üzerinde bir çocuk terliği. Bir sariden kalan bir parça kumaş. Nereye baksa ölümü görüyordu.
      </div>

      <div>
        Sağına döndü. Yeşil bir duvar halısı takıldı objektife. Tam başka bir foto daha çekecekti ki, bir anda parmağı dondu kaldı deklanşörün üzerinde. Biri kayarcasına geçmişti sanki kadrajdan. Gözlerini kameradan ayırdı ve dikleşip ağaçlan incelemeye koyuldu. Sallanan dallardan başka hiçbir şey görememişti. Peki bu görüntüye giren ani hareketlenme ne olabilirdi? Orada, ağaçların arasında aşağı yukarı sallanan bir karaltı vardı sanki. Bir maymun olabilir miydi acaba?
      </div>

      <div>
        Fotoğraf çekmeye devam etmesi gerekiyordu. Hava hızla kararmaya başlıyordu çünkü.
      </div>

      <div>
        Bir taşın üzerinden atladı ve bir yandan da sağa sola göz atarak teneke damlı binaya doğru yürümeye başladı. Pantalonunun paçaları otlara değdikçe ıslık gibi keskin bir ses çıkartıyordu. Ağaçlar sanki gözleri varmış da onu seyrediyormuş gibiydiler.
      </div>

      <div>
        Binaya yaklaştıkça duvarlarının yangın nedeniyle karardığını daha iyi seçebiliyordu artık. Kapı girişinde bir yığın kül ve bir miktar kararmış odun yığını vardı. Bir ölü yakma yeri daha.
      </div>

      <div>
        Etrafında bir iki adım attıktan sonra kapı girişine baktı.
      </div>

      <div>
        Evin içi karanlık olduğu için burada fazla fotoğraf çekemezdi. Az sonra gün ışığı tamamen gidecek ve içerisi iyice kararacaktı. Bir an durdu ve gözlerini karanlığa alıştırmaya çalıştı. Şaşkınlıktan ağzı açık kalmıştı. Toprak bir kapta bir miktar temiz su vardı. Baharat kokusu aldı. Bu nasıl olabilirdi ki?
      </div>

      <div>
        Arkasında bir çatırtı duydu.
      </div>

      <div>
        Hızla arkasına döndü.
      </div>

      <div>
        Dışarıda ayakta duran biri vardı. Etrafındaki ağaçların tek bir dalı bile kımıldamıyor, hatta kuşlar bile ötmüyordu. Yüzü belirsiz kişi ona doğru sarsak sarsak yürümeye başladı ve birkaç metre kala durdu.
      </div>

      <div>
        Redfield fotoğraf makinasını birden yere düşürdü. Korkudan dili tutulmuştu. Hızla geriledi.
      </div>

      <div>
        Bu bir kadındı. Yüzü olmayan bir kadın.
      </div>
    </div>
  </div>
</body>
</html>
