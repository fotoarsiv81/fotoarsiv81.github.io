<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>SEKİZ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      JANE RIZZOLI daha gün ağırmadan uyandı. Oturduğu apartmanın bulunduğu sokak&nbsp;<span style="text-indent: 18.859844px;">hâlâ çok sessizdi. Sabah trafiği henüz başlamamıştı.</span>
    </div>

    <div>
      Karanlığa bakıp düşündü: Haydi ama bunu yapman lazım. Kahrolası kafanı daha ne kadar kuma gömeceksin ki?
    </div>

    <div>
      Gece lambasını açıp yatağın kenarına oturdu. Midesine bulantıdan kramplar girmişti. Oda buz gibi olmasına rağmen o buram buram terliyor, tişörtü koltukaltlarına yapışıyordu.
    </div>

    <div>
      Bir problemle karşı karşıya olduğunu kabullenmenin zamanı gelmişti artık. Yalınayak banyoya yürüdü. Paket bir gece önce bıraktığı yerde, tezgâhın üzerinde duruyordu. Kutuyu açtı. Folyoyu adeta parçaladı ve içinden test çubuğunu çıkarttı. Gece talimatları teker teker ve büyük bir dikkatle defalarca üstüste okumuş her şeyi kafasına kazımıştı. Ama yine de son bir kez daha okumak için durdu. Biraz daha fazla zaman kazanmaktan başka bir şey değildi bu.
    </div>

    <div>
      Sonunda klozete oturdu. Test çubuğunu bacaklarının arasına sokup ucuna işeyerek sabah idrarıyla iyice ıslattı.
    </div>

    <div>
      İki dakika bekleyiniz, yazıyordu talimatta.
    </div>

    <div>
      Test çubuğunu tezgâhın üzerine koydu ve mutfağa gitti. Kendine bir bardak portakal suyu doldurdu. Bir silahı kavrayıp arka arkaya hiç bir hedefi sektirmeden atış yapan eller şimdi bardağı dudaklarına götürürken zangır zangır titriyordu. Mutfaktaki saate kısa bir bakış attı. İki dakika dolarken son saniyelerde nabzının hızlandığını hissetti. Şimdiye kadar asla ödleklik yapmamış, düşmanla yüzleşmekten asla korkmamıştı, ama bu bambaşka bir şeydi. Çok&nbsp;<span style="text-indent: 18.859844px;">özel ve Jane'i sürekli kemirip tüketen bir şey. Yanlış bir seçim yapmış oluşunun ve bu yanlış seçimi yüzünden ömrü boyunca acı çekeceğinin korkusuydu bu. Boşver Jane. Aldırma. Oldu bir kere.</span>
    </div>

    <div>
      Birden öfkelenip bu kadar ödlek olduğu için kendinden iğrendi. Bardağı tezgâha koydu ve banyoya geri döndü. Hiç kendini toparlamaya gerek duymadan, duraksamadan doğruca tezgâha yürüdü ve çubuğu eline aldı. Test çubuğunun üzerindeki pencerede beliren bu mor çizginin ne anlama geldiğini öğrenmek için talimatları okumasına gerek yoktu.
    </div>

    <div>
      Ne ara yatak odasına gittiğini hatırlayamıyordu. Kendini birden dizinde test çubuğu öylece yatakta otururken bulmuştu. Çok fazla kadınsı ve çarpıcı olduğunu düşündüğü mor rengini hiç bir zaman sevmemişti zaten. Şimdi gözünün önünde duran&nbsp;<span style="text-indent: 18.859844px;">o en nefret ettiği renk sanki onunla dalga geçiyordu. Sonuca hazırlıklı olduğunu düşünmüştü ama şimdi asla hazırlıklı olmadığını anlamıştı. Sürekli aynı pozisyonda oturduğu için bacakları uyuşmuştu, ama hiç de kımıldayacak hali yoktu. Beyni bile durmuştu sanki. Şok olmuştu. Tereddütteydi. Bir sonraki adımının ne olacağını bilemiyordu.</span>
    </div>

    <div>
      Aklına gelen ilk dürtü çocukça ve tek kelimeyle mantıksızdı.
    </div>

    <div>
      Annemi istiyorum.
    </div>

    <div>
      Otuz dört yaşında özgür bir kadındı. Nice kapı kırmış, nice katiller yakalamıştı. Hatta bir adamı bile öldürmüştü. Ve şimdi birden annesinin şefkatli kollarına ihtiyacı olduğunu hissediyordu.
    </div>

    <div>
      Telefon çaldı.
    </div>

    <div>
      Sanki ilk defa görüyormuş gibi şaşkın şaşkın telefona baktı Jane. Dördüncü çalışta açabildi sonunda.
    </div>

    <div>
      "Hey sen, hâlâ evde misin?" dedi Frost. "Bütün ekip burada,"
    </div>

    <div>
      Frost'un söylediklerine konsantre olmaya çalıştı. Ekip mi? Havuz mu? Yatağının kenarındaki saate dönüp baktığında saatin sekizi çeyrek geçtiğini gördü.
    </div>

    <div>
      "Rizzoli? Havuzun dibini araştırmak için hazırlar. Başlayalım mı?"
    </div>

    <div>
      "Evet. Tabii. Hemen geliyorum." Jane telefonu kapattı. Çıkan ses bir hipnozcunun parmaklarını şıklatması gibiydi. Doğruldu. Kendine gelmişti artık. Hayal dünyasından çıkmıştı. Odaklanması gereken işi onu bekliyordu yine. Test çubuğunu çöpe attı. Sonra giyinip işine gitti.
    </div>

    <div>
      Fare Kadın.
    </div>

    <div>
      İşte yaşamının bittiği yer diye düşündü Maura masada yatan cesede bakarken. Korkuları bir çarşafın altına saklanmış. İsimsiz, yüzsüz biri olarak, varlığının tek özeti hayatına son veren aşağılandığını vurgulayan dört kelimelik cümle sadece. Leş yiyicilere yem olmak.
    </div>

    <div>
      Fener ışığında haşaratlar sıçrayıp dururken cesedi yerinden kaldırtan Darren Crowe olmuştu. Morgdan gelen ekibe öylesine bir isim uydurmuştu kadından bahsederken. Bu sabah Maura odasına doğru yürürken elemanlarının ölü kadından bahsederken ona "Fare Kadın" dediklerini duydu.
    </div>

    <div>
      Lakap oldukça uygun olmasına rağmen Dedektif Sleeper'ın bile ondan konuşurken "Fare Kadın" dediğini duyduğunda yüzünü buruşturmuştu. İşte bu şekilde korkularımızı yenebiliyoruz diye düşündü. Bu şekilde onlarla kendimiz arasına bir mesafe koyuyoruz. Onlara ya takma adlar takıyoruz, ya da onları bir sıfatla, bir dava dosyasıyla tanımlıyoruz. Böylece onları insan kimliklerinden çıkartarak kötü kaderlerinin bizi üzmesine izin vermiyoruz.
    </div>

    <div>
      Crowe ve Sleeper laboratuvara girerken başını kaldırıp onlara baktı. Sleeper gece geç saatlere kadar çalıştığından dermansız kalmıştı ve otopsi odasının keskin ışıkları, altlarında torbacıklar oluşmuş gözlerini ve sarkık çenesini iyice ön plana çıkartmıştı. Crowe onun yanında genç bir aslan gibi formunda ve kendinden emindi. Crowe bozum etmek isteyebileceğiniz türden biri değildi.
    </div>

    <div>
      Bu kendini beğenmiş adamın yaldızlı giysilerinin altında pusuda bekleyen bir zalim vardı. İğreniyormuş gibi dudaklarını büzüştürmüş cesede bakıyordu. Zevkli bir otopsi olmayacağı kesindi ve Crowe dahi bu manzaraya dehşet içinde bakıyordu.
    </div>

    <div>
      "Röntgenleri astım," dedi Maura. "Haydi, başlamadan önce bir üzerlerinden geçelim."
    </div>

    <div>
      Odanın uzak bir köşesine gidip ışığı açtı. Kutunun ışıkları kaburga kemiklerinin, omurganın ve leğen kemiğinin hayalete benzeyen görüntülerini aydınlatarak titreye titreye yandı. Parlak metalik tanecikler göğüs kafesinin içindeki akciğerlere ve kalbe yıldız galaksisi gibi yayılmıştı.
    </div>

    <div>
      "Av fişeğine benziyor," dedi Sleeper.
    </div>

    <div>
      "Lafı ağzımdan aldın," dedi Maura. "Ben de ilk gördüğümde böyle düşünmüştüm. Ama şuradaki kaburga kemiğinin yanma bakın. Şu mat bölgeyi görüyor musunuz? Neredeyse kaburganın içine girip kaybolmuş."
    </div>

    <div>
      "Merminin metal kısmı mı?" dedi Crowe.
    </div>

    <div>
      "Bana öyle geldi."
    </div>

    <div>
      "O zaman bir av fişeği kovanı değil."
    </div>

    <div>
      "Hayır, değil. Şurada gördüğüm mermilerin sayısından anladığım kadarıyla mavi uçlu, bakır kaplamalı, onikilik bir Glaser'a benziyor."
    </div>

    <div>
      Normal bir kurşundan çok daha fazla tahrip gücü yaratmak için tasarlanmış Glaser modeli cephanelikler hedefin tek bir noktaya isabet eder ve çarpışma sonrasında da küçük parçalara ayrılırdı. Bu yüzden de bu tek kurşunun verdiği hasarı görmek için gövdeyi açmasına gerek yoktu Maura'nın.
    </div>

    <div>
      Göğüs filmlerini çıkartıp yenilerini astı. İçlerinde eksik bir şeyler olduğu için bunlar bir şekilde daha rahatsız edici görüntülerdi. Hepsi birden her iki kolun dirsekle bilek arasındaki bölümüne bakıyorlardı. Ön kol ve dirsek kemikleri, yani kolun ön kısmında bulunan iki uzun kemik, dirsekten başlar, kalın ve çakıltaşına benzeyen bilek kemikleriyle birleşirdi. Ama bu kol kemikleri öylece baltayla kesilivermişti sanki.
    </div>

    <div>
      "Sol el buradan kesilmiş. Tam ön kol kemiğinin ve skafoid kemiğin arasındaki birleşme yerinden," dedi Maura. "Katil elle birlikte bilek kemiklerinin tümünü çıkarmış. Hatta burada ve diğer röntgenlerde de çentik izlerinden bazılarını ve kazıyarak alındığını görebilirsiniz. Eli kol kemiklerinin bilek kemikleriyle birleştikleri yerden ayırmış." Diğer röntgeni gösterdi Maura. "Şimdi sağ ele bakın. Burada o kadar temiz çalışmamış. Bilek eklemini iyi kesememiş ve eli çıkartıp alırken arkada çengel kemiği bırakmış. Bakın burada bıçak nasıl bir kesik atmış. Sanki eklem yerini bulamamış da bulana kadar etrafını körü körüne testerelemiş gibi. "Demek elleri baltayla kesmemiş," dedi Sleeper.
    </div>

    <div>
      "Hayır. Bıçakla kesmiş. Hani eklemleri bükerek, bağları keserek tavuğu parçalara ayırırız ya aynı onun gibi. Aynı şekilde eli kesip almak için de bıçak kullanmış."
    </div>

    <div>
      Sleeper yüzünü ekşitti. "Bu aralar pek tavuk yiyemeyeceğim anlaşılan."
    </div>

    <div>
      "Ne tür bir bıçak kullanmış?" diye sordu Crowe.
    </div>

    <div>
      "Kemik temizleme bıçağı da olabilir neşter de. Fareler alınan bölgenin ucunu&nbsp;<span style="text-indent: 18.859844px;">o kadar çok kemirmiş ki anlaşılmıyor. Yumuşak dokuyu kaynatıp temizlememiz ve kesik izlerinin mikroskop altında nasıl göründüğüne bakmamız lazım."</span>
    </div>

    <div>
      "Bu aralar çorba da içemeyeceğim anlaşılan," dedi Sleeper.
    </div>

    <div>
      Crowe ortağının koca göbeğine bir bakış attı. "Bundan sonra morga daha sık gel istersen. Belki şu tekerlek biraz erir.''
    </div>

    <div>
      "Yani hayatımı senin gibi spor salonlarında geçirmeyeyim diyorsun," diye yapıştırdı Sleeper.
    </div>

    <div>
      Maura gözucuyla baktı Sleeper'a. Bu çıkışı onu çok şaşırtmıştı. Genelde hep yumuşak başlı olan Sleeper bile demek bir yere kadar sabredebiliyordu.
    </div>

    <div>
      Crowe başkalarının ona kıl olduğundan habersiz zar zor gülümsedi.
    </div>

    <div>
      "Hey, kas yapmak istediğinde, yani belden yukarından bahsediyorum, her zaman bana katılabilirsin."
    </div>

    <div>
      Maura "Bakmamız gereken başka röntgenler de var," diyerek son verdi bu atışmaya. Diğer röntgenleri de kaldırdı bu arada. Yoshima ona sıradaki röntgenleri uzattı. Fare kadının başı ve boynu ışık kutusunda aydınlandı. Gece cesedin yüzüne bakarken gördüğü sadece aç leş yiyicilerin kemirdiği çiğ etti. Ama soyulmuş etin altındaki yüz kemikleri, katilin yanına hatıra alacağı et parçalarını soyarken kırptığı burun kemiğinin ucunun eksik olması dışında anlaşılmaz bir şekilde zarar görmemişti.
    </div>

    <div>
      "Ön dişler yok," dedi Sleeper. "Bunları da katil almadı herhalde."
    </div>

    <div>
      "Hayır. Atrofik değişiklikler gibi geliyor. Beni şaşırtan da bu zaten."
    </div>

    <div>
      "Neden?"
    </div>

    <div>
      "Bu değişiklikler genelde ilerleyen yaşla ve kötü diş yapısıyla bağlantılıdır. Bu yüzden de oldukça genç bir kadına uymuyor."
    </div>

    <div>
      "Yüzü olmadan genç olduğunu nasıl anladın ki?"
    </div>

    <div>
      "Belkemiği filmleri yaşla görülen dejeneratif değişikliklere maruz kalmamış.
    </div>

    <div>
      Bir tane beyaz yok. Ne kafasında ne de pubik bölgesinde. Gözlerinde ihtiyarlık halkası da yok."
    </div>

    <div>
      "Peki, sence kaç yaşındadır?"
    </div>

    <div>
      "En fazla kırk." Maura ışık kutusundan sarkan röntgen filmine baktı. "Ama bu filmler daha çok ilerlemiş yaşta bir kadınla uyumlu. Genç bir kadın şöyle dursun, ben şimdiye kadar kimsede bu kadar ciddi bir biçimde kemik doku erimesine rastlamadım. Bu kadın parası yetse bile asla protez diş bile takamazdı. Açıkçası bu kadın en temel diş bakımlarını dahi uygulamamış." "O zaman karşılaştırmak için diş röntgeni çekemeyeceğiz."
    </div>

    <div>
      "Sanırım bu kadın bir dişçiye gözükeli on, on beş sene geçmiş."
    </div>

    <div>
      Sleeper derin bir iç çekti. "Parmak izi yok. Yüz yok. Diş röntgeni yok. Asla kimliğini öğrenemeyeceğiz."
    </div>

    <div>
      "Ama bu katilin neden ayaklan da kesip aldığım açıklamıyor," dedi Maura hâlâ sabit bir şekilde ışık kutusundaki adı meçhul kadının kafatası filmine bakarken. "Sanırım bunun altında başka sebepler yatıyor. Güç kullanma belki de. Ya da büyük bir kin. Eğer bir kadının yüzünü soyup alıyorsanız bu sadece bir hatıra olsun diye değildir. Bu onun özüne tecavüz etmektir. Ruhunu çekip almaktır."
    </div>

    <div>
      "Neyse. Yani katil kimse işin bokunu çıkartmış anlaşılan," dedi Crowe.
    </div>

    <div>
      "Dişsiz, her tarafı yaralı bereli bir kadını kim ister ki? Eğer yüz biriktirmeye karar verdiyse gidip şöminesinin rafındaki fotoğrafların en güzeliyle başlamaz mıydı sizce?"
    </div>

    <div>
      "Belki daha acemidir," dedi Sleeper yavaşça. "Belki ilk cinayetidir bu."
    </div>

    <div>
      Maura masaya döndü. "Haydi, başlayalım".
    </div>

    <div>
      Sleeper ve Crowe maskelerini takarken çarşafı kaldırdı. Kötü bir koku yayılmıştı etrafa. Potasyum seviyesi ölçümlerinden anladığı kadarıyla bulunduktan yaklaşık otuz altı saat önce ölmüştü kadın. Hâlâ ölüm sertliği mevcuttu ve uzuvları henüz kolay kolay esnemiyordu. Cinayet mahallinin bir soğuk hava deposu etkisi yaratması dahi çürümenin başlamasını engelleyememişti. Bakteriler iş başına geçip proteinleri kırmaya, hava boşluklarını şişirmeye başlamışlardı. Soğuk hava çürümeyi yavaşlatmış, ama durdurmamıştı.
    </div>

    <div>
      Bu harabeye dönmüş yüzü önceden görmüş olmasına rağmen bir kez daha irkildi. Kurşun yarası fareler tarafından kemirilmiş derinin yanında o kadar basit duruyordu ki. Göğüs kemiğinin solundaki ufak bir giriş deliğiydi sadece. Glaser marka kurşunlar vücuda girdiğinde sekme tehlikesini en aza indirgeyecek şekilde tasarlanmıştı. Glaser'ın bakır mermi gömleğinin içindeki saçma taneleri patlayarak göğüs kafesinin içine işlemişti.
    </div>

    <div>
      Bu küçük yara göğüs kafesinin içindeki tahribat hakkında en ufak bir ipucu vermiyordu.
    </div>

    <div>
      "Lütfen söylesene bu derideki pislik de ne böyle?" diye sordu Crowe.
    </div>

    <div>
      Maura kemirgenlerin ilişmediği zarar görmemiş bölgelere odaklandı. Morumsu nodüller hem gövdeye hem de kol ve bacaklara dağılmış, bazılarının üstünü kabuk bağlamıştı.
    </div>

    <div>
      "Bunun ne olduğunu bilmiyorum," dedi. "Sistemik ilaçlar yapmış gibi. Belki bir ilaca tepki vermiş olabilir. Ya da belki kanser belirtileridir." Durdu.
    </div>

    <div>
      "Bakteriyel de olabilir."
    </div>

    <div>
      "Yoksa bulaşıcı mı?" dedi Sleeper masadan birkaç adım geri çekilerek.
    </div>

    <div>
      "Bu yüzden maske takmanızı istedim."
    </div>

    <div>
      Parmağını kabuk bağlamış lezyonlardan birinin üzerinde gezdirdiğinde birkaç beyaz pul döküldü.
    </div>

    <div>
      "Bunlardan bazıları bana sedef hastalığını çağrıştırdı. Ama bu dağılım ona da pek uymuyor. Sedef hastalığı dirsekleri ve dizleri etkiler daha çok."
    </div>

    <div>
      "Baksana, bunun tedavisi var ama," dedi Crowe. "Televizyonda reklamını görmüştüm."
    </div>

    <div>
      "Ateşli bir hastalık. Dolayısıyla sedef hastalığına karşı kremler var.
    </div>

    <div>
      Morötesi ışıkla tedavi de işe yarıyor. Ama şu dişlere baksanıza. Kadının bu kremlere ya da doktora verecek parasının olduğunu hiç sanmıyorum. Bu eğer sedefse senelerdir hiçbir şekilde tedavi görmediğini düşünüyorum."
    </div>

    <div>
      Bu yaralar insana çok ızdırap verir, diye düşündü Maura. Özellikle de yazın. Herhalde en sıcak günlerde bile pantolon ve uzun kollularla çıkıyordu dışarı lezyonları görünmesin diye.
    </div>

    <div>
      "Dişlerinin iğrençliğini bir kenara bırak, böyle iğrenç bir cildi olan birisinin neden yüzünü alsın ki?"
    </div>

    <div>
      "Sedef yüze pek bulaşmaz."
    </div>

    <div>
      "Sence mantıklı mı bu? Belki cildin düzgün olduğu organları almayı tercih etmiştir."
    </div>

    <div>
      "Bilemiyorum," dedi Maura. "Kim, neden böyle bir şey yapsın, anlamıyorum bir türlü."
    </div>

    <div>
      Maura dikkatini sağ bilek çotuğuna çevirdi. Beyaz kemik çiğ etten dışarı fırlamıştı.
    </div>

    <div>
      Aç hayvanların dişleri bıçağın bıraktığı kesik izlerini yok ederek açık yarayı kemirmişti, ama eğer kemiğin kınlan kısmını elektron mikroskobuyla tararlarsa bıçağın cinsini ve özelliklerini çıkartabilirlerdi. Maura yaranın alt kısmını incelemek için kolun dirsekle bilek arasındaki kısmım kaldırdığında sarı, ufak bir parça ilişti gözüne.
    </div>

    <div>
      "Yoshima, bana cımbızı uzatır mısın?"
    </div>

    <div>
      "Ne gördün?" diye sordu Crowe.
    </div>

    <div>
      "Yaranın kenarına yapışmış bir iplik parçası var sanki."
    </div>

    <div>
      Yoshima elinde sanki abra kadabrayla çıkarttığı cımbızı tutarak son derece
    </div>

    <div>
      sessiz bir halde yaklaştı. Maura büyüteci bilek çotuğunun üst kısmına çekti. İpi kan tortusunun ve kurumuş etin&nbsp;<span style="text-indent: 18.859844px;">üzerinden cımbızla çekerek tepsiye koydu. Büyüteci tuttu. Bu neredeyse fosforlu sarı renkte kalın bir iplikti.</span>
    </div>

    <div>
      "Giysilerinden mi gelmiş?" diye sordu Crowe.
    </div>

    <div>
      "Bu bir giysi için çok fazla abartılı bir renk."
    </div>

    <div>
      "Belki bir halıdandır."
    </div>

    <div>
      "Böyle cart sarı bir halıyı hayal dahi edemiyorum."
    </div>

    <div>
      İpi Yoshima'nın açık olarak hazır tuttuğu kanıt poşetinin içine attı ve sordu: "Buna uyan bir şeyler var mıydı cinayet mahallinde?"
    </div>

    <div>
      "Hiç sarı bir şey yoktu," dedi Crowe.
    </div>

    <div>
      "Sarı bir bağlama ipi olabilir mi acaba?" dedi Maura. "Belki ellerini böyle bir iple bağlamıştır."
    </div>

    <div>
      "Sonra da çıkarttı öyle mi?" Sleeper başını salladı. "Ne garip ya. Herif baya bir titiz çalışıyormuş."
    </div>

    <div>
      Maura başını eğip bir çocuk gibi ufak tefek olan cesede baktı. "Herhalde ellerini bağlamakta zorluk çekmemiştir. Kurban kontrol edilmesi güç biri değil." Kimbilir bu kadının canını almak ne kadar kolay olmuştu. Bu kadar ince kollar bir saldırganın kavrayışına karşı koyamaz, bu kadar kısa bacaklarla saldırgandan kaçamazdı.
    </div>

    <div>
      Önceden kimbilir kaç kez saldırıya uğradın, diye düşündü Maura. Ve şimdi benim bisturim de derinde iz bırakacak.
    </div>

    <div>
      Bıçağı deriyi ve kasları doğrarken sessiz ama hızlı ve verimli çalışıyordu.
    </div>

    <div>
      Ölüm nedeninin röntgende görülen şarapnel parçalan olduğu kesindi artık. Sonunda gövde açıldığında ve iyice gerilmiş perikard kesesini ve akciğerlerin tümünü kaplayan kanama paketlerini gördüğünde hiç de şaşırmamıştı.
    </div>

    <div>
      Glaser kurşun toraksı delmiş ve daha sonra göğüs kısmına ölümcül şarapnelini göndererek patlamıştı. Metal atardamarı parçalamış, kalbi ve akciğerleri delmişti. Ve kan, kalbin genişlememesi ve pompalamaması için basınç yaparak kalbi kaplayan paketin içine dolmuştu.
    </div>

    <div>
      Perikardia tamponad.
    </div>

    <div>
      Ölüm gerçekten de ani olmuştu.
    </div>

    <div>
      Dahili telefon çaldı. "Dr. Isles?"
    </div>

    <div>
      Hoparlöre döndü Maura. "Evet Louise?"
    </div>

    <div>
      "Hatta dedektif Rizzoli var. Cevap verebilecek dununda mısınız?"
    </div>

    <div>
      Maura eldivenlerini çıkartıp telefona gitti. "Rizzoli?"
    </div>

    <div>
      "Merhaba Doktor. Sanırım size ihtiyacımız var."
    </div>

    <div>
      "Ne oldu?"
    </div>

    <div>
      "Havuzun oradayız. Buzlan temizlemek çok zamanımızı aldı."
    </div>

    <div>
      "Araştırma bitti mi?"
    </div>

    <div>
      "Evet. Bir şey bulduk."
    </div>
  </div>
</body>
</html>
