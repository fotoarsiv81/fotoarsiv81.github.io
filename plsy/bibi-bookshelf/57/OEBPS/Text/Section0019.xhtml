<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON DOKUZ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Barry Frost'un Colonnade Hotel'in önüne park edilmiş arabasının içinde oturuyorlardı. Frost ve Rizzoli öne, Maura arkaya oturmuştu.
    </div>

    <div>
      "Bırakın da önce ben konuşayım onunla," dedi Maura.
    </div>

    <div>
      "Burada kalırsan daha iyi olur doktor," dedi Frost. "Nasıl bir tepki vereceğini bilemeyiz."
    </div>

    <div>
      "Eğer onunla konuşursam fazla karşı koyacağını sanmıyorum"
    </div>

    <div>
      "Ama ya eğer silahı varsa?"
    </div>

    <div>
      "Bana zarar vermez," dedi Maura. "Ayrıca ona zarar vermenizi istemiyorum tamam mı? Buraya onu tutuklamaya gelmediniz."
    </div>

    <div>
      "Peki ya gelmek istemezse?"
    </div>

    <div>
      "Gelecektir." Maura arabanın kapısını iterek açtı. "Siz bana bırakın yeter." Asansörü büyük ihtimalle bu komik üçlünün bu otelde ne işi var diye düşünüp garip garip onlara bakan genç bir çiftle paylaşarak dördüncü kata çıktılar.
    </div>

    <div>
      Maura yanında Rizzoli ve Frost olmak üzere 426 nolu odanın kapısını tıklattı.
    </div>

    <div>
      Açan olmadı. Biraz zaman geçtikten sonra tam Maura bir kez daha deneyecekti ki kapı ardına kadar açıldı. Victor durmuş ona bakıyordu. Gözlerinden yorgunluk akıyor, yüz ifadesinden kesinlikle çok üzgün olduğu anlaşılıyordu.
    </div>

    <div>
      "Neye karar verdiğini merak etmiştim ben de," dedi "Maura..." Başını salladı.
    </div>

    <div>
      "Victor"
    </div>

    <div>
      "Ama sonra, sanırım buna şaşmamam lazım." Victor koridorda duran Rizzoli ve Frost'a bakıp acı acı gülümsedi. "Kelepçe de getirdiniz mi?"
    </div>

    <div>
      "Kelepçeye hiç gerek yok," dedi Maura. "Sadece konuşmak istiyorlar."
    </div>

    <div>
      "Tabii. Tabii. Sadece konuşacaklar. Avukatı mı çağırmam gerekiyor mu?"
    </div>

    <div>
      "Sen bilirsin."
    </div>

    <div>
      "Yo hayır sen bana söyle. Avukata ihtiyacım olacak mı?"
    </div>

    <div>
      "Bunun kararını sadece sen verebilirsin Victor."
    </div>

    <div>
      "Bu sadece normal bir görüşme değil mi? Suçlular avukat konusunda ısrar ederler sadece değil mi?"
    </div>

    <div>
      "Avukat tutmak fena fikir değil aslında."
    </div>

    <div>
      "O zaman sana ispatlayacağım. Avukat tutmak istemiyorum." Dedektiflere baktı. "Ayakkabılarını giyebilir miyim? Tabii bir itirazınız yoksa." Dönüp dolaba doğru yürüdü.
    </div>

    <div>
      Maura, Rizzoli'ye "Lütfen dışarıda bekler misiniz?" dedikten sonra son bir kez baş başa konuşmak için Victor'un peşinden odaya girerek kapıyı kapattı.
    </div>

    <div>
      Victor bir sandalyeye oturmuş botlarını bağlıyordu. Maura yatağın üzerindeki valizi fark etti.
    </div>

    <div>
      "Toplanıyorsun," dedi.
    </div>

    <div>
      "Saat dörtteki uçağa yer ayırttım. Ama sanırım planlarım altüst olmak üzere. Değil mi?"
    </div>

    <div>
      "Onlara söylemek zorundaydım. Kusura bakma."
    </div>

    <div>
      "Eminim öyledir."
    </div>

    <div>
      "Başka seçeneğim yoktu."
    </div>

    <div>
      Victor ayağa kalktı. Bir seçeneğin vardı ve kullandın. Başka ne söylenebilir ki?" odayı geçip kapıyı açtı. "Ben hazırım," dedi. Rizzoli'ye bir anahtar uzattı. "Sanırım kiralık arabamı da aramak istersiniz. Garajın üçüncü katında mavi bir Toyota. İşbirliği yapmadığımı söyleyemezsiniz değil mi?"
    </div>

    <div>
      Frost Victoria gitti. İki adam asansörlere doğru yaklaşırken Rizzoli,
    </div>

    <div>
      Maura'nın koluna yapışarak onu geri çekti.
    </div>

    <div>
      "Bundan sonrasına sen karışma."
    </div>

    <div>
      "Ama onu sana veren benim."
    </div>

    <div>
      "İşte bu yüzden karışma dedim ya."
    </div>

    <div>
      "O benim bir zamanlar kocamdı."
    </div>

    <div>
      "İyi ya işte. Sen bir adım geri çekileceksin. Bırak biz halledelim. Maura, sen karışmaman gerektiğini biliyorsun ama."
    </div>

    <div>
      Tabii ki biliyordu Maura.
    </div>

    <div>
      Ama yine de aşağı kadar onlarla gitti. Kendi arabasıyla Schroeder Plaza'ya kadar onları takip etti. Victor'un arkada oturduğunu görebiliyordu. Kırmızı ışıkta durduklarında sadece bir kez arkasına dönüp Maura'ya bakmıştı Victor. Sadece çok kısa bir an bakışları birbirini buldu. Sonra Victor önüne dönüp bir daha hiç bakmadı Maura'ya.
    </div>

    <div>
      Maura arabasını park edip Boston Polis Merkezi'ne doğru yürüdü. Victor yukarı kattaydı. Asansörle ikinci kata çıkıp doğruca cinayet birimine doğru hareket etti.
    </div>

    <div>
      Barry Frost yolunu kesti Maura'nın "İçeri giremezsin doktor."
    </div>

    <div>
      "İfadesi alındı mı?"
    </div>

    <div>
      "Rizzoli'yie Crowe ilgileniyorlar."
    </div>

    <div>
      "Lanet olsun. Onu size ben verdim. En azından söyleyeceklerini dinlememe izin verin. Yandaki odadan izleyebilirim."
    </div>

    <div>
      "Burada beklemen lazım," diye ekledi Frost kibarca. "Lütfen Dr. Isles."
    </div>

    <div>
      Cana yakın biriydi Frost. Birimin bütün dedektifleri içinde Maura'nın protestosuna karşı kibarca ve sessizce karşı çıkabilecek mizaçta olan sadece Frost'tu.
    </div>

    <div>
      "Gidip benim masama otursana," dedi. "Sana bir kahve getireyim."
    </div>

    <div>
      Maura, Frost'u dinleyerek istemeye istemeye de olsa sandalyesine oturup masadaki fotoğrafa bakmaya başladı. Karısının fotoğrafıydı herhalde. Asil hatlara sahip, elmacık kemikleri çıkık, güzel sarışın bir kadın.
    </div>

    <div>
      Az sonra Frost kahvesini getirip masanın önündeki sandalyeye oturdu.
    </div>

    <div>
      Maura kahveye dokunmadı bile. Sürekli Frost'un karısının fotoğrafına bakıp evlilikleri düşündü. Diğer evlilikleri. Mutlu evlilikleri.
    </div>

    <div>
      Rizzoli, Victor Banks'den hoşlanmamıştı.
    </div>

    <div>
      Victor sorgu odasında bir sandalyede oturmuş, omuzları gevşetmiş, rahat bir duruşla sakin sakin kahvesini yudumluyordu. Yakışıklı bir adamdı ve bunun da fazlasıyla farkındaydı. Fazla yakışıklı bir adam. Rizzoli eskimiş deri ceketine, haki rengi pantalonuna bakıp Victor'u Indiana Jones'a benzetti. Kırbaçsız ve havalı bir adet Indiana Jones.
    </div>

    <div>
      Üstüne bir de tıp diploması ve saf altından bir yardımseverlik eklendiğinde herhalde kızlar böyle bir tipi rahat bırakmıyorlardır diye düşündü Rizzoli. O kendinden son derece emin ve aklıbaşında Dr. Isles bile kalbini bu adama kaptırmamış mıydı?
    </div>

    <div>
      Onu baştan çıkarttın değil mi o... çocuğu?
    </div>

    <div>
      Darren, Crowe Rizzoli'nin sağında oturuyordu. Önceden kararlaştırdıkları gibi adamla en çok Rizzoli konuşacaktı. O ana kadar soğuk davranmasına rağmen bir an önce sorgu bitse de buradan çıksam aceleciğiyle Rizzoli'nin bütün giriş niteliğindeki sorularını hiç itiraz etmeden kısa kısa cevaplarla yanıtlamıştı Victor.
    </div>

    <div>
      Polise karşı özel bir saygısı olmayan bir adam.
    </div>

    <div>
      Onunla işleri bittiğinde "Tamam, şimdi belki size biraz saygı duyabilirim" havalarında bir adam.
    </div>

    <div>
      "Ne zamandır Boston'dasınız Bay Banks?" diye sordu Rizzoli.
    </div>

    <div>
      "Öncelikle Bay Banks değil, Dr. Banks. Size söyledim. Dokuz gündür buradayım. Geçen cumartesi gecesi geldim."
    </div>

    <div>
      "Boston'a bir toplantı için geldiğinizi söylediniz."
    </div>

    <div>
      "Harvard Kamu Sağlığı Okulu'nun dekanıyla toplantılarım vardı."
    </div>

    <div>
      "Bu toplantıların sebebi neydi?"
    </div>

    <div>
      "Derneğim birkaç üniversiteyle öğrenci stajı konusunda anlaşmalar yaptı."
    </div>

    <div>
      "Yani One Earth'den bahsediyoruz."
    </div>

    <div>
      "Evet. Biz uluslararası bir hayır kuruluşuyuz. Dünyanın her tarafında kliniklerimiz var.
    </div>

    <div>
      Bu kliniklerde gönüllü olarak staj yapmak isteyen tıp ve hemşirelik okulu öğrencilerine her zaman kapımız açık. Böylece öğrenciler hayatın gerçeklerini öğrenme fırsatı yakalıyorlar. Biz de buna karşılık onların hünerlerinden yararlanıyoruz."
    </div>

    <div>
      "Peki bu Harvard'daki toplantıyı kim ayarladı?"
    </div>

    <div>
      Victor omuzunu silkti. "Olağan ziyaretlerimden biriydi."
    </div>

    <div>
      "Peki kim toplantı talebinde bulundu?"
    </div>

    <div>
      Sessizlik. İşte şimdi faka bastın.
    </div>

    <div>
      "Siz talep ettiniz değil mi?" dedi Rizzoli. "İki hafta önce Harvard'ı aradınız. Dekan'a zaten Boston'a geleceğinizi ve bu arada ona da uğrayabileceğinizi söylediniz."
    </div>

    <div>
      "Bağlantılarımı canlı tutmam lazım."
    </div>

    <div>
      "Peki Boston'a gelişinizin gerçek sebebi neydi Dr. Banks? Başka bir sebebi vardı değil mi?"
    </div>

    <div>
      Kısa bir sessizlik. "Evet."
    </div>

    <div>
      "Neydi peki?"
    </div>

    <div>
      "Eski karım burada yaşıyor. Onu görmek istedim."
    </div>

    <div>
      "Ama onunla uzun zamandır görüşmemiştiniz. Ne kadardı bakayım? Yaklaşık üç senedir galiba."
    </div>

    <div>
      "Anlaşılan size her şeyi anlatmış. O zaman neden benimle konuşma ihtiyacı duydunuz ki?"
    </div>

    <div>
      "Ve üç sene sonra birden çaresizce onun yokluğunu fark edip ülkenin ta diğer ucuna uçmaya karar verdiniz. Hem de sizinle görüşüp görüşmeyeceğinden emin olmadığınız biri için."
    </div>

    <div>
      "Bazen aşk bizden risk almamızı ister. Bu bir iman meselesi. Görmediğiniz, dokunamadığınız bir şeye inanmak gibi. Arada bir böyle ani sıçrayışlar yaparız değil mi hayatta?" Victor Rizzoli'nin gözlerinin içine baktı. "Değil mi dedektif?"
    </div>

    <div>
      Rizzoli birden yüzünün kızardığını hissetti ve bir an durup ne söyleyeceğini bilemedi.
    </div>

    <div>
      Victor cevabı öyle bir evirip çevirmişti ki konu birden sanki Rizzoli'nin <span style="text-indent: 18.859844px;">içinde bulunduğu durumu konu alan bir sohbete dönüşü vermişti. Aşk risk almak</span> <span style="text-indent: 18.859844px;">elemektir.</span>
    </div>

    <div>
      Sessizliği bozan Crowe oldu. "Eh yani. Sizin eski karınız da güzel kadın tabii." dedi. Kesinlikle saldırgan bir tavırda değil. Sanki Rizzoli'yi tamamen yok sayıp erkek erkeğe konuşuyorlarmış gibi. "Aranızdaki ilişkiyi düzeltmek için onca yolu tepip yanına gelmenizi anlayabiliyorum. Peki istediğiniz oldu mu?" "Problem yoktu."
    </div>

    <div>
      "Evet. Son birkaç gündür onun evinde kalıyormuşsunuz zaten. Bence bu iyiye doğru bir ilerleme".
    </div>

    <div>
      "Neden bize gerçeği söylemiyorsunuz?" diye araya girdi Rizzoli.
    </div>

    <div>
      "Gerçeği mi?" diye sordu Victor.
    </div>

    <div>
      "Boston'a gelişinizin gerçek nedenini."
    </div>

    <div>
      "Peki siz bana söyler misiniz lütfen? Nasıl bir cevap vermemi bekliyorsunuz ki? Böylece ne siz ne de ben zaman kaybetmeyiz."
    </div>

    <div>
      Rizzoli masanın üzerine bir dosya attı. "Şunlara bir bakar mısınız?"
    </div>

    <div>
      Victor dosyayı açtığında saldırıya uğrayan köye ait fotoğrafları gördü.
    </div>

    <div>
      "Bunlara daha önce bakmıştım," deyip dosyayı kapattı. "Maura göstermişti." "Pek ilginizi çekmişe benzemiyor."
    </div>

    <div>
      "Hoş görüntüler değil."
    </div>

    <div>
      "Hoş görüntüler olması da gerekmiyor zaten. Bir kez daha bakın." Rizzoli dosyayı tekrar açıp bir fotoğraf seçti ve dosyanın üzerine koydu. "Özellikle de buna."
    </div>

    <div>
      Victor bu sevimsiz kadından kurtar beni der gibi Crowe'a baktı. Crowe ne yapacaksın işte o böyle biri der gibi sadece omuzunu silkmekle yetindi. "Fotoğrafa bakın Dr. Banks," dedi Rizzoli.
    </div>

    <div>
      "Ne dememi bekliyorsunuz?"
    </div>

    <div>
      "Bu o köydeki One Earth kliniği."
    </div>

    <div>
      "Bunda bir anormallik görmüyorum. İnsanların bize nerede ihtiyaçları varsa biz oraya gideriz. Gideceğimiz yerde rahat edeceğimizi ya da tehlikede olmayacağımızı kimse bize garanti edemez." Hâlâ fotoğrafa bakmıyor, o korkunç görüntülerden kaçıyordu. "İşte biz yardımseverlerin ödediği bedel budur. Bizler hastalarımızla aynı riskleri alırız. Aynı tehlikeler bizim için de vardır."
    </div>

    <div>
      "O köyde ne oldu?"
    </div>

    <div>
      "Sanırım cevap gayet açık."
    </div>

    <div>
      "Fotoğrafa bakın."
    </div>

    <div>
      "Eminim her şey polis raporlarında yazılıdır."
    </div>

    <div>
      "Şu kahrolası fotoğrafa bakın ve bana ne gördüğünüzü söyleyin!"
    </div>

    <div>
      Victor sonunda kısa bir bakış attı fotoğrafa. "Kliniğin önünde yatan yanık vücutlar."
    </div>

    <div>
      "Peki nasıl öldüler?"
    </div>

    <div>
      "Bana toplu katliam yapıldığı söylendi."
    </div>

    <div>
      "Hakikaten mi?" Aniden kafasını kaldırıp Rizzoli'ye baktı Victor. "Ben orada değildim dedektif. Hindistan'dan telefonla aradıklarında San Francisco'daki evimdeydim. O yüzden çok fazla bir şey bildiğimi söyleyemem size."
    </div>

    <div>
      "Peki katliam olduğunu nereden biliyorsunuz?"
    </div>

    <div>
      "Andhra Pradesh polisinin raporunda öyle yazıyordu da ondan. Politik ya da dinsel bir saldırı olabilirmiş. Ama insanlar cüzzamlılarla temas kurmaktan çekindikleri için köy merkezden çok uzak bir yere kurulduğundan bu olaya tanıklık edebilecek tek bir kişi bulunamamış."
    </div>

    <div>
      "Herkesi her şeyi yakmışlar. Sizce bu garip değil mi?"
    </div>

    <div>
      "Neresi garip?"
    </div>

    <div>
      "Ateşe verilmeden önce tüm vücutlar alana sürüklenip geniş yığınlar halinde bir araya getirilmiş. Kimsenin cüzzamlı birine dokunmak istemeyeceğini söylediniz. Peki o zaman neden yığın yapmışlar vücutlardan?"
    </div>

    <div>
      "Daha etkili olacağını düşünmüş olabilirler. Yani gruplar halinde yakınca."
    </div>

    <div>
      "Etkili mi?"
    </div>

    <div>
      "Bir mantık çerçevesinde bakmak istiyorum olaya."
    </div>

    <div>
      "Peki herkesi her şeyi yakmalarının nasıl bir mantığı olabilir ki?"
    </div>

    <div>
      "Öfke. Barbarlık...Bilemem."
    </div>

    <div>
      "Ölü vücutları kaldırıp bir yere toplama. Üzerlerine benzin dökme. Odunları üst üste yığma. Bunların hepsi zahmetli işler. Duydukları yakalanma korkusu da cabası."
    </div>

    <div>
      "Nereye varmak istiyorsunuz?"
    </div>

    <div>
      "Vücutları yakmaları gerekiyordu zaten diyorum. Kanıtları yok etmek için."
    </div>

    <div>
      "Ne kanıtı? Bunun bir katliam olduğu o kadar açık ki. Hiçbir ateş bunu saklayamaz."
    </div>

    <div>
      "Ama aynı zamanda bir ateş bunun aslında bir katliam olmadığı gerçeğini gizleyebilir de."
    </div>

    <div>
      Rizzoli Victor'un gözlerini ondan kaçırıp yere doğru bakmasına hiç de şaşırmamıştı doğrusu.
    </div>

    <div>
      "Neden bu somları sorduğunuzu anlayamıyorum," dedi Victor. "Neden polis raporlarına inanmıyorsunuz?"
    </div>

    <div>
      "Çünkü ya yanıldılar, ya da rüşvet aldılar da ondan."
    </div>

    <div>
      "E biliyorsunuz işte. Daha neden bana soruyorsunuz ki?"
    </div>

    <div>
      Rizzoli parmağıyla fotoğrafın üzerine vurdu. "Bir daha Dr. Banks."
    </div>

    <div>
      "Bakmak istemiyorum."
    </div>

    <div>
      "Orada yanan sadece insan vücutları değilmiş. Keçiler de telef olmuş.
    </div>

    <div>
      Tavuklar da. Ne büyük kayıp ama bu sağlıklı gıdaların yok edilmesi. Neden önce öldürülüp sonra da yakılmış olabilirler ki?"
    </div>

    <div>
      Victor alaycı bir şekilde güldü. "Belki onlar da cüzzamlıdır, ne bileyim ben!"
    </div>

    <div>
      "Peki ya kuşlar? Kuşlara ne olmuş peki?"
    </div>

    <div>
      Victor başım salladı. "Ne?"
    </div>

    <div>
      Rizzoli kliniğin tenekeden yapılmış çatısını gösterdi. "Bunu farketmediğinize iddiaya girerim. Ama Dr. Isles görmüş. Şu çatının üzerindeki siyah lekeler. İlk bakışta kuru yapraklara benziyorlar. Ama etrafta ağaç yokken orada yaprak olması da çok tuhaf olurdu."
    </div>

    <div>
      Victor hiçbir şey söylemedi. Sessizce oturup ifadesi kendisini ele vermesin diye yüzünü iyice eğmişti. Sadece vücut dili bile kaderine razı olduğunu gösteriyordu.
    </div>

    <div>
      "Onlar yaprak değil Dr. Banks. Onlar ölü kuşlar. Karga sanırım. Bakın fotoğrafın kenarında üç tane var. Bunu nasıl açıklarsınız?"
    </div>

    <div>
      Umurumda bile değil der gibi omuzunu silkti. "Belki silahla vurulmuşlardır." "Polis silahla ateş edildiğine dair bir şey bulamadı. Binada tek bir kurşun deliğine rastlanmadı. Boş kovan yok, kurbanların hiçbirinde vurulduklarına dair bir iz yok. Rapora göre bir çok kişinin kafatası ezilmiş, parçalanmış. Onlar uykudayken sanki kafalarına golf sopalarıyla vurulmuş gibi."
    </div>

    <div>
      "Ben de öyle olduğunu sanıyorum."
    </div>

    <div>
      "O zaman kuşları nasıl açıklarsınız? Herhalde birileri gidip çatıda duran kargaların kafasına vurmamıştır değil mi?"
    </div>

    <div>
      "Nereye gelmek istediğinizi kestiremiyorum. Kuşların bununla ne gibi bir ilgisi olabilir?"
    </div>

    <div>
      "Kimse kafalarına sopayla vurmamış. Kimse onlara ateş açmamış."
    </div>

    <div>
      Victor "Belki dumandan zehirlenmişlerdir." diye homurdandı.
    </div>

    <div>
      "Köye saldırılmadan önce ölmüş kuşlar. Sadece kuşlar değil, her şey ölmüş orada. Kuşlar, kümes hayvanları, keçiler, insanlar. Hareket eden, nefes alıp veren tek bir canlı yokmuş ortaklıkta. Yaşayan her şey temizlenmiş bölgeden." Victor'un buna verecek cevabı yoktu.
    </div>

    <div>
      Rizzoli öne doğru eğilip tam gözlerinin içine baktı. "Bu sene Octagon Kimyasalları'ndan ne kadar bağış topladınız Dr. Banks?"
    </div>

    <div>
      Victor bardağı dudaklarına götürüp biraz su içerek oyalandı.
    </div>

    <div>
      "Ne kadar Dr. Banks?"
    </div>

    <div>
      "Şey on küsur milyon gibi..." Crowe'a baktı. "Eğer sakıncası yoksa biraz daha su alabilir miyim?"
    </div>

    <div>
      "On küsur milyon mu?" dedi Rizzoli. "Biraz artırıp seksen beş milyon dolar desek mesela?"
    </div>

    <div>
      "Olabilir."
    </div>

    <div>
      "Ama bu olaydan bir sene önce size bağış filan yapmamışlardı. Ne değişti ki birden? Birden melek mi kesildiler?"
    </div>

    <div>
      "Onlara sormanız lazım."
    </div>

    <div>
      "Ben size soruyorum."
    </div>

    <div>
      "Gerçekten biraz daha su içmek istiyorum."
    </div>

    <div>
      Crowe içini çekip boş bardağı aldı ve dışarı çıktı. Şimdi odada yalnız Rizzoli ve Victor kalmıştı. Rizzoli ona sanki kafa atacak kadar yaklaşıp "Her şey para için değil mi?" dedi. "Seksen beş milyon çok fazla miktarda bir rüşvet. Octagon herhalde çok kaybetmiş olmalı. Ve siz de onlarla işbirliği yaparak acayip miktarda bir paranın üzerine oturmuşsunuzdur herhalde."
    </div>

    <div>
      "Hangi konuda işbirliği yaparak?"
    </div>

    <div>
      "Sessiz kalarak. Sırlarını saklayarak."
    </div>

    <div>
      Rizzoli başka bir dosya çıkartıp Victor'un önüne itti.
    </div>

    <div>
      "Böcek ilacı üreten bir fabrikaları vardı. Bara köyüne yaklaşık iki kilometre uzaklıkta. Octagon bu tesislerinde binlerce ton metil izosiyanat depoluyordu. Geçen sene bu tesisleri kapattıklarından haberiniz var mıydı? Tam da Bara'ya yapılan saldırıdan sonra. Bütün çalışanlara yol verildikten sonra tesisin üzerinden buldozerle geçildi. Güya terörist saldırılardan korktukları içinmiş. Ama herhalde buna siz de inanmıyorsunuz öyle değil mi?"
    </div>

    <div>
      "Size söyleyecek başka bir şeyim yok."
    </div>

    <div>
      "Köyde katliam filan yapılmadı. Köy terörist saldırıya da uğramadı." Rizzoli durdu ve yavaşça "Orada endüstriyel bir felaket yaşandı." dedi.
    </div>
  </div>
</body>
</html>
