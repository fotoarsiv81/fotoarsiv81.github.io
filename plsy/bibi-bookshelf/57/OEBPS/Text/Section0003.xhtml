<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ÜÇ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      JANE RIZZOLI lavabonun önünde ayakta durup aynadaki aksine baktı. Gördüğü şey&nbsp;<span style="text-indent: 18.859844px;">onu memnun etmemişti. Kendini güzel giyinen, her zaman sakin, yumuşak, kontrollü, siyah saçlarının her bir teli her zaman toplu, dupduru bir cilde sahip, dudaklarına her zaman parlak kırmızı rujlar süren Dr. Isles'la kıyaslamadan yapamıyordu bir türlü. Rizzoli'nin aynada gördüğü kişi tamamen bambaşka biriydi. Bir kere asla sakin, yumuşak ve kontrollü biri değildi. Mat ve sürekli gergin bir yüzün etrafındaki simsiyah buklelerden oluşan saçları cadı gibi karmakarışıktı. Ben bu değilim, diye düşündü. Bana bakan bu kadını tanımıyorum ben. Ne zaman kendime bu kadar yabancı kaldım böyle?</span>
    </div>

    <div>
      Birden yeniden midesi bulanmaya başladı. Gözlerini yumdu ve sanki kusarsa ölecekmiş gibi dayanmaya çalıştı.
    </div>

    <div>
      Ne kadar iradeli olursan ol kaçınılmazı önleyemezsin. Ellerini ağzına götürdü ve en yakın klozete son anda yetişti. Midesini boşalttıktan sonra başını sarkıtıp öylece kaldı bir süre. Grip olmalı, ne olur grip olsun, diye tekrarladı içinden.
    </div>

    <div>
      Sonunda mide bulantısı geçtiğinde o kadar bitkin düşmüştü ki bir süre klozete oturdu ve ellerini yan duvarlara dayadı. Bitirmesi gereken onca işi düşündü. Bir sürü kişiyle görüşecekti daha. Bu şaşkın ve sessiz kızlar topluluğundan işe yarar bir bilgi almak çok zordu. Ve tabii sürekli ayakta durmak. En kötüsü de olay yeri araştırmacıları saatlerce mikroskobik incelemelerini yaparken ayakta kalmaya dayanamayacaktı.
    </div>

    <div>
      Aslında normalde kanıt, daha çok, daha da çok kanıt toplamak için gönüllü olan her zaman o olurdu. Her cinayet mahallini kontrolü altına almak isteyen kişiydi o. Ama şimdi bu tuvaletten çıkmaya son derece isteksiz bir halde bir klozete çökmüştü. Bu sakin, sessiz, huzurlu ve kimsenin pejmürdeliğini fark etmeyeceği yerde saklanmayı çok isterdi. Acaba Dr. Isles bir şey fark etmiş miydi? Büyük ihtimalle anlamamıştı. Isles canlılardan çok ölülerle ilgilenirdi, çünkü ve bir cinayet mahallini incelerken cesetten başka hiçbir şey ilgisini çekmezdi.
    </div>

    <div>
      Rizzoli sonunda dikleşip kabinden çıkmayı başardı. Artık daha net düşünebiliyordu. Midesi düzelmişti. Eski Rizzoli'nin ruhu bedenine yavaş yavaş geri dönüyordu. Lavaboya gidip kusmuk tadından kurtulmak için ağzını buz gibi suyla çalkaladıktan sonra yüzüne bolca su çarptı. Haydi, canlan be kızım.
    </div>

    <div>
      Pısırık pısırık durma öyle.
    </div>

    <div>
      Herifler zırhında bir delik gördükleri anda hemen seni kullanmaya başlarlar.
    </div>

    <div>
      Bu her zaman böyle olur. Bir kâğıt havlu çekip yüzünü sildi. Kâğıdı tam çöp sepetine atacakken durdu. Rahibe Camille'in yatağı, çarşaflardaki kan geldi aklına. Çöp sepeti neredeyse yarısına kadar doluydu. Buruşturulup atılmış kâğıt havlu yığınının arasında bir miktar katlanıp büzülmüş tuvalet kağıdı vardı.
    </div>

    <div>
      İğrenmemeye çalışarak tuvalet kâğıdına sarılmış paketi açtı. İçinde ne olduğunu tahmin etmesine rağmen başka bir kadının âdet kanını görmek sarsmıştı onu. Aslında işi gereği sürekli kanla uğraşıyordu ve ayrıca daha az önce Camille'in cesedinin etrafındaki kan gölünü incelemişti, ama bu hijyenik pedi görmek onu sarsmıştı.
    </div>

    <div>
      Pedin her yeri kanlıydı. Bu yüzden yatağından çıktın, Camille, diye düşündü. Bacaklarından süzülen sıcaklık ve çarşafındaki ıslaklık uyandırdı seni. Sonra kalkıp pedini değiştirmek için tuvalete koştun ve kirli pedini buraya attın.
    </div>

    <div>
      Peki sonra? Sonra ne yaptın?
    </div>

    <div>
      Tuvaletten çıkıp Camille'in odasına geri döndü. Dr. Isles gitmişti ve artık odada yalnızdı. Kaşlarını çatarak çarşaftaki kan lekelerine baktı. Renksiz odada bir adet parlak kırmızı damla. Pencereye gidip aşağıdaki avluya baktı.
    </div>

    <div>
      Buz tutmuş yüzeyde artık sürüyle ayakizi vardı. Kapının ardında bir ikinci TV kuruluşunun haber aracı yerini almış, canlı yayına geçmek için hazırlık yapıyordu. İnsanlar oturma odalarında öldürülen rahibenin hayat hikâyesini izlemeye hazırlanıyordu şimdi.
    </div>

    <div>
      Herkes için cinsellik yaşamamaya yemin etmiş, duvarların arkasında münzevi bir yaşam süren bu rahibelerin hayatı büyük bir merak konusudur. Herkes onları bu yaşama iten nedenleri merak eder. Onları bu meraka iten iffettir; Bütün arzuların en kuvvetlisine arkasını dönen, doğanın yerine getirmemizi istedikleri şeyleri yapmamak için kendisini terbiye eden bu kızların nasıl insanlar olduklarını öğrenmek isterler. Saflıkları ve iffetleridir insanların meraklarını gıdıklayan.
    </div>

    <div>
      Rizzoli'nin bakışları avlunun karşı tarafına, şapele doğru yöneldi. Aslında şimdi çamaşır suyu kokan bu sıcak odada oyalanmak yerine&nbsp;<span style="text-indent: 18.859844px;">orada olup olay yeri inceleme ekibiyle birlikte zangır zangır titremem gerekiyordu, diye düşündü. Camilie'in gece sıcak yalağından kalkıp tuvalete gittikten sonra odaya geri döndüğünde buz gibi ve karanlık bir aralık sabahında pencereden ne görmüş olabileceğini ancak bu odada tahmin edebilirdi. Herhalde şapelin kirli camlarından süzülen bir ışık olduğunu fark etmişti.</span>
    </div>

    <div>
      O saatte orada olmaması gereken bir ışık.
    </div>

    <div>
      Maura Rahibe Camille'i temiz bir çarşafın üstüne koyan iki görevlinin yanında ayakta duruyordu. Başka mekânlardan başka cesetleri alıp götüren bir sürü nakliye ekibi seyretmişti şimdiye kadar. Bazen aceleden üstünkörü yaparlardı görevlerini. Bazen de tanı tersine büyük bir titizlikle. Ama çoğu cesetlere büyük bir şefkatle yaklaşırdı. Ancak sadece küçük çocuklara bu şekilde özen gösterilirdi. Küçücük başlan dikkatle kaldırılır, dikkatle ceset torbasının içine yerleştirilirdi. Rahibe Camille'e de aynı bu şekilde, büyük bir şefkatle yaklaşılmıştı.
    </div>

    <div>
      Maura sedye dışarı çıkartılırken şapelin kapısını açtı ve yavaş yavaş, dikkatlice ana kapıya doğru götürülüşünü seyretti. Duvarların arkasında medya mensupları sedyenin üzerinde, torbanın içinden belli belirsiz görünen cesedin klasikleşmiş fotoğraf karelerini çekmek için bekliyorlardı. Halk kurbanı net seçemese de genç1 bir kadın olduğunu duyuyor ve içindekinin nasıl biri olduğunu tahmin etmeye çalışıyordu. Zalim hayalgüçleriyle Camilie'in ırzına geçeceklerdi. Maura'nın bisturisi bile bu kadar hain olamazdı.
    </div>

    <div>
      Sedye manastırın kapısından çıkar çıkmaz, bir sürü gazeteci ve kameraman geri çekilmeleri için bağıran devriye polisini hiçe sayarak koştura koştura yanına gitti.
    </div>

    <div>
      Sonunda siyahlar giymiş heybetli rahip hızlı ve geniş adımlarla kapıdan dışarı çıkıp öfkeyle bağırarak karışıklık yaratan medya ve halkı kenara çekmeyi başarabilmişti.
    </div>

    <div>
      "Bu zavallı rahibenin biraz saygıya ihtiyacı var. Neden bunu göstermiyorsunuz?
    </div>

    <div>
      Bırakın da rahat rahat geçsinler."
    </div>

    <div>
      Gazetecilerden bazıları rahibin bu sözlerini duyunca utanıp geri çekildi ve sedyeyi taşıyanlara yol açtı. Ama TV kameraları sedye nakliye aracının içine konarken son sürat çekmeye devam ettikten sonra bir sonraki avlarına, kapıdan az önce çıkan, farkedilmemek için mantosuna sıkı sıkı sarılmış, arabasına doğru ilerleyen Maura'ya yönlendirdiler kameraları.
    </div>

    <div>
      "Dr. Isles! Bize ne söyleyebilirsiniz?"
    </div>

    <div>
      "Ölüm sebebi neydi?"
    </div>

    <div>
      "...tecavüze uğradığına dair bir kanıt var mı?"
    </div>

    <div>
      Gazeteciler üzerine üzerine gelirken çantasından el yordamıyla anahtarlarını buldu ve otomatik kilide bastı. Tam araba kapısını açıyordu ki, isminin çağrıldığını duydu. Biri kendisini yardıma çağırıyordu.
    </div>

    <div>
      Arkasına baktı ve boylu boyunca kaldırıma uzanmış bir adam gördü. Bir sürü insan üzerine doğru eğilmişti.
    </div>

    <div>
      "Kameramanlardan biri düştü!" diye bağırdı biri. "Bir ambulansa ihtiyacımız var."
    </div>

    <div>
      Maura içinden küfrede küfrede arabanın kapısını kapattı ve hızlı adımlarla yere düşen adama doğru yürümeye başladı."Ne oldu?" diye sordu. "Kaydı mı?"
    </div>

    <div>
      "Yo hayır, koşuyordu, birden dengesini kaybedip düşmüş."
    </div>

    <div>
      Maura adamın yanına çömeldi. Bin önceden adamı sırtüstü yatırmıştı. İri yarı, ellilerinde, esmer bir adamdı bu. Yanındaki kar yığının üzerinde bir sürü WVSU harfleri yazan bir TV kamerası duruyordu.
    </div>

    <div>
      Nefes almıyordu adam.
    </div>

    <div>
      Maura adamın başını arkaya doğru eğip adaleli boynunu gererek nefes yolunu açtı ve suni teneffüs yapmak için öne eğildi. Adamın ağzındaki kahve ve sigara kokusu karışımından kusacaktı neredeyse.
    </div>

    <div>
      Hepatit, aids ve vücut sıvılarıyla bulaşabilecek sürüyle hastalığı düşünüp ağzını mümkün olduğu kadar adamın azından uzak tutmaya çalıştı. Bir kez üfledi ve göğüs kafesinin kalktığını gördü. Akciğerler havayla dolmuştu. İki kez daha üfledi ve atar damarındaki nabzı kontrol etti.
    </div>

    <div>
      Nabzı atmıyordu.
    </div>

    <div>
      Tam adamın ceketinin önünü açmaya hazırlanıyordu ki, başka birinin onun yerine bu işi yaptığını gördü. Kafasını kaldırdı. Rahibin yanma diz çökmüş, geniş elleriyle adamın göğsünün belirli noktalarına hafifçe bastırıyordu. Rahip avuç içlerini göğüs kafesinin üzerine yerleştirmiş şekilde Maura'ya bakıp göğüse basınç yapmaya başlayabileceğine dair işaret verdi. Maura bir çift inanılmaz derecede güzel mavi göz gördü.
    </div>

    <div>
      "Pompalamaya başlayın," dedi Maura. "Haydi."
    </div>

    <div>
      Rahip adama doğru eğildi, üflediği nefesleri belirli zamana denk getirmek için her bir kompresyonu sesli bir şekilde saymaya başladı. "Bir, bin. İki, iki bin..." Sesinde hiç panik yoktu. Sadece ne yaptığından emin bir şekilde hareket ediyordu. Onu yönlendirme gereği duymadı Maura. Sanki senelerdir birlikte çalışıyorlarmış gibi, biri yorulduğunda diğeri görevi devralarak uyumlu bir ekip halinde hareket ettiler.
    </div>

    <div>
      Ambulans gelene kadar Maura'nın kumaş pantalonun yere değen kısmı kar suyuyla sırılsıklam olmuştu. Soğuğa rağmen çok terlemişti Maura. Ayağa kalkıp dikleşti ve bitkin bir halde adamın sedyeye konup ambulansa sokulmasını seyretti.
    </div>

    <div>
      Adamın düşürdüğü TV kamerası başka bir WVSU çalışanı tarafından karın üzerinden alındı. Kendi iş arkadaşları söz konusu olsa dahi, haber haberdir ve gösteri devam etmelidir tabii, diye düşündü Maura iş arkadaşlarının ambulansa sokulduğunu kameraya çekenlere bakarken.
    </div>

    <div>
      Yanında duran rahibe döndü. "Yardımınız için teşekkürler," dedi. "Sanırım önceden ilk yardım tecrübeniz var."
    </div>

    <div>
      Rahip gülümseyip omuzunu silkti. "Sadece plastik bir manken üzerinde pratik yapmıştım. Hiç kursta öğrendiklerimi tatbik edebileceğim aklıma gelmemişti."
    </div>

    <div>
      Elini uzattı. "Ben Daniel Brophy. Adli tabip siz olmalısınız."
    </div>

    <div>
      "Maura Isles. Evet. Adli tabip benim. Bu manastırın sorumlusu siz misiniz rahip?"
    </div>

    <div>
      Evet anlamında başını salladı rahip. "Kilisem üç bina ötede."
    </div>

    <div>
      "Evet, gördüm."
    </div>

    <div>
      "Sizce adamı kurtardık mı?"
    </div>

    <div>
      Başını iki yana salladı Maura ümitsizce. "Bu kadar suni teneffüsten sonra hâlâ nabzı atmadıysa bu iyiye işaret değildir."
    </div>

    <div>
      "Ama yaşaması için hiç mi ümit yok?" "Var, ama çok az."
    </div>

    <div>
      "Olsun, ihtimal az bile olsa, sanırım bir katkımız olmuştur." Rahip TV röportajcılarına bir bakış attıktan sonra ambulansa döndürdü gözlerini yine. "Sizi arabanıza kadar geçireyim. Böylece tek bir kamera bile sizi rahatsız etmez."
    </div>

    <div>
      "Ama ben gider gitmez size saracaklar. Umarım hazırlıklısınızdır."
    </div>

    <div>
      "Bir açıklama yapacağıma dair söz verdim. Ama hâlâ benden ne duymak istediklerini pek kestiremiyorum."
    </div>

    <div>
      "Onların ne yamyam olduğunu bilemezsiniz siz rahip Brophy. Sizi çıldırtabilirler."
    </div>

    <div>
      Rahip "O zaman onları uyarmam lazım. Ben asla çıldırmam," dedi gülerek. Maura'yla birlikte arabaya kadar gitti. Maura'nın sırılsıklam olmuş pantalonu bacaklarına yapışıyor, dondurucu rüzgâr kumaşı sertleştiriyordu. Morga döndüğünde bir yere girip mutlaka üzerindekileri değiştirip kuruması için bir yere aşmalıydı.
    </div>

    <div>
      "Eğer bir açıklama yapmam gerekiyorsa," dedi rahip. "Bilmem gereken bir şey var mı? Bana söyleyebileceğiniz herhangi bir şey?"
    </div>

    <div>
      "Dedektif Rizzoli'yle görüşmeniz lazım. Benimle değil."
    </div>

    <div>
      "Sizce bu münferit bir cinayet mi? Diğer rahibelerle de bir ilgisi var mı acaba?"
    </div>

    <div>
      "Ben sadece cesetleri incelerim, saldırganlarla alakam yok. Cinayetin neden işlenmiş olduğuna dair bir fikrim yok."
    </div>

    <div>
      "Buradakiler çok yaşlı. Karşı koyamazlar."
    </div>

    <div>
      "Biliyorum."
    </div>

    <div>
      "Peki o zaman onlara ne demeliyim? Bu duvarların arkasında emniyette olmadıkları nasıl söyleyebilirim onlara?"
    </div>

    <div>
      "Hiçbirimiz tam olarak emniyette sayılmayız,"
    </div>

    <div>
      "Onlara vermek istediğim cevap bu değil." "Ama duymak zorunda oldukları cevap bu." Maura arabanın kapısını açtı. "Bir katolik olarak yetiştirildim, Peder. Hep rahibelerin dokunulmazlıkları var sanırdım. Ama rahibe Camille'e yapılanları gördüm. Eğer bir rahibenin bile başına böyle bir şey gelebiliyorsa o zaman dünyadaki hiç kimse dokunulmaz değildir." Maura arabaya girdi. "Medyayla iyi şanslar size. Sonuna kadar arkanızdayım."
    </div>

    <div>
      Rahip pencerenin dışından onu inceleyerek Maura'nın arabasının kapısını kapattı. Yüzü ne kadar çekici olursa olsun Maura'nın esas dikkatini çeken şey üzerindeki rahip cüppesiydi. Boynundaki daracık beyaz bant nasıl da diğerlerinden ayırıyor, nasıl da erişilmez kılıyordu onu.
    </div>

    <div>
      Elini kaldırıp kısaca "hoşça kal," dedi rahip Maura'ya. Daha sonra kendisine doğru koşan gazetecilere doğru yöneldi. Maura, rahibin dikleşip derin bir nefes aldığını ve sonra da gazetecilerin yanına gittiğini gördü.
    </div>

    <div>
      "Kabaca anatomik bulguların ışığında, süjenin hipertansiyon geçmişi de göz önüne alındığında bu ölümün doğal yollardan gerçekleştiği fikrine vardım. Benim için en kuvvetle muhtemel olaylar zinciri şu şekilde cereyan etmiştir. Ölümünden yirmi dört saat önce geçirdiği akut miyokardiyal enfarktüsü takiben ölüme götüren karıncık aritmisi. Muhtemel ölüm nedeni: Akut miyokardiyal enfarktüse bağlı ölümcül ritim bozukluğu. Adli tıp Uzmanı Maura Isles tarafından&nbsp;<span style="text-indent: 18.859844px;">kaydedilmiştir. Maura Isles, Massachusetts Eyaleti.</span>
    </div>

    <div>
      Maura ses kayıt cihazını makinasını kapattı ve Bay Samuel Knight'ın vücudunun belirli noktalarında yaptığı araştırmaları kaydettiği diyagrama dikti gözlerim. Apandisit ameliyatından kalma eski bir dikiş izi.
    </div>

    <div>
      Cansız bir şekilde yatağında otururken kalça ve baldırlarının alt kısmında oluşan morluklar. Otel odasındaki son dakikalarına şahitlik yapabilecek kimse olmamasına rağmen Maura adamın aklından geçenleri tahmin edebiliyordu. Önce birden göğsünde bir uyuşma hissetmişti. Bu çırpınmanın göğsünde değil kalbinde olduğunu fark ettiğinde belki bir iki saniye paniğe kapılmış, sonra da gitgide morarmaya başlamıştı. Seninki kısa ve kolay bir otopsiydi, diye düşündü Maura. Kısa ve öz bir rapordan sonra kenara çekilebilirdi Bay Knight artık. Bu kısa süreli tanışıklık kargacık burgacık bir yazıyla yazılan bir otopsi raporunda sona ermişti işte. Ayrıca bekleyenler kutusunda tarafınca incelenip imzalanmak üzere bekleyen bir yığın rapor fotokopisi vardı. Soğuk odada ise yeni biriyle tanışacaktı yakında. Camille Maginnes'nin otopsisine Rizzoli'yle Frost'da katılacağı için ertesi sabah saat dokuzda başlayacaktı. Maura raporları düzeltirken kendini işine veremiyor, Camille'i düşünmeden edemiyordu. Çalışma masasının üzerine öylece attığı kazağa bakıyor, bu sabah şapelde hissettiği soğuğun henüz bedeninden ayrılmadığını hissediyordu.
    </div>

    <div>
      Sandalyesinden kalkıp radyatörün üzerine serdiği yünlü pantalonunun kuruyup kurumadığına baktı. Fena değil diye düşündü ve bağcıklarını çözüp bütün öğleden sonra üzerinde olan eşofman altından kurtuldu.
    </div>

    <div>
      Sandalyesine oturup arkasına dayandı ve kısa bir süre duvardaki çiçek resimlerinden birine dikti gözlerini. Tatsız mesleğinin kötü etkilerini yoketmek için odasını (ölümü değil hayatı hatırlatan öğelerle döşemeyi tercih etmişti. Odanın bir köşesinde, bir saksının içinde, Maura ve Louise'in sürekli ilgilendikleri bir kauçuk duruyordu. Duvarda çiçek tabloları asılıydı. Bir buket beyaz şakayık ve mavi zambaklar. Diğer bir tabloda bir vazo içinde güller. Masasında çok fazla dosya biriktiğinde, ölümün ağırlığına katlanamadığını hissettiğinde bu tablolara bakar, bahçesini düşünür, verimli toprakların ve parlak yeşil çimlerin kokusunu hatırlardı. Ölmeyip serpilen şeyleri düşünürdü.
    </div>

    <div>
      Ama o aralık günü baharın hiç gelmeyeceğini düşünmüştü Maura. Dondurucu sulusepken odasının camlarına vurdukça, arabayla eve nasıl döneceğini düşünüp korkuya kapılıyordu. Yollan tuzlamışlar mıydı acaba? Yoksa yine buz hokeyi toplan gibi kayacak mıydı arabalar?
    </div>

    <div>
      "Dr. Isles?" dedi Louise dahili telefondan.
    </div>

    <div>
      "Evet?"
    </div>

    <div>
      "Dr. Banks diye biri seni arıyor. Birinci hattan alabilirsiniz."
    </div>

    <div>
      "Maura donup kalmıştı. "Victor Banks mi yoksa?" diye sordu çok yavaşça. "Evet. One Earth International Hayır Kurumun'dan aradığını söyledi."
    </div>

    <div>
      Maura hiçbir şey söylemedi. Gözü telefonun ahizesine dalıp gitmişti. Masanın üzerine koyduğu elleri tir tir titriyordu. Kalbi o kadar hızlı atıyordu ki artık cama vuran buz parçalarının gürültüsünü zar zor duyabiliyordu. "Dr. Isles?" "Şehirlerarası mı arıyor?"
    </div>

    <div>
      "Hayır. Daha önce de arayıp mesaj bırakmıştı. Colonnade Hotel'de kalıyormuş."
    </div>

    <div>
      Maura yutkundu.
    </div>

    <div>
      "Şimdi onunla konuşamam."
    </div>

    <div>
      "Ama ikinci kere arıyor. Sizi tanıdığınızı söyledi."
    </div>

    <div>
      Tabii camın. Tanımaz mı hiç?...
    </div>

    <div>
      "Daha önce ne zaman aradı?" diye sordu Maura.
    </div>

    <div>
      "Öğlende. Siz henüz gelmemiştiniz olay yerinden. Masanıza not bırakmıştım." Üzerinde "Siz dışarıdayken arayanlar" yazan yapışkanlı pembe not kâğıdını buldu Maura. İşte yazıyordu. "DK Victor Bank aradı. 12:45" adamın adına baktığı anda midesine bir sancı saplandı Maura'nın. Neden şimdi? Neden? diye düşündü. Bu&nbsp;<span style="text-indent: 18.859844px;">kadar zaman geçtikten sonra neden arıyorsun beni? Sana yeniden hayatıma girebileceğini düşündüren nedir?</span>
    </div>

    <div>
      "Ona ne diyeyim?" diye sordu Louise.
    </div>

    <div>
      Maura derin bir nefes aldı. "Ona geri arayacağımı söyle. Tabii kendimi hazır hissedersem. Pembe not kâğıdım buruşturup çöpe attı. Biraz daha daha çalışmak istediyse de konsantre olamadı ve mantosunu alıp odadan dışarı çıktı. Louise Maura'yı mantosunu giymiş, atkısını boynuna sarmış, dışarıdaki hava koşullan için hazır ve nazır bir şekilde görünce çok şaşırmıştı. Maura genelde hep herkesten sonra çıkar, saat beş buçuktan önce asla ofisi terk etmezdi. Saat daha beş bile olmamıştı ve Louise Maura'nın bilgisayarını kapatmaya hazırlanıyordu. "Trafik yoğunlaşmadan çıkayım dedim," dedi Maura.
    </div>

    <div>
      "Sanırım bunun için biraz geç oldu. Havayı görmediniz mi? Şehirdeki ofislerin çoğu çoktan kapattı."
    </div>

    <div>
      "Öyle mi? Ne zaman?"
    </div>

    <div>
      "Saat dörtte."
    </div>

    <div>
      "Peki, sen niye hâlâ buradasın? Eve gitmen gerekiyordu."
    </div>

    <div>
      "Kocam gelip alacak. Söylemiştim ya, benim araba tamirde."
    </div>

    <div>
      Maura yüzünü buruşturdu. Evet Louise bu sabah arabasından bahsetmişti bir ara, ama bu tabii çoktan kafasından uçup gitmişti Maura'nın. Her zamanki gibi ölülere konsantre olup canlılara gereken dikkati göstermemişti. Boynuna atkısını sarıp mantosunu giyen Louise'e bakarken insanları dinlemek için yeteri kadar zaman ayırmıyorum, diye geçirdi aklından. İnsanlar hayattayken haklarında bilgi sahibi olmak için en ufak bir çaba sarf etmiyordu. Sekreteri Louise burada çalışalı tam bir sene olmasına rağmen özel hayatıyla ilgili hiçbir şey bilmiyordu. Louise'in eşiyle hiç tanışmamıştı. Tek bildiği adının Vernon olduğuydu. Nerede çalıştığını, ne iş yaptığını, hatırlamıyordu bile, zira Louise özel hayatıyla ilgili çok az bilgilendirmişti kendisini. Benim suçum mu bu? diye düşündü Maura. Etrafımdakiler bisturilerim ve kayıt cihazımla daha mutlu olduğumu, insanları dinlemekten hoşlanmadığımı sezdiği için mi hiçbir şeyini anlatmıyor bana acaba?
    </div>

    <div>
      Koridordan birlikte geçtikten sonra personele ait otoparka çıktılar. Tek bir konuşma olmadı aralarında. Aynı yöne doğru yanyana yürüyen iki yabancı gibiydiler. Louise'in kocası arabada bekliyordu. Arabasının ön cam silecekleri deli gibi yağan sulusepken kara karşı son hız çalışıyordu. Louise ve kocası otoparktan çıkarlarken birbirlerine el sallayarak vedalaştılar. Vemon Maura'ya bu kadın da kim acaba der gibi garip garip bakmıştı.
    </div>

    <div>
      Sanki Maura asosyal bir yaratıkmış gibi.
    </div>

    <div>
      İnsanın yüzüne iğne gibi batan kar tanelerinden korunmak için kafasını eğerek buz tutmuş asfaltın üzerinden kaya kaya park alanının karşısına geçti.
    </div>

    <div>
      Bir yere daha uğraması gerekiyordu. Gününü tamamlamadan önce yapacağı bir iş daha vardı.
    </div>

    <div>
      Rahibe Ursula'nın durumuna bakmak için St. Francis Hastanesi'ne doğru yola çıkı.
    </div>

    <div>
      Seneler önce staj yaptığı dönemden beri bir hastane koğuşunda çalışmamış olmasına rağmen en son rotasyonu olan yoğun bakım ünitesindeki kötü anılan o kadar canlıydı ki, hâlâ. O panik anları geldi aklına. Doktorlar yeri geldiğinde günlerce uyku uyumadan zor bela kafalarını ayık tutmaya, düşünmeye ve sağlıklı kararlar vermeye çalışırlardı.
    </div>

    <div>
      Nöbette olduğu bir gece üç hasta hayatını kaybetmiş ve her şey o andan itibaren kötü gitmeye başlamıştı. Eski sorumluluklar ve başarısızlıkların gölgesi peşini bırakmıyordu şimdi, Yoğun Bakım Ünitesi'ne girerken.
    </div>

    <div>
      St. Francis Hastanesi'nin cerrahi Yoğun Bakım Ünitesi'nin etrafında on iki hasta odası olan merkezi bir bakım istasyonu vardı. Maura, ünite sorumlusunun bulunduğu masanın önünde durup kimliğini gösterdi.
    </div>

    <div>
      "Ben adli tıptan Dr. Isles. Rahibe Ursula Rowland'in dosyasına bakabilir miyim?"
    </div>

    <div>
      Ünite sorumlusu tuhaf tuhaf baktı Maura'ya. "Ama hasta hâlâ yaşıyor."
    </div>

    <div>
      "Dedektif Rizzoli durumuna bakmamı istedi." "Oh. Dosya şuradaki on numaralı kutuda." Maura küçük odaların önünden geçtikten sonra üzerinde Yatak No: 10 yazan dosyayı açtı.
    </div>

    <div>
      En üstte ameliyat sonrası yazılan rapor vardı. Beyin cerrahı tarafından ameliyatın hemen ertesinde el yazısıyla yazılmış kısa bir ameliyat özeti:
    </div>

    <div>
      "Geniş subdural hematom tanımlandı ve drenaj yapıldı. Sağ yan kafa kemiği açıldı ve kafatası çatlağı debride edilip alındı. Dura yırtığı kapatıldı. Ful ameliyat raporu dikte edildi. Tıp Doktoru James Yuen."
    </div>

    <div>
      Hemşirelerin notlarına baktı ve hastanın ameliyattan sonraki durumuna şöyle bir göz gezdirdi.
    </div>

    <div>
      Kafa içi basınçları damarın içine tesir eden Mannitol and Lasix ilaçları ve hipervantilasyon yardımıyla normal düzeyde seyrediyordu. Görünüşe bakılırsa yapılması gereken her şey yapılmış, artık beynin ne kadar zarar gördüğünü anlamak için bekleme safhasına geçilmişti.
    </div>

    <div>
      Dosyayla birlikte 10 nolu bölmeye gitti. Bölmenin önündeki polis memuru sıcak bir şekilde selamladı Maura'yı. "Merhaba Dr. Isles."
    </div>

    <div>
      "Hasta nasıl?" diye sordu Maura.
    </div>

    <div>
      "Pek bir değişiklik yok sanırım. Henüz uyanmadı."
    </div>

    <div>
      Maura kapalı perdelere doğru bakarak "İçeride kim var?" diye sordu.
    </div>

    <div>
      "Doktorlar."
    </div>

    <div>
      Maura kapıya tıkladı ve perdeyi açıp içeri girdi. Yatağın kenarında iki adam ayakta duruyordu. Uzak Doğu kökenli olanın boyu uzun, bakışları tuhaf bir şekilde keskin ve saçları kalın telli ve beyazdı. Yaka etiketindeki Dr. Yuen'i görünce beyin cerrahı, diye düşündü. Yanında ayakta duran geniş omuzlu adam ise ondan daha genç, muhtemelen otuzlarındaydı. Uzun sarı saçlarını düzgün bir biçimde at kuyruğu yapmıştı. Dr. Fabio diye, düşündü Maura adamın bronz tenine ve koyu gri gözlerine bakarken.
    </div>

    <div>
      "Araya girdiğim için üzgünüm," dedi. "Ben Adli Tıptan Dr. Isles."
    </div>

    <div>
      "Adli Tıp'tan mı?" dedi Dr. Yuen şaşkınlıkla. "Biraz zamansız olmadı mı bu ziyaretiniz?"
    </div>

    <div>
      "Baş dedektif hastanıza bakmamı istedi benden. Biliyorsunuz bir kurban daha var."
    </div>

    <div>
      "Evet. Duyduk."
    </div>

    <div>
      "Onun otopsisini yarın yapacağım da, bu iki kurban arasındaki darbe şekillerini karşılaştırmak istemiştim."
    </div>

    <div>
      "Burada görebileceğiniz pek fazla bir şey olduğunu sanmıyorum. Yani şimdi, hemen ameliyat sonrasında bir şey göremezsiniz. Röntgenlerine ve beyin MR'ına bakarak daha fazla şey öğrenirsiniz."
    </div>

    <div>
      Maura hastaya baktı. Dr. Yuen'le aynı fikirdeydi. Ursula'nın kafasındaki üzeri bandajlanmış yaralarla oynanmış, iyileştirilmişti.
    </div>

    <div>
      Derin komadaydı ve bir aspiratör yardımıyla nefes alıyordu.
    </div>

    <div>
      O incecik ve zarif Camille'in aksine Ursula bir çiftçinin karısına benzeyen yusyuvarlak bembeyaz yüzü ve tombul kollarıyla iri hatlı, iri kemikli ve sağlam bir kadındı. Sol bileğinde üzerinde "Penisiline alerjisi vardır" yazılı bir bilezik takılıydı.
    </div>

    <div>
      Tırtıllı, kalın ve beyaz bir yara izi vardı sağ dirseğinde. Oldukça kötü dikilmiş eski bir yaranın çirkin izleri. Acaba yurtdışındaki görevinde mi oldu diye aklından geçirdi Maura.
    </div>

    <div>
      "Ameliyatta elimden geleni yaptım," dedi Yuen." Top artık Dr. Sutcliffe'da.
    </div>

    <div>
      Umarız komplikasyonları önleyecektir."
    </div>

    <div>
      Maura kendisini başıyla selamlayıp gülümseyen at kuyruklu adama baktı. "Ben rahibe Ursula'nın doktoru iç hastalıkları uzmanı Matthew Sutcliffe," dedi. "Kaç aydır muayeneye gelmedi."
    </div>

    <div>
      "Yeğeninin telefonu var mı sizde?" diye sordu Yuen doktora. "Beni aradığında telefon numarasını almayı unuttum. Sizinle konuşmak istediğini söyledi."
    </div>

    <div>
      Sutcliffe başını salladı. "Evet var. Aileyle sadece benim konuşmam daha iyi olur. Onlara durumunu anlatırım ben."
    </div>

    <div>
      "Durumu nedir peki?" diye sordu Maura.
    </div>

    <div>
      "Şu anda tıbben sabit," dedi Sutcliffe.
    </div>

    <div>
      "Peki ya nörolojik olarak?" diyerek Yuen'e döndü Maura.
    </div>

    <div>
      Yuen başını salladı. "Bir şey söylemek için henüz çok erken. Ameliyat gayet başarılı geçti, ama demin Doktor Sutcliffe'e söylediğim gibi bilinci yerine geldiğinde ki hiç uyanamayabilir de, büyük ihtimalle saldırıyla ilgili hiçbir şey hatırlamayacaktır. Bu tür kafa zedelenmelerinde genelde geriye dönük amnezi görülür." Başını eğip çağrı cihazına baktı. "Özür dilerim ama çağrıya cevap vermem lazım. Dr. Sutcliffe tıbbi geçmişiyle ilgili sizi bilgilendirir." Dr. Yuen iki uzun adımda odadan dışarı çıktı.
    </div>

    <div>
      Sutcliffe stetoskopu Maura'ya uzattı. "Eğer isterseniz onu muayene edebilirsiniz."
    </div>

    <div>
      Maura stetoskopu alıp yatağın kenarına gitti. Bir süre Ursula'nın inip çıkan&nbsp;<span style="text-indent: 18.859844px;">göğsüne baktı. İşi hep ölülerle olduğu ve yaşayanları kırk yılda bir muayene ettiği için klinik becerilerini hatırlamak üzere kısa bir süre durup düşündü, zira Dr. Sutcliffe Maura'nın hâlâ kalbi atan bir hastaya nasıl bakılacağını bilmediğini düşünüyor ve açık vermesi için aportta bekliyordu. Sutcliffe geniş omuzlarını daha da dikleştirerek keskin bakışlarla yatağın başına dikildi.</span>
    </div>

    <div>
      Işıklı kalemi hastanın gözlerine tutarken, boynunu eliyle yoklarken, parmaklarını hastanın sıcak derisinin üzerinde gezdirirken seyretti Maura'yı. Morgdaki buz gibi cesetlerden ne kadar da farklı diye düşündü Maura.
    </div>

    <div>
      Durdu. "Sağ tarafta boyun arterinde nabız atmıyor," dedi.
    </div>

    <div>
      "Ne?"
    </div>

    <div>
      "Sol tarafta hızlı bir nabız atışı var, ama sağda yok." Maura dosyaya uzandı ve notlara baktı. "Oh. İşte buraya yazmış anestezi uzmanı. "Sağ boyun arterinde nabız yok. Büyük ihtimal anatomik yapısından kaynaklanıyor."
    </div>

    <div>
      Dr. Sutcliffe kaşlarını çattı. Yüzü kıpkırmızı kesilmişti. "Bunu unutmuştum."
    </div>

    <div>
      "Yani sağdaki nabız eksikliği yeni bir şey, değil mi?
    </div>

    <div>
      Başını salladı Sutcliffe. "Evet. Doğuştan öyle."
    </div>

    <div>
      Maura stetoskopu kulaklarına yerleştirdi ve hastane önlüğünü sıyırıp göğsünü açtı Ursula'nın. Büyük memeleri çıkıvermişti ortaya. Senelerden beri bir manastırda güneşin yaşlandırıcı ışınlarından korunduğu için atmış sekiz yaşında olmasına rağmen cildi hâlâ bembeyaz ve dipdiriydi. Stetoskopun ucunu Ursula'nın göğsüne bastırdığında düzenli, hareketli, ölümden dönen birinin namağlup kalp atışlarını duydu.
    </div>

    <div>
      Bir hemşire içeri kafasını uzattı. "Dr. Sutcliffe? Aşağıdan arayıp göğüs röntgeninin hazır olduğunu söylediler. Belki bilmek istersiniz diye düşündüm." "Teşekkürler." Maura'ya baktı. "Eğer istersenin kafatası röntgenlerine de bakabiliriz."
    </div>

    <div>
      Asansörü çok genç, saçları yapılı, Dr. Sutcliffe'i çaktırmadan birbirlerine gösterip kıkırdayan altı hemşireyle paylaştılar. Ama o çok çekici olmasına rağmen kızları hiç görmemiş gibi davranıyor, gözlerini kat düğmelerinden ayırmıyordu. Beyaz önlüğün cazibesi, diye düşündü Maura San Fransisco'daki St. Luke Hastanesinde gönüllü olarak çalıştığı gençlik yıllarını hatırlayarak.
    </div>

    <div>
      Doktorlar ona ulaşılması imkânsız varlıklar gibi gözükürdü. Şimdi artık o da bir doktordu ve beyaz önlüğün kendisini yanlış yapmaktan korumadığını, onu mükemmel&nbsp;<span style="text-indent: 18.859844px;">kılmadığını çok iyi biliyordu.</span>
    </div>

    <div>
      Tertemiz üniformalı çıtır hemşirelere bakıp kendisinin on altı yaşındayken asla bunlar gibi kıkırdamadığını, çok ciddi ve sessiz bir kız olduğunu düşündü.
    </div>

    <div>
      O zamanlar bile hayatın zorluklarının farkındaydı.
    </div>

    <div>
      Asansör kapısı açıldı ve hemşireler beyazlı pembeli üniformalarıyla Maura ve Suncliffe'i asansörde yalnız bırakıp neşe içinde dışarı çıktılar.
    </div>

    <div>
      "Onları görünce yoruluyorum," dedi Suncliffe. "Ne enerji ama. Keşke onda biri bende olsaydı. Özellikle de gecenin bir yarısı arandığımda." Suncliffe Maura'ya bir bakış attı. "Sizi de çağırdıkları olur mu geceleri?"
    </div>

    <div>
      "Gece çağrıları mı? Biz dönüşümlü çalışırız." "Sanırım hastalarınız pek acele ettirmiyor size." "Evet sizin gibi bol mayınlı bir hayat yaşamıyorum ben."
    </div>

    <div>
      Gülmeye başladı Suncliffe. Sıcacık gülen gözleriyle birden sarışın bir sörfçü çocuğa dönüşüvermişti. "Güzeeel. Bol mayınlı bir hayat. Evet, bazen hakikaten de öyle hissediyorum. Bir cephede gibiyiz."
    </div>

    <div>
      Büro elemanın masasına konmuş röntgenler onları bekliyordu. Sutcliffe büyük zarfı ışıklı odaya götürdü. Filmleri klipslere taktı ve ışıkları yaktı.
    </div>

    <div>
      Kafatasının görüntüleri ortaya çıkmıştı. Kemiklerin kenarında dallara ayrılan kırık alanlar şimşeklerin oluşturduğu şekillere benziyordu. İki darbe yeri tespit etti Maura. Sağ şakak kemiğine olanı aşağı yöne, kulağa doğru tek bir çatlak oluşturmuştu. Daha güçlü olan ikinci darbe ise kafatasını sıkıştırmıştı.
    </div>

    <div>
      "Saldırgan ilk darbeyi başın kenarına indirmiş," dedi Maura.
    </div>

    <div>
      "Bunun ilk darbe olduğunu nasıl anlıyorsunuz?"
    </div>

    <div>
      "Çünkü ilk kırık çizgisi ikinci darbeyle oluşan kırığın yayılmasını durduruyor." Kırık çizgilerini gösterdi. "Bakın bu kırık tam burada duruyor. İlk kırık çizgisiyle nerede buluşuyor? Darbenin kuvveti yarığın yanına atlayamıyor.
    </div>

    <div>
      Bu da bize ilk darbenin sağ şakağa geldiğini gösteriyor. Belki rahibe başka tarafa yönelmişti. Ya da saldırganın kenardan geldiğini görmemiş de olabilir." "Saldırgan onu şaşırtmış," dedi Sutcliffe.
    </div>

    <div>
      "Sersemletmek yeterli olmuş rahibeyi. Hemen sonrasında da daha uzağa, şu kısma başın arkasına ikinci darbe indirilmiş." Maura ikinci kırık çizgisini gösterdi.
    </div>

    <div>
      "Daha ağır bir darbe," dedi Sutcliffe. "Kafatasını ezmiş."
    </div>

    <div>
      Dr. Sutcliffe kafatası filmlerini klipslerinden çıkartıp bilgisayarlı tomografileri çıkartıp yerine tomografileri koydu.
    </div>

    <div>
      Bilgisayarlı tomografi kafatası kemiklerinin içine bakmaya, beyni dilim dilim incelemeye imkan veriyordu. İçine yırtık damarlardan sızılmış bir miktar kanın toplandığı bir kese gördü Maura. Artan basınç beyni sıkıştırmış olmalıydı. En az Camille'inki kadar tahrip edici bir yaraydı bu.
    </div>

    <div>
      Ama insan anatomisi ve mukavemeti çok değişkendi.
    </div>

    <div>
      Manastırın en genç rahibesinin bedeni bu darbelere direnemeyip ölürken Ursula'nın kalbi çarpmaya devam etmiş, bedeni ruhundan kopmamaya inatla direnmişti. Bu bir mucize değildi, ama altıncı kattan düşen bir çocuğun sadece sıyrıklarla kurtulması gibi kaderin garip bir rastlantısı sayılabilirdi belki de.
    </div>

    <div>
      "Bütün bunlardan sonra kurtulduğuna inanamıyorum," diye mırıldandı Sutcliffe.
    </div>

    <div>
      "Ben de öyle," deyip ona baktı Maura. Işık kutusundan gelen parıltı Sutcliffe'in yüzünün yarısını aydınlatarak çenesinin güçlü açılarını ortaya çıkartıyordu. "Bu darbeler öldürmek üzere indirilmiş."
    </div>
  </div>
</body>
</html>
