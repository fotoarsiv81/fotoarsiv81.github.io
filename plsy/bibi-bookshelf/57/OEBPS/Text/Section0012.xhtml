<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON İKİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Aslında HYANNISPORT'a arabayla sadece iki saatte gidilmesine rağmen Rizzoli yolda dakikada bir tuvalete gittiği için ancak saat üçte Sagamore Köprüsü'ne varabilmişlerdi.
    </div>

    <div>
      Köprüyü geçer geçmez kendilerini birden bir tatil cennetinde buluverdiler.
    </div>

    <div>
      Yol boyunca sıralanmış küçük kasabalar su kütlesine uzanan sivri kara parçasına asılı güzel boncuklardan yapılmış birer kolyeye benziyorlardı.
    </div>

    <div>
      Rizzoli'nin Hyannisport'a yaptığı yolculuklar şimdiye kadar hep yolların arabalarla dolu olduğu, bir tişört bir şort giymiş bir sürü insanın dondurmacıların önünde kuyruk oluşturduğu yaz mevsimine denk gelmişti. Şimdi ise&nbsp;<span style="text-indent: 18.859844px;">restoranların yarısı açık yarısı kapalıydı ve kaldırımlarda rüzgârdan korunmak için paltolarının önlerini sıkı sıkı kapatmış yürüyen bir kaç cesur insan dışında kimsecikler yoktu.</span>
    </div>

    <div>
      Frost Ocean Caddesi boyunca giderlerken şaşkın şaşkın mırıldandı. "Vay canına. Şu evlerin büyüklüğüne bakar mısın?"
    </div>

    <div>
      "Buraya taşınmak ister miydin? "dedi Rizzoli.
    </div>

    <div>
      "Belki on milyon biriktirebilirsem olabilir."
    </div>

    <div>
      "O zaman Alice'e söyle de ilk bir milyonu kazanmak için bir şeyler yapsın, çünkü maaşınla bunu beceremeyeceğin çok ortada."
    </div>

    <div>
      Önceden yazdıkları yol tarifine uyarak bir kaç granit sütunun yanından geçtikten sonra suyun kenarına inşa edilmiş oldukça şık bir evin önüne geldiler. Rizzoli arabadan inip durdu ve olduğu yerde rüzgârın kuvvetiyle sallana sallana evin denize bakan üç kulesinin yaldızlı padavralarını hayran hayran seyretti. "Rahibe olmak için böyle bir evi terkettiğine inanabiliyor musun?" diye sordu Frost'a
    </div>

    <div>
      "Tanrı kapına gelip seni çağırdığında sen de aynısını yapardın sanırım."
    </div>

    <div>
      Rizzoli başını salladı. "Ben mi? Ha-ha. Kapıyı çalmaması için elimden ne geliyorsa ardıma koymam bir kere."
    </div>

    <div>
      Verandanın merdivenlerinden çıktılar. Frost zili çaldı.
    </div>

    <div>
      Kapı kısa boylu, esmer bir kadın tarafından açıldı.
    </div>

    <div>
      "Biz Boston Polis Departmanı'ndan geliyoruz," dedi Rizzoli. "Daha önceden de aramıştık sizi. Bayan Maginnes'i görmeye geldik."
    </div>

    <div>
      Kadın başını sallayıp içeri davet etti. "Kendisi Deniz Odası'nda şu anda.
    </div>

    <div>
      Lütfen beni takip edin."
    </div>

    <div>
      Tik ağacından yapılmış parkeler üzerinde yürüyerek, fırtınalı denizde boğuşan gemileri konu alan tablolarla bezenmiş koridordan geçtiler. Rizzoli Camille'in çocukluğunu, bu parıltılı, ışık dolu koridorda koşturduğunu hayal etti. Ya da belki de hiç koşmaya fırsat bulamamış da olabilirdi. Belki de sessiz sakin gürültü çıkartmadan sadece yürümesine izin veriliyordu evde antikalara bir zarar gelmesin diye.
    </div>

    <div>
      Kadın onları oldukça geniş, yerden tavana kadar cam ye doğrudan denizi gören bir odaya getirdi. Rizzoli'nin ilk dikkatini çeken şey koyu gri gökyüzü ve dalgaların hüzünlü görüntüsü oldu. Ama ne kadar suyun görüntüsüne yoğunlaşmış olsa da odaya sinip kalmış olan o kokuyu duymaması imkânsızdı. İdrar kokusunun geldiği yöne doğru baktı. Cam kenarında hastane yatağına yatmış canlı bir sanat eseri gibi duran bir adam vardı. Yatağın yanındaki sandalyede oturan kumral kadın ziyaretçileri karşılamak için ayağa kalktı. Bu kadının yüzünde Camille'i anımsatan hiçbir ize rastlamadı Rizzoli. Camille'in güzel ve şeffaf denebilecek kadar duru bir cildi vardı. Diğer yandan bu kadın aşırı makyaj yapmıştı. Kısa kesilmiş saçları bolca spreylenmiş, kaşları bir martının kanatlarının uçarken aldığı şekilde yolunmuştu.
    </div>

    <div>
      "Ben Lauren Maginnes, Camille'in üvey annesiyim," dedi kadın Frost'a elini uzatarak. Bazı kadınlar hemcinslerini yoksayıp sadece ve sadece mekândaki erkeklere odaklanırlar. Lauren Maginnes de öncelikle Barry Frost'a elini uzatarak bu tip kadınlardan olduğunu göstermişti.
    </div>

    <div>
      "Merhaba. Sizinle telefonda görüşmüştük. Ben dedektif Rizzoli bu da dedektif Frost. İkimiz de kaybınızdan dolayı çok üzgünüz."
    </div>

    <div>
      Rizzoli bir şeyler söylemeseydi Lauren'in ona dönüp, peki siz kimsiniz, diye soracağı yoktu. Rizzoli'ye dönüp "teşekkürler," dedi sadece. Misafirlere yolu gösteren esmer kadına baktı sonra. "Maria, oğlanlara polislerin burada olduğunu ve gelip bize katılmalarını söyler misin?" Dönüp misafirlere baktı ve kanepeyi gösterdi. "Lütfen oturun."
    </div>

    <div>
      Rizzoli şimdi artık hastanın yattığı yatağa daha yakın bir yerdeydi.
    </div>

    <div>
      Adamın büzülmüş eline ve bir tarafı yastığın üzerine düşmüş yüzüne baktı. Büyükbabasının ölmeden önceki son ayları, etrafta olan biten herşeyden haberdar öfke saçan gözleriyle artık emirlerine itaat etmeyen bedenine hapsolmuş şekilde evdeki hasta yatağında yatışı gelmişti aklına. Bu adamın gözlerinde de aynı farkındalığı yakalamıştı. Doğrudan Rizzoli'ye, hayatında ilk kez gördüğü misafirine bakıyordu. Müthiş bir çaresizlik ve utanç gördü Rizzoli bu bakışta. Onuru zedelenmiş bir adamın çaresizliğini gördü. Henüz ellili yaşlarda olmasına rağmen bedeni ona ihanet etmişti. Çenesinden bir çizgi halinde akan salya yastığın üzerini ıslatıyordu. Yatağın yanındaki masada onu rahat ettirecek bir sürü ilaç kutusu ve tıbbi malzeme duruyordu. Lastik eldivenler, kâğıt mendiller, bir paket yaşlı bezi. Böylece bütün hayatınız bir masanın üzerindeki bir miktar hijyenik ürünün içine sıkışıp kalmış oluyordu.
    </div>

    <div>
      "Akşam hemşiremiz biraz geç kalacakmış. Umarım ben Randall'a göz kulak olurken bu odada oturmamızın sizin için sakıncası yoktur," dedi Lauren. "Onu bu odaya taşıdık, zira her zaman denizi sevmiştir. Şimdi artık buradan doya doya denizine bakabilir." Eline bir kâğıt mendil aldı ve adamın çenesinden akan salyayı sildi. "Tamam işte oldu." Dönüp dedektiflere baktı. "Neden Boston'a gelemediğimi anladınız mı şimdi? Onu hemşirelerle tek başına uzun süre bırakmak istemiyorum. Hemen heyecanlanıyor. Konuşamıyor ama gittiğimde hemen beni özlediğini biliyorum."
    </div>

    <div>
      Lauren oturduğu sandalyenin arkasına dayanıp Frost'a bakmaya başladı. "Soruşturmada bir gelişme var mı?"
    </div>

    <div>
      Cevap veren yine sürekli kendisini yok saymasına sinirlenip dikkatini çekme konusunda oldukça kararlı olan Rizzoli oldu.
    </div>

    <div>
      "Yeni birkaç ipucunu takip ediyoruz."
    </div>

    <div>
      "Ama herhalde bu kadar yolu bunu söylemek için gelmediniz değil mi?"
    </div>

    <div>
      "Hayır. Bazı konular üzerinde yüz yüze konuşmamızın daha verimli olacağını düşündük."
    </div>

    <div>
      "Ve sanırım bizi ve nasıl yaşadığımızı merak ettiniz."
    </div>

    <div>
      "Biz Camille'in nasıl bir aileden geldiğiyle ilgileniyoruz."
    </div>

    <div>
      "Peki. İşte şimdi gördünüz." Sonra eliyle bir işaret yaptı Lauren.
    </div>

    <div>
      "Camille'in büyüdüğü ev burası. Anlaşılması çok zor bir şey değil mi? yani böyle bir evden sonra gidip manastırda yaşamaya karar vermesi. Randall ona bir genç kıza verilebilecek şeylerin en iyisini verdi. Yaşgününde sıfır bir BMW. Bir midilli. Her genç kızın kolay kolay sahip olamayacağı yüzlerce giysiyle dolu kocaman bir gardrop. Ama Cami İle bütün bunları elinin tersiyle itip hayatının geri kalanında sadece siyahlar giymeyi tercih etti. O neden..." Lauren başını salladı. "Hâlâ nedenini anlamış değiliz."
    </div>

    <div>
      "İkiniz de memnun değil miydiniz bu kararından?"
    </div>

    <div>
      "Benim için o kadar önemli değildi. Sonuçta kendi hayatı. Ama Randall bunu asla kabullenenemedi. Hep fikrini değiştireceği günü bekledi. Hep bir gün manastırın tek düze yaşantısından sıkılıp eve döneceğini umdu." Yatağa yatmış suskun suskun duran kocasına baktı. "Ve bence felç olmasının sebebi de bu. Camille onun tek evladıydı ve onu terkedip gittiğine inanamıyordu bir türlü." "Peki, Camille'in öz annesine ne oldu? Bana telefonda öldüğünü söylemiştiniz."
    </div>

    <div>
      "Olay vuku bulduğunda Camille sekiz yaşındaydı."
    </div>

    <div>
      "Hangi olaydan bahsediyorsunuz?"
    </div>

    <div>
      "Yanlışlıkla fazla miktarda ilaç vermişler güya. Hep öyle derler ya. Böyle bir yanlışlık kabul edilebilir mi sizce? Randall'la tanıştığımda yedi sene olmuştu karısını kaybedeli. Yepyeni bir aile kurduk. Benim ilk evliliğimden iki oğlum var. Randall'ın da Camille'i vardı."
    </div>

    <div>
      "Ne kadar zamandır evlisiniz?"
    </div>

    <div>
      "Yedi sene oldu." Kocasına bakıp kaçınılmaz felaketi kabullenmiş bir edayla ekledi. "İyi günde de kötü günde de beraberiz gördüğünüz gibi."
    </div>

    <div>
      "Üvey kızınızla yakın mıydınız? Sizinle sırlarını paylaşır mıydı?"
    </div>

    <div>
      "Camille mi?" Lauren başını salladı. "Size çok ama çok açık olacağım.
    </div>

    <div>
      Birbirimize bağlı olduğumuz söylenemezdi. Eğer kastettiğiniz buysa tabii. Randall'la tanıştığımda on üç yaşındaydı ve o yaştaki çocukları bilirsiniz, büyüklerle hiçbir şey yapmak istemezler. Sebep üvey anne olmam filan değildi, sanırım elektriklerimiz tutmadı. Bunun için çabaladım. Gerçekten de çok çabaladım ama o... " Lauren söylememesi gereken bir şeyi az kalsın ağzından kaçıracakmış gibi durdu.
    </div>

    <div>
      "Evet Bayan Maginnes? O dediniz kaldınız."
    </div>

    <div>
      Lauren bir iki dakika düşündü. "Garip," dedi sonunda "Camille garip bir kızdı." Gözlerini dikmiş ona bakan kocasına dönüp hızla "Üzgünüm Randall," dedi "Biliyorum bunu söylememem gerekir ama onlar polis. Gerçeği bilmeleri lazım." "Garip derken ne demek istediniz?" diye sordu Frost.
    </div>

    <div>
      "Bilirsiniz. Hani bir partiye gidersiniz ve orada ayakta tek başına duran birini görürsünüz," dedi Lauren. "Gözlerinizin içine bakamayan birini. Ya bir köşede durur ya da gidip odasına saklanırdı. Bu ailede hiç yapılmayan şeyleri yapardı. Dua ederdi mesela. Dizlerinin üzerine çöker dua ederdi. Okuldaki koyu Katolik kızlardan aldığı kitapları okurdu. Biz Katolik de değiliz üstelik biliyor musunuz? Bizler Presbiteryeniz. Ama işte o odasına gider bir kemerle kamçılardı kendini. İnanıyor musunuz buna? Günahlarından arınmak içinmiş. Bu saçma sapan fikirleri kim aşılar insanlara?"
    </div>

    <div>
      Dışarıda rüzgâr deniz suyunu camlara taşımıştı. Randall Maginnes hafifçe mırıldandı. Rizzoli doğrudan kendisine baktığını fark etti adamın. Rizzoli de ona bu konuşmadan ne kadarını anlayıp anlamadığını düşünerek baktı. Eğer hepsini anlıyorsa bu onun için büyük bir işkenceydi herhalde. Etrafta olan biten her şeyin farkında olmak. Kızının, tek öz çocuğunun öldüğünü, karısının bakımından endişe duyduğunu, aldığı o iğrenç kokunun kendisinden geldiğini bilmek.
    </div>

    <div>
      Rizzoli bazı ayak sesleri duyup kapıya doğru döndü. İki genç çocuk girdi içeri. Kızılımsı kumral saçları ve yüzlerine yapışmış aynı yakışıklı hatlarla Lauren'ın çocukları olduğu o kadar açıktı ki. İkisi de üzerlerinde birer blujinle gayet spor görünmelerine rağmen yine de anneleri gibi belli bir şıklık yansıtmayı başarabilmişlerdi.
    </div>

    <div>
      Ah genler, siz nelere kadirsiniz, diye düşündü Rizzoli.
    </div>

    <div>
      Ellerini sıkmak için uzandı. Otoritesini göstermek için sert bir şekilde sıktı ellerini. "Ben dedektif Rizzoli."
    </div>

    <div>
      "Oğullarım Blake ve Justin," dedi Lauren. "Kolejde okuyorlar. Tatil için yanımıza geldiler."
    </div>

    <div>
      Oğullarım demişti. Oğullarımız değil. Bu yeni kurulan ailede sevgi bağlan yeteri kadar kuvvetlenmemişti anlaşılan. Yedi yıllık evlilikten sonra bile onun oğulları hâlâ ona, Camille hâlâ Randall'a aitti.
    </div>

    <div>
      "Ailenin müstakbel iki avukatı," dedi Lauren. "Her ne kadar yemekte müthiş bir ağız dalaşına giriyorlarsa da bunun ilende mahkeme salonlarına bir hazırlık olduğunu düşünüp seviniyorum."
    </div>

    <div>
      "Ağız dalaşı değil," dedi Blake "Ona tartışma derler anne."
    </div>

    <div>
      "Bazen aradaki farkı anlayamıyorum."
    </div>

    <div>
      Çocuklar birer sporcu gibi gayet rahat bir şekilde oturup sanki az sonra büyük bir gösteri başlayacakmış gibi heyecanla Rizzoli'nin yüzüne bakmaya başladılar.
    </div>

    <div>
      "Koleje gidiyorsunuz demek ha?" dedi Rizzoli. "Nerede okuyorsunuz?"
    </div>

    <div>
      "Ben Amherst'teyim," dedi Blake. "Justin de Bowdoin'de."
    </div>

    <div>
      İki okul da Boston'a çok yakındı.
    </div>

    <div>
      "İkiniz de avukat mı olmak istiyorsunuz?"
    </div>

    <div>
      "Ben Hukuk Fakültesi'ne başvurumu yaptım bile," dedi Blake. "Ben eğlence ve spor hukuku okumak istiyorum. Belki California'da filan çalışırım. Sinema dünyası ilgimi çekiyor. Sanırım bunun için iyi bir altyapı hazırladım bile."
    </div>

    <div>
      "Tabii tabii. Fıstık gibi artistlerle de takılacak bu arada," dedi Justin.
    </div>

    <div>
      Kocaman bir kahkaha attı. "Şimdiden başladı bile."
    </div>

    <div>
      Rizzoli bir iki gün önce ölen üvey kız kardeşleri morgda yatarken bu iki çocuğun nasıl olup da bu kadar neşeli olabildiklerine hayret etmişti.
    </div>

    <div>
      "Kız kardeşinizi en son ne zaman gördünüz?"
    </div>

    <div>
      Blake ve Justin birbirlerine baktılar ve "Büyükannenin cenazesinde," dediler neredeyse aynı anda.
    </div>

    <div>
      "Mart ayında mı?" Rizzoli Lauren'a baktı. "Camille mart ayında mı eve geldi?"
    </div>

    <div>
      Lauren evet anlamında başını salladı. "Bize yardımcı olması için kiliseden izin aldık. Sanki bir mahkumun geçici olarak salıverilmesi gibi. Ama nisan ayında Randall felç olduğunda manastırdakilerin nasıl olup da izin vermediklerine hâlâ inanamıyorum. Felç olan kendi öz babasıydı ve Camille eve göndermemelerine hiç itiraz etmedi. Dışarıya kolay kolay göndermeye korktuklarına göre, düşünsenize kimbilir neler yapıyorlar kızlara o manastırlarda. Nasıl acı çektiriyorlar kimbilir. Ama bu yüzden tercih etmiş olabilir manastırı o da ayrı konu."
    </div>

    <div>
      "Neden böyle düşünüyorsunuz?"
    </div>

    <div>
      "Çünkü buna bayılıyordu. Kendini cezalandırmaya ve acı çekmeye."
    </div>

    <div>
      "Camille mi?"
    </div>

    <div>
      "Size söyledim dedektif. Garip bir kızdı o. On yedi yaşındayken ayakkabılarını çıkartır çıplak ayakla dolaşırdı. Ocak ayında. Dışarıda hava buz gibiyken! Hizmetçi onu karlar üzerinde öylece ayakta dururken görmüş. Tabii ki bunu komşular da gördü. Kangren olmasın diye onu hastaneye götürdük. Doktora azizlerle aynı acıları çekmek için bunu yaptığını söyledi. Böylece Tanrı'ya daha fazla yaklaşacakmış." Lauren başını salladı. "Böyle bir kızla nasıl başa çıkabilirsiniz?"
    </div>

    <div>
      Onu severek, onu anlamaya çalışarak dedi içinden Rizzoli.
    </div>

    <div>
      "Bir psikiyatriste görünmesini istedim, ama Randall bunu şiddetle reddetti. Kendi öz kızının..." Lauren durdu.
    </div>

    <div>
      "Neden durdun Anne?" dedi Blake. "Delinin tekiydi işte. Hepimiz deli olduğunu düşünmüyor muyduk?"
    </div>

    <div>
      Camille'in babası hafifçe inledi.
    </div>

    <div>
      Lauren yine salya temizlemek için ayağa kalktı. "Şu hemşire nerede kaldı Allah aşkına? Saat üçte geliyorum demişti."
    </div>

    <div>
      "Camille martta eve geldiğinde ne kadar kaldı?" diye sordu Frost.
    </div>

    <div>
      Lauren şaşkın şaşkın ona baktı. "Bir hafta kadar. Daha fazla kalabilirdi, ama o erkenden manastıra gitmeyi tercih etti."
    </div>

    <div>
      "Neden?"
    </div>

    <div>
      "Sanırım evdeki kalabalıktan rahatsız olmuştu. Newport'tan bir sürü akrabam geldi cenazeye."
    </div>

    <div>
      "Bize toplumdan izole yaşadığını söylemiştiniz."
    </div>

    <div>
      "Biraz abartmış olabilirim."
    </div>

    <div>
      "Hiç arkadaşı var mıydı Bayan Maginnes?" diye sordu Rizzoli.
    </div>

    <div>
      "Varsa bile hiç birini tanıştırmak için eve çağırmadı."
    </div>

    <div>
      "Peki okulda nasıl gidiyordu?" Rizzoli birbirlerine bakan iki oğlana baktı göz ucuyla.
    </div>

    <div>
      Justin gereksiz ve yersiz bir vurdumduymazlıkla "Silik tiplerden biriydi işte," dedi.
    </div>

    <div>
      "Erkek arkadaşı var mıydı diye sormak istemiştim."
    </div>

    <div>
      Lauren tedirgin edici bir kahkaha attı. "Erkek arkadaş mı? Onun tek hayali İsa'nın gelini olmaktı."
    </div>

    <div>
      "Çekici bir kızdı." dedi Rizzoli. "Belki sizin dikkatinizi, çekmemiş olabilir, ama erkeklerin ilgisini çekebilecek bir tipi vardı." Rizzoli Lauren'in oğullarına baktı.
    </div>

    <div>
      "Kimse onunla çıkmak istemezdi," dedi Justin. "Arkasından dalga geçerlerdi." "Peki ya mart ayında eve geldiğinde? Hiç arkadaşlarıyla vakit geçirdi mi?
    </div>

    <div>
      Onunla özel olarak ilgilenen bir erkek oldu mu?"
    </div>

    <div>
      "Neden sürekli erkekler üzerinde duruyorsunuz?" dedi Lauren.
    </div>

    <div>
      Rizzoli gerçeği saklamanın mümkün olmadığını düşündü. "Size bunu boylerken çok üzgünüm, ama kısacası Camille öldürülmeden önce bir çocuk doğurmuş. Doğum sırasında ölen bir çocuk." Erkek kardeşlerine baktı.
    </div>

    <div>
      Onlar da aynı şaşkın surat ifadesiyle Rizzoli'ye baktılar.
    </div>

    <div>
      Bir an için odada camlara çarpan deniz sularının sesi dışında çıt çıkmadı. "Gazeteleri okumuyor musunuz? Şu rahipler bir sürü korkunç şey yapıyorlar.
    </div>

    <div>
      İki seneden beri manastırda yaşıyordu. Onların gözetimindeydi. Onların otorotesi altındaydı. Bence gidin onlarla konuşun bu konuda."
    </div>

    <div>
      "Manastıra girip çıkan bir rahip var. Onunla konuştuk zaten daha önce. Bize DNA örneği vermeyi kabul etti. Henüz sonucunu almadık."
    </div>

    <div>
      "Yani henüz babası olup olmadığından emin değilseniz neden bu tip sorular sorarak kafamızı karıştırıyorsunuz?" "Camille mart ayında gebe kalmış Bayan Maginnes. Buraya cenazeye geldiği ay."
    </div>

    <div>
      "Yani burada mı oldu demek istiyorsunuz?"
    </div>

    <div>
      "Evinizde bir sürü misafir vardı, değil mi?"
    </div>

    <div>
      "Benden ne yapmamı istiyorsunuz? O hafta buraya gelen her erkeği arayıp üvey kızımla yatıp yatmadığını mı sorayım?"
    </div>

    <div>
      "Bebeğin DNA'sı elimizde. Eğer siz de yardımcı olursanız babasını kolaylıkla bulabiliriz."
    </div>

    <div>
      Lauren ayağa kalktı. "Şimdi gitmenizi rica edeceğim."
    </div>

    <div>
      "Üvey kızınız öldürüldü. Katilini bulmak istemiyor musunuz?"
    </div>

    <div>
      "Yanlış yere bakıyorsunuz." Lauren kapıya doğru yürüdü ve "Maria!" diye bağırdı. "Polislere yolu gösterir misin?"
    </div>

    <div>
      "DNA bize aradığımız bütün cevapları verecektir Bayan Maginnes. Birkaç kulak pamuğu sizi sonsuza kadar rahatlatır."
    </div>

    <div>
      Lauren yüzünü tam Rizzoli'ye doğru döndürdü. "O zaman rahiplerden başlayın ve ailemi rahat bırakın."
    </div>

    <div>
      Rizzoli arabaya girdi ve kapıyı çekip kapattı. Frost motoru ısıtırken eve baktı ve ihtişamından ne kadar çok etkilendiğini hatırladı.
    </div>

    <div>
      Tabii ki içindekileri tanımadan önce.
    </div>

    <div>
      "Şimdi neden Camille'in evi terkettiğini anlayabiliyorum," dedi. "Böyle kardeşlerle ve böyle bir anneyle nasıl yaşanır bir düşünsene."
    </div>

    <div>
      "Kızın ölümünden çok sorulara üzüldüler sanki."
    </div>

    <div>
      Granit sütunların arasından geçerlerken Rizzoli arkasını dönüp bir kez daha baktı eve. Kocaman odalarının arasında bir hayalet gibi süzülen Camille geldi gözünün önüne. Üvey kardeşleri tarafından alaya alınan, üvey annesi tarafından yoksayılan Camille. Onu sevmesi gereken insanlar tarafından umutlan ve hayalleriyle dalga geçilen Camille. Bu evde geçirdiğin her gün ruhuna saplanan darbeler sana karda yürürken duyduğun acıdan çok daha fazla acı veriyor olmalıydı. O'nun aşkının koşulsuz şefkatini tanımak için Tanrıya daha yakın olmak istiyordun. Çünkü senin arkandan alay ediyorlar ya da deli olduğunu ve bir psikiyatra görünmen gerektiğini söylüyorlardı.
    </div>

    <div>
      Neden bir manastıra kapanmak istediğine hiç şaşmamak gerek.
    </div>

    <div>
      Rizzoli içini çekip önlerinde uzanan geniş yola bakarak "Haydi, eve gidelim," dedi.
    </div>

    <div>
      "Bu belirtiler beni çok şaşırttı," dedi Maura.
    </div>

    <div>
      Toplantı masasının üzerine bir seri dijital fotoğraf serdi.
    </div>

    <div>
      Dört meslektaşından hiçbiri bu fareler tarafından kemirilmiş deriyi ve iltihaplı nodülleri gösteren fotoğrafları incelerken en ufak bir tiksinti duymadı, zira otopsi laboratuvarında çok daha kötülerini görmüşlerdi önceden. Her ne kadar müthiş mide bulandıran fotoğraflara baksalar da hiç etkilenmeden Louise'in olağanüstü sabah toplantısı için getirdiği böğürtlenli kekleri mideye götürmekle meşguldüler.
    </div>

    <div>
      Ölüler üzerinde inceleme yapanlar işlerinin dayattığı görüntü ve kokuların iştahlarını bozmasına asla izin vermezlerdi. Ve üstelik de o sırada toplantı masasının etrafına dizilmiş, otopsi sırasında insan ciğerini kesip parçalara&nbsp;<span style="text-indent: 18.859844px;">ayıran patologlardan biri Özellikle kurutulmuş kaz ciğerine olan düşkünlüğüyle meşhurdu.</span>
    </div>

    <div>
      Koca göbeğine bakılırsa Dr. Abe Bristol'un iştahını hiçbir şey kesemezdi.
    </div>

    <div>
      Maura son fotoğraf serisini masanın üzerine dizerken aç bir kurt gibi üçüncü kekini mideye indiriyordu.
    </div>

    <div>
      "Sizin kimliği meçhul ceset bu mu?" diye sordu Dr. Coslas.
    </div>

    <div>
      Maura evet anlamında başını salladı. "Yaklaşık otuz-kırk beş yaşlan arasında, kadın. Göğsünde bir kurşun yarası var. Ölümünden yaklaşık otuz altı saat sonra metruk bir binada bulundu. Yüzü öldükten sonra kesip çıkartılmış.
    </div>

    <div>
      Aynı zamanda elleri ve ayaklan da."
    </div>

    <div>
      "Vay canına. Kafadan çatlak bir katil."
    </div>

    <div>
      "Yalnız deri lezyonları kafamda soru işaretleri bıraktı," dedi Maura fotoğrafları göstererek. "Kemirgenler de aynı hasarı vermiş ama esas lezyonların bütününü görmek için geriye yeteri kadar sağlam deri kalmamış."
    </div>

    <div>
      Dr. Costas fotoğraflardan birini eline aldı. "Ben bu konuda uzman değilim," dedi ağırbaşlılıkla. "Ama kanımca bu klasik bir kırmızı şişik vakası."
    </div>

    <div>
      Herkes bunun üzerine kahkahalarla güldü. Doktorlar deri lezyonlarının neden kaynaklandığını anlamadıklarında bu şekikle çok basit bir açıklama yolu bulurlardı. Kırmızı şişiğin ise herhangi bir mikrobik enfeksiyondan tutun otoimmün bir rahatsızlığa kadar bir sürü nedeni olabilirdi. Nedeni ilk bakışta anlaşılabilen çok az deri lezyonunu vardı.
    </div>

    <div>
      Dr. Bristol nasıl olduysa sonunda kekini bitirip fotoğraflardan birini gösterdi. "Burada bir kaç ülserasyon var."
    </div>

    <div>
      "Evet. Nodüllerden bazılarının üzerinde kabuk bağlamış basit ülserasyonlar var. Çok azında da sedef hastalığında görülen gümüşi skallar."
    </div>

    <div>
      "Değişik bakteri türleri mi?"
    </div>

    <div>
      "Anormal bir şey değil. Sadece Staph. Epidermidis."
    </div>

    <div>
      Staphepi çok görülen bir deri bakterisiydi. Bristol sadece omuzunu silkmekle yetindi. "Kontaminant."
    </div>

    <div>
      "Peki ya deri biopsisinden bir sonuç çıktı mı?" diye sordu Costas.
    </div>

    <div>
      "Dün slaytlara baktım," dedi Maura. Akut inflamatuar değişiklikler gördüm.
    </div>

    <div>
      Ödem, bazı derin mikro abseler. Aynı zamanda kan damarlarında da inflamatuar değişiklikler vardı.
    </div>

    <div>
      "Bakteri büyümesine rastlamadın mı?"
    </div>

    <div>
      "Hem Gram boyamasında hem de Fite Fraco sonrasında bakteri bulunmadı. Bunlar steril absesler."
    </div>

    <div>
      "Ölüm nedenini biliyordunuz değil mi?" dedi Bristol. Koyu sakalının üzerinde hâlâ kek kırıkları duruyordu. "Bu nodüllerin ne olduğu o kadar önemli mi?"
    </div>

    <div>
      "Burada çok önemli bir şeyi atlıyormuşum gibi geliyor ve bundan nefret ediyorum. Bu kurbanın kimliğiyle ilgili tek bir şey yok elimizde. Ölüm nedeni ve bülezyonlarla kaplı olması dışında kadınla ilgili hiç bir şey bilmiyoruz."
    </div>

    <div>
      "Peki o zaman son teşhisiniz nedir?"
    </div>

    <div>
      Maura kafasını indirip kurbanın derisini kaplayan bir dizi kan çıbanına benzeyen çirkin kabartılara baktı. "Eritema nodozum," dedi.
    </div>

    <div>
      "Nedeni?"
    </div>

    <div>
      Omuzunu silkti Maura. "İdiopatik." Yani kısacası ve en basitinden nedeni bilinmiyor.
    </div>

    <div>
      Costas bir kahkaha attı.
    </div>

    <div>
      "Yani, at çöpe."
    </div>

    <div>
      "Başka nasıl adlandırabilirim bilmiyorum."
    </div>

    <div>
      "Biz de somut bir şey söyleyemiyoruz," dedi Bristol. "O zaman Eritema nodozum bana da uyar."
    </div>

    <div>
      Maura odasına döndüğünde Fare Kadın'ın bizzat kendisi tarafından hazırlanan,&nbsp;<span style="text-indent: 18.859844px;">ama içine sinmeden imzaladığı otopsi raporuna yeniden göz attı. Kurbanın yaklaşık ölüm saatini ve ölüm nedenini, çok büyük ihtimalle fakir biri olduğunu ve kesin olarak görüntüsü nedeniyle aşağılık kompleksi içinde olduğunu biliyordu.</span>
    </div>

    <div>
      Masanın altındaki üzerinde "Kimliği belirsiz" ve dava numarasının yazılı olduğu, içinde biopsi slaytlarının bulunduğu kutuya baktı. Slaytlardan birini çıkardı ve mikroskobun altına yerleştirdi. Göz merceğinde pembe ve mor renklerde sarmallar göründü.
    </div>

    <div>
      Bunlar derinin hematoksilin ve eozin lekeleriydi. Akut inflamatuar hücrelerin koyu beneklerini, bir kan damarının beyaz hücreler tarafından süzülmüş fibröz halkasını, yani vücudun bir şeye karşı savaşmak üzere immün hücrelerden oluşan ordusunu yollayarak direndiğini gösteren bütün işaretlerini gördü. Ama neye karşı savaşmıştı vücut?
    </div>

    <div>
      Nerede saklanıyordu bu düşman?
    </div>

    <div>
      Arkasına dayanıp otopside gördüklerini düşündü, ne elleri ne de bir yüzü olan bir kadın. Sadece organları değil bir hayatı da bir çırpı da biçip geçen bir cani tarafından sakat bırakılmış bir kadın.
    </div>

    <div>
      Peki neden ayaklarını da almıştı? Neden özellikle ayaklarını?
    </div>

    <div>
      Mükemmel bir şekilde mantık yürüterek çalışan, sapıklığı bile mantık çerçevesinde olan bir katil sanki diye düşündü Maura. Kesinlikle öldürücü bir silah kullanarak öldürmek için ateş ediyor. Kurbanı soyuyor, ama tecavüz etmiyor. Ellerini, ayaklarını kesip yüzünü soyuyor. Sonra cesedi derisinin üzerinden fazla zaman geçmeden kemirgenler tarafından yenilip yokedileceği bir yere bırakıyor.
    </div>

    <div>
      Ayaklara takılmıştı Maura. Ayakların kesilip alınması ona hiç de mantıklı gelmiyordu.
    </div>

    <div>
      Fare Kadın'ın röntgenlerinin bulunduğu zarfı açıp ayak bileği röntgenlerini ışık kutusuna yerleştirdi. Bölünmüş etin kaba çizgisi bir kez daha fazlasıyla şaşırtmıştı onu. Katilin neden ayağı böyle kaba bir şekilde kesip aldığına dair tek bir ipucu göremiyordu.
    </div>

    <div>
      Röntgenleri kaldırıp yerine önden ve yandan çekilmiş kafatası röntgenlerini koydu.
    </div>

    <div>
      Fare Kadın'ın yüz kemiklerini incelerken kadının yüzünün neye benzediğini hayal etmeye çalıştı. Öncelikle her ne kadar üst dişlerini kaybetmiş olsan da kesinlikle kırk beşin üzerinde değilsin, diye düşündü. Yaşlılarda görülen bir çene yapın var. Yüz kemiklerin için için çürümüş. Burnun genişleyen bir oyuğun içine gömülmüş. Bütün gövden iğrenç nodüllerle kaplı. Herhalde şöyle bir aynaya baktığında için sızlıyordu. Ve tabii dışarı çıkıp başkalarına göründüğünde...
    </div>

    <div>
      Işık kutusunda duran kemiklere boş boş bakmaya devam ettikten sonra katilin neden ayaklan da aldığını biliyorum diye düşündü bir anda.
    </div>

    <div>
      Noel'e iki gün vardı. Maura Harvard Üniversitesi'nin kampüsünden içeri girdi. Terkedilmiş gibi burası diye geçirdi aklından. Karla kaplı koskocaman bahçede neredeyse hiç ayak izi yoktu. Elinde evrak çantası ve içinde röntgenlerin bulunduğu kocaman bir zarfla kenardaki kaldırımdan ağır adımlarla yürümeye başladı. Havada az sonra yağmaya başlayacak karın keskin kokusunu alabiliyordu.
    </div>

    <div>
      Bir kaç ölü yaprak titreye titreye uçarak bir ağacın çıplak gövdesine&nbsp;<span style="text-indent: 18.859844px;">yapıştı. Bazılarına göre bu tam kartpostallık bir görüntü olabilirdi, ama Maura'nın gözü gri bulutlardan başka bir şey görmüyordu. Şimdiden nefret etmeye başlamıştı bu iğrenç kış mevsiminden. Harvard'a ait Peabody Arkeoloji Müzesi'ne geldiğinde buz gibi kar suyunun ayakkabılarının içine sızıp paçalarını ve çoraplarını ıslattığını fark etti.</span>
    </div>

    <div>
      Ayaklarını yere vurarak paçalarındaki karı attı ve buram buram tarih kokan binaya girdi. Merdiven boşluğundan bodruma inen ahşap merdivenler her bir adımda gacırdıyordu.
    </div>

    <div>
      Dr. Julie Cawley'nin loş ofisine girdiğinde ilk fark ettiği şey rafların üzerine dizilmiş çok sayıda insan kafatası oldu. Duvarın üst tarafındaki küçük pencerenin yarısı karla kaplanmıştı ve içeri girmeyi zar zor başarabilen küçük bir ışık huzmesi tam Dr. Cawley'nin başının üzerine süzülüyordu.
    </div>

    <div>
      Loş ışıkta kurşuni bir renk alan gri, topuz yapılmış saçlarıyla çok hoş bir kadındı.
    </div>

    <div>
      Sanki iki erkeğin el sıkışması gibi büyük bir ciddiyetle el sıkıştılar.
    </div>

    <div>
      "Beni görmeyi kabul ettiğiniz için teşekkür ederim," dedi Maura.
    </div>

    <div>
      "Bana getirdiğiniz şeyi görmek için sabırsızlanıyorum," dedi Dr. Cawley lambayı açarken. Sarımsı ışığın yanmasıyla beraber oda birden daha sıcak bir havaya bulunmuştu. "Karanlıkta çalışmayı severim," dedi Dr. Cawley masasındaki dizüstü bilgisayarın ışığına işaret ederek. "Böyle daha iyi odaklanıyorum işime, ama tabii yaşlı bir kadın için bu da biraz zor oluyor."
    </div>

    <div>
      Maura evrak çantasını açtı ve içinde dijital fotoğrafların olduğu bir dosya çıkarttı. "Bunlar cesede ait fotoğraflar. Çok kötü görüntüler olduklarını söylemem lazım."
    </div>

    <div>
      Dr. Cawley dosyayı açtı ve Fare Kadın'ın soyulmuş yüzüne bakarken bir an durdu. "Çok uzun zaman önce bir otopside bulunmuştum. İtiraf etmeliyim ki benim için hoş bir deneyim olmamıştı." Arkasına dayanıp derin bir nefes aldı.
    </div>

    <div>
      "Kemikler tertemiz. Onda problem yok. Ama etin görüntüsü insanın midesini bulandırıyor."
    </div>

    <div>
      "Röntgenleri de getirdim. Belki önce onlara bakmak istersiniz."
    </div>

    <div>
      "Hayır. Onlara bakmaya hiç gerek yok. Deriyi görmem lazım." Yavaş yavaş bir sonraki fotoğrafa kaydırdı bakışlarını. Durup şaşkın ve korkmuş bir yüz ifadesiyle bakakaldı. "Tanrım," diye mırıldandı. "Ellerine ne olmuş bunun?" "Ellerini almışlar."
    </div>

    <div>
      Cawley'nin şaşkın yüz ifadesinde en ufak bir değişiklik olmamıştı. "Kimler?" "Sanırım katil. İki el de kesilip alınmış. Aynı şekilde ayaklar da."
    </div>

    <div>
      "Yüz, eller, ayaklar. Bir tanıya varmam için bunlara bakmam lazımdı."
    </div>

    <div>
      "Belki de bu yüzden katil bu organlarını aldı. Ama size yardımcı olabilecek başka fotoğraflarda var yanımda. Deri lezyonları mesela."
    </div>

    <div>
      Cawley sonraki fotoğraflara bakmaya başladı. "Evet," diye mırıldandı.
    </div>

    <div>
      "Dediğiniz doğru olabilir."
    </div>

    <div>
      Maura bakışlarını raftaki kafataslarına kaydırdı ve kendisine dönüp bu oyuk gözlerle Cawley'nin bu odada nasıl çalıştığını merak etti. Her tarafta bitkilerin bulunduğu, ve duvarlarda çiçek desenli tabloların asılı olduğu kendi odası geldi aklına. Ölümü hatırlatan hiçbir şeyin olmadığı odası.
    </div>

    <div>
      Ama Cawley aksine kendisinin de bir fani olduğunu düşünüp etrafında ölümü hatırlatan unsurlarla yaşamayı seçmişti. Tıp tarihi profesörü olarak hem tarihçi hem de bir doktor olduğu kadar aynı zamanda bir ölünün kemiklerine işleyen hayatı boyunca çektiği tüm sefaleti okuyabilen bir kadındı. Raflarda duran kafataslarına bakabilir ve her birinin nasıl bir hayat yaşadığını görebilirdi. Eski bir çatlak, çene kemiğine kaynamış bir diş ya da bir tümör tarafından gizlice istila edilmiş bir çene kemiği. Et tamamen yokolabilirdi ama bir insanın kemiklerinden tüm hikâyesini öğrenebilirdiniz. Dünyanın dört bir tarafında yapılan kazılarda çekilen fotolarına bakılırsa Dr. Crawley de on yıllardır bu insanların hikayelerini toprağın altından çekip alıyordu.
    </div>

    <div>
      Crawley deri lezyonlarını gösteren fotoğraflardan birinden kafasını kaldırarak "Bazıları sedefe benziyor. Sizin de teşhislerinizden bir tanesinin bu olduğunu raporunuzda gördüm. Aynı zamanda lösemik infiltrat da olabilir. Ama çok karışık tabii. Bir sürü farklı neden de ihtimal dahili. Deri biopsisi yaptınız değil mi?"
    </div>

    <div>
      "Evet. Aside dirençli basil araması da yapıldı."
    </div>

    <div>
      "Sonuç?"
    </div>

    <div>
      "Hiçbir şey bulamadım."
    </div>

    <div>
      Cawley omuzunu silkti. "Tedavi görmüş olabilir. Bu yüzden de biopside basil bulamazsınız."
    </div>

    <div>
      "Ben de bu yüzden size geldim. Aktif bir hastalığı yok. Tanımlanacak basil yok. Çaresiz kaldım."
    </div>

    <div>
      "Bir röntgenlere bakabilir miyim?"
    </div>

    <div>
      Maura ona büyük röntgen zarfını uzattı. Dr. Cawley duvarda asılı ışık kutusuna götürdü. Kafatasları, eski kitaplar ve yıllar öncesinden kalmış fotoğraflarla dolu geçmişin izlerini taşıyan bu odadaki ışık kutusu modern bir figür olarak oldukça abes kaçmıştı. Cawley hızlı hızlı röntgenlere baktı ve kafatasının önden çekilmiş röntgenlerinden birini seçerek ışık kutusuna astı.
    </div>

    <div>
      Hasar görmüş yumuşak dokuların altındaki yüz kemikleri sapasağlam duruyordu.
    </div>

    <div>
      Cawley bir süre filme baktı ve daha sonra onu indirip kafatasının yandan çekilmiş görüntüsünü astı ışık kutusuna.
    </div>

    <div>
      "Ah, işte bu," diye mırıldandı.
    </div>

    <div>
      "Ne var?"
    </div>

    <div>
      "Şurayı görüyor musunuz? Anterior Nasal'in olması gereken yeri?" Cawley parmağıyla burnun eğiminin olduğu bölgeyi gösterdi. "Şurada, ileri derecede bir kemik körelmesi var. Burun kemiği tamamen yokolmuş." Rafa uzanıp kafataslarından&nbsp;<span style="text-indent: 18.859844px;">birini aldı eline. "Size göstereyim. Bu özel kafatası Danimarka'da&nbsp;</span><span style="text-indent: 18.859844px;">bir orta çağ kazısından çıkartıldı. Bir kilise avlusundan biraz uzağa ıssız bir&nbsp;</span><span style="text-indent: 18.859844px;">yere gömülmüş. Bakın burada inflamatuar değişiklikler kemik dokusunu fazlasıyla&nbsp;</span><span style="text-indent: 18.859844px;">yokettiğinden burunun bulunması gereken yerde bir delik var."</span>
    </div>

    <div>
      "Kurbanın yumuşak dokularını eritseydik..." Röntgeni gösterdi. "Kafatası aynı buna benzerdi."
    </div>

    <div>
      "Bu ölümünden sonra olmuş bir hasar değil mi? Yüz kesilip alınırken burun kemiği kırılmış olabilir mi?"
    </div>

    <div>
      "Bu röntgende gördüğüm şiddetli değişiklikleri açıklayamaz. Dahası var."
    </div>

    <div>
      Dr. Cawley kafatasını yerine yerleştirip röntgeni işaret etti. "Üstçene kemiğinde de atrofı ve dişeti çekilmesi var. Ön üst dişlerin sağlığım tamamen kaybedip dökülmesi de çok ciddi bir durum."
    </div>

    <div>
      "Sanırım diş bakımını fazlaca ihmal etmiş."
    </div>

    <div>
      "Katkısı vardır, ama tek sebep bu değildir. Başka bir şeyler var. İleri derecede diş eti çekilmesinden çok daha başka bir şey." Dr. Cawley Maura'ya baktı. "Tavsiye ettiğim diğer röntgenleri de çektiniz mi?"
    </div>

    <div>
      "Hepsi zarfta. Ters Waters çekiminin yanısıra üst çene kemiğinin belirli noktalarını vurgulayan bir seri periapikal çekim de yaptık."
    </div>

    <div>
      Cawley elini zarfın içine daldırıp burun boşluğunun tabanım gösteren diğer röntgen filmlerini de çıkarttı. Işık kutusuna astıktan sonra bir süre hiçbir şey söylemeden baktı röntgenlere. Sabit bir noktaya, kemiğin parlak beyazlığına, odaklanmıştı.
    </div>

    <div>
      "Senelerden beri böyle bir şeye rastlamadım," diye mırıldandı şaşkınlıkla.
    </div>

    <div>
      "O zaman röntgenlerden bir tanıya varacak mıyız, ne dersiniz?"
    </div>

    <div>
      Dr. Cawley Maura'nın sorusunu duyduğunda birden sanki bir rüyadan uyanmış gibi irkildi. Sönüp masasının üzerindeki kafatasını aldı eline. Sert damağın üst kısmını göstermek için kafatasını tepetaklak etti. "Üst çene kemiğinin nasıl delinip oyuklaştığını ve köreldiğini görüyor musunuz? İltihap bu kemiği yiyip bitirmiş. Diş eti o kadar kötü bir şekilde geri çekilmiş ki, ön dişlerin hepsini dökmüş. Ama körelme orada sona ermemiş. İltihap bu kemiğe sıçramış ve sadece damağı değil burun kemiğini de yoketmiş.
    </div>

    <div>
      "Yüz, kelimenin tam anlamıyla içten içten yenip bitirilmiş. Sert damağın üzerinde delikler açılmış ve sonrasında da damak çökmüş."
    </div>

    <div>
      "Kadının yüzünün bu kadar bozulmasına ne sebep olabilir sizce?"
    </div>

    <div>
      Cawley dönüp Fare Kadın'ın röntgenine baktı. "Eğer Orta Çağ'da olsaydık kesinlikle bir korku objesi olurdu." "Bunu söylediğinize göre bir teşhisiniz var sanırım." Dr. Cawley başını salladı. "Bu kadının, Hansen Hastalığı'na yakalandığından emin sayılırım."
    </div>
  </div>
</body>
</html>
