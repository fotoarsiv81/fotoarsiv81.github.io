<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON ÜÇ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Anlamını bilmeyenler Hansen'in öyle sıradan, masum bir hastalık olduğunu düşünebilirlerdi ama bu hastalık aslında eski zamanlarda korkuyla özdeşleştirilmiş ve halk arasında cüzzam diye bilinen hastalığın ta kendisiydi. Cüzzam dendiğinde orta çağlarda yüzleri bezle sarılarak gizlenmiş, diğer insanlardan yardım dilenen, dokunulması yasak ve izole yaşayan zavallı acınası yaratıklar gelirdi insanın gözünün önüne. Bir cüzzamlının kemerinde her zaman canavarın yaklaştığını haber veren bir zil takılı olurdu.
    </div>

    <div>
      Bu canavar olarak nitelendirilen insanlar aslında Cüzzam mikobakterisi denen mikroskopik bir istilacının kurbanlarıydı. Yavaş gelişen ve çoğaldıkça şekli bozulan ve deri üzerinde çirkin görünümlü nodüller oluşturan bir basildi bu. El ve ayaklardaki sinirleri yok eder ve bir süre sonra da hasta artık acı duymaz olur, kol ve bacakları en ufak bir yanığa ya da darbeye karşı savunmasız hale gelirdi. Yıllar geçtikçe kendini sakatlamaya devam ederdi. Nodüller kalınlaşır, burun köprüsü çökerdi. Sürekli hasara uğrayan parmaklar ve topuklar artık eriyip kaybolmaya başlardı. Sonunda hasta öldüğünde bir kilise bahçesine değil, lanetlenmiş gibi kilise duvarlarının dışına, çok uzak bir yere gömülürdü.
    </div>

    <div>
      Cüzzamlı ölülerden dahi sakınırdı insanlar.
    </div>

    <div>
      "Birleşik Devletler'de bu kadar ilerlemiş bir cüzzam vakasına rastlanmaz." dedi Dr. Cawley. "Modem tıp yöntemleri bu kadar hasar görmesine izin vermeden hastalığı durdurur. Günümüzde üçlü ilaç tedavisiyle sinir uçlarını etkileyip duyu kaybına yol açan bu hastalığı en ilerlemiş safhalarda bile iyi etmek mümkün."
    </div>

    <div>
      "Sanırım bu kadın tedavi görmüş," dedi Maura. "Çünkü deri biopsisinde hiç aktif basile rastlamadım."
    </div>

    <div>
      "Evet ama tedavide çok geç kalınmış. Şu deformasyonlara bakın. Diş kaybı ve yüz kemiklerinin çöküşü. Herhangi bir tedaviye başlanmadan önce on ya da on beş yıl bu virüsle yaşamış."
    </div>

    <div>
      "Bu ülkede en fakir hasta bile bir şekilde tedavi olabilir."
    </div>

    <div>
      "Doğrudur. Çünkü Hansen Hastalığı'nın tedavi ücreti devlet tarafından karşılanıyor."
    </div>

    <div>
      "O zaman kadının göçmen olma ihtimali yüksek."
    </div>

    <div>
      Cawley evet anlamında başını salladı. "Bu hastalık maalesef dünyanın birkaç bölgesinde hâlâ yaygın. Genelde de en çok beş ülkede görülüyor."
    </div>

    <div>
      "Hangileri?"
    </div>

    <div>
      "Brezilya, Bangladeş, Endonezya, Myanmar ve tabii Hindistan."
    </div>

    <div>
      Dr. Cawley kafatasını rafa koydu, masanın üzerinde yayıp fotoğrafları bir araya getirdi. Maura, Fare Kadın'ın röntgenine baktı ve diğer kurban geldi aklına. Diğer cinayet sahnesi. Bir hacın gölgesinde her tarafa sıçramış kanlar.
    </div>

    <div>
      Hindistan demek, diye düşündü. Rahibe Ursula da Hindistan'da çalışmamış mıydı?
    </div>

    <div>
      O öğleden sonrası ana kapıdan içeri girerken Graystones Manastırı daha da soğumuş ve ıssızlaşmış gibi geldi Maura'ya. Yaşlı Rahibe Isabel, Maura'ya yolda eşlik etti. Siyah uzun önlüğüyle, oldukça uyumsuz L.L. Bean marka kar botları giymişti. Kış mevsimi iyice bastırdığında rahibeler dahi Gore-Tex'in rahatlığına ihtiyaç duyuyordu anlaşılan.
    </div>

    <div>
      Rahibe Maura'yı baş rahibenin boş odasına bıraktıktan sonra her bir adımda botlarından çıkan sesin yankısıyla birlikte karanlık koridorda kaybolup gitti.
    </div>

    <div>
      Maura yanındaki dökme demir radyatöre dokundu. Buz gibiydi. Mantosunu çıkartmamayı tercih etti.
    </div>

    <div>
      Aradan uzun bir zaman geçtikten sonra beni unuttular mı acaba diye geçirdi aklından. Yaşlı Rahibe Isabel koridorda uzaklaşırken her bir adımda Maura'nın gelişini biraz daha unutmuş olabilir miydi acaba?
    </div>

    <div>
      Binanın orasından burasından gelen gacır gucur sesleri ve rüzgarın&nbsp;<span style="text-indent: 18.859844px;">uğultusunu dinlerken Maura bütün bir hayatı bu çatı altında geçirmenin nasıl bir şey olabileceğini hayal etmeye çalıştı. Sükunet ve duayla geçen bir sürü yıl.</span>
    </div>

    <div>
      Hiç değişmeyen ritüeller. Mutlaka insanı rahatlatıyor olmalı diye düşündü. Her sabah güneş doğarken o günün nasıl geçeceğini bilmenin verdiği rahatlık. Sürpriz yok, telaş yok, kargaşa yok. Yataktan kalkıp aynı giysilere uzanıyorsun. Birkaç dua etmek için dizlerinin üstüne çöküyorsun. Kahvaltıya inmek için aynı karanlık koridorlardan geçiyorsun. Ama oysaki bu duvarların dışında kadınların etekleri havalanıp inebilir. Arabalar bile yeni renklere bürünebilir. Habire değişen bu&nbsp;<span style="text-indent: 18.859844px;">filmin yıldızlan birden ortaya çıkıp birden yok olabilir. Ama bu duvarların içindeki ritüeller asla değişmezler. Bedenin takatini yitirdiğinde, ellerin titrediğinde ve kulakların ağır işitmeye başladığında dünya sana daha ıssız bir yer gibi görünmeye başladığında dahi değişmezler. Bu bir teselli diye düşündü Maura. Gönül ferahlığı. Evet. Mutlaka ama mutlaka geçerli sebepleri vardı bu insanların dünyadan ellerini çekmesi için ve Maura onları bazen çok iyi anlayabiliyordu.</span>
    </div>

    <div>
      Mary Clement'in geldiğini duymamıştı. Kapının eşiğinde durup ona baktığını fark ettiğinde birden irkildi.
    </div>

    <div>
      "Muhterem Baş Rahibe."
    </div>

    <div>
      "Sanırım bana sorulacak başka sorularınız da var."
    </div>

    <div>
      "Evet. Rahibe Ursula ile ilgili."
    </div>

    <div>
      Mary Clement odanın içine süzülüp masasına yerleşti. Bu buz gibi soğuk günde, her ne kadar kendini soğuğa dayanıklıymış gibi göstermeye çalışsa da, rahibe önlüğünün altından üzerinde beyaz kedi desenleri olan gri yün bir süveterin kolları çıkıyordu. Ellerini masasının üzerinde kavuşturdu ve sert sert Maura'ya bakmaya başladı. O ilk günkü dostça yaklaşımından eser kalmamıştı. "Hayatlarımıza sekte vurmak, rahibe Camille'in hatırasına saygısızlık etmek için elinizden geleni ardınıza koymadınız. Şimdi de sıra Rahibe Ursula'ya mı geldi?"
    </div>

    <div>
      "Ona saldıran kişiyi bulmamızı istemez miydi acaba?"
    </div>

    <div>
      "Peki ne gibi korkunç sırlar saklıyor sizce? Şimdi hangi günahlarını avlama peşindesiniz Dr. Isles?"
    </div>

    <div>
      "Aslında günah avlama peşinde değilim."
    </div>

    <div>
      "Birkaç gün önce tüm dikkatinizi Camille'e vermiştiniz."
    </div>

    <div>
      "Evet. Bu yüzden de Rahibe Ursula'nın hayatına pek fazla giremedik."
    </div>

    <div>
      "Skandal arıyorsanız burada bulamayacaksınız."
    </div>

    <div>
      "Ben skandal filan aramıyorum. Saldırganın ne amaçla böyle bir şey yaptığını araştırıyorum."
    </div>

    <div>
      "Neden atmış sekiz yaşında bir rahibeyi öldürmüş olabilir ki?" Mary Clement başım salladı. "Hiç aklıma mantıklı bir neden gelmiyor."
    </div>

    <div>
      "Bize Rahibe Ursula'nın bir süre yurtdışında görev yaptığını söylemiştiniz. Hindistan'da."
    </div>

    <div>
      Konunun bu kadar hızlı bir biçimde değişmesi Mary Clement'i tedirgin etmişti. Sert bir şekilde arkasına dayandı. "Saldırıyla ne gibi bir bağlantısı olabilir bunun?"
    </div>

    <div>
      "Hindistan'da neler yaptığını bana biraz anlatır mısınız?
    </div>

    <div>
      "Benden öğrenmek istediğiniz nedir tam olarak kestiremiyorum."
    </div>

    <div>
      "Hemşirelik mi yapıyordu?"
    </div>

    <div>
      "Evet. Haydarabad'ın dışında ufak bir köyde görevliydi. Hemen hemen beş sene orada yaşadı."
    </div>

    <div>
      "Bir sene Önce de Graystones'a döndü öyle mi?"
    </div>

    <div>
      "Evet. Ocak ayında geldi."
    </div>

    <div>
      "Orada neler yaptığıyla ilgili bir şeyler anlattı mı sizlere?"
    </div>

    <div>
      "Hayır."
    </div>

    <div>
      "Bir yerde beş sene oturup neler yaptıklarından bahsetmemesi garip değil mi sizce?"
    </div>

    <div>
      "Burada sükunete çok önem veririz. Gereksiz konuşmalarla zaman harcamayız." "Bence yurtdışındaki bir görevle ilgili konuşmak gereksiz sayılamaz."
    </div>

    <div>
      "Hiç yurtdışında yaşadınız mı Dr. Isles? Her gün yatak çarşaflarınızın değiştirildiği güzel bir otelde kalmaktan bahsetmiyorum. Kastettiğim sokaklarından lağım suları akan, çocukların her gün koleradan öldüğü küçük köyler. Orada yaşadığı tatsız deneyimlerden bahsetmemesi çok normal."
    </div>

    <div>
      "Bize Hindistan'da şiddet olduğunu, çalıştığı köye saldırıda bulunulduğunu söylemiştiniz."
    </div>

    <div>
      Baş Rahibe masanın üzerinde kavuşturduğu derisi çatlamış ve kızarmış ellerine bakmaya başladı.
    </div>

    <div>
      "Muhterem?" dedi Maura.
    </div>

    <div>
      "Hikâyenin tümünü bilmiyorum. Benimle bu konuda hiç konuşmadı. Ancak Peder Doolin'den az bir şey öğrenebildim."
    </div>

    <div>
      "O kim?"
    </div>

    <div>
      "Haydarabad'daki başpiskoposun idare bölgesinde hizmet veriyor. Saldırı sonrasında beni arayıp rahibe Ursula'nın Graystones'a döneceğini, yeniden manastıra katılacağını söyledi. O olaydan sonra doğal olarak huzuru bulabileceği tek yer burasıydı çünkü."
    </div>

    <div>
      "Olay derken neyi kastettiniz?"
    </div>

    <div>
      "Bara köyündeki katliamdan söz ediyorum."
    </div>

    <div>
      Rüzgarın ani ve sert esmesiyle birlikte pencere birden zangırdamaya başladı. Camın arkasından güneş ışınları süzülüyordu içeri. Gökyüzü gri, hemen altındaymış gibi gözüken duvar da griydi.
    </div>

    <div>
      "Yaşadığı köyde mi yani?" diye sordu Maura. Mary Clement evet anlamında başını salladı. "O kadar fakir bir köydü ki, ne telefon, ne elektrik hiçbir şey yoktu. Yaklaşık topu topu yüz kişi yaşıyormuş. Yani çok az kişinin gelip yaşamaya cesaret edebileceği bir yer. İşte hemşiremiz, yeryüzünün en sefil sayılabilecek insanlarına hizmet edebilmek için böyle bir yeri tercih etmişti."
    </div>

    <div>
      Maura'nın aklına Fare Kadın'ın otopsisi, hastalık sonucu deforme olmuş kafatası geldi. "Cüzzamlı köyü," dedi yavaşça.
    </div>

    <div>
      Mary Clement başını salladı. "Hindistan'da cüzzamlılar dünyanın en cenabet insanları olarak görülürler. Sürekli hor görülürler. Herkes onlardan kaçar.
    </div>

    <div>
      Aileleri dahi. Toplumdan uzak, yüzlerini saklamaya gerek kalmadan onlar için kurulmuş köylerde toplu halde yaşarlar." Maura'ya baktı. "Bu bile onları saldırıdan koruyamamış maalesef. Bora köyü diye bir yer artık yok."
    </div>

    <div>
      "Hepsinin topluca katledildiğini söylediniz."
    </div>

    <div>
      "Peder Doolin'in bana aktardığı bu. Aynen toplu katliam olarak adlandırdı bu saldırıyı."
    </div>

    <div>
      "Saldıranlar kimlermiş peki?"
    </div>

    <div>
      "Polis saldırganları bulamadı. Kast katliamı olabilir. Hintli aşırı köktenci bir örgüt köyde bir Katolik rahibenin çalışmasına tepki göstermiş de olabilir.
    </div>

    <div>
      Ya da belki Tamil gerillaları, ya da oradaki altı ayrımcı örgütten biridir.
    </div>

    <div>
      Herkesi öldürmüşler Dr. Isles. Kadın çocuk demeden hepsini öldürmüşler. Klinikte çalışan iki hemşireyi de."
    </div>

    <div>
      "Ama Ursula kurtulabilmiş."
    </div>

    <div>
      "Çünkü o gece Bara'da değilmiş de ondan. Biraz tıbbi malzeme almak için bir gece önce Haydarabad'a gitmiş. Sabah köye döndüğünde ise her tarafın yakılıp yıkıldığını, her şeyin kül olduğunu görmüş. Köyün yakınındaki fabrikada çalışanlar katliamdan kurtulabilenleri aramak için Ursula'dan önce oraya gitmişler bile. Ama hiç kurtulan yokmuş. Tavukları, keçileri, bütün hayvanları katletmişler. Hemşire Ursula yanmış bedenleri gördüğünde şok geçirmiş. Fabrikada görev yapan doktorlardan biri onu hastaneye götürmüş ve Peder Doolin gelene kadar onunla ilgilenmiş. Bu katliamdan tek kurtulan hemşire Ursula'ydı Dr. Isles. Çok şanslıymış."
    </div>

    <div>
      Tabii ya, çok şanslı diye düşündü Maura. Katliamdan kurtulmuş ama Graystones'a geri döndüğünde yine de ölüm peşini bırakmamış. Burada bile pençesinden kurtulamamış ölümün.
    </div>

    <div>
      Mary Clement, Maura'nın bakışlarını yakaladı. "Geçmişiyle ilgili tek bir hatasını bulamazsınız onun. Bütün hayatı boyunca Tanrı'nın hizmetinde olmuştur. Hemşiremizi rahat bırakın Dr. Isles."
    </div>

    <div>
      Maura ve Rizzoli bir zamanlar Mama Cortina'nın restoranı olan metruk binanın bulunduğu sokağın başında ayakta dikilmişlerdi. Keskin rüzgar mantolarından içeri giriyordu. Maura'nın bu terk edilmiş binalarla dolu sokağa gündüz vakti ilk gelişiydi. Binaların pencereleri, çukurları boş birer göz gibi onlara bakıyordu sanki.
    </div>

    <div>
      "Harika bir yere getirdin beni, sağ ol," dedi Rizzoli. Mama Cortina'nın artık iyice solmuş tabelasına baktı. "Senin kimliği meçhul ceset burada mı bulundu?"
    </div>

    <div>
      "Evet. Erkekler tuvaletinde. Onu otopsiye aldığımda öleli yaklaşık otuz altı saat olmuştu."
    </div>

    <div>
      "Ve hâlâ kimliğiyle ilgili bir şey yok mu elinde?"
    </div>

    <div>
      Maura hayır anlamında başını salladı. "Hansen hastalığının çok ileri seviyelerde olmasına bakılırsa yeni göçmenlerden. Büyük ihtimalle de oturma izni yok, belgesiz."
    </div>

    <div>
      Rizzoli mantosuna daha sıkı sarıldı. "Ben-Hur," diye mırıldandı. "Aklıma Ben Hur'daki Cüzzamlılar Vadisi geldi."
    </div>

    <div>
      "Ben-Hur sadece bir filmdi."
    </div>

    <div>
      "Ama hastalık gerçeğin ta kendisi. İnsanın yüzüne, ellerine neler yapıyor."
    </div>

    <div>
      "Evet. Bedeni çirkinleştirip fazlasıyla zarar veriyor. Eski insanların bu kadar korkmasının nedeni bu. Yüzlerine bakmaya dayanamıyorsun."
    </div>

    <div>
      "Tanrım! Bir düşünsene Boston'da da cüzzamlı biri dolaşıyormuş." Rizzoli&nbsp;<span style="text-indent: 18.859844px;">omuzunu silkti. "Dondum burada. Haydi içeri girelim."</span>
    </div>

    <div>
      Dar sokağa girdiler. Ayakkabıları daha önce sürüyle emniyet görevlisinin ayak izlerinin oluşturduğu buz tutmuş çukurlara girerken haşır huşur ses çıkartıyordu.
    </div>

    <div>
      Her ne kadar burada artık rüzgardan korunuyorlarsa da, kasvetli binaların arasındaki hava buz gibiydi. Restoranın kapı eşiği sarı polis bandıyla çevrelenmişti.
    </div>

    <div>
      Anahtarı çıkartıp asma kilide soktuğunda kapı hemen açılmadı. Donmuş kilidin içinde hafifçe oynatmaya başladı anahtarı Maura.
    </div>

    <div>
      "Neden parmaklar düşer?" diye sordu Rizzoli.
    </div>

    <div>
      "Ne?"
    </div>

    <div>
      "Cüzzamlıları diyorum. Neden parmaklarını kaybederler? Hastalığın özünde et yiyici bakteriler mi var?"
    </div>

    <div>
      "Yo hayır. Hasarı başka bir şekilde veriyor. Cüzzam basili periferik sinirlere saldırır ve böylece hastanın parmakları ve topukları uyuşur. Hiç acı duymazlar. Acı bizim bir nevi uyarı sistemimiz, yara bereye karşı savunma mekanizmamızın bir parçasıdır. Eğer acı duymazsak örneğin parmaklarımızı kaynak suya batırdığımızda derimizin yandığının farkına varmayız tabii ki. Ya da mesela ayağımızın altı su toplasa bunun da farkına varmayız. Bir cüzzamlı da tekrar tekrar üst üste yaralandığında, darbe aldığında artık ciddi bir şekilde enfeksiyon kapmaya başlar. Buna kangren denir." Maura durdu. Bir türlü kilidi açamamıştı.
    </div>

    <div>
      "Bir de ben deneyeyim."
    </div>

    <div>
      Rizzoli anahtarı kilidin içinde oynatırken Maura ellerini yeniden cebine sokarak kenara çekildi.
    </div>

    <div>
      "Geri kalmış bölgelerde," dedi Maura "Fareler de bu hasara katkıda bulunur."
    </div>

    <div>
      Rizzoli irkilip Maura'ya baktı. "Fareler mi?"
    </div>

    <div>
      "Gece uyurken cüzzamlının yatağının içine girerler, parmaklarım ve topuklarını kemirirler."
    </div>

    <div>
      "Ciddi misin sen?"
    </div>

    <div>
      "Ve hasta hiçbir şey hissetmez çünkü cüzzam derisini uyuşturmuştur. Sabah kalktıklarında parmak uçlarının artık olmadığını görürler. Onların yerinde artık yenmiş kanlı parçalar vardır."
    </div>

    <div>
      Rizzoli dik dik Maura'ya bakıp sert bir şekilde döndürdü anahtarı.
    </div>

    <div>
      Pat diye açıldı kilit. Kapı yarıya kadar açılıp karanlığa karışan gri tonlarını gözler önüne serdi.
    </div>

    <div>
      "Mama Cortina'nın yerine hoşgeldiniz," dedi Maura.
    </div>

    <div>
      Rizzoli eşikte durup Maglite fenerini odaya doğru tuttu. "Burada kımıldayan bir şeyler var," diye mırıldandı.
    </div>

    <div>
      "Fareler."
    </div>

    <div>
      "Lütfen artık bana farelerle ilgili tek bir laf etme."
    </div>

    <div>
      Maura el fenerini yakıp acı acı yağ kokusu sinmiş karanlığa doğru ilerledi Rizzoli'yle birlikte.
    </div>

    <div>
      "Cesedi buraya, yemek salonuna getirmiş," dedi Maura. Işığı yer döşemesinin üzerinde oynuyordu. Tozun üzerinde büyük ihtimalle kadının ayakkabılarının topuklarının oluşturduğu aynı sürükleme izlerini&nbsp;<span style="text-indent: 18.859844px;">buldular. Katil, kadını koltuk altlarından tutup arkaya doğru sürüklemiş olmalıydı.</span>
    </div>

    <div>
      "Sanırım ona dokunmaktan çekinmiş."
    </div>

    <div>
      "Bana kalırsa katil eldiven takmış, zira hiçbir yerde parmak izi bulunamadı."
    </div>

    <div>
      "Ama yine de kadının giysilerine dokunmuş. Sanki hastalığın bulaşmasından korkmuyormuş gibi."
    </div>

    <div>
      "Aynı eski insanlar gibi cüzzamlıların birer canavar olduğunu, dokunursan kendinin de aynı onlar gibi bir canavara dönüşeceğini düşünüyorsun. Sandığın kadar bulaşıcı bir hastalık değil bu."
    </div>

    <div>
      "Ama hastalığı kapabilirsin. Mikrop kapabilirsin öyle değil mi?"
    </div>

    <div>
      "Evet."
    </div>

    <div>
      "Ve sonra da burnun, parmakların düşüyor."
    </div>

    <div>
      "Ama iyileştirilebilen bir hastalık cüzzam. Antibiyotiklerle iyi edilebilir."
    </div>

    <div>
      "İyileştirilebilir mi iyileştirilemez mi umurumda bile değil," dedi Rizzoli sallana sallana mutfakta dolaşırken. "Cüzzamdan bahsediyoruz. İncil'de bile lanetlenmiş yahu."
    </div>

    <div>
      Kanatlı bir kapıyı açıp yemek salonuna girdiler. Rizzoli'nin Maglite feneri bir daire çizip bir kenara istiflenmiş sandalyelerin üzerinde durdu. Her tarafı istila etmiş böcekleri göremeseler de hışırtılarını duyabiliyorlardı. Karanlığın içinde bir yaşam hüküm sürüyordu.
    </div>

    <div>
      "Ne tarafa doğru gideceğiz?" diye sordu Rizzoli. Sanki düşmanın bölgesine girmişler gibi sesi mırıltı halinde çıkıyordu.
    </div>

    <div>
      "Yürümeye devam et. Sağda bir koridor var. Odanın sonunda."
    </div>

    <div>
      Fenerin ışıkları yet döşemesinin üzerinde dans ediyordu. Emniyet görevlilerinin üzerlerinden geçmesiyle son sürükleme izleri de tamamen silinmişti. Bu cinayet mahalline geldiği o ilk gece Dedektif Crowe ve Dedektif Sleeper'la birlikteydi ve olay yeri inceleme birimleri de orada olduğu için en ufak bir korku duymamıştı.
    </div>

    <div>
      Ama şimdi nefesi tıkanmaya başlamıştı Maura'nın. Kimse tarafından kollanmaya muhtaç olmadığının son derecede bilincinde olan Rizzoli'nin yanında buldu kendini. Tüylerinin diken diken olduğunu hissedebiliyordu. Dikkatini çok hassas bir şekilde etraftaki seslere ve hareketlere vermişti.
    </div>

    <div>
      Rizzoli birden durdu. Elindeki fenerin ışığını sağ tarafa tutarak, "Koridor burası mı?" diye sordu.
    </div>

    <div>
      "Evet. Tuvaletler koridordun ucunda."
    </div>

    <div>
      Rizzoli koridora girdi, ve ışığı seri bir şekilde bir sağa bir sola çevirmeye başladı. Koridorun sonundaki kapıda durdu. Sanki göreceği manzaradan müthiş rahatsızlık duyacağından emin gibiydi. Işığı tuvaletin içine tuttu ve fayansla kaplı yerlerdeki kan izlerine bakmaya başladı. Sonra ışığı duvarlara, pisuarlara ve üzerinde pas lekeleri olan lavabolara döndürdü. Sonra sanki mıknatısla çekilmiş gibi aniden dönüp cesedin getirildiği "yere baktı.
    </div>

    <div>
      Ölünün atıldığı yerin kendine özgü bir gücü vardır. Cesedin kaldırılmasından çok uzun zaman geçse bile o yerde hâlâ vuku bulmuş olayların hatırası tüter buram buram. Çığlık yankıları, gittikçe kaybolmaya başlayan korkunun kokusu.
    </div>

    <div>
      Ve bu yer cehenneme şöyle bir göz atmaktan kendini alıkoyamayan canlıları kendi anaforunun içine çeker.
    </div>

    <div>
      Rizzoli üzerinde kan lekeleri olan fayanslara bakmak için çömeldi.
    </div>

    <div>
      "Kalbe tek bir atış yapılmış," dedi Maura onun yanına çömelerek. "Kalp çok kısa bir süre içinde durmuş. Yerde çok az kan olması bu yüzden. Kalp atışı yokmuş, dolaşım durmuş. Katil organları keserken kadın yaşamıyormuş."
    </div>

    <div>
      Tek bir kelime etmeden kahverengi lekelere bakıyorlardı. Tuvalette hiç pencere yoktu. Burada ışıklar açıkken kimsenin sokaktan bunu fark etme gibi bir şansı olamazdı. Bıçağını son derece büyük bir ustalıkla kullanan bu kişi herhalde hiç gözetlenme korkusu olmadan, hiç kimseden çekinmeden acele etmeden,&nbsp;<span style="text-indent: 18.859844px;">ağır ağır çalışmış olmalıydı mezbahasında.</span>
    </div>

    <div>
      İşi bittiğinde cesedi fareler ve hamamböcekleri kendilerine kalan etle güzel bir ziyafet çeksinler diye her türlü haşaratın hüküm sürdüğü bu yerde bırakmıştı.
    </div>

    <div>
      Maura zar zor nefes alarak ayağa kalktı. Binanın içi buz gibiydi ama elleri eldivenlerinin içinde buram buram terliyor, kalbinin sıkıştığını hissediyordu. "Artık gidebilir miyiz?" dedi.
    </div>

    <div>
      "Bekle. Biraz daha bakacağım etrafa."
    </div>

    <div>
      "Başka görecek bir şey yok ama."
    </div>

    <div>
      "Daha yeni geldik doktor."
    </div>

    <div>
      Maura karanlık koridora kaçamak bir bakış atıp titredi. Mekânın havası değişmişti sanki. Boynundaki saçlar buz gibi hafif bir esintiyle havalandı. Kapı geldi aklına. Sokak kapısını açık bırakmış olmalıydılar.
    </div>

    <div>
      Rizzoli hâlâ çömelmiş kan lekelerine odaklanmıştı.
    </div>

    <div>
      Maglite'in ışığını yavaşça yerde gezdirdi. Ne kadar da soğukkanlı diye düşündü Maura. Neden ben böyleyim? Sakin ol Maura. Sakin ol. Sakin ol.
    </div>

    <div>
      Tuvalet girişine doğru ilerledi yavaşça. Bir kılıç gibi tuttuğu fenerini hamle yapar gibi karanlık koridora yönlendirdi.
    </div>

    <div>
      Hiçbir şey göremedi.
    </div>

    <div>
      Boynundaki saçlar hâlâ esintiyle dikilip duruyordu.
    </div>

    <div>
      "Rizzoli," diye fısıldadı. "Buradan çıksak artık diyorum."
    </div>

    <div>
      Rizzoli Maura'nın tedirginliğini ancak fark edebilmişti.
    </div>

    <div>
      "Ne var?" diye sordu o da fısıldayarak. "Gitmek istiyorum."
    </div>

    <div>
      "Neden?"
    </div>

    <div>
      Maura gözünü koridora dikmişti. "Tuhaf bir şeyler oluyor burada."
    </div>

    <div>
      "Bir şey mi duydun?"
    </div>

    <div>
      "Buradan çıkalım tamam mı?"
    </div>

    <div>
      Rizzoli doğrulup ayağa kalktı. "Tamam," dedi. Maura'nın önünden geçip koridora çıktı. Durdu, etrafta tehdit olarak algılanabilecek bir şey var mı diye kontrol etmek için havayı kokladı. Koridordan yemek salonuna doğru ilerleyen dedektifi izlerken her zaman en ön saflara atılan korkusuz Rizzoli diye düşündü Maura. Yine fenerleriyle mutfağa girdiler. Birden ellerinde yanan ışıklarla iki mükemmel hedef tahtası haline geldiklerini düşündü.
    </div>

    <div>
      Maura eşikte duran bir adamın siluetini gördü. Gölgelerin içinden bağırtılar geldiği anda bütün vücudu buz kesiliverdi.
    </div>

    <div>
      Çoktan gardım alan Rizzoli bağırdı. "Eller yukarı."
    </div>

    <div>
      "Silahınızı atın."
    </div>

    <div>
      "Eller yukarı dedim sana dallama!" dedi Rizzoli.
    </div>

    <div>
      "Boston Polis Departmanı. Ben Boston Polis Departmanındanım!"
    </div>

    <div>
      "Hangi cehennemden... "
    </div>

    <div>
      Rizzoli'nin el feneri aniden davetsiz misafirin yüzünü aydınlattı. Işığı gören adam ellerini kaldırıp gözlerini kıstı. Uzun bir sessizlik oldu.
    </div>

    <div>
      Rizzoli tiksinmiş gibi "Kahretsin." dedi.
    </div>

    <div>
      "Seni görmek ne güzel," dedi dedektif Crowe. "Nerede bir olay var hemen çıkıp geliyorsun."
    </div>

    <div>
      "Kahrolası beynini dağıtabilirdim. Biliyorsun değil mi?" dedi Rizzoli. "Gelmeden önce bizi bir şekilde..." Sesi canlılığını yitirdi birden. Bir diğer kişi ortaya çıktığında tek kelime söyleyemedi. Kedi zarafetinde uzun boylu bir adam Crowe'un önünden geçip Rizzoli'nin yuvarlak fener ışığının tam ortasında&nbsp;<span style="text-indent: 18.859844px;">durdu. Rizzoli'nin tir tir titreyen eli yüzünden ışık da onunla birlikte&nbsp;</span><span style="text-indent: 18.859844px;">titredi.</span>
    </div>

    <div>
      "Merhaba Jane," dedi Gabriel Dean.
    </div>

    <div>
      Karanlıkla birlikte sessizlik de artmıştı.
    </div>

    <div>
      Rizzoli sonunda konuşmayı becerebildiğinde ses tonu gayet soğuk çıkıyordu. "Boston'a geldiğini bilmiyordum."
    </div>

    <div>
      "Bu sabah yeni geldim."
    </div>

    <div>
      Rizzoli tabancasını kılıfına yerleştirip dikleşti. "Burada ne işin var?"
    </div>

    <div>
      "Senin ne işin varsa. Dedektif Crowe bana cinayet mahallini gösterecek."
    </div>

    <div>
      "Neden FBI karıştı işe?"
    </div>

    <div>
      Dean etrafa şöyle bir göz attı. "Başka bir yerde konuşsak? En azından daha sıcak bir yerde. Senin ilgilendiğin davanın bununla ne gibi bir ilgisi olabileceğini merak ettim Jane."
    </div>

    <div>
      "Eğer konuşacaksak sen de bana FBI'ın neden bu işe karıştığını söyleyeceksin," dedi Rizzoli.
    </div>

    <div>
      "Elbette."
    </div>

    <div>
      "Bütün kartları açık oynayacağız tamam mı?"
    </div>

    <div>
      Dean tamam der gibi başını salladı. "Benim bildiğim her şeyi sen de bileceksin."
    </div>

    <div>
      "Bakın," dedi Crowe. "Ajan Dean'i buraya getirdiğime göre artık dönebilirim. Toplantı odasında buluşuruz. En azından birbirimizi görecek kadar yeterli ışık da vardır orada. Hem kıçımız da donmaz böyle."
    </div>

    <div>
      Rizzoli başını salladı. "Saat ikide toplantıda görüşürüz."
    </div>
  </div>
</body>
</html>
