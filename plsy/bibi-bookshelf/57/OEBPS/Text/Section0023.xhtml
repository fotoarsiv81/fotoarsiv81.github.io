<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>YİRMİ ÜÇ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Hastanenin bekleme odasındaki TV açıktı ve yine CNN'i gösteriyordu.
    </div>

    <div>
      Maura bandajlı ayağını bir sandalyenin üzerine kaldırmış tek bir kelimesini bile anlamadan öylece boş boş ekranın altından geçen haberlere bakıyordu sabit bir şekilde. Üzerinde yün bir kazak ve fitilli kadifeden pantolon olmasına rağmen hâlâ doğru dürüst ısınamamıştı ve bundan sonraki hayatında da hep üşüyecekmiş gibi hissediyordu kendini. Dört saat oldu diye düşündü. Peder tam dört saattir ameliyat masasındaydı. Eline baktı. Daniel Brophy'nin kanı hâlâ tırnaklarının içindeydi. Hâlâ kalp atışlarım hissedebiliyordu avuçlarının içinde. Merminin verdiği tahribatı görmek için röntgenlere bakmasına gerek yoktu. Mavi uçlu Glaser'in Fare Kadın'ın göğsünde yaptığı tahribatı ve o sırada cerrahları çok zor bir durumla karşı karşıya olduklarını çok iyi biliyordu.
    </div>

    <div>
      Patlayan bir şarapnel tarafından parçalanan bir akciğer. On on beş değişik damar yoluyla içeri hücum eden kan.
    </div>

    <div>
      Kanamayı gördüklerinde ameliyat odasındakileri saran panik hali.
    </div>

    <div>
      Odaya elinde bir fincan kahve ve cep telefonuyla giren Rizzoli'ye baktı kafasını kaldırıp. "Telefonunu bahçe kapısında yerde bulduk," dedi Maura'ya uzatarak. "Sana kahve getirdim. İç şunu."
    </div>

    <div>
      Maura kahvesinden bir yudum aldı. Çok tatlıydı ama bu gece iyi gelmişti bu ona.
    </div>

    <div>
      Yorgun ve yaralı bedenine her türlü enerji kaynağı iyi geliyordu.
    </div>

    <div>
      "Ne yapabilirim senin için?" diye sordu Rizzoli. "Bir şeye ihtiyacın var mı?"
    </div>

    <div>
      "Evet." Maura kafasını baktığı kahve fincanından kaldırdı. "Senden bana gerçeği söylemeni istiyorum."
    </div>

    <div>
      "Sana her zaman açık oldum doktor. Bunu biliyorsun."
    </div>

    <div>
      "O zaman bana Victor'un bu cinayetle ilgisi olmadığını söyle."
    </div>

    <div>
      "Onun bu cinayetle ilgisi yok."
    </div>

    <div>
      "Kesinlikle emin misiniz?"
    </div>

    <div>
      "Evet. Kesinlikle eminiz. Eski kocan aşağılık herifin teki olabilir. Sana yalan söylemiş olabilir ama kimseyi öldürmediğinden adım gibi eminim."
    </div>

    <div>
      Maura oturduğu koltuğun arkasına iyice dayanıp içini çekti. Üzerinden duman tüten kahvesine bakıp sordu. "Peki Matthew Sutcliffe? O bir doktor mu gerçekten?"
    </div>

    <div>
      "Evet. Vermont Üniversitesi Tıp bölümünden mezun olmuş. Boston'da dahiliye uzmanı olarak çalışıyor. Ne kadar garip değil mi doktor? Eğer adının önünde doktor unvanı varsa insanlar sana kim olduğuna bakmadan hürmet gösteriyorlar. Bir hastaneye istediğin hastanın kaydını yaptırabiliyorsun ve kimse sana bir şey sormuyor. Hastaneyi arayıp ve ben hastanın akrabasıyım diye yalan söyleyip durumunu sorduğunda da kimse bu kim acaba diye üzerinde durmuyor.
    </div>

    <div>
      "Para karşılığında mı öldürmüş bu insanları peki?"
    </div>

    <div>
      "Octagon'un ona para verip vermediğini bilmiyoruz. Aslında şirketin bu cinayetlerle ilgisi olmadığını düşünüyoruz. Sutcliffe bu cinayeti kendi özel sebeplerinden dolayı da işlemiş olabilir."
    </div>

    <div>
      "Ne gibi özel sebepler?"
    </div>

    <div>
      "Kendini korumak için. Hindistan'da olanların üzerini örtmek için."
    </div>

    <div>
      Maura'nın şaşkın şaşkın kendisine baktığını görünce daha çok detay verme gereği duydu Rizzoli. "Octagon en sonunda Hindistan'daki fabrikalarında çalışan elemanların listesini geçebildi bize. Listede fabrika doktorunun da ismi vardı."
    </div>

    <div>
      "O muymuş?"
    </div>

    <div>
      Rizzoli başını salladı. "Evet. Matthew Sutcliffe'miş."
    </div>

    <div>
      Maura TV'ye baktı yeniden. Ama kafası ekranda gördüklerinde değil ölülerin yakıldığı odun yığınlarında, vahşice kınlan kafataslarındaydı. Eriyen insan etleri gördüğü kabusu hatırladı. Hâlâ kımıldayan, alevlerin içinde kıvranan bedenleri gördüğü kabusu.
    </div>

    <div>
      "Bhopal'de altı bin kişi öldü," dedi.
    </div>

    <div>
      Rizzoli başını salladı.
    </div>

    <div>
      "Ama ertesi sabah yüz binlerce kişi de hâlâ hayattaydı." Maura Rizzoli'ye baktı.
    </div>

    <div>
      "Bara'dan kurtulanlar nerede peki? Bence Fare Kadın tek değildi."
    </div>

    <div>
      "Peki diyelim ki o tek değil. Diğerlerine ne olmuştur ki?"
    </div>

    <div>
      Birbirlerine baktılar. İkisi de şimdi artık Sutcliffe'in çaresiz bir şekilde neyi saklamak istediğini çok iyi anlamışlardı. Kazayı değil, kaza sonrasında olanları saklamak istiyordu o. Ve de kaza sonrasında oynadığı rolü. O gece zehir yüklü bulutların köye çökmesinden sonra Sutcliffe'in yaşamış olduğu dehşeti düşündü Maura. Bir sürü aile son nefeslerini yataklarında vermişlerdi. Evlerinden dışarı çıkmaya çalışan insanlar can çekişerek oldukları yerde oluvermişlerdi. Ve tahribatın derecesini değerlendirmek için gönderilen ilk kişi fabrika doktoruydu büyük ihtimalle. Belki kurbanların bazılarının hâlâ hayatta olduğunu ancak ölüler yakılmaya başlandığında fark etmişti. Belki bir inilti duymuştu. Belki bir organın aniden hafifçe kımıldadığını görmüştü.
    </div>

    <div>
      Ölülerin kokuları birbirine karışır, küller havaya uçuşurken hâlâ yaşayan <span style="text-indent: 18.859844px;">insanlara panik halinde bakmış ama sonra artık dönüşü olmadığı için sonuna kadar</span> <span style="text-indent: 18.859844px;">gitmişlerdi.</span>
    </div>

    <div>
      Sen insanlardan bunu saklamak istedin. İnsanların öğrenmesini istemediğin tek bir şey vardı: Canlılara yaptığın ihanet. Onlara yaptığın zulüm.
    </div>

    <div>
      "Neden saldırdı sana bu akşam?" diye sordu Rizzoli.
    </div>

    <div>
      Maura başını salladı. "Bilmiyorum."
    </div>

    <div>
      "Ama onu hastanede görüp konuşmuştun. Neler oldu anlatsana."
    </div>

    <div>
      Maura, Sutcliffe'le olan konuşmalarım düşündü. Ursula'ya bakıp otopsi hakkında konuşmuşlardı. Laboratuvar testleri ve neden öldüğüne dair detaylar hakkında.
    </div>

    <div>
      Ve alerji testleri hakkında tabii.
    </div>

    <div>
      "Sanırım otopsiden sonra bazı cevaplar olur elimizde," dedi Maura.
    </div>

    <div>
      "Peki ne bulmayı bekliyorsun?"
    </div>

    <div>
      "Kalbinin neden durduğunu öğreneceğiz. O gece oradaydın. Bana komaya girmeden önce birden paniğe kapıldığını, sanki bir şeyden korktuğunu söylemiştin."
    </div>

    <div>
      "Çünkü Sutcliffe oradaydı ve katilini tanıdı."
    </div>

    <div>
      Maura başını salladı. "Ursula başına ne geleceğini biliyordu tabii. Ve boğazına sokulmuş bir tüp varken konuşamıyordu. Çok koma hali gördüm. Nasıl olduğunu bilirim. Odaya sürüyle insan girip çıkar. Bir sürü karmaşa. Yarım düzine ilaç birbiriyle karıştırılıp hastaya verilir." Durdu bir an. "Ursula'nın pensiline alerjisi vardı."
    </div>

    <div>
      "İlaç verilirken ekranda alerjisi olduğu görünecekti tabii."
    </div>

    <div>
      "Sutcliffe'in bunu bilmesi gerekiyordu. Ve test için sadece ben ısrar ettim."
    </div>

    <div>
      "Dedektif Rizzoli?"
    </div>

    <div>
      Ameliyat odasında görevli bir hemşirenin kapıda durduğunu gördüler.
    </div>

    <div>
      "Dr. Demetrios size her şeyin yolunda gittiğini söylememi istedi. Şu anda dikiş atıyorlar. Hasta bir saate kadar yoğun bakıma kaldırılacak."
    </div>

    <div>
      "Dr. Isles hastayı görmek için bekliyor burada."
    </div>

    <div>
      "Uzun bir süre kimse gidemez yanına. Bir süre entübe edilecek.
    </div>

    <div>
      Yatıştırıcıların etkisi altında olacak. Bence gün içinde daha geç bir saatte gelseniz daha iyi olur. Belki öğleden sonra."
    </div>

    <div>
      Maura başını sallayıp yavaşça ayağını sandalyeden indirdi.
    </div>

    <div>
      "Seni eve ben bırakacağım," dedi Rizzoli.
    </div>

    <div>
      Maura evine girerken şafak yeni söküyordu. Yerde bıraktığı kan izlerine, bir gece önce çektiği işkencenin kanıtlarına baktı. Evin her tarafını kirletilmiş hissediyordu. Bu yüzden buranın hâlâ kendi evi olduğunu ve bu duvarların içinde korkuya yer olmadığını kendi kendine kanıtlamak istercesine bütün odalara girip şöyle bir baktı. Mutfağa girdi ve içeri soğuk girmesin diye kırık camın derhal kapatıldığını gördü.
    </div>

    <div>
      Bunun için talimat veren Jane'di hiç şüphesiz.
    </div>

    <div>
      Bir yerde bir telefon çalıyordu.
    </div>

    <div>
      Duvardaki ahizeyi alıp kulağına götürdü. Ses gelmiyordu telefondan.
    </div>

    <div>
      Demek hat onarılmamıştı hâlâ.
    </div>

    <div>
      Cep telefonum diye düşündü.
    </div>

    <div>
      Çantasını bıraktığı oturma odasına gitti. Tam telefonu eline almıştı ki çağrı sesi kesildi. Bırakılan mesajı dinlemek için kodu girdi.
    </div>

    <div>
      Victor'du arayan. Serseme dönmüştü bir an sesini duyunca. Koltuğa yığılıp mesajı dinlemeye başladı.
    </div>

    <div>
      "Biliyorum saat çok erken. Ve sen büyük ihtimalle neden seni dinlemek zorundayım ki diye geçiriyorsun kafandan... yani bunca şeyden sonra. Ama şimdi artık her şey o kadar açık ki. Biliyorum bundan hiçbir kazancım olmayacak. Yani belki bana inanmayacaksın ama seni çok özlüyorum Maura. Belki yeniden başlayabiliriz her şeye. Belki her şeyi düzeltebiliriz. Bir şans daha verebiliriz birbirimize. Bana bir şans ver olur mu? Lütfen bana bir şans ver." Telefonu sıkı sıkı tutmaktan elleri uyuşmuş bir şekilde uzun bir süre koltukta oturup boş şömineyi seyretti. Bazen ateşi yeniden canlandırmak imkânsızdır diye düşündü. Kül olarak kalması bazen daha hayırlıdır.
    </div>

    <div>
      Telefonunu çantasına atıp ayağa kalktı. Bir an önce yerdeki kan izlerini temizlemeliydi.
    </div>

    <div>
      Saat ona gelirken güneş çoktan bulutların arasından kendini göstermeye başlamıştı bile.
    </div>

    <div>
      Arabayla evine giderken yeni yağan karın parlak yansıması yüzünden gözlerini kırpıştırmak zorunda kaldı Rizzoli. Caddeler sakin, kaldırımlar bembeyaz ve dümdüzdü. Bu Noel sabahında kendini baştan aşağı yenilenmiş hissediyordu. Kafasındaki bütün şüphelerden temizlenmiş.
    </div>

    <div>
      Karnına dokundu: İşte yine başbaşayız ufaklık. Sadece sen ve ben.
    </div>

    <div>
      Arabayı apartmanın önüne park edip dışarı çıktı. Bir an soğuk ama güneşli kaldırımda durup mis gibi havayı içine çekti derin derin.
    </div>

    <div>
      "Mutlu Noel'ler Jane."
    </div>

    <div>
      Hiçbir şey söylemeden öylece kalakaldı. Kalbi hızla atmaya başlamıştı.
    </div>

    <div>
      Yavaşça döndü.
    </div>

    <div>
      Gabriel Dean apartmanın girişinde ayakta duruyordu. Rizzoli onun kendisine doğru yürüdüğünü gördü ama ağzım açıp tek kelime söyleyemedi. Bir zamanlar o birbirlerine çok yakınlaşmış adam ve kadın gitmiş, yerini dilleri düğümlenmiş iki yabancı almıştı şimdi.
    </div>

    <div>
      "Washington'da olduğunu sanıyordum," diyebildi sonunda Rizzoli.
    </div>

    <div>
      "İki saat önce indim uçaktan. İlk uçağa atlayıp geldim." Durdu bir an. "Bana söylediğin için teşekkür ederim," dedi yavaşça.
    </div>

    <div>
      "Ya işte öyle," deyip omuzunu silkti Rizzoli. "Bilmek isteyebileceğinden emin değildim aslında."
    </div>

    <div>
      "Neden bilmek istemeyecekmişim ki?"
    </div>

    <div>
      "Bu durumunu güçleştirir de ondan."
    </div>

    <div>
      "Hayatta insanların durumunu güçleştirecek bir sürü şey vardır. Güçlüklerle her karşılaştığımızda üstesinden gelmek için bir şeyler yaparız."
    </div>

    <div>
      İşte tam Gabriel'lik bir tepki. Her ne kadar bu sefer üzerinde koyu renk bir pardösü olsa da o ilk tanıştıkları günkü gri takım elbiseli adamdı karşısında duran. Haddinden fazla soğukkanlı ve bağımsızlığına oldukça düşkün. "Ne zamandan beri biliyorsun?" diye sordu Gabriel.
    </div>

    <div>
      "Birkaç gün öncesine kadar emin değildim. Şu testlerden alıp öğrendim.
    </div>

    <div>
      Aslında birkaç haftadır şüpheleniyordum."
    </div>

    <div>
      "Neden bu kadar uzun bekledin bana söylemek için?"
    </div>

    <div>
      "Aslında sana hiç söylemeyecektim. Çünkü aldırmayı düşünüyordum."
    </div>

    <div>
      "Neden aldıracaktın ki?"
    </div>

    <div>
      Güldü Rizzoli. "Bir kere çocuklarla hiç geçinemem. Biri bana bir bebek uzatsın ne yapacağımı, nasıl tutacağımı bilemem. Gazı mı çıkartılacak? Altı mı değiştirilecek? Asla bilemem. Evde tek başıma nasıl bakacaktım ki çocuğa?" "Polislerin çocuksuzluk yemini ettiklerini bilmezdim."
    </div>

    <div>
      "Ama çok zor bence. Diğer annelere baktığımda nasıl yapıyorlar anlamıyorum. Ben nasıl yaparım bilemedim." Ağzından bir miktar buhar çıkartıp dikleşti. "Ama en azından ailemle aynı şehirde oturuyoruz. Eminim annem seve seve bebeğe bakacaktır. Hem bak buradan iki üç sokak ötede bir anaokulu da var. Gidip kaç yaşından itibaren aldıklarını soracağım."
    </div>

    <div>
      "Demek hepsi bu kadar. Sen bütün planlarını yapmışsın bile."
    </div>

    <div>
      "Hemen hemen evet."
    </div>

    <div>
      "Bebeğimize bakacak insanları bile ayarlayıvermişsin."
    </div>

    <div>
      Bebeğimiz dedi. Bizim bebeğimiz dedi. Rizzoli yutkunup içinde büyüyen canlıyı düşündü. Bir parçası Gabriel'e ait olan canlıyı.
    </div>

    <div>
      "Ama hâlâ planlamadığım birkaç detay daha var."
    </div>

    <div>
      Gabriel karşısında dimdik duruyor, hâlâ o gri takım elbiseli adamı oynuyordu. Ama konuşmaya başladığında sesinde hafif bir öfke hissetti Rizzoli. "Peki ben kimim sence?" diye sordu. "Bütün planlarını yapmışsın ama bir kere bile benim adım geçmedi bu planlarında. Aslında hiç de şaşırmadım."
    </div>

    <div>
      Rizzoli başını salladı. "Neden rahatsız oldun?"
    </div>

    <div>
      "Hep aynı hikâye Jane. Hep aynı hikâyeyi anlatıp duruyorsun. Rizzoli kendi hayatını kendisi yönetir. Üzerindeki zırhı korur onu. Kimin bir erkeğe ihtiyacı var ki? Değil mi Jane? Senin asla bir erkeğe ihtiyacın olmaz değil mi?"
    </div>

    <div>
      "Ne diyebilirim ki sana? Lütfen... lütfen kurtar beni mi diyeyim? Bu bebeği başımda bir erkek olmadan büyütemez miyim ben?"
    </div>

    <div>
      "Yo hayır. Tabii ki büyütebilirsin. Canın çıksa dahi inatla kendi kendine büyütmeye devam edersin."
    </div>

    <div>
      "Peki sana ne söylememi istiyorsun ki?"
    </div>

    <div>
      "Bir seçim yapmalısın."
    </div>

    <div>
      "Ben seçimimi yaptım. Çocuğu doğuracağım." Rizzoli karlara hiddetle basarak yürümeye başladı.
    </div>

    <div>
      Gabriel koluna yapıştı. "Ben bebekten bahsetmiyorum. Ben bizden bahsediyorum." Durdu ve devam etti. "Beni seç Jane," dedi yavaşça.
    </div>

    <div>
      Rizzoli yüzünü Gabriel'e döndürdü. "Bu ne demek şimdi?"
    </div>

    <div>
      "Birlikte yapabiliriz demek. Bırak zırhından içeri gireyim demek. Başka yolu <span style="text-indent: 18.859844px;">yok bunun. Bırak ben seni inciteyim, bırakayım sen beni incit."</span>
    </div>

    <div>
      "Harika. Sonunda da kan revan içinde kalalım değil mi?"
    </div>

    <div>
      "Ya da birbirimize güven duyalım."
    </div>

    <div>
      "Birbirimizi çok az tanıyoruz."
    </div>

    <div>
      "Birbirimizi bir bebek yapabilecek kadar tanıyoruz."
    </div>

    <div>
      Yanaklarına ateş basmıştı Rizzoli'nin. Birden yüzüne bakamaz oldu Gabriel'in. Başını eğip yerdeki karları seyretmeye başladı.
    </div>

    <div>
      "Sana bu zor işin üstesinden gelebileceğimiz konusunda garanti veremem," dedi Gabriel. "Hatta ben Washington'da sen buradayken nasıl yaparız bilemiyorum." Durdu. "Ama açık olacağım Jane. Bazen gerçekten de kaltağın teki olabiliyorsun."
    </div>

    <div>
      Jane bir kahkaha attı. Elinin tersiyle gözlerindeki yaşları sildi.
    </div>

    <div>
      "Biliyorum. Tanrım biliyorum."
    </div>

    <div>
      "Ama diğer zamanlarda..." Gabriel ona doğru uzanıp yüzüne dokundu. "Diğer zamanlarda... "
    </div>

    <div>
      Diğer zamanlarda diye düşündü Rizzoli. Beni olduğum gibi görüyorsun.
    </div>

    <div>
      Ve bu beni korkutuyor. Yo yo hayır yanlış söyledim. Beni dehşete düşürüyor. Belki de bu şimdiye kadar yaptığım en cesurca hareket olacak.
    </div>

    <div>
      Sonunda kafasını kaldırıp Gabriel'e baktı. Derin bir nefes aldı ve:
    </div>

    <div>
      "Sanırım seni seviyorum," dedi.
    </div>
  </div>
</body>
</html>
