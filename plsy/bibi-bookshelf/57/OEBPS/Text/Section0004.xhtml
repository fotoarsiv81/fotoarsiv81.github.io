<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>DÖRT</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      CAMİLLE MAGİNNES'in kemikleri çok körpeymiş, diye düşündü Maura morgun ışık kutusunda asılı röntgenlere bakarken. Kaburgasındaki kıkırdaklar kireçlenmemiş, yıllar henüz eklemlere zarar vermemiş, omurgasını sıkıştırmam işti ve sonsuza kadar zarar görmeyecekti artık.
    </div>

    <div>
      Giysilerinin içinde bulunabilecek metal parçaların yerini belirlemek için, standart bir tedbir olarak Camille tamamen giyinikken röntgenini çekmişti Yoshima. Boynundaki haç ve göğüs kısmındaki birkaç çengelli iğne dışında metal parça bulunamamıştı üzerinde.
    </div>

    <div>
      Maura gövde görüntülerini aşağıya çektiğinde sert röntgen filmleri bükülüp melodik bir ses çıkartmıştı.
    </div>

    <div>
      Kafatası filmlerini çıkarttı ve ışık kutusu klipslerinin altına yerleştirdi.
    </div>

    <div>
      "Aman Tanrım," diye mırıldandı dedektif Frost.
    </div>

    <div>
      Kafatası kemiklerindeki hasar inanılmaz derecede ürkütücüydü. Darbelerden biri o kadar ağırdı ki, kemik parçalarını kafatasının altına kadar itmişti.
    </div>

    <div>
      Maura henüz tek bir yeri kesmemiş olmasına rağmen kafatasının içindeki hasarı&nbsp;<span style="text-indent: 18.859844px;">şimdiden görebiliyordu. Kopuk damarlar, iç kanamanın biriktiği kesecikler. Ve de tabii artan kan basıncının altında hernileşen beyin. "Anlat bize doktor," dedi Rizzoli kendinden emin bir tavırla. Bu sabah daha sağlıklı gözüküyordu. Her zamanki gibi son derece enerjik bir şekilde uzun adımlarla morga girmiş, savaşçı kadın cepheye geri dönmüştü. "Ne görüyorsun?"</span>
    </div>

    <div>
      "Üç ayrı darbe," dedi Maura. "İlki şurada, başın üst kısmında." Boylu boyunca çaprazlama devam eden tek bir kırık çizgisi gösterdi. "Diğer ikisi başın arkasında. Bana göre o sırada yüzüstü yatıyormuş. Kendini savunmasına imkân yokmuş. İşte o sırada son darbe kafatasını ezmiş."
    </div>

    <div>
      Böyle bir sondan o kadar etkilenmişlerdi ki Maura ve iki dedektif bir süre&nbsp;<span style="text-indent: 18.859844px;">hiç konuşmadılar. Kadının düştüğünü, yüzünün taş zemine çarptığını, saldırganın&nbsp;</span><span style="text-indent: 18.859844px;">kolunu kaldırıp elini yumruk yaptığını canlandırıyorlardı kafalarında.</span>
    </div>

    <div>
      Parçalanan kemiğin sesini duyar gibi oldular şapelin sessizliğinde.
    </div>

    <div>
      "Yavru fokları dipçikliyorlar ya, onun gibi bir şey," dedi Rizzoli. "Hiç şansı yokmuş."
    </div>

    <div>
      Maura Camilie Maginnes'nin hâlâ kanlı giysileriyle yattığı otopsi masasını çevirdi.
    </div>

    <div>
      "Haydi, soyalım onu."
    </div>

    <div>
      Otopsi odasının hayaleti Yoshima elinde eldivenleri ve uzun laboratuar önlüğüyle ayakta durmuş bekliyordu. Sessiz ama kendinden emin bir şekilde aletleri tepsiye dizmiş, ışıkları ayarlamış, diğer tüm malzemeleri hazır etmişti. Maura hiç bir şey söylemese de olurdu aslında, zira tek bir bakıştan bile ne demek istediğini anlardı Yoshima.
    </div>

    <div>
      Önce estetikten uzak ama ortopedik ve rahat siyah deri ayakkabılarını çıkardılar Camille'in.
    </div>

    <div>
      Sonra durup bir süre kurbanın kat kat giydiği kıyafetlere baktılar. Daha önce hiç yapmadıkları bir işe girişecekler, bir rahibeyi soyacaklardı.
    </div>

    <div>
      "Önce kısa bluzunu çıkartmalıyız," dedi Maura.
    </div>

    <div>
      "Neyi? Anlamadım." diye sordu Frost.
    </div>

    <div>
      "Omuzlarındaki pelerini. Yalnız ön kısımda hiç çıtçıt filan yok. Fermuar da görünmedi röntgende. Bir yana çevirir misiniz sırtına bakayım."
    </div>

    <div>
      Beden tamamen katı lastiği için rengi bir çocuğunki kadar açık ve berraktı&nbsp;<span style="text-indent: 18.859844px;">artık. Diğerleri ölüyü yana döndürdüğünde Maura pelerinin nereden kapandığına baktı.</span>
    </div>

    <div>
      "Cırt bant," dedi.
    </div>

    <div>
      Frost ürkek ürkek güldü. "Dalga geçiyorsun."
    </div>

    <div>
      "Ortaçağın modern çağla buluşması," dedi ve pelerini çıkartarak bir naylon torbanın içine yerleştirdi.
    </div>

    <div>
      "Bir şekilde gerçekten de hayal kırıklığına uğradım. Cırt bant kullanan rahibeler."
    </div>

    <div>
      "Orta Çağ'da kalmalarını mı isterdin?" dedi Rizzoli
    </div>

    <div>
      "Yani, ne bileyim? Daha geleneksel takılacaklarını filan düşünmüştüm."
    </div>

    <div>
      "Seni hayal kırıklığına uğratmak istemem Frost," dedi Maura ölünün boynundan zinciri ve haccı çıkartırken, "ama bazı manastırların web sayfalan bile var."
    </div>

    <div>
      "Hadi ya, İnternet rahibeleri. Aklımı başımdan aldın şimdi.
    </div>

    <div>
      "Şimdi de sırada fanila var," dedi Maura omuzlardan bele kadar uzayan kolsuz üstlüğü göstererek. Yavaşça fanilasını sıyırıp çıkarttı ölünün. Fanilanın kumaşı kandan sırılsıklam ıslanıp katılaşmıştı. Ayrı bir plastik torbaya koyup ardından kemerini çıkarttı. Yünlü diğer bir iç atletinin üstünde Camille'in ince vücuduna sarılı siyah bir tunik vardı. İffet sınırı bu tunikten sonra aşılıyordu artık. Bu kadar sene ölüleri soymuş olan Maura hiç bu kadar isteksiz hissetmemişti kendini. Önünde duran ölü beden, erkeklerin gözlerinden saklanarak yaşamayı seçmiş bir kadına aitti, ama artık acımasızca gözler önüne serilecek, üzerinde derinleme inceleme yapılacak, en sonunda da ağzına ilaçlı pamuk tıkılacaktı.
    </div>

    <div>
      Bu istilanın düşüncesi bile midesini bulandırıyordu Maura'nın. Soğukkanlı olmalıydı. Biraz bekledi. Yoshima ona bu bekleyişin nedenini soran gözlerle bakıyordu. Vurdumduymazlığı ve sükuneti bu her tarafında negatif elektrik dolaşan odadaki tek sakinleştirici unsurdu.
    </div>

    <div>
      Yeniden önündeki işe konsantre olmaya çalıştı Maura. Yoshima'yla birlikte tuniği kaldırıp baldırlarına ve kalçasına doğru sıyırdılar. Çok fazla sıkı olmadığı için kollardaki katılaşma kolayca çıkartılmasına engel olmamıştı.
    </div>

    <div>
      Tuniğin altında boynuna sarılmış beyaz pamuklu bir fular vardı, üzerinde kan lekeleri olan tişörte bir çengelli iğne ile bağlanmıştı. Röntgende gözüken çengelli iğnelerin aynılarıydı bunlar. Bacaklarında kalın siyah çoraplar vardı.
    </div>

    <div>
      Önce çorapları ardından beyaz külotunu çıkarttılar. Kenarları oldukça kalın, komik denebilecek kadar mütevazi, evlenecek yaşa gelmiş genç bir kızdan çok yaşlı bir kadına ait olabilecek bir külot.
    </div>

    <div>
      Külotun içinde bir hijyenik ped vardı. Maura'nın yatak çarşaflarına bakıp daha önce de tespit ettiği gibi kurban âdet görüyordu.
    </div>

    <div>
      Maura tişörtü çıkarttı. Çengelli iğneyi açtı ve birkaç cırt bant daha açarak fanilayı sıyırdı. Tuniğin aksine tişörtü katılaşma nedeniyle kolay çıkmadı. Maura makası alıp tişörtü tam orta yerinden kesti. Bir kumaş parçası daha çıktı ortaya.
    </div>

    <div>
      Bu seferki oldukça şaşırtmıştı Maura'yı. Göğsün etrafına sıkı sıkı sarılıp arkada iki çengelli iğneyle tutturulmuş banta baktı bir süre.
    </div>

    <div>
      "Bu ne böyle?" diye sordu Frost.
    </div>

    <div>
      "Göğüslerinin üzerine bir bant sarmış," dedi Maura.
    </div>

    <div>
      "Neden?"
    </div>

    <div>
      "Hiçbir fikrim yok."
    </div>

    <div>
      "Belki sutyen yerine bunu sarmıştır," diye fikrini belirtti Rizzoli.
    </div>

    <div>
      "Sutyen takmak varken neden bunu sarsın ki? Baksanıza ne kadar sıkı sarılmış. Çok rahatsızlık verici olmalı."
    </div>

    <div>
      Rizzoli kahkahayla güldü. "Tabii canım, sutyen de çok rahat bir şey sanki" "Bunun da dini bir simgesi yok herhalde," dedi Frost.
    </div>

    <div>
      "Yo, hayır. Bu standart bir şey. Bandaj. Bileğini burktuğunda eczaneden aldığın bandajlarla aynı."
    </div>

    <div>
      "Peki, rahibeler ne giyer biliyor muyuz? Yani demek istediğim belki bütün bu giysilerin altında siyah dantel külot ve file çorap var, kimbilir."
    </div>

    <div>
      Kimse gülmedi buna.
    </div>

    <div>
      Maura Camille'e bakarken aniden irkildi. Bu etrafı sıkı sıkı bandajlanmış göğüsler kadınsı hatların saklanmasını, bastırılmasını simgeliyordu. Kendini tamamen Tanrı'ya teslim edişin sembolüydü bu.
    </div>

    <div>
      Acaba bu bandajı göğsünün etrafına sıkı sıkı sararken Camille'in aklından ne geçmişti? Dişiliğini hatırlatan bu organlarından iğreniyor olabilir miydi? Göğüslerini bu bandajın altına sakladığında, yuvarlak hatlarını sakladığında, cinsiyetini yok saydığında acaba kendini daha temiz, daha saf mı hissediyordu?
    </div>

    <div>
      Maura çengelli iğneleri açıp tepsiye koydu. Sonra, Yoshima'nın da yardımıyla bandajı çözmeye başladı. Göğüs derisi buruş buruş olmuştu. En yumuşak, en iyi kalite lastik dahi taze bir cildin buruşmasını engelleyemezdi. Son tur bittiğinde diri göğüsleri ortaya çıktı. Başka bir kadın olsa böyle güzel göğüslere sahip olduğu için gurur duyardı kesin. Ama Cami ile Maginnes sanki utanılacak şeylermiş gibi onları saklama gereği duymuştu.
    </div>

    <div>
      Bir giysi daha vardı çıkartılacak. Pamuklu külot.
    </div>

    <div>
      Maura lastik kemer bantını kalçalara doğru sıyırdı ve baldırların altından çıkarttı.
    </div>

    <div>
      Külota yapıştırılmış hijyenik pedin üzerinde çok az miktarda kan vardı.
    </div>

    <div>
      "Yeni bir ped," dedi Rizzoli "saldırıdan az önce değiştirmiş sanki".
    </div>

    <div>
      Ama Maura pede bakmıyordu. Bakışları çıkık kalça kemiklerinin arasındaki sarkık, donuk ve solgun karın bölgesine odaklanmıştı. Solgun cildin üzerinde gümüşi çizgiler vardı. Bir süre hiçbir şey söylemeden sessizce bu çizgilerin ne anlama geldiğini kavramaya çalıştı. Aynı zamanda kızın göğüslerini neden bu kadar sıkı sıkı gizlediğini merak ediyordu.
    </div>

    <div>
      Maura kızın üzerinden çıkarttığı bandajı koyduğu tepsiye dönüp yavaşça sargıyı açtı. Bir taraftan da kumaşını inceliyordu.
    </div>

    <div>
      "Ne arıyorsun?" diye sordu Rizzoli.
    </div>

    <div>
      "Leke," dedi Maura.
    </div>

    <div>
      "E kan lekesi gördün ya."
    </div>

    <div>
      "Kan lekesi aramıyorum..." Maura durdu.
    </div>

    <div>
      Tepsiye yayılmış bandajın üzerinde sıvının kuruduğu yerlerde koyu renkte halkalar vardı. Aman Tanrım, diye düşündü Maura. Bu nasıl mümkün olabilir? Yoshima'ya baktı. "Pelvik muayene için hazırlan."
    </div>

    <div>
      Kaşlarını çattı Yoshima. "Ölüm katılığını bozacak mıyız yani?"
    </div>

    <div>
      "Fazla kas yok vücudunda. O yüzden bir şey olmaz." Camille zayıf olduğu&nbsp;<span style="text-indent: 18.859844px;">için işlerinin kolay yürüyeceğini umuyordu Maura.</span>
    </div>

    <div>
      Yoshima ölünün bulunduğu masanın ayak kısmına doğru ilerledi. Maura leğen kemiğine bastırırken Yoshima da ellerini sol uyluğun altına kaydırdı ve kalçayı esnetmek için burktu. Ölüm katılığının bozulması ifadesinden de anlaşılacağı gibi oldukça gaddarcaydı. Katılaşmış kas liflerinin güç kullanarak kırılmasına dayanan ve hiç de hoş olmayan bu işlem yüzü bembeyaz kesilen Frost'u çok korkutmuş, irkilerek masadan uzaklaşmasına neden olmuştu.
    </div>

    <div>
      Yoshima kalçayı sertçe ittiğinde Maura leğen kemiğinin kapsadığı içbükey boşluktan gelen yırtılan bir kas çatırtısı duydu.
    </div>

    <div>
      "Of be, of be," diyerek arkasını döndü Frost.
    </div>

    <div>
      Lavabonun kenarındaki sandalyeye doğru sallana sallana gidip başını ellerinin arasına alarak lavaboya kusan Rizzoli olmuştu ama. Anatomik görüntülerden ve kokularından en ufak bir şekilde etkilenmeyen o metanetli Rizzoli daha ortada bir şey yokken midesini zaptedemez hale gelmişti.
    </div>

    <div>
      Maura masanın diğer tarafına geçip yine leğen kemiğine bastırırken Yoshima da sağ kalça üzerinde çalışıyordu. Kas katılaşmasını bozmak için vücuda bastırdıklarında korkunç derecede midesi bulanmıştı Maura'nın. Tıp öğrenimi sırasında gördüğü tüm derslerden onu en çok dehşete düşüren ortopedik operasyonlardı. Kemikleri delip testereyle kesme, kalçaları birbirinden ayırmak için güç kullanma. Kas kırılma sesi duyduğunda da aynı şekilde dehşete düşmüştü şimdi. Sağ kalça bir anda kıvrık pozisyona geçtiği anda Yoshima'nın yüzündeki yumuşak ifade bile birden değişip yerini tiksinmiş bir yüz ifadesine bıraktı.
    </div>

    <div>
      Ama maalesef jenital organların tümünü incelemek için başka çare yoktu ve Maura kafasındaki şüphenin doğru olup olmadığından bir an önce emin olmalıydı.
    </div>

    <div>
      Her iki kalçayı da dışa doğru döndürdüler. Yoshima tam apış arasına bir ışık tuttu. Vajinal kanala kan toplanmıştı. Normal bir âdet kanaması olduğunu önceden de tespit etmiştim, diye düşündü Maura. Ama şimdi gördüğü şey karşısında ağzı açık bakakalmıştı. Eline bir gazlı bez aldı ve altındaki mukozayı meydana çıkartmak için yavaşça kanı temizledi.
    </div>

    <div>
      "Saat altı yönünde ikinci dereceden bir vajinal yırtık var," dedi Maura.
    </div>

    <div>
      "Kulak pamuğu mu istiyorsun?"
    </div>

    <div>
      "Evet. Ve rahimdeki bütün organları çıkartmak zorundayız.
    </div>

    <div>
      "Neler oluyor?" diye sordu Frost.
    </div>

    <div>
      Maura ona baktı. "Bunu sık yapmam ama pelvik organları kasık kemiğini kesip bir kitle halinde çıkartıp alacağım.
    </div>

    <div>
      "Sence tecavüze mi uğramış?"
    </div>

    <div>
      Maura Frost'a cevap vermedi. Alet tepsisini döndürüp bir bisturi aldı. Y kesimine başlamak için ölü bedene doğru gitti.
    </div>

    <div>
      Dahili telefon çaldı. "Dr. Isles?" dedi Louise hoparlörden.
    </div>

    <div>
      "Evet?"
    </div>

    <div>
      "Bir numaralı hatta bakar mısınız? Yine şu One Earth organizayonundan Dr. Victor Banks."
    </div>

    <div>
      Maura elinde bisturi kalakalmıştı. Ucu neredeyse derisine değecekti.
    </div>

    <div>
      "Dr. Isles?" dedi Louise.
    </div>

    <div>
      "Şu anda müsait değilim."
    </div>

    <div>
      "Arayacağınızı söyleyeyim mi?"
    </div>

    <div>
      "Hayır."
    </div>

    <div>
      "Bugün bu üçüncü. Sizi evde bulup bulamayacağını sordu bana."
    </div>

    <div>
      "Sakın ona ev telefonumu verme," dedi Maura. Kendisi bile bu kadar sert çıkacağını tahmin edememişti Louise'e. Yoshima dönüp Maura'ya baktı. Frost ve Rizzoli'nin de ona garip garip baktıklarını hissetti. Maura. Derin bir nefes aldı ve kendisini toparlayarak daha sakin bir sesle: "Dr. Banks'e müsait olmadığımı söyle. Ve beni aramayı kesene kadar hep bu cevabı ver."
    </div>

    <div>
      Bir an sustu Louise. "Tamam Dr. Isles," diyebildi sonunda. Maura ilk defa bu kadar sert çıkmıştı kadına ve bu hasarı telafi etmek için bir yol bulması gerekiyordu. Bu konuşma onu telaşa düşürmüştü. Artık işine konsantre olması gerektiğini düşünerek Camille Maginnes'e baktı. Ama düşünceleri dört bir yana dağılmış ve eli titremeye başlamıştı.
    </div>

    <div>
      Durumunu diğerleri de açıkça görebiliyordu.
    </div>

    <div>
      "Neden One Earth canını sıktı bu kadar?" diye sordu Rizzoli. "Senden bağış mı dileniyorlar?"
    </div>

    <div>
      "Bunun One Earth'le bir ilgisi yok."
    </div>

    <div>
      "O zaman nedir sorun?" diye bastırdı Rizzoli. "Bu herif seni rahatsız mı ediyor?"
    </div>

    <div>
      "Uzak durmak istediğim biri o kadar."
    </div>

    <div>
      "Galiba bayağı bir inatçı."
    </div>

    <div>
      "Hiçbir şey bilmiyorsun."
    </div>

    <div>
      "Onu silkelememi ister misin?" Rizzoli sadece bir polis değil, aynı zamanda zorba erkeklere toleransı olmayan bir kadındı da.
    </div>

    <div>
      "Bu özel bir mesele," dedi Maura.
    </div>

    <div>
      "Yardıma ihtiyacın olduğunda ben yanındayım biliyorsun."
    </div>

    <div>
      "Teşekkürler, ama ben tek başıma halledebilirim." Maura'nın şu anda tek istediği Victor Banks konusunun kapanmaşıydı. Bisturiyle deriye bastırdı. Derin bir nefes aldı ve cansız et kokusunun Victor Banks'ten çok daha az rahatsız edici olduğunu, canlıların kendisine ölülerden çok daha fazla eziyet ettiğini düşündü. Morgda onu kimse rahatsız edemez, kimse onu kıramaz, kimse ona ihanet edemezdi. Morg sadece ve sadece onun kontrolü altındaydı.
    </div>

    <div>
      "Peki, bu herif kim?" diye sordu Rizzoli. Aslında aynı soruyu Maura dahil odadaki herkes soruyordu kendi kendine.
    </div>

    <div>
      Bu Maura'nın eninde sonunda cevabını bulması gereken bir soruydu aslında. Bisturiyi ete daldırdı ve derinin beyaz bir perde gibi ikiye ayrılmasını seyretti. "Eski kocam," dedi.
    </div>

    <div>
      Y kesiğini attıktan sonra solgun derinin arka Heplerini ortaya çıkarttı.
    </div>

    <div>
      Yoshima kaburgaları kesmek için normal bahçıvan makası kullanmıştı. Kalbi, akciğerleri, zarar görmemiş karaciğeri, dalağı ve pankreası çıkartmak için kaburga üçgenini ve göğüs kemiğini kaldırdı. Ne sigara ne içki içen genç bir kadının tertemiz, sağlıklı organları ve daha daralmaya ve tıkanmaya fırsat bulamayan atardamarlarları. Maura organları teker teker çıkartırken birkaç yorum yaptıktan ve onları metal bir havuza yerleştirdikten sonra bir sonraki hedefine kitlendi. Pelvis içindeki organların incelenmesi.
    </div>

    <div>
      Pelvis organlarını çıkartma işlemini genelde normal bir otopsiden çok daha detaylı bir inceleme gerektirdiği için tecavüz vakalarında yapardı. Hiç de hoş bir işlem sayılmazdı bu. O ve Yoshima kasık kemiğini testereyle keserken Frost'un dönüp uzaklaşmasına hiç de şaşırmamıştı doğrusu. Ama o metanetli Rizzoli de büzülüp kalmıştı masanın kenarında. Artık kimse Maura'nın eski kocasıyla ilgili konuşmuyor, kimse özel hayatı konusunda onu sıkıştırmıyordu. Zaten otopsi birden öyle vahşi bir hal almıştı ki, kimsenin içinden sohbet etmek gelmiyordu. Garipti ama bu Maura'yı rahatlatmıştı.
    </div>

    <div>
      Bütün pelvis organlarını, dış cinsel organları ve kasık kemiğini çıkartıp bir kesim paneline yerleştirdi. Döl yatağının içini doğramadan önce sadece görüntüsünden korkularının yersiz olmadığını anlamıştı.
    </div>

    <div>
      Organ olması gerekenden daha büyüktü ve iç tarafı kasık kemiği hizasından çok daha yukarıdaydı. Organın duvarları süngerimsiydi. Döl yatağının iç zarını ortaya çıkartmak için yararak açtı organı.
    </div>

    <div>
      Maura kafasını kaldırıp Rizzoli'ye baktı. "Geçen hafta içinde manastır dışına çıkmış mı bu kadın?" diye sordu sert bir şekilde. "Camille manastırdan Cope Cod'daki ailesini ziyaret etmek için en son mart ayında çıkmış. Mary Clement'in bana söylediğini söylüyorum."
    </div>

    <div>
      "O zaman manastırın aranması gerekiyor. Hem de acilen."
    </div>

    <div>
      "Neden? Ne arıyoruz?" "Yeni doğmuş bir bebek."
    </div>

    <div>
      Bu cevap Rizzoli'yi çok sert bir yumruk yemişcesine serseme çevirmişti.
    </div>

    <div>
      Kireç gibi bir suratla önce Maura'ya, sonra masada yatan Camille Maginenes'e baktı.
    </div>

    <div>
      "Ama ama o bir rahibeydi."
    </div>

    <div>
      "Evet," dedi Maura. "Yeni doğum yapmış bir rahibe."'
    </div>
  </div>
</body>
</html>
