<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON BEŞ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      ONUNUNLA BAŞA ÇIKABİLİRİM. Onunla başa çıkabilirim.
    </div>

    <div>
      Rizzoli sabit bir şekilde önündeki yola bakarak ama aklı tamamen Gabriel Dean'de Jamaica Plain'e doğru sürüyordu arabasını. Hiç önceden haber vermeden paldır küldür girivemişti yine hayatına işte. O andaki hisleri çok şaşırtıyordu Rizzoli'yi. Midesinde bir şeyler düğümleniyor, elleri uyuşuyordu. Daha bir gün önce en zorunu başarıp onu unutmaya başladığını fark etmiş ve aradan biraz zaman geçtikten ve biraz oyalandıktan sonra bu ilişkiyi tamamen arkada bırakacağını düşünmüştü. Sonuçta gözden ırak olan gönülden de ırak olur demezler miydi? Şimdi gözden ırak olan o adam artık yanındaydı ve çok ama çok yakındı gönlüne.
    </div>

    <div>
      Graystones Manastırı'na ilk varan Rizzoli oldu. Arabayı park etti ve içinde oturup onu bekledi. Sinirleri tepesindeydi ve bu da midesinin daha da fazla bulanmasına neden oluyordu.
    </div>

    <div>
      Seni ahmak! Kendine hakim ol. Duygularına hakim ol.
    </div>

    <div>
      İşine ver kendini.
    </div>

    <div>
      Dean'in kiralık arabasını tam arkasına park ettiğini gördü.
    </div>

    <div>
      Hemencecik arabadan dışarı çıktığı anda insanın yüzünü haşlayan şiddetli bir rüzgar karşıladı onu. Dean de aceleyle arabadan inip Rizzoli'yi samimi bir şekilde başını eğerek selamladı.
    </div>

    <div>
      Rizzoli Dean'in kendisiyle sohbet etmesine izin vermeden hemen dönüp zili çaldı. Derhal işe koyulmak istiyordu zira ancak bu şekilde başa çıkabilirdi bu birliktelikle. Çok geçmeden bir rahibe ortaya çıkıp karın üzerinde ayaklarını sürte sürte kapıya doğru geldiğinde içi rahatlamıştı.
    </div>

    <div>
      "Bu rahibe Isabel," dedi Rizzoli. "İster inan ister inanma, bu en genç rahibelerden biri."
    </div>

    <div>
      Isabel parmaklıkların ardından özellikle de Rizzoli'nin yanında getirdiği adama gözlerini kısarak baktı.
    </div>

    <div>
      "Bu FBI'dan Gabriel Dean," dedi Rizzoli. "Ona şapeli göstereceğim. Sizi rahatsız etmeyeceğimizden emin olabilirsiniz."
    </div>

    <div>
      Isabel gelenleri içeri almak için kapıyı açtı. İçeri girdiklerinde kapının arkalarından madeni bir ses çıkartarak kapandığını duydular. Katılığın, hapsedilmenin ruhsuz, buz gibi sesi. Rahibe Isabel derhal binanın içine girip iki ziyaretçiyi avluda yalnız bıraktı. Başbaşaydılar artık.
    </div>

    <div>
      Rizzoli hemencecik sessizliği bozup olayın özetini yapmaya başladı. "Manastıra nereden girildiğini hâlâ bilmiyoruz," dedi. "Kar bütün ayak izlerini yok etmiş ve duvardan girdiğine dair tek bir ipucu yok. Duvarlardaki sarmaşıklara tutunup girdiyse bile tek bir sarmaşık yaprağı bulamadık yerlerde.
    </div>

    <div>
      Bu ana kapı her zaman kilitli tutuluyormuş. Eğer katil buradan girdiyse manastırdan biri onu içeri sokmuş olmalı ve bu da manastır kurallarına aykırı. Kimseye görünmemek için gece girmiş olmalı.
    </div>

    <div>
      "Hiç tanık yok mu?"
    </div>

    <div>
      "Hayır. Bir tane bile yok. Önce en genç rahibenin, yani Camille'in kapıyı açmış olabileceğini düşündük."
    </div>

    <div>
      "Neden özellikle Camille?"
    </div>

    <div>
      "Otopside bulduğumuz şey yüzünden." Rizzoli Dean'le göz göze gelmemek için duvara doğru döndürdü başım. "Kız hamileymiş. Bebeği manastırın arkasındaki havuzda bulduk."
    </div>

    <div>
      "Babası kimmiş?"
    </div>

    <div>
      "Baba kimse tabii ki baş şüpheli olacak. Henüz tespit edemedik. DNA testleri henüz sonuçlanmadı. Ama şimdi, bütün bu anlattıklarınızdan sonra babayı tamamen yanlış yerlerde aradığımızı fark ettim."
    </div>

    <div>
      Etraflarını çevreleyen duvarlara, dışarıda yaşanan hayata bir engel oluşturan ana kapıya baktı Rizzoli. Birbiri ardından gelen olaylar gözlerinin önünden geçmeye başladı. Artık cinayet mahalline geldiği günden çok daha farklı görmeye başlamıştı bazı şeyleri.
    </div>

    <div>
      Eğer kapıyı açan Camille değilse...
    </div>

    <div>
      "Peki o zaman katili içeri alan kimdi?" diye sordu Dean sanki Rizzoli'nin kafasından geçenleri okuyormuşcasına.
    </div>

    <div>
      Rizzoli kaşlarını çatarak ana kapıya doğru baktı. Buyandan da parke taşlarının üzerinde savrulan karları düşünüyordu. "Ursula'nın üzerinde bir manto ve botlar vardı... " dedi.
    </div>

    <div>
      Dönüp binaya baktı. Şafak sökmeden önce, havanın hâlâ karanlık olduğu, rahibelerin odalarında uyuduğu saatlerdi, şiddetle esen rüzgâr dışında ıssız avluyu canlandırdı gözünün önünde.
    </div>

    <div>
      "Dışarıya çıktığında kar yağıyordu," dedi Dean'e. "Havanın durumuna göre giyinmişti. Avluyu geçti ve onu bekleyen kişinin yanına gitti."
    </div>

    <div>
      "Önceden tanıdığı birinin yanına," dedi Dean. "Beklediği birinin."
    </div>

    <div>
      Rizzoli evet anlamında başını sallayarak şapele doğru döndü ve yürümeye başladı. Botları karın üzerinde delikler açıyordu. Dean Rizzoli'nin hemen arkasındaydı ama Rizzoli'nin artık onu düşündüğü filan yoktu. Kader mahkûmu Ursula'nın&nbsp;<span style="text-indent: 18.859844px;">yerine koymuştu artık kendini.</span>
    </div>

    <div>
      Sezonun ilk karının lapa lapa yağdığı o gece. Botlarının altı kayıyor.
    </div>

    <div>
      Diğer rahibelerin az sonra biriyle buluşacağını öğrenmemesi için hiç ses çıkartmadan yürüyorsun. Her kimse, uğrunda yasakları çiğnemeyi göze aldığın biri o.
    </div>

    <div>
      Ama hava karanlık ve ana kapıyı aydınlatan tek bir ışık bile yok. O yüzden&nbsp;<span style="text-indent: 18.859844px;">de gelenin yüzünü göremiyorsun. Onun beklediğin misafirin olup olmadığına emin&nbsp;</span><span style="text-indent: 18.859844px;">olamıyorsun.</span>
    </div>

    <div>
      Çeşmenin orada birden durup avlunun üst tarafındaki pencerelere baktı.
    </div>

    <div>
      "Ne oldu?" dedi Dean.
    </div>

    <div>
      "Camille'in odası," dedi Rizzoli pencerelerden birini göstererek. "Bak tam orada."
    </div>

    <div>
      Dean kafasını kaldırıp odaya baktı. Keskin rüzgâr yüzünü al al yapmış, saçlarını kabartmıştı. Rizzoli ona baktığında büyük bir hata yaptığını anladı, zira birden dokunuşlarını çok özlediğini fark etmişti.
    </div>

    <div>
      "Odasından bir şey görmüş olmalı," dedi Dean.
    </div>

    <div>
      "Şapeldeki ışığı görmüştür. Cesetler bulunduğunda ışık açıktı." Rizzoli kafasını kaldırıp Camille'in odasının penceresine baktı ve üzerinde kan lekeleri olan çarşaf geldi aklına.
    </div>

    <div>
      Pedinin sırılsıklam olduğunu fark edip uyandı birden. Yatağından çıkıp tuvalete gitti ve pedini değiştirdi. Odasına geri döndüğünde şapelin vitraylarından süzülen ışığı gördü. O saatte şapelin ışıkları asla açık olmazdı. Rizzoli kendini hızla yürüyerek ana binadan dışarı çıkan Camille'in yerine koyarak şapele doğru döndü. Tir tir titrerken ana binayla şapel arasındaki kısacık mesafede dahi üzerine mantosunu almadığı için pişman olmuştu büyük ihtimalle.
    </div>

    <div>
      Rizzoli, Camille'in hayaletini takip etti şapele kadar.
    </div>

    <div>
      Tam orada içini bir sıkıntı kaplamıştı. Işıklar sönüktü ve kilise oturakları&nbsp;<span style="text-indent: 18.859844px;">birer yatay gölgeden ibaretti sadece. Dean de bu oyunun son sahnesini beklerken&nbsp;</span><span style="text-indent: 18.859844px;">bir hayaletten farksız sessizce yanında duruyordu.</span>
    </div>

    <div>
      Kapıdan içeri giren masum Camille'ciğin yüzü kireç gibi bembeyaz kesilmişti. Korkuyla yere doğru baktı. Rahibe Ursula kanlar içinde ayaklarının ucunda uzanmıştı.
    </div>

    <div>
      Belki de o anda hemen neler olup bittiğini anlayamamış ve Ursula'nın kazayla yere düşüp başını kanattığını düşünmüştü. Ya da belki de yerdeki kanları görür görmez şeytanın bu kutsal mabedin duvarlarına delik açıp sinsice içeriye süzüldüğünü geçirmişti aklından. Aynı şeytan şimdi de kapının yanında arkasında&nbsp;<span style="text-indent: 18.859844px;">durmuş onu seyrediyordu.</span>
    </div>

    <div>
      Evet. Aynı şeytan artık ona doğru ilerliyordu.
    </div>

    <div>
      İlk darbeyle tökezledi birden. Buna rağmen toparlanıp kaçmaya çalıştı.
    </div>

    <div>
      Görüş alanına giren tek yöne, yani sıraların arasındaki yola, önünde tökezleyip dizlerinin üzerine düştüğü mihraba doğru. Ve burada gelecek son darbeyi bekledi umutsuzca.
    </div>

    <div>
      Her şey bittiğinde Camille yerde ölü bir şekilde yatarken katil arkasına, ilk kurbanı Ursula'ya doğru döndü.
    </div>

    <div>
      Ama onunla işini bitirmeden, canlı olarak bırakarak mekânı terk etti.
    </div>

    <div>
      Neden?
    </div>

    <div>
      Rizzoli kafasını eğip Ursula'nın üzerine düştüğü taşlara baktı. Ölüp ölmediğini kontrol etmek için elini aşağıya uzatan katili getirdi gözünün önüne. Birden Doktor Isles'ın söylediği şeyi hatırlayana kadar hiç bir şey söylemedi.
    </div>

    <div>
      "Katil nabzı hissedememiş" dedi Rizzoli.
    </div>

    <div>
      "Ne?"
    </div>

    <div>
      "Rahibe Ursula'nın boynunun sağ tarafında nabzı atmıyormuş." Rizzoli Dean'e baktı. "Katil öldüğünü düşünmüş olmalı."
    </div>

    <div>
      Camille'in son adımlarını takip ederek bankların arasındaki geçide doğru yürüdüler. Mihrabın yanındaki yere düştüğü noktaya geldiler. Hiç ses etmeden yer taşlarını inceliyorlardı. Karanlıkta görememelerine rağmen taşların arasında az da olsa kan izi kalmış olmalıydı.
    </div>

    <div>
      Rizzoli titreyerek kafasını kaldırıp kendisini seyreden Dean'e baktı.
    </div>

    <div>
      "Burada görecek daha fazla bir şey yok," dedi. "Ama eğer rahibelerle konuşmak istersen... "
    </div>

    <div>
      "Ben seninle konuşmak istiyorum."
    </div>

    <div>
      "Karşında duruyorum işte."
    </div>

    <div>
      "Hayır. Şu anda karşımda duran Dedektif Rizzoli. Ama ben Jane'le konuşmak istiyorum."
    </div>

    <div>
      Rizzoli bir kahkaha attı. Şapelin içinde dine küfreden bir kafirin sesi gibi yankılanmıştı kahkahası. "Sanki çift kişilikli birine hitap eder gibisin."
    </div>

    <div>
      "Şu söylediğin pek de yanlış sayılmaz aslında. O kadar fazla kaptırmışsın ki kendini polisliğe, içindeki dişiliği bir yerlere gömmüşsün. Ben o dişiliği görmeye geldim."
    </div>

    <div>
      "Bunun için çok fazla bekledin ama."
    </div>

    <div>
      "Neden bana kızgınsın böyle?"
    </div>

    <div>
      "Kızgın değilim."
    </div>

    <div>
      "Değişik bir karşılama şeklin var."
    </div>

    <div>
      "Belki de geleceğini önceden haber vermediğin içindir."
    </div>

    <div>
      Dean ya sabır der gibi içini çekti. "Bir yerde oturup konuşabilir miyiz acaba?"
    </div>

    <div>
      Rizzoli en öndeki banka ilerleyip tahta koltuklardan birine oturdu. Dean yanına oturur oturmaz ona bakmaktan korkuyormuşcasına tam karşıya doğru dikti gözlerini. Dean'in kendisine zerk ettiği heyecanın anlaşılmasından korkuyordu Rizzoli. Ona duyduğu hasreti depreştiren kokusunu almak o kadar çok acı veriyordu ki Rizzoli'ye. Dokunuşlarıyla, teninin tadıyla ve gülüşleriyle hâlâ&nbsp;<span style="text-indent: 18.859844px;">hayallerinde yaşattığı o yatağını paylaştığı adamdı yanında duran. Bir bütün olmalarının meyvesi her geçen gün içinde büyüyüp gelişiyordu. Gizli tuttuğu acısını bastırmak için elini gayri ihtiyari karnına götürdü.</span>
    </div>

    <div>
      "İyi misin Jane?"
    </div>

    <div>
      "Evet. Gayet iyiyim. İşler çok yoğun her zamanki gibi."
    </div>

    <div>
      "Başında yara bandı var. Ne oldu?"
    </div>

    <div>
      "Ah o mu?" Alnına dokunup omuzunu silkti. "Morgda küçük bir kaza geçirdim. Ayağım kaydı, yere düştüm."
    </div>

    <div>
      "Yorgun görünüyorsun."
    </div>

    <div>
      "Hiç iyi bir şey söylemezsin değil mi?"
    </div>

    <div>
      "Sadece bir tespitti."
    </div>

    <div>
      "Evet şey...epeyce yorgun sayılırım. O çok yoğun haftalardan biri işte. Noel geliyor ve daha kimseye tek bir hediye almaya vakit bulamadım."
    </div>

    <div>
      Dean Rizzoli'yi dikkatle inceledi. Rizzoli ise onunla göz göze gelmemek için uzaklara bakıyordu.
    </div>

    <div>
      "Yeniden benimle çalıştığına memnun olmadın değil mi?"
    </div>

    <div>
      Rizzoli hiçbir şey söylemedi ama inkâr da etmedi.
    </div>

    <div>
      "Söyler misin lütfen, yolunda gitmeyen nedir?" diye patladı Dean sonunda.
    </div>

    <div>
      Dean heyecanım asla göstermeyen biri olduğu için sesindeki öfke Rizzoli'yi çok şaşırtmıştı. Sanki kontrolünü kaybedip ona buna çatan sadece Rizzoli'ymiş gibi bir pozisyona düştüğü için onun bu huyundan nefret ederdi bir zamanlar. Zaten ilişkilerinde ilk adımı atan da Rizzoli olmuştu, Dean değil. Bütün riskleri almış, kadınlık gururunu hiçe saymıştı. Peki ya sonuç? Hâlâ koca bir sır olan adama aşık oluvermişti işte. Duygularını sadece şimdi olduğu gibi öfkeyle dışarı vuran bir adama.
    </div>

    <div>
      Ama Rizzoli de öfkeliydi artık.
    </div>

    <div>
      "Eski meseleleri tekrar tekrar konuşmanın anlamı yok," dedi. "Birlikte çalışmak zorundayız. Başka seçeneğimiz yok. Ama artık bazı şeylerle uğraşacak halim yok."
    </div>

    <div>
      "Neyle uğraşacak halin yok? Yatmamızla mı ilgili?"
    </div>

    <div>
      "Evet."
    </div>

    <div>
      "Bir zamanlar bunu hiç kafana takmazdın."
    </div>

    <div>
      "Aramızda bir şeyler oldu ve bitti. Eminim ikimiz de bundan zevk aldık."
    </div>

    <div>
      Dean hiç bir şey söylemedi. Canı yanmış olabilir miydi? Kırılmış olabilir miydi? Duygusuz bir adamın bu tür hislere kapılacağını hiç sanmıyordu Rizzoli. Dean birden kahkahalar atmaya başladığında olduğu yerde donup kaldı.
    </div>

    <div>
      "Çok ama çok komiksin Jane," dedi Dean.
    </div>

    <div>
      Jane dönüp ona baktı...ama bu sefer ciddi ve gerçek bir bakıştı bu. Birden bir zamanlar müthiş çekici bulduğu bu görüntü karşısında yine ve yeniden nefessiz kaldığını hissetti. Güçlü bir çetle, arduvaz grisi gözler, yine aynı hükmedici tavırlar. Ona ne kadar hakaret etse, ne kadar kötü söz söylese de yine de her zaman için kontrolü ele alan Dean olacaktı.
    </div>

    <div>
      "Neden korkuyorsun?" diye sordu Dean.
    </div>

    <div>
      "Sen neden bahsediyorsun?"
    </div>

    <div>
      "Seni kırmamdan mı korkuyorsun? İlk terk edenin ben olacağımdan mı korkuyorsun?"
    </div>

    <div>
      "Başlamak için yanımda miydin da terk etmenden korkayım?"
    </div>

    <div>
      "Tamam. Doğru. Yanında olamadım. İşlerimin ne kadar yoğun olduğunu&nbsp;<span style="text-indent: 18.859844px;">biliyorsun.</span>
    </div>

    <div>
      "Tabii ya. Dönüp dolaşıp aynı konuya geliyoruz değil mi?"
    </div>

    <div>
      Rizzoli kalkıp uyuşan bacağını salladı. "Sen Washington'dasın, ben buradayım. Senin vazgeçemeyeceğin bir işin var, benim de vazgeçemeyeceğim bir işim var. Uzlaşmamız, taviz vermemiz imkânsız."
    </div>

    <div>
      "Sanki savaş ilan eder gibisin."
    </div>

    <div>
      "Hayır. Sadece mantık bunu gerektiriyor. Pratik düşünmeye çalışıyorum.
    </div>

    <div>
      "Rizzoli dönüp şapelden çıkmak üzere kapıya doğru yürümeye başladı.
    </div>

    <div>
      "Ve tabii kendini korumaya çalışıyorsun."
    </div>

    <div>
      "Bunda anormal bir şey mi var? Korumamam mı lazım?" dedi Rizzoli arkasına dönüp Dean'e bakarak.
    </div>

    <div>
      "Kimsenin sana zarar vermeye çalıştığı filan yok Jane."
    </div>

    <div>
      "Evet. Zarar veremezler çünkü buna izin vermem."
    </div>

    <div>
      Şapelden dışarı çıktılar. Avludan geçip ana kapıya geldiler. Yine bir çınlama sesiyle kapandı kapı.
    </div>

    <div>
      "Artık bence birbirimizi yıpratmanın hiçbir anlamı yok," dedi Dean. "Senin için bir çok fedakârlık yapabilirim, ama senin de birazcık bir şeyler yapman lazım. Senin de biraz verici olman lazım." Dean dönüp arabaya doğal yürümeye başladı.
    </div>

    <div>
      "Gabriel?" diye bağırdı Jane.
    </div>

    <div>
      Dean dönüp ona baktı.
    </div>

    <div>
      "Bu karşılaşmamızda aramızda ne olacağını düşünüyordun?"
    </div>

    <div>
      "Bilmiyorum, ama en azından beni görmekten mutlu olacağını sanıyordum." "Başka?"
    </div>

    <div>
      "Yine tavşanlar gibi sevişeceğimizi olabilir."
    </div>

    <div>
      Bunun üzerine Rizzoli bir kahkaha atıp başını salladı. Ne olur beni baştan çıkartma. Özlediğim şeyleri bana hatırlatma lütfen.
    </div>

    <div>
      Dean arabanın tepesinden Rizzoli'ye baktı. "Beni gördüğüne memnun olman bile benim için yeterliydi Jane," dedi ve içeri girip kapıyı kapattı.
    </div>

    <div>
      Rizzoli arabanın gidişini seyrederken düşündü. Bu karışıklığın içinde bir de tavşanlar gibi sevişecek gibiydik yani?
    </div>

    <div>
      Titreye titreye gökyüzüne baktı. Saat daha dört olmasına rağmen gece, günün son gri ışıklarını da kendine çekerek yaklaşıyordu. Elinde eldiven olmadığı için arabanın anahtarlarını çıkartıp kapıyı açarken ellerinin açtı acı esen rüzgârla sızım sızım sızladığını hissetti.
    </div>

    <div>
      Arabanın içine girdiğinde elleri titreye titreye anahtarı kontağa sokmaya çabaladı ama elleri o kadar çok uyuşmuştu ki parmaklarını hissedemiyordu. Anahtar kontağın üzerindeyken bir an durup bekledi.
    </div>

    <div>
      Birden aklına cüzzamlıların elleri, kopuk parmakları geldi.
    </div>

    <div>
      Ve sonra bir kadının elleriyle ilgili geçen bir konuşmayı hatırladı hayal meyal. Öylesine bir konuşmaydı bu. O an hiç üzerinde durmadığı bir konuşma. Çünkü ona birisinin niye parmakları yok diye sormuştum bir kere. O da bana susmamı söyledi.
    </div>

    <div>
      Derhal arabadan inip manastırın kapısına gitti ve arka arkaya, ısrarla zile basmaya başladı.
    </div>

    <div>
      Sonunda Rahibe Isabel göründü kapıda. Parmaklıkların arasından bakan iyice&nbsp;<span style="text-indent: 18.859844px;">yaşlanmış o yüz Rizzoli'yi gördüğüne hiç de memnun değilmiş gibi bakıyordu. "Kızla görüşmem lazım," dedi Rizzoli. "Bayan Otis'in kızıyla."</span>
    </div>

    <div>
      Noni koridorun sonundaki eskiden sınıf olarak kullanılan bir odada tombul bacaklarını bir sandalyeden sarkıtmış tek başına oturuyordu.
    </div>

    <div>
      Önündeki iyice hurdası çıkmış öğretmen masasının üzerine rengarenk boya kalemleri saçılmıştı. Bayan Otis'in o anda rahibelere yemek pişirdiği manastırın mutfağı sıcacıktı ve yeni fırından çıkmış çikolata parçacıklı bisküvilerin kokusu bu karanlık ek binanın sonuna kadar sürüklenmişti. Ama her şeye rağmen anlaşılan Noni annesinin sivri dilinden ve tenkit edici bakışlarından kaçarak bu buz gibi odaya sığınmayı tercih etmişti. Görünüşe bakılırsa kızın soğuğu hissettiği filan da yoktu ayrıca. Dilinin ucu dışarıda, açık yeşil renkte bir boya kalemini aynı yaşıtları gibi sımsıkı bir şekilde kavramış, bütün dikkatini çizdiği başından kıvılcımlar saçan adam resminin üzerine toplamıştı.
    </div>

    <div>
      "Neredeyse bum diye patlayacak," dedi Noni. "Ölüm ışınlan beynini pişiriyor. Ondan sonra da havaya uçacak. Mani mikrodalgada bir şeyler pişirirsiniz de oraya buraya dağılır ya onun gibi."
    </div>

    <div>
      "Ölüm ışınlan yeşil midir ki?" diye sordu Rizzoli.
    </div>

    <div>
      Noni başını kaldırıp ona baktı. "Başka bir renk olması mı gerekiyordu?" "Bilmiyorum. Ne bileyim sanki bana ölüm ışıkları hep şey... hep gümüş rengiymiş gibi gelir."
    </div>

    <div>
      "Hiç gümüş renginde kalemim yok. Okuldaki Conrad alıp bir daha geri getirmedi."
    </div>

    <div>
      "Bence yeşil ışınlar da işe yarar, boş ver."
    </div>

    <div>
      Noni ikna olmuş bir şekilde çizimine geri döndü. Mavi bir kalem alıp bahtsız kurbanın üzerine oklar yağıyormuşcasına yeni ışıklar ekledi. Masanın üzeri bir sürü bahtsız kurbanla doluydu aslında. Ateş saçan uzay gemileri, insanların kafalarını uçuran mavi yaratıklar. Bunların hiçbiri E.T. kadar arkadaş canlısı değildi ama.
    </div>

    <div>
      Rizzoli için orada oturup bu resimleri yapan kız kimsenin onu rahatsız edemeyeceği bir odaya sığınmış koyu kahverengi gözlü bir cin olarak yabancı bir yaratıktan farksızdı aslında.
    </div>

    <div>
      Sıkıcı bir sığmak seçmişti kendine. Sınıfta çok uzun zamandan beri ders yapılmadığı anlaşılıyordu. Süssüz, seloteyp izi dolu çıplak duvarları sayısız çivi iziyle delik deşik olmuş ve sararmıştı. Eski öğrenci sıralan sürtünme izleriyle dolu parkeleri açıkta bırakarak uzak bir köşede üst üste istiflenmişti. Pencereden gelen az miktarda ışık ise kış mevsiminin grimsi gölgeleriyle doldurmuştu sınıfı.
    </div>

    <div>
      Noni şimdi "yaratıkların vahşeti" serisinin devamı olan yeni bir resme başlamıştı. Açık yeşil ölüm ışınları kurbanının kafasına koca bir delik açmıştı artık.
    </div>

    <div>
      Morumsu damlalar fışkırıyordu orasından burasından. Adamın kafasının üstüne acı duyduğunu anlatmak için içinde AHHHHHH! yazan bir baloncuk çizdi.
    </div>

    <div>
      "Noni, seninle konuştuğumuz o akşamı hatırlıyor musun?"
    </div>

    <div>
      Kumral bukleler bir aşağı bir yukarı oynadı. "Sonra bir daha beni görmeye gelmedin."
    </div>

    <div>
      "Evet doğru. Koşturup duruyorum. Çok işim vardı."
    </div>

    <div>
      "Koşturup durmayı kes artık. Biraz oturup dinlenmeyi öğrenmen lazım."
    </div>

    <div>
      Bu sözler bir çocuğun değil, bir yetişkinin, annesinin sözleriydi. Koşturup durmayı kes artık Noni!"
    </div>

    <div>
      "Ve bir de bu kadar kafaya takma," diye ekledi Noni yeni bir kalem alırken eline.
    </div>

    <div>
      Rizzoli sessizce kızın havaya uçan kafadan çıkan parlak kırmızı okları çizmesini seyretti. Tanrım, diye düşündü. Kız her şeyi görüyor. Korkusuz küçük cin kimsenin anlayamadığı kadar anlıyor beni.
    </div>

    <div>
      "Çok keskin gözlerin var," dedi Rizzoli. "Bir sürü şeyi görebiliyorsun öyle değil mi?"
    </div>

    <div>
      "Bir kere bir patatesin patladığını gördüm mikrodalgada."
    </div>

    <div>
      "Bize geçen geldiğimizde Rahibe Ursula'yla ilgili bir şeyler söylemiştin.&nbsp;<span style="text-indent: 18.859844px;">Seni azarladığını."</span>
    </div>

    <div>
      "Evet, beni azarladı."
    </div>

    <div>
      "Sana kaba bir çocuksun dedi değil mi? Çünkü sen bir kadının elleriyle ilgili bir şey sormuştun. Hatırladın mı?"
    </div>

    <div>
      Noni kafasını kaldırıp Rizzoli'ye baktı. Buklelerden biri gözlerinin önüne düşmüştü. "Rahibe Camille'le ilgili bir şeyler öğrenmek istediğini sanıyordum." "Rahibe Ursula'yla da ilgili bir şeyler öğrenmek istiyorum. Ve bir de elleriyle ilgili problemi olan o kadınla ilgili. Ne demek istedin?"
    </div>

    <div>
      "Kadının hiç parmağı yoktu." Noni siyah bir kalem alıp uçan adamın yukarısına bir kuş çizdi. Kocaman kanatları olan yırtıcı bir kuş. "Akbabalar," dedi. "Öldüğünde seni gelip yerler."
    </div>

    <div>
      İşte bu dedi içinden Rizzoli. Bu uzaylı yaratıkları ve ölüm ışınlarını çizen kız son derece güven veriyordu ona.
    </div>

    <div>
      Öne eğildi ve usulcacık sordu: "O kadını nerede gördün Noni?"
    </div>

    <div>
      Noni kalemi masaya koyup artık saçma sapan sorulardan sıkılmış gibi bir havayla derin bir nefes çekti. "Tamam. Bilmek isliyorsun demek." Sandalyeden aşağı atladı.
    </div>

    <div>
      "Nereye gidiyorsun?"
    </div>

    <div>
      "Sana yerini göstermeye."
    </div>

    <div>
      Noni'nin üzerindeki mont ona o kadar büyük geliyordu ki karda gezintiye çıkan Michelin adamına benzetti Rizzoli onu. Kendini azimli bir generalin arkasında yürüyen bir er gibi hissederek Noni'nin lastik botlarının bıraktığı ayak izlerini takip etti. Manastırın avlusundan dönüp üzerinde biriken karlarla birlikte bir düğün pastasına benzeyen çeşmeyi geçtiler. Ön kapıda durdu Noni.
    </div>

    <div>
      "İşte oradaydı."
    </div>

    <div>
      "Kapının dış tarafında mı?"
    </div>

    <div>
      "Hi hi. Yüzüne kocaman bir eşarp sarmıştı. Banka soyguncuları gibi."
    </div>

    <div>
      "Yüzünü görmedin mi?"
    </div>

    <div>
      Kız başını salladığında bukleleri de onunla birlikte sallandı.
    </div>

    <div>
      "O kadın seninle konuştu mu?" "Hayır ama adam konuştu."
    </div>

    <div>
      Rizzoli kıza dik dik baktı. "Yanında bir adam mı vardı?"
    </div>

    <div>
      "Evet. Benden onları içeri almamı istedi. Rahibe Ursula'yla konuşmak istiyormuş. Ama bu kurallara aykırı dedim ona. Eğer bir rahibe kuralları çiğnerse buradan kovulur. Annem der ki, rahibelerin gidecek başka bir yeri olmadığı için hiç kuralları çiğnemezlermiş. Dışarıya çıkmaktan korkarlarmış." Noni bir an durduktan sonra kafasını kaldırıp kendinden gurur duyarak ekledi: "Ama ben hep çıkarım dışarı."
    </div>

    <div>
      Çünkü senin hiçbir şeyden korkun yok, diye düşündü Rizzoli. Korku nedir bilmezsin sen.
    </div>

    <div>
      Bir asker ciddiyetiyle yürüyen Noni küçük pembe botlarıyla karda çizgiler çizmeye başladı. Koca bir adım attı, sonra yine bir asker gibi geriye dönüp yürümeye başladı ve hızla ayağını yere vurdu. Kendini yenilmez sanıyor diye düşündü Rizzoli. Ama o kadar küçük ve kırılgandı ki aslında. Pofuduk bir ceketin içinde ufacık tefecik bir kız çocuğu.
    </div>

    <div>
      "Sonra ne oldu Noni?"
    </div>

    <div>
      Kız karın üzerinde bir iki sakar adım atıp geriye döndü ve aniden durdu. Bakışlarını karla kaplanan botlarına dikmişti şimdi. "Kadın kapının altından bir mektup attı." Noni öne doğru eğilip fısıldadı. "O zaman gördüm işte parmaklarının olmadığını."
    </div>

    <div>
      "Mektubu Rahibe Ursula'ya verdin mi?"
    </div>

    <div>
      Kız başını sallarken kafasındaki bir dolu buklenin hepsi yüzünün önüne geldi.
    </div>

    <div>
      "Tam o sırada Ursula dışarı çıktı."
    </div>

    <div>
      "Onlarla konuştu mu peki?"
    </div>

    <div>
      Yine başını alladı Noni.
    </div>

    <div>
      "Neden konuşmadı?"
    </div>

    <div>
      "Çünkü o dışarı çıktığında onlar çoktan gitmişlerdi bile."
    </div>

    <div>
      Rizzoli döndü ve kapıdan içeri girmek için bu dik kafalı çocuğa yalvaran ziyaretçilerin durduğu kaldırıma baktı.
    </div>

    <div>
      Birden bütün tüylerinin diken diken olduğunu hissetti.
    </div>

    <div>
      Buraya gelen Fare Kadın'ın ta kendisiydi.
    </div>
  </div>
</body>
</html>
