<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>YEDİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Yağan kar tanelerinin arasından Victor'un arabasının farlarını gördü. Evi aradığı için yavaş yavaş kullanıyordu arabayı. Evin önünde yavaşladı sonunda. Tereddüt ediyor musun acaba Victor? Bunun bir hata olduğunu ve şehire geri dönmen gerektiğini düşünüyor musun acaba?
    </div>

    <div>
      Arabasını kaldırımın kenarına parketti Victor.
    </div>

    <div>
      Pencereden geri çekildi ve oturma odasında dikilmeye başladı. Kalbi hızla atıyor, avuçlarının içi terliyordu. Kapının ziliyle irkildi. Onu görmeye hazır hissetmiyordu kendim, ama şimdi artık o burada olduğuna göre dışarıda soğukta bırakacak hali yoktu herhalde.
    </div>

    <div>
      Zil yeniden çaldı.
    </div>

    <div>
      Kapıyı açtığında birkaç kar tanesi girdi eşikten içeri. Başka kar taneleri de ceketinin, saçlarının, sakalının üzerinde parlıyordu. Tam kartpostallık bir görüntüydü bu. Eşikte duran ve sevdiği kadına bakan eski sevgili. Sadece "Girsene,"&nbsp;<span style="text-indent: 18.859844px;">diyebildi Maura. Başka hiçbir şey düşünemiyordu. Ne öpmek, ne sarılmak, ne de hafifçe eline dokunmak gelmişti aklına.</span>
    </div>

    <div>
      Victor içeri girip ceketini çıkarttı. Maura ceketi asarken Victor'a özgü o tanıdık kokuyu içine çektiğinde boğazında bir şeyler düğümlendi sanki. Dolabı kapatıp ona doğru döndü. "Bir şey iç..."
    </div>

    <div>
      "Kahve içelim mi?"
    </div>

    <div>
      "Harbi kahve mi?"
    </div>

    <div>
      "Sadece üç sene oldu Maura. Sorulur mu?"
    </div>

    <div>
      Hayır, sorması gerekmiyordu elbet. Kopkoyu içerdi Victor kahveyi hep.
    </div>

    <div>
      Victor'u mutfağa yönlendirirken, buzdolabından Mt. Sutro Roaster kahve tanelerinin bulunduğu poşeti çıkartırken oluşan o samimi ortam heyecanlandırmıştı Maura'yı.
    </div>

    <div>
      San Fransisco'da yaşarken hep bu markayı alırlardı, ve Maura hâlâ her iki haftada bir adresine özel olarak gönderilen bu kahveyi almaya devam ediyordu. Evlilikler bir gün bitebilirdi, ama bazı alışkanlıklarınızdan vazgeçemezdiniz.
    </div>

    <div>
      Kahve tanelerini öğütüp makinaya koyarken Victor'un hiç çaktırmadan içinde paslanmaz çelik Sub-Zero marka buzdolabının, Viking marka fırının ve siyah granitten setüstü ocağın bulunduğu mutfağı incelediğinin farkındaydı. Evi aldıktan kısa bir süre sonra mutfağı yenilemişti. Şimdi Victor tamamen Maura'ya ait bu alanda dururken gördüğü her şeyi kendi emeğiyle, alnının teriyle aldığı için kendisiyle gurur duyuyordu Maura. Boşanmaları da çok kolay olmuştu. Birbirlerinden tek bir kuruş bile talep etmemişlerdi. Yaklaşık iki yıllık bir evlilik sonrasında birbirlerine ait mal varlıklarını eşit bir şekilde paylaştırmış ve ikisi de kendi yoluna gitmişti. Bu ev tamamen ona aitti ve her akşam herşeyin bıraktığı gibi durduğundan emin bir şekilde eve adımını atıyordu. Her bir eşyayı, her bir mobilyayı kendi parasıyla, kendi zevkine göre almıştı.
    </div>

    <div>
      "Hayallerindeki mutfağa kavuşmuşsun sonunda," dedi Victor.
    </div>

    <div>
      "Evet. Bunun için mutluyum."
    </div>

    <div>
      "O zaman söyle bakalım, gerçekten de yemekler daha mı güzel oluyor bu altı yakmalı şık ocakta?"
    </div>

    <div>
      Victor'un bu alaycı sorusundan hoşlanmamıştı Maura. Hemen karşı saldırıya geçti: "Aslında evet. Bir de Richard Ginori marka porselenlerde yiyince tadına doyum olmuyor."
    </div>

    <div>
      "Peki, şu eski Crate and Barrel'lara ne oldu?"
    </div>

    <div>
      "Ben artık kendimi şımartmaya karar verdim Victor. Para harcıyorum diye vicdan azabı duymuyorum artık. Hayat hipiler gibi yaşamak için çok kısa."
    </div>

    <div>
      "Yapma Maura. Hakikaten de benimle yaşarken böyle mi hissediyordun?"
    </div>

    <div>
      "Azıcık lüks bir şey istesem hemen davaya ihanet etmiş gibi hissettirirdin bana."
    </div>

    <div>
      "Ne davasından bahsediyorsun?"
    </div>

    <div>
      "Senin için her şey bir dava değil miydi sanki? Angola'da açlıktan kınlan insanlar varken güzel nevresim takımları almak olmazdı. Ya da en iyi kalite bir bonfile yemek, ya da Mercedes almak."
    </div>

    <div>
      "Senin de benim gibi düşündüğünü sanmıştım."
    </div>

    <div>
      "Biliyor musun Victor? İdealizm bazen çok sıkıcı olabiliyor. Param var diye kendimi rahatsız hissetmiyorum ve harcarken de suçluluk duymuyorum."
    </div>

    <div>
      Maura Victor'un kahvesini doldurdu. Merak ettiği bir şey vardı: Victor o çok sevdiği Mt. Sutro kahvesini içerken bu kahvenin ülkenin ta öbür ucundan tonlarca benzin! yakılarak geldiğini, ya da içtiği fincanın üzerinde bir ilaç firmasının logosu olduğunu ve bunun da bir bakıma kolektif yiyicilik! Sayılacağının farkında mıydı acaba? Ama kahvesini sessizce içen adama bakarken nerede o ideallerini sonuna kadar savunan hırslı Victor, diye düşündü Maura.
    </div>

    <div>
      Oysa ki Maura onun o hırsına ve kararlılığına tav olmamış mıydı bir zamanlar? San Fransisco'da, 3. Dünya Tıp Konferansı'nda tanışmışlardı. Maura konferansta yurt dışındaki otopsi oranlarıyla ilgili bir konuşma yaparken,
    </div>

    <div>
      Victor da yaptığı açılış konuşmasında One Earth derneğinin tıp ekibi olarak dünyada rastladıkları insanlık trajedilerinden bahsetmişti. Şık giyinmiş bir sürü dinleyicinin yanında, birkaç günlük sakalıyla bir doktordan çok omuzunda sırt çantasıyla gezen otostopçulara benziyordu. Aslında hakikaten de daha az önce Guatemala'dan gelen uçaktan inmiş, gömleğini ütülemeye bile vakit bulamadan&nbsp;<span style="text-indent: 18.859844px;">alelacele konferansa gelmişti. Salona girerken elinde sadece ve sadece içinde slaytların bulunduğu bir kutu vardı. Ne bir not, ne bir konuşma metni. Sadece perdede peşpeşe gösterilen üzücü fotoğraflar. Tatanozdan ölen Etiyopyalı genç bir anne. Yolun kenarına bırakılmış, damağı yarılmış bir Perulu bebek. Kefene sarılmış zatürreeden ölmüş bir Kazak kızı. Bu ölümlerin hepsinin önüne geçilebilirdi diye vurgulamıştı Victor. Bu insanların hepsi savaş, yoksulluk ve cehaletin kurbanlarıydı ve eğer yeteri kadar paraları ya da bağışçıları olsaydı One Earth hepsini kurtarabilirdi.</span>
    </div>

    <div>
      Maura o karanlık salonda, onu görmediği halde kullandığı sözcüklerden, çadır kliniklerini ve bakım istasyonlarını, bir yerlerde unutulmuş, gözlerden uzak hayatını kaybeden zavallı fakir insanları anlattığı ateşli konuşmasından çok etkilenmişti.
    </div>

    <div>
      Işıklar açıldığında, kürsünün arkasında ayakta duran o saçı sakalı birbirine karışmış doktor değildi artık gördüğü. Bir amaca hizmet eden, amaçlarının bilincinde, amaçlarım kendi hayatından üstün tutan biri vardı karşısında şimdi. Kendi hayatında düzene ve mantığa sıkı sıkı bağlı olan Maura birden işi gereği dünyanın en kaotik bölgelerinde bulunmuş bu adama bağlam vermişti. Peki, Victor ne bulmuştu ki onda? Öncelikle kesinlikle bir misyoner rahibenin ruhunu değil. Bunun yerine hayatına sükunet ve istikrar getirmişti onun Maura. Aile bütçesini ayarlamış, ev işlerini organize etmiş, kıta kıta dolaşırken, krizden krize atlarken o Victor'u evde beklemişti. Victor'un adrenalin yüklü hayatı elinde valiz maceradan maceraya atılarak geçiyordu.
    </div>

    <div>
      Bensiz daha mı mutlu acaba, diye düşündü Maura. Aslında şimdi Maura'nın&nbsp;<span style="text-indent: 18.859844px;">mutfağında kahvesini yudumlarken öyle çok mutlu filan da görünmüyordu Victor. Bir sürü açıdan hâlâ eskisi gibiydi. Saçları iyi taranmamıştı. Gömleği iyi bir ütü istiyordu ve yakasının kenarları yıpranmıştı. Lüksü aşağılayan, doğallığı yücelten eski Victor. Ama bazı şeyler de değişmişti. Daha yaşlı, daha yorgun, üzgün denebilecek kadar sessiz, yaşı gereği ateşi hafif sönmüş bir adam olmuştu. Maura da kahvesini alıp masanın karşısına geçtiğinde birbirlerine bakmaya başladılar.</span>
    </div>

    <div>
      "Bu konuşmayı üç yıl önce yapmalıydık," dedi Victor.
    </div>

    <div>
      "Üç yıl önce beni dinlemezdin."
    </div>

    <div>
      "Hiç denedin mi ki? Bir kere gelip bir eylemcinin karısı olmaktan bıktığını söyledin mi?
    </div>

    <div>
      Maura kafasını eğip kahvesine baktı. Yo hayır. Haklıydı. Gidip konuşmamıştı onunla. Onu rahatsız eden hislen nasıl kontrol altına alıyorsa aynı şekilde onunla konuşmama kararlılığını da kontrol altına almıştı. Öfke, kırgınlık, çaresizlik hissi. Bütün bunları dizginleyemiyordu artık ve katlanamıyordu da. Boşanma kâğıtlarını imzaladığında tamamen tükenmişti artık. "Senin için ne kadar zor olduğunu göremedim," dedi Victor.
    </div>

    <div>
      "Söylesem bir şey değişecek miydi sanki?"
    </div>

    <div>
      "Bir denemeden bir şey çıkmazdı."
    </div>

    <div>
      "Ne yapacaktın ki? One Earth'den istifa mı edecektin? Karşılıklı ödün vererek anlaşmamız imkânsızdı. Aziz Victor rolünü o kadar fazla benimsemiştin ki. Ödüller, övgüler... Kimse sadece çok iyi bir koca diye People Dergisi'ne kapak olmaz."
    </div>

    <div>
      "Bunu oraya kapak olmak için yaptığımı mı sanıyorsun? Yani insanlar bana ilgi göstersinler diye mi yaptım bütün bunları yani? Şöhret için mi? Tanrım,
    </div>

    <div>
      Maura. Bütün bu yapılanların ne kadar önemli olduğunu göremiyor musun hakikaten?
    </div>

    <div>
      Lütfen bu kadar da hakkımı yeme."
    </div>

    <div>
      Maura iç geçirdi. "Haklısın. Yanlış yaptım. Ama ikimiz de sana söyleyeceklerimin üzerinde fazla durmayacağını biliyorduk."
    </div>

    <div>
      "Evet, durmazdım hakikaten," diye itiraf etti Victor. Sonra da yavaşça ekledi: "Ama seni bu kadar özleyebileceğimi tahmin etmemiştim."
    </div>

    <div>
      Maura Victor'un bu son söyledikleri üzerine tek bir laf etmedi. Aslında ne diyeceğini bilemiyordu ve Victor'un onu özlediğini söylemesi karşısında şaşırıp kalmıştı."
    </div>

    <div>
      "Harika görünüyorsun," dedi Victor. "Ve hayatından da memnunsun sanırım, değil mi?"
    </div>

    <div>
      "Evet." Maura'nın cevabı gereğinden fazla hızlı ve otomatikti. Kızardığını hissetti bir an.
    </div>

    <div>
      "Yeni işin nasıl gidiyor?"
    </div>

    <div>
      "Uğraşıyoruz işte."
    </div>

    <div>
      "U.C.'deki öğrencilere terör estirmekten daha eğlenceli olduğu kesin."
    </div>

    <div>
      Bir kahkaha attı Maura. "Terör estirdiğim filan yoktu."
    </div>

    <div>
      "Bir de onlara sor istersen. Seninle aynı düşüncede olmayabilirler."
    </div>

    <div>
      "Sadece onları yüksek standartta tutmak istedim hepsi bu. Genelde de başardım sanırım."
    </div>

    <div>
      "Sen iyi bir öğretmendin Maura. Üniversitenin seni geri isteyebileceğinden eminim."
    </div>

    <div>
      "Neyse. Hepimizin hayatında bir şeyler değişiyor öyle değil mi?" Victor'un bakışlarını üzerinde hissettiğinden özellikle yüz ifadesini değiştirmemeyi tercih etti Maura.
    </div>

    <div>
      "Dün seni televizyonda gördüm," dedi Victor. "Akşam haberlerinde, şu rahibelere yapılan saldırıyla ilgili."
    </div>

    <div>
      "Kameraların beni atlayacağını umuyordum ama..."
    </div>

    <div>
      "Anında tanıdım seni. Seni kapıdan çıkarken çekmişler."
    </div>

    <div>
      "İşimin risklerinden biri de bu. Hep halkın gözü önündesin."
    </div>

    <div>
      "Özellikle de bu gibi özel durumlarda değil mi? Bütün televizyonlarda bu haber vardı."
    </div>

    <div>
      "Neler söylüyorlar?"
    </div>

    <div>
      "Polisin henüz kimseden şüphelenmediğini. Saldırının nedeninin henüz anlaşılmadığını." Başını salladı. "Tecavüz de etmediklerine göre neden rahibelere saldırsınlar ki?
    </div>

    <div>
      "Tecavüz etselerdi daha mı anlaşılır olacaktı?"
    </div>

    <div>
      "Ne demek istediğimi anladın sen."
    </div>

    <div>
      Evet anlamıştı. Aynı zamanda Victor'un kendi yorumundan rencide olmayacağını da biliyordu. Aslında tecavüzü soğukkanlıkla planlanmış bir sapıkla kontrolsüz bir psikoz hastası arasında büyük fark vardı.
    </div>

    <div>
      "Otopsiyi bu sabah yaptım," dedi Maura. "Kafatasında sürüyle kırık var. Meninjiyal arter yırtılmış. Muhtemelen bir çekiçle defalarca vurmuş da vurmuş kıza. Bu saldın sence anlaşılır mı bilemiyorum."
    </div>

    <div>
      Başını salladı Victor. "Temiz, bakımlı hastanelerde ölenlerin otopsisini bırak bu tip Ölümleri araştır. Nasıl başa çıkıyorsun Maura?"
    </div>

    <div>
      "Hastane ölümleri de pek temiz ölümler sayılmazdı."
    </div>

    <div>
      "Ama saldırı kurbanlarının otopsilerinden bahsediyorum. Ölen rahibe gençti değil mi?"
    </div>

    <div>
      "Daha yirmi yaşındaydı." Maura durdu. Neredeyse otopside bulduğu diğer önemli şeyi söyleyecekti ona. Evliyken sürekli birbirlerinin deneyimlerini paylaşırlardı. Bu tür bilgilerin aralarında birer sır olarak kalacağı konusunda birbirlerine güvenirlerdi çünkü. Ama bu cinayet o kadar acımasızca işlenmişti ki ölüm konusunun sohbetlerinin bir parçası olmasını istemiyordu.
    </div>

    <div>
      Kahvelerini yenilemek için ayağa kalktı. Masaya geri döndüğünde "Şimdi de sen biraz kendinden bahset bana. Aziz Victor neler yapıyor bakalım?"
    </div>

    <div>
      "Lütfen bana aziz Victor deme."
    </div>

    <div>
      "Eskiden buna gülerdin ama".
    </div>

    <div>
      "Artık keyfimi kaçırıyor. Ne zaman basında benden aziz diye sözetseler beni tahtımdan indirmek için hazırda beklediklerini biliyorum."
    </div>

    <div>
      "Sen ve One Earth'le ilgili çok haber okuyorum gazetelerde."
    </div>

    <div>
      "Maalesef," dedi Victor içini çekerek.
    </div>

    <div>
      "Neden maalesef?"
    </div>

    <div>
      "Uluslararası yardım dernekleri için kötü bir yıl oldu. Bir sürü fikir aynılığı. Bir sürü mülteci. Bu yüzden habire bir şeyler yazıyorlar hakkımızda.
    </div>

    <div>
      Çünkü bu olaylara dur demesi gereken biziz. Ama bu sene çok iyi miktarda bağış topladığımız için şanslıyız."
    </div>

    <div>
      "Basın sayesinde mi?"
    </div>

    <div>
      Omuzunu silkti Victor. "Arada sırada bir şirket vicdana geliyor da bir çek yazmaya karar veriyor."
    </div>

    <div>
      "Eminim vergi indirimi de herhangi bir şekilde onları etkilemiyordur."
    </div>

    <div>
      "Ama para o kadar çabuk uçup gidiyor ki. Bir manyak savaşa girdiği anda birden milyonlarca mülteci çıkı veriyor ortaya. Bu da yüz binlerce çocuğun daha tifo ya da koleradan ölmesi demek. Geceleri uyuyamıyorum Maura. Sırf çocukları düşünmekten geceleri uyuyamıyorum." Kahvesinden bir yudum alıp artık tadına daha fazla katlanamayacakmış gibi fincanı yerine koydu.
    </div>

    <div>
      Sakin sakin oturuşunu seyretti Maura. Açık kahverengi saçlarında yeni beyazlar çıkmıştı. Artık yaşlanıyor olabilir ama ideallerinden zerre kadar vazgeçmemiş diye düşündü. Maura'yı çeken işte bu idealleriydi. Onu iten ve birbirlerinden ayrılmalarına neden olan da idealleri olmuştu.
    </div>

    <div>
      Victor'u seviyor diye dünyanın ihtiyaçlarıyla rakabet etmeye kalkması büyük hataydı. Sonunda o Fransız hemşireyle kurduğu ilişkiye de çok şaşırmamıştı aslında. Karısından&nbsp;<span style="text-indent: 18.859844px;">bağımsız yaşadığını ilan etmek için yapmıştı bunu. Bir bakıma bir meydan okumaydı bu.</span>
    </div>

    <div>
      Bir zamanlar birbirlerini çok sevmiş iki insan gözlerini birbirinden kaçırarak sessiz sakin oturuyorlardı. Maura Victor'un ayağa kalktığını ve fincanını yıkamak için eviyeye doğru yürüdüğünü gördü.
    </div>

    <div>
      "Dominique nasıl?" diye sordu.
    </div>

    <div>
      "Bilmiyorum."
    </div>

    <div>
      "Hâlâ One Earth'de mi çalışıyor?
    </div>

    <div>
      "Hayır. Ayrıldı. İkimiz de rahat edememiştik." Omuzunu silkti.
    </div>

    <div>
      "Artık konuşmuyor musunuz?"
    </div>

    <div>
      "Benim için önemi yoktu Maura. Bunu biliyorsun."
    </div>

    <div>
      "Komik olma. Benim için çok önemliydi ama."
    </div>

    <div>
      Victor yüzünü Maura'ya döndürdü. "Ömrünün sonuna kadar onu unutmayacak mısın?"
    </div>

    <div>
      "Üç yıl oldu. Sanırım unutmam lazım."
    </div>

    <div>
      "Bu soruma cevap değil."
    </div>

    <div>
      Maura gözlerini indirdi. "Bir ilişkin oldu. Öfkelendim. Tek yolu buydu."
    </div>

    <div>
      "Tek yol derken?"
    </div>

    <div>
      "Seni terketmem gerekiyordu. Üstesinden gelebilmem için."
    </div>

    <div>
      Victor Maura'nın yanına gidip ellerini omuzlarına koydu. Dokunuşu sıcak ve samimiydi. "Beni defterden silmeni istemiyorum," dedi. "En azından bana karşı bir şeyler hissederken. Beni en çok rahatsız eden de bu olmuştu zaten. Sadece öylece çekip gitmen. Sanki birbirimizi hiç sevmemişiz gibi."
    </div>

    <div>
      Benim bildiğim tek başa çıkma yolu bu, diye düşündü
    </div>

    <div>
      Maura Victor kollarını bedenine dolarken. Nefesi saçlarını ısıtırken. Bu karman çorman duyguları paketleyip saklamayı uzun seneler önce öğrenmişti. İkisinin uyum içinde olmaları neredeyse imkânsızdı. Canlı ve neşeli Victor'la Ölüm Meleği'nin&nbsp;<span style="text-indent: 18.859844px;">evliliği. İşe yarayacağını nasıl düşünebilmişlerdi ki?</span>
    </div>

    <div>
      Çünkü ateşini, ihtirasını istedim. Kendimde asla olmayacak şeyleri istedim ondan.
    </div>

    <div>
      Çalan telefonla Maura'nın omuzlarını okşayan elleri hızını kaybetti.
    </div>

    <div>
      Uzaklaştı, sıcaklığına hasret bir şekilde bıraktı Maura'yı. Maura kalkıp mutfak telefonunun yanına gitti. Arayan numarayı gördüğünde bu karda kışta yeniden sıcacık evinden çıkacağını anlamıştı.
    </div>

    <div>
      Dedektifle konuşur ve notlar alırken bir yandan da Victor'un kaderine razı olmuş bir şekilde başını salladığını gördü. Bugün tam tersine göreve çağrılan Maura olmuş, tek başına kalansa Victor.
    </div>

    <div>
      Telefonu kapattı. "Üzgünüm, gitmem lazım."
    </div>

    <div>
      "Ölüm Meleği mi aradı?"
    </div>

    <div>
      "Roxbury'de bir cinayet işlenmiş. Beni bekliyorlar."
    </div>

    <div>
      Victor evin girişine kadar ona eşlik etti. "Seninle gelmemi ister misin?" "Neden?"
    </div>

    <div>
      "Sana refakat etmek için."
    </div>

    <div>
      "İnan bana, bir cinayet mahallinde tahmin edemeyeceğin kadar refakatçi vardır."
    </div>

    <div>
      Victor oturma odasının penceresinden dışarı, lapa lapa yağan kara baktı. "Araba sürmek için iyi bir gece değil."
    </div>

    <div>
      "Senin için de öyle." Maura botlarını iliklemek için eğildi. "Otele geri dönme istersen bu havada. Burada kalabilirsin." derken Victor'un yüzünü bakmadığı için memnundu.
    </div>

    <div>
      "Yani gece yatıya kalayım mı diyorsun?"
    </div>

    <div>
      "Senin için daha uygun olmaz mı? Misafir odasındaki yatağı hazırla. Birkaç saat sonra işim biter benim."
    </div>

    <div>
      Victor'un sessizliği kızarmasına neden olmuştu. Mantosunun önünü iliklerken yine yüzüne bakmıyordu. Birden çok acelesi varmış gibi kapıyı açtı ve kendini dışarı attı.
    </div>

    <div>
      "Burada bekleyeceğim seni," dediğini duydu Victor'un.
    </div>

    <div>
      Yağan kar tanelerinin arasından mavi bir ışık parladı birden. Polis arabalarından birinin tam arkasına park ettiğinde kabuğunun içine sokulan bir kaplumbağa misali yüzünün yarısı kaldırdığı yakasının arasına saklanmış bir devriye polisi yaklaştı. Maura penceresini açıp ışığa doğru baktı dik dik. Bir sürü kar tanesi içeri girip gösterge paneline sıçradı.
    </div>

    <div>
      "Ben adli tıptan doktor Isles," dedi Maura.
    </div>

    <div>
      "Tamam o zaman. Olduğunuz yere park edebilirsiniz bayan."
    </div>

    <div>
      "Ceset nerede?"
    </div>

    <div>
      "İçeride." Işığını yolun karşı tarafındaki binalardan birine doğru tuttu.
    </div>

    <div>
      "Ön kapı asma kilitle kilitlenmiş. Ara sokaktaki girişten girebilirsiniz. Elektrikler kesik. O yüzden yürürken dikkat edin de düşmeyin. Bir fenere ihtiyacınız var. Sokak bir sürü kutu ve çer çöple dolu.
    </div>

    <div>
      Arabadan dışarı çıktı Maura. Beyaz dantel bir perdeye benziyordu yağan kar. Bu akşam kötü hava koşullarına karşı tam teşhizatlıydı. Thinsulate botlarının içinde ayaklan sıcacık ve kupkuru olduğu için o kadar memnundu ki.
    </div>

    <div>
      En az on santim yüksekliğinde karla kaplanmıştı yollar. Ama kar yumuşak, tüy&nbsp;<span style="text-indent: 18.859844px;">gibiydi ve botları birikintilerin arasında yarıklar açarken en ufak bir direnişle karşılaşmıyordu Maura.</span>
    </div>

    <div>
      Ara sokağa girerken ışığı açtı ve sarı kısmı karın beyaz örtüsüyle neredeyse görünmez olmuş bir polis şeridinin çekildiğini gördü.
    </div>

    <div>
      Üzerinden atlarken bir miktar kar yere düştü. Sokak karla kaplı bir sürü şekilsiz çöp yığını yüzünden karanlığa gömülmüştü.
    </div>

    <div>
      Ayağı sert bir cisme çarptığında bir şişe şangırtısı duydu. Bu sokak resmen çöplük olarak kullanılıyordu ve bu beyaz örtünün altında duran iğrençlikleri düşününce midesi bulandı Maura'nın.
    </div>

    <div>
      Kapıya vurdu ve bağırdı. "Açar mısınız? Adli Tıp'tan geliyorum."
    </div>

    <div>
      Kapı sallana sallana açıldı ve bir ışık tutuldu gözlerine. Işığı tutan&nbsp;<span style="text-indent: 18.859844px;">adamı göremiyordu ama o sırada duyduğu bir sesi tanıdı. Dedektif Darren Crowe'un&nbsp;</span><span style="text-indent: 18.859844px;">sesiydi bu.</span>
    </div>

    <div>
      "Merhaba Doktor. Hamamböceği diyarına hoş geldin."
    </div>

    <div>
      "Lütfen şu ışığı başka bir tarafa tutar mısınız?"
    </div>

    <div>
      Işık yüzünden çekildiğinde geniş omuzlu ve hafif tehditkar havalı bir adam gördü Maura. Cinayet Masası'nın en genç dedektiflerinden biriydi karşısında duran ve ne zaman bir olayda onunla birlikte çalışsa bir televizyon dizisinin setinde hissederdi kendini Maura. Dizinin yıldızı da saçları her daim fönlü, ukala, kibirli, kendine çok fazla emin bir polisi oynayan Crowe'du elbette.
    </div>

    <div>
      Crowe gibi adamlar sadece ve sadece çok profesyonel ve işini ciddiye alan kadınlara saygı duyarlardı ve Maura da buna göre davranıyordu ona. Diğer adli tıp doktorları onunla kakara kikiri yaparken o araya kesin sınırlar çizer, otoritesine laf ettirmemek ve laubali olmamak için elinden geleni yapardı.
    </div>

    <div>
      Eline eldiven ve ayaklarına galoş giydikten sonra binanın içine girdi. Odaya ışık tutarken madeni yüzeylerin yansıdığını gördü. Devasa bir soğutucu, metal bir setüstü ocak, bir sanayi fırınla birkaç tane ocak.
    </div>

    <div>
      "Burası eskiden Mama Cortina's adında bir İtalyan restoranıydı," dedi Crowe.
    </div>

    <div>
      "Tabii Mama işi bırakana ve iflas ettiğini açıklayana kadar. Bina iki sene önce mühürlenmiş ve iki ana giriş de asma kilitle kilitlenmiş. Ara sokak kapısı birkaç zaman önce açılmış gibi. Bütün bu mutfak teçhizatı satışa çıkarılmış ama kim alır bilemem. Hepsi pislik içinde." Crowe elindeki feneri senelerden beri yağların üzerinde birikmesiyle kapkara olmuş gazlı ocaklarına tuttu. Işığı gören hamamböcekleri dört bir yana kaçıştılar. "Her tarafta bunlardan kaynıyor."
    </div>

    <div>
      "Cesedi kim buldu?"
    </div>

    <div>
      "Narkotikten birkaç arkadaş. Buradan birkaç bina ötede bir uyuşturucu baskınına gelmişler. Şüpheli kaçmış. Onlar da bu sokağa girdiğini düşünmüşler. Kapının açık olduğunu farkettiklerinde bir içeri bakalım demişler ve büyük bir sürprizle karşılaşmışlar." Işığını yere tuttu. "Şuradaki izlere bak. Sanki katil kurbanı şu odaya sürüklemiş gibi." Işığı mutfağın diğer ucuna doğru tuttu.
    </div>

    <div>
      "Ceset şu tarafta. Yemek salonundan geçelim oraya."
    </div>

    <div>
      "Hiç fotoğraf çektiniz mi?"
    </div>

    <div>
      "Evet. Işığın yeterli olması için iki paket pil gerekti. Yine de süper bir çekim olmadı. "
    </div>

    <div>
      Maura onu mutfağın kapısına kadar takip etti. Her ne kadar böyle bir hevesi olmasa da hiçbir şeye dokunmamak için kollarını iki yanda ve bedenine yakın bir şekilde tutuyordu. Etrafındaki gölgelerden hışırtılar&nbsp;<span style="text-indent: 18.859844px;">duyuyordu. Duvarlarda binlerce böceğin yürüdüğünü ve kafasının üstünde tavandan&nbsp;</span><span style="text-indent: 18.859844px;">sarktıklarını düşününce her ne kadar her türlü korkunç ve iğrenç şeye karşı metanetli olsa da, söz konusu böcekler olunca müthiş bir şekilde tiksiniyordu. Yemek salonuna adım atar atmaz eski restoranların arkasından üfüren çöple durmuş bira kokusu aldı Maura. Ama burada başka bir şey daha vardı. Nabız atışlarım hızlandıran uğursuz, tanıdık bir koku. Buraya gelişinin amacı buydu ve bu amaç onu hem meraklandırıyor hem de ürkütüyordu.</span>
    </div>

    <div>
      "Sanki bu binada serseriler kalmış gibi," dedi Crowe ışığı yerdeki eski battaniyeye ve gazete kâğıtlarına tutarak. "Bak burada birkaç mum var. Bütün bu çöpler iki dakikada tutuşur. İyi yanıp kül olmamış bari burası." Işığını yemek artıkları ve meşrubat kutularından oluşan yığına kaydırdı. İki sarı göz çöp yığınının üzerine çıkmış, hiç korkmadan hatta aksine kendinden çok emin bir ifadeyle, haydi gelin bakayım, der gibi onlara bakıyordu.
    </div>

    <div>
      Fareler ve hamamböcekleri. Bu leş yiyicilerden arda ne kaldı acaba cesetten, diye düşünmeden edemedi Maura.
    </div>

    <div>
      "Şu köşeyi dönünce," dedi Crowe bir kenara istiflenmiş sandalyelerin ve masaların arasından çevik bir biçimde geçerken. "Burada kal. Muhafaza etmek istediğimiz bazı ayakizleri var. Cesetten buraya kadar gelen kanlı ayak izleri bunlar. Tam burada kan miktarı azalıyor."
    </div>

    <div>
      Crowe Maura'yı kısa bir koridora yönlendirdi. Koridorun sonundaki kapı aralığından zayıf bir ışık geliyordu. Yani erkekler tuvaletinden.
    </div>

    <div>
      "Doktor geldi," diye bağırdı Crow.
    </div>

    <div>
      Bir ışık daha patladı gözlerine Maura'nın.
    </div>

    <div>
      Crowe'un ortağı Ed Sleeper tuvaletten çıktı ve elinde eldivenler Maura'ya hızlı bir selam çaktı. Sleeper cinayet masasının en yaşlı dedektifiydi. Maura onu her gördüğünde omuzlarının biraz daha çöktüğünü fark ediyordu. Crowe'la ortaklıkları moral bozukluğunun sebeplerinden biri olabilir mi acaba, diye merak ederdi Maura.
    </div>

    <div>
      Ne kadar bilge, ne kadar tecrübeli olursan ol genç bir insanın hücumlarına karşılık vermezsin. İşte Sleeper bu yüzden uzun zaman önce kontrolü herkese hükmetmeyi seven ortağına devretmişti
    </div>

    <div>
      "Manzara güzel değil," dedi Sleeper. "Allah'tan temmuz'da değiliz. Eğer burası bu kadar soğuk olmasaydı nasıl bir koku yayılırdı asla tahmin edemezsin." Crowe güldü. "Sanki birileri Florida'ya hazırlık yapıyor gibi."
    </div>

    <div>
      "Hey. Orada plaja çok yakın küçük bir dairem var. Bütün gün sadece mayoyla dolaşıp kafama göre takılacağım."
    </div>

    <div>
      O güzel plajlar, diye düşündü Maura. Sıcacık kumlar. Sadece üçünün fenerleriyle aydınlatılan şu iğrenç bina yerine şimdi oralarada olmak vardı. "Buyur, hepsi senin Doktor," dedi Sleeper.
    </div>

    <div>
      Maura eşiğe doğru ilerledi. Fenerinin ışığı siyah beyaz satranç tahtası desenindeki kirli yer döşemelerini gösteriyordu. Üzerinde ayakizleri ve kurumuş kan vardı.
    </div>

    <div>
      "Duvarın kenarından git," dedi Crowe.
    </div>

    <div>
      Maura tuvalete girer girmez birdenbire arkasına doğru sıçradı. Bir şey çarpmıştı ayağına. "Tanrım," dedi ve tedirgin bir şekilde gülümsedi.&nbsp;
    </div>

    <div>
      "Evet. Bu fareler anneleri," dedi Crowe. "Burada güzel bir ziyafet çekmişler kendilerine."
    </div>

    <div>
      Banyo tezgâhının aşağısına doğru sürünen bir kuyruk fark ettiğinde aklına kanalizasyonlarda yüzen ve klozetlerden dışarı fırlayan farelerle ilgili şehir efsaneleri geldi. Fenerinin ışığını muslukları olmayan iki lavabonun üzerinde gezdirdi yavaşça. İçi çer çöp ve sigara izmariti dolu tıkalı bir pisuarın yanından geçti. Pisuarın alt tarafında yere yatmış cesedin üzerinde durdu ışığı. Karman çorman olmuş siyah saçlarının arasından dışarı fırlamış yüz kemikleri görünüyordu. Leş yiyiciler şimdiden Tanrı'nın bir nimeti gibi bu taze ete üşüşmüşlerdi. Cesedin üzeri bir sürü fare ısırığıyla doluydu. Fakat Maura'yı en çok dehşete düşüren keskin diş izleri değil cesedin boyuydu.
    </div>

    <div>
      Bu bir çocuk mu?
    </div>

    <div>
      Maura cesedin yanına çömeldi. Sağ yanağı yere bastırılmıştı. Daha da yaklaştığında kocaman memeleri farketti Maura. Bu bir çocuk filan değil, oldukça kısa boylu, yüz hatları tamamen yok edilmiş bir kadın, diye düşündü. Kendilerine ziyafet çeken aç leş yiyiciler deriyi ve hatta burun kıkırdağını bir çırpıda yiyip bitirmişlerdi. Henüz zarar görmemiş derisi koyu renkteydi. Fenerinin ışığı kemikli omuzlarında ve omurgasının yumrulu çıkıntılarında dolaşırken İspanyol kökenli mi acaba? diye geçirdi aklından. Koyu, daha çok da morumsu nodüller çıplak bedeninin orasına burasına dağılmıştı. Işığını sol kalçasına ve kaba etlerine doğru tuttuğunda o bölgede daha fazla yara bere olduğunu gördü.
    </div>

    <div>
      Işık bileğine geldiğinde "Aman Tanrım!" dedi.
    </div>

    <div>
      Kadının sol ayağı yoktu. Ayağın kopuk olduğu yer çürüyüp kararmıştı.
    </div>

    <div>
      Işığını diğer bileğe kaydırdı. Sağ ayak da kesikti.
    </div>

    <div>
      "Şimdi de bir ellere bak istersen," dedi yanına yaklaşan Crowe. Fenerinin ışığıyla Maura'nın ışığına destek verdi.
    </div>

    <div>
      El yerine kenarları leş yiyicilerin diş izleriyle dolu iki kök kalıntısı gördü Maura.
    </div>

    <div>
      Sersemlemiş bir şekilde geriledi.
    </div>

    <div>
      "Sanırım organları silip süpüren fareler değil," dedi Crowe.
    </div>

    <div>
      Maura yutkundu. "Yo, yo. Eller ve ayaklar önceden kesip çıkartılmış."
    </div>

    <div>
      "Peki acaba, hayattayken mi yapmış katil bunu?"
    </div>

    <div>
      Maura gözlerini indirip yer karolarına baktığında sadece kurumuş küçük siyah kan lekeleri gördü. "Kesim işlemi yapılırken atardamar basıncı yokmuş. Organlar ölüm sonrası alınmış. "Maura Crowe'a baktı. "Onları buldun mu?"
    </div>

    <div>
      "Hayır. Katil beraberinde götürmüş. Neden olduğunu Allah bilir."
    </div>

    <div>
      "Bunu yapmasının mantıklı bir nedeni olmalı," dedi Sleeper. "Bu durumda parmak izini alamayacağız. Kimliğini tespit edemeyeceğiz yani."
    </div>

    <div>
      "Eğer kimliğini saklamak isteseydi..." dedi Maura. Cesedin yüzüne, fırlayan kemiğe baktı ve bunun ne anlama geldiğini kavrayıp ürperdi. "Onu çevirmem lazım."
    </div>

    <div>
      Malzeme çantasından tek kullanımlık bir örtü alıp cesedin yanma yaydı.
    </div>

    <div>
      Sleeper ve Crowe'la birlikte cesedi örtünün üzerine devirdiler.
    </div>

    <div>
      Sleeper derin bir iç çekip geri çekildi. Yüzün yere bastırılmış sağ kısmı ortaya çıkmıştı artık. Bir de sol göğüse isabet eden tek bir kurşunun açtığı delik.&nbsp;
    </div>

    <div>
      Ama Sleeper'ı nefessiz bırakan kurşunun açtığı delik değil, kurbanın yüzündeki kapağı alınmış kendilerine doğru bakan gözdü. Yerdeki karolara dayanmış yüzün sağ tarafına kemirgen dişler erişememişti ki o bölgeye kadar sadece deriyi kemirmeyi başarabilmişlerdi. Dışarı çıkmış kaslar deri gibi tel tel olacak şekilde kurumuş, üstü inci tanesi gibi parlak bir yumru halindeki elmacık kemiği deriden dışarı fırlamıştı.
    </div>

    <div>
      "Bunu da fareler yapmamış," dedi Sleeper.
    </div>

    <div>
      "Hayır," dedi Maura. "Bunun leş yiyicilerle alakası yok."
    </div>

    <div>
      "Tanrım! Bunu nasıl yapar? Nasıl bu şekilde sanki.
    </div>

    <div>
      Bir maskeyi çıkartır gibi soyar yüzünü? Evet. Ama bu maske plastikten değil deriden yapılmıştı.
    </div>

    <div>
      "Katil yüzü kesip almış. Elleri de. Kesinlikle kim olduğunu bilmemizi istemiyor," dedi Sleeper.
    </div>

    <div>
      "Peki, neden ayağı da alsın ki?" dedi Crowe. "Çok anlamsız. Kimse topuk izlerinden teşhis edilmez. Bunun yanında hiç de kaçırılacak bir tipi yok kadının. Zenci mi? Latin Amerikalı mı?"
    </div>

    <div>
      "Kaçırılacak bir tip olup olmamasının ırkıyla ne alakası var?" diye sordu Maura.
    </div>

    <div>
      "Öylesine söyledim. Bu kenar mahallelerde yaşayan bir ev kadını tipi yok bunda. Buralarda işi neymiş?"
    </div>

    <div>
      Maura ayağa kalktı. Crowe'a duyduğu tiksinti o kadar artmıştı ki yanında olmaya dayanamıyordu artık.
    </div>

    <div>
      Fenerini tuvaletin diğer kısımlarına tuttu. Lavabo ve pisuarların oraya baktı.
    </div>

    <div>
      "Oradaki duvarda kan var."
    </div>

    <div>
      "Bence tam buraya fırlattı kadını," dedi Crowe. "Tartakladıktan sonra duvara doğru itti ve burada, düştüğü yerde de organlarını kesti."
    </div>

    <div>
      Maura fayansların üzerindeki kan lekelerine dikkatle baktı. Çok az leke vardı, zira lekeler buraya bulaşana kadar çoktan ölmüştü kurban. Kalbi atmaz olmuş, kan pompalaması durmuştu. Katil yanına çömelip bıçağını bileğinin ta dibine sapladığında ve daha sonra eklem yerlerini birbirinden ayırırken hiçbir şey hissetmemiş kadın. Bir ayının derisini yüzer gibi kadının etini doğramış ve yüzünü soymuş, ganimetini topladıktan sonra ise kadını bu terkedilmiş binayı istila eden leş yiyicilere bir annağan olarak, değersiz bir çöp gibi burada bırakıp gitmiş.
    </div>

    <div>
      Birkaç gün daha geçseydi, üstlerinde keskin dişlere mani olacak bir kıyafet olmadığı için fareler kasları yemeye başlarlardı herhalde. Bir ay içinde de kemiklere gelirdi sıra.
    </div>

    <div>
      Kafasını kaldırıp Crowe'a baktı. "Kıyafetleri nerede?"
    </div>

    <div>
      "Bütün bulduğumuz tek bir ayakkabıdan ibaret. Dört numara bir tenis ayakkabısı. Sanırım katil buradan çıkarken düşürdü onu. Mutfakta duruyordu. "Kan var mıydı üzerinde?"
    </div>

    <div>
      "Evet. Üzerine sıçramıştı biraz."
    </div>

    <div>
      Sağ ayağın olması gereken bölgeye baktı Maura. "O zaman bu tuvalette soydu kadını."
    </div>

    <div>
      "Öldükten sonra mı tecavüz etti acaba?" diye sordu Sleeper.
    </div>

    <div>
      "Cildi pis yaralarla dolu bir kadını kim becermek ister ki? Hem niye kendisini riske atsın ki? Yaralar bulaşıcı mı? Çiçek mi? Nedir bu?" diye homurdandı Crowe.
    </div>

    <div>
      "Bu yaralar eski gibi görünüyor. Baksana üzerleri nasıl kabuk bağlamış."
    </div>

    <div>
      "Neyse. Sonuçta bence değil tecavüz etmek kimse dokunmayı bile göze alamaz bu kadına."
    </div>

    <div>
      "Hiç belli olmaz," dedi Sleeper.
    </div>

    <div>
      "Ya da cesedi sadece leş yiyicilerin en kısa zamanda kemirmesi için soymuş olabilir," dedi Maura.
    </div>

    <div>
      "Peki, neden giysileri beraberinde götürmüş?"
    </div>

    <div>
      "Kimliğinin meydana çıkmasına yardımcı olabilir diye belki."
    </div>

    <div>
      "Bence giysileri bile bile almak istedi," dedi Crowe.
    </div>

    <div>
      Maura ona baktı: "Neden?"
    </div>

    <div>
      "Ellerini, ayaklarını ve yüzünü almasıyla aynı nedenden ötürü. Anı olarak saklamak istedi." Crowe Maria'ya baktı. Verev gölgeler içinde daha uzun boylu gözüküyordu Crowe. Tehditkâr bir görünümü vardı. "Sanırım adamımız bir koleksiyoncu."
    </div>

    <div>
      Verandanın ışığı açıktı; lapa lapa yağan karın arasından sarımsı ışığı görebiliyordu Maura. Sadece onun evinde ışık yanıyordu bu saatte. Hemen hemen her gece lambalarının bir insan eliyle değil de zamanlayıcı tarafından yakıldığı bir eve giriyordu. Bu akşam evde beni bekleyen biri var, diye geçirdi aklından. Sonra Victor'un arabasının artık evin önünde olmadığını gördü. Gitmiş, diye düşündü. Yine, her zamanki gibi boş bir eve geldim. Az önce verandanın kendisini sevecenlikle karşılayan ışıkları artık memnun etmiyordu onu.
    </div>

    <div>
      Müthiş bir hayalkırıklığıyla park yerine döndürdü arabayı. Onu en çok rahatsız eden Victor'un gidişi değil, gidişine gösterdiği tepkiydi. Onunla geçirdiğim topu topu iki üç saat ve ben yine üç yıl öncesine geri dönüverdim diye düşündü. Nerede o azimli, özgürlüğüyle gurur duyan Maura?
    </div>

    <div>
      Garajın uzaktan kumandasına bastı. Kapı gürleyerek açıldığında bir an irkildi, sonra da gülmeye başladı. Mavi bir Toyota garajın soluna park etmişti. Victor arabasını garaja çekmişti sadece.
    </div>

    <div>
      Kiralık Toyota'nın yanına çekti ve garaj kapısı arkasından kapanırken bir süre arabanın içinde oturup kanının içine bir uyuşturucu zerk edilmiş gibi nabzının gittikçe artan bir hızla gümbür gümbür atışını dinledi. On saniyelik kısa bir zamanda birden umutsuzluktan coşkuya geçiş. Kendisine aralarında hiçbir şey değişmediğini hatırlatmak zorundaydı.
    </div>

    <div>
      Arabadan atlayıp derin bir nefes aldı ve eve girdi.
    </div>

    <div>
      "Victor?"
    </div>

    <div>
      Cevap yoktu.
    </div>

    <div>
      Oturma odasına bir göz attıktan sonra koridoru geçip mutfağa geldi. Kahve fincanları yıkanıp kenara konmuştu. Ziyaretinin bütün kanıtları silinip gitmişti. Yatak odalarına, çalışma odasına baktı. Victor ortada yoktu.
    </div>

    <div>
      Oturma odasına döndüğünde kanapenin ucundan dışarı fırlamış beyaz çoraplı ayakları farketti. Bir süre ayakta durup kolları yere sarkmış vaziyette, huzurlu bir yüz ifadesiyle uyumasını seyretti Victor'un. Hatırladığı Victor bu değildi.
    </div>

    <div>
      Birden volkan gibi patlayan hırsıydı onu Victor'a çeken başlangıçta. Evliliklerinden tek hatırladığı aralarında geçen şiddetli tartışmalardı. Boşanmalarıyla birlikte Maura onunla olan anılarını kafasında daha da çirkinleştirmiş, onun çok kötü ve çok öfkeli biri olduğunu telkin etmişti kendine. Bu anıları olabildiğince beslemiş, ama yıllar sonra onu bu şekilde savunmasız görünce istemese de kendi kendine bazı şeyleri itiraf etmenin zamanının geldiğini anlamıştı.
    </div>

    <div>
      Sen uyurken seni hep böyle seyrederdim. Seni severdim ben.
    </div>

    <div>
      Dolaptan bir battaniye alıp üzerine örttü. Saçlarına dokunmak için ellerini uzattı ama birden durdu. Eli kararsızlıkla gidip geliyordu.
    </div>

    <div>
      Victor gözlerini açmış ona bakıyordu.
    </div>

    <div>
      "Uyumuyordun öyle mi?" diye sordu Maura.
    </div>

    <div>
      "Bir türlü uyuyamadım. Saat kaç?"
    </div>

    <div>
      "İki buçuk."
    </div>

    <div>
      Homurdandı Victor. "Aslında gidecektim ama..."
    </div>

    <div>
      "Kalabilirsin de. Deliler gibi kar yağıyor."
    </div>

    <div>
      "Belediye araçlarını görünce arabayı garaja çektim. Umarım sakıncası yoktur."
    </div>

    <div>
      "İyi ki garaja koymuşsun, yoksa arabayı çekerlerdi. İyi olmuş." Maura gülümseyip "Haydi, artık uyu," dedi yavaşça.
    </div>

    <div>
      Bir süre birbirlerini seyrettiler. Özlem ve endişe duyguları arasında sıkışıp kalmış Maura yanlış bir adımın sonuçlarını gayet iyi bildiği için hiçbir söylemedi. Kesinlikle ikisi de aynı şeyleri düşünüyorlardı. Yatak odasının yukarıda olduğunu ikisi de gayet iyi biliyordu. Az biraz el ele yürüyecekler, birbirlerine sarılacaklar ve işte her şey kaldıkları yerden, en baştan başlayacaktı belki de. Maura'nın kaçmak için çok zorlandığı bir yerden. Bataktan kurtulmak için çabalarmış gibi büyük bir cesaretle kendini zorlayarak yerinden kalktı. "Sabah görüşürüz," dedi.
    </div>

    <div>
      Gözlerinde hayal kırıklığı okudum sanki, diye düşünüp bu ihtimal karşısında az biraz sevinmekten de kendini alamadı.
    </div>

    <div>
      Yatağa yatmış ama aynı çatı altında olduklarının düşüncesiyle bir türlü uykuya dalamamıştı. Maura'nın çatısı altındaydılar. Maura'nın bölgesindeydiler. San Fransisco'da oturdukları ev Victor'un evlenmeden önce oturduğu ev olduğu için Maura orayı asla kendi evi gibi benimseyememişti. Bu gece şartlar tam tersine dönmüş ve kontrolü ele alan Maura olmuş, bir sonraki adımı Maura belirlemişti.
    </div>

    <div>
      Olabilecekler kafasını allak bullak etmişti.
    </div>

    <div>
      Birden irkilerek uyandı. Gün ışığı şimdiden pencerede parlamaya başlamıştı.
    </div>

    <div>
      Bir süre yatakta kalıp onu uyandıran şeyin ne olduğunu düşündü. Victor'a ne diyeceğini düşündü. Sonra garaj kapısının gürültüyle açıldığını ve çıkan arabanın sesini duydu.
    </div>

    <div>
      Yataktan atladı ve pencereden dışarı baktı. Tam da o sırada Victor gaza basmış köşeyi dönüp gözden kaybolmuştu bile.
    </div>
  </div>
</body>
</html>
