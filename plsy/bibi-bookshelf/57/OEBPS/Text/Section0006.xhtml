<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ALTI</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      GRACE OTIS manastırın uzun yemek masasında oturmuş başını sallıyordu. "Sadece yedi yaşında. Söylediği her şeye güvenemezsiniz. Bana da sürekli yalan söyler." "Yine de onunla konuşmak istiyoruz," dedi Rizzoli. "Tabii izniniz olursa."
    </div>

    <div>
      "Ne konuşacaksınız onunla?"
    </div>

    <div>
      "Orada ne yaptığını soracağız."
    </div>

    <div>
      "Bir şeye bir zarar mı vermiş? Onun için mi konuşacaksınız?"
    </div>

    <div>
      Grace sinirli sinirli kendisini mutfaktan çağıran başrahibe Mary Clement'a baktı.
    </div>

    <div>
      "Onu cezalandıracağım muhterem Baş Rahibe. Sürekli peşinden koşturuyorum ama nasıl sinsi ve yaramaz bir kız size anlatamam. Kaşla göz arasında..."
    </div>

    <div>
      Mary Clement boğum boğum olmuş elini Grace'in omuzuna koydu. "Lütfen. Bırak polis onunla konuşsun."
    </div>

    <div>
      Grace bir an durdu. Emin olamıyordu. Mutfak temizliğinden sonra önlüğü yağ ve domates sosu lekeleriyle dolmuş, bir tutam mat ve kumral saç atkuyruğundan kurtulup terli yüzünün üstüne düşmüştü. Kaba, yıpranmış, geçmişte muhtemelen güzellikten hiç nasibini almamış, kırışık dolu bir yüzü vardı. Şimdi diğerleri onun kararını beklerken, kontrolü ve gücü elinde tuttuğunu hissediyor ve bundan memnun olmuş görünüyordu. Mümkün olduğu kadar bu anın tadını çıkartmak istiyordu anlaşılan. "Neden korkuyorsunuz Bayan Otis?" diye sordu Maura yavaşça.
    </div>

    <div>
      Soru Grace'i kızdırmış gibiydi. "Hiçbir şeyden korktuğum yok.'"
    </div>

    <div>
      "Peki o zaman neden kızınızla konuşmamızı istemiyorsunuz?"
    </div>

    <div>
      "Çünkü ona güvenilmez."
    </div>

    <div>
      "Evet. Daha önce de söylemiştiniz... Yedi yaşında ama..." "O yalan söylüyor."
    </div>

    <div>
      Sanki karşısındakini azarlar gibi bağırıyordu kadın. Zaten hiçbir çekiciliği olmayan yüzü bu şekilde konuşurken daha da çirkinleşiyor, adeta bir şeytana dönüşüyordu. "Her konuda yalan söyler. En aptalca şeyler için dahi yalan söyler. Söylediği hiçbir şeye inanmazsınız. Hiçbir şeye ama."
    </div>

    <div>
      Maura şaşkın şaşkın kafasını sallayan baş rahibeye bir bakış attı.
    </div>

    <div>
      "Kız genelde çok sessiz ve kendi halindedir." dedi Mary Clement. "Bu yüzden çalışırken Grace'in onu manastıra getirmesine izin verdik."
    </div>

    <div>
      "Benim bakıcıya verecek param yok," diye sözünü kesti Grace baş rahibenin. "Aslında hiçbir şeye verecek param yok. Ancak onu okuldan aldıktan sonra buraya getirirsem çalışabilirim."
    </div>

    <div>
      "Peki sizi hep burada mı bekler?" diye sordu Maura.
    </div>

    <div>
      "Yani burada işiniz bitene kadar sizinle mi kalır?"
    </div>

    <div>
      "Onunla ne yapabilirim ki burada? Çalışmam lazım benim anladınız mı? Yoksa&nbsp;<span style="text-indent: 18.859844px;">kocam orada bedava kalabilir mi sanıyorsunuz? Bugünlerde paran yoksa rahat rahat&nbsp;</span><span style="text-indent: 18.859844px;">ölmene bile izin vermezler."</span>
    </div>

    <div>
      "Pardon? Anlayamadım."
    </div>

    <div>
      "Kocam dedim. Kocam hasta. St. Catherine's Yurd'unda bakılıyor." Grace zehirli bir oka benzeyen bir bakış fırlattı Baş Rahibeye. "Ben burada anlaşmalı olarak çalışıyorum." İki tarafı da tatmin eden bir anlaşma değil şüphesiz diye düşündü Maura. Grace otuz beş yaşlarındaydı, ama kesinlikle hayatının sonuna geldiğini düşünüyor olmalıydı. Hep mecburiyetlerin tuzağına düşmüştü. Şefkat göstermediği bir kız çocuğu, bir türlü geberememiş bir koca. Grace Otis için Graystones bir manastır değil, resmen bir hapishaneydi.
    </div>

    <div>
      "Kocan neden St. Catherine's de?" diye sordu Maura kibarca.
    </div>

    <div>
      "Size söyledim. Çok hasta. Yakında ölecek."
    </div>

    <div>
      "Nedir hastalığı?"
    </div>

    <div>
      "Lou Gehrig'in hastalığı. Yani ALS," dedi Grace. Sesinde hiç duygu yoktu, o öylesine söylüyordu ama Maura bunun ne kadar korkunç bir hastalık olduğunu gayet iyi biliyordu. Tıpta öğrenciyken amyotrofık lateral sklerozlu bir hastayı incelemişti. Tamamen kendinde, uyanık ve de acıyı hissedebilecek durumda olduğu halde kasları ağır ağır eridiği için kımıldayamıyordu. Hiç işe yaramaz bir bedende sadece beynin çalışması gibi bir şeydi bu. Hastanın kalbini, akciğerlerini ve karnını elleriyle muayene ederken kendisini izlediğini hissetmiş, ama Maura çaresizce bakan o kederli gözlere karşılık vermekten korkmuştu. Hastane odasından çıktığında hem acı hem de azıcık vicdan azabı hissetti. Azıcık ama. Hastanın trajedisi kendi trajedisi olamazdı. O hastanın hayatına çok kısa bir süre girip çıkan, kadersizliğini paylaşmaya hiçbir mecburiyeti olmayan bir öğrenciydi sadece. Öylece çıkıp gitmekte özgürdü ve öyle yaptı da.
    </div>

    <div>
      Ama Grace Otis Maura değildi. Bunun sonucunda da yüzünde derin kırışıklıklar belirmiş, saçlarına erkenden ak düşmüştü.
    </div>

    <div>
      "En azından sizi uyarmış olayım," dedi Grace. "Güvenmeyin ona. Habire hikâye anlatıp durur. Çoğu da komik hikâyeler."
    </div>

    <div>
      "Anlıyoruz," dedi Maura. "Bütün çocuklar gibi."
    </div>

    <div>
      "Eğer onunla konuşacaksanız benim de odada olmam lazım. Sadece yaramazlık yapmasın diye."
    </div>

    <div>
      "Tabii ki. Bu sizin bir anne olarak en doğal hakkınız."
    </div>

    <div>
      Sonunda Grace ayağa kalktı. "Noni mutfakta bir yerlerde saklanmıştır şimdi.
    </div>

    <div>
      Gidip getireyim."
    </div>

    <div>
      Grace'in yeniden içeri gelmesi beş on dakika sürmüştü. Koyu saçlı bir kızın elinden tutuyordu. Noni'nin gelmek istemediği ve sonuna kadar inat ettiği çok açıktı. Minik vücuduyla Grace'in acımasızca sürüklemesine direnmeye çalışıyordu. Sonunda Grace artık sabrı kalmamış yorgun bir kadının bıkkınlığıyla kızı koltuk altlarından sert bir şekilde kavrayıp kaldırdı ve sandalyeye oturttu. Saklandığı yerden bu kadar çabuk bulunması karşısında afalladığından bir süre hiç hareket etmedi. Kare şeklindeki çenesi, odadaki herkesi hızla tarayan koyu canlı gözleriyle kıvırcık saçlı bir cine benziyordu. Önce Mary Clement'a kısa bir bakış attı. Daha sonra Rizzoli'ye bakmadan önce bakışlarını bir süre Maura'nın üzerinde gezdirdi. En sonunda da sanki odada sadece Rizzoli bakılmaya değermiş gibi onda kilitlenip kaldı. Rahatsızlık vermek için odadaki tek astımlıyı gözüne kestiren bir köpek gibi, Noni bütün dikkatini odadaki tek çocuk sevmeyen insana, Rizzoli'ye vermişti.
    </div>

    <div>
      Grace kızını dirseğiyle dürttü. "Onlarla konuşman lazım."
    </div>

    <div>
      Noni yüzünü ekşiterek karşı çıktığını gösterdi. Sadece bir kelime çıktı ağzından.
    </div>

    <div>
      "İstemiyorum." Sesi kurbağa gibi çatlaktı.
    </div>

    <div>
      "İsteyip istememen umrumda bile değil. Bunlar polis."
    </div>

    <div>
      Noni hâlâ Rizzoli'ye bakmaya devam ediyordu. "Hiç polise benzemiyorlar." "
    </div>

    <div>
      "Ama onlar polis işte," dedi Grace. "Ve sen onlara doğruyu söylemezsen seni hapse atacaklar."
    </div>

    <div>
      Polislerin ebeveynlerin ağzından duymak istedikleri en son şeydi bu. En çok güvenmeleri gereken kişilerden korkmalarına neden oluyorlardı böylece.
    </div>

    <div>
      Rizzoli Grace'e eliyle işaret ederek susmasını istedi. Kızla aynı hizada, göz göze olmak için Noni'nin sandalyesinin önüne çömeldi. Koyu kıvırcık saçları, derin bakışlarıyla şaşılacak derecede birbirlerine o kadar çok birbirlerine benziyorlardı ki Rizzoli'nin karşısında sanki küçüklüğü oturuyordu. Eğer Noni de Rizzoli kadar inatçı ve sert mizaçlıysa kesin kavga çıkacaktı aralarında.
    </div>

    <div>
      "Bir şeyi açıklığa kavuşturalım önce tamam mı?" dedi Rizzoli kıza sert ve duygusuz bir sesle, sanki karşısında bir çocuk değil de yetişkin biri varmış gibi. "Seni hapse atmayacağım. Çocukları asla hapise atmam ben."
    </div>

    <div>
      Kız kuşkuyla gözlerinin içine baktı Rizzoli'nin. "Kötü çocukları bile mi?"
    </div>

    <div>
      "Evet. Kötü çocukları bile."
    </div>

    <div>
      "Gerçekten çok ama çok kötü çocukları bile mi?"
    </div>

    <div>
      Rizzoli bir an tereddüt etti. Hafif sinirlenmişti sanki. Noni'yle işler&nbsp;<span style="text-indent: 18.859844px;">kolay gitmeyecekti anlaşılan. "Tamam," diye kabul etmek zorunda kaldı. "Çok ama&nbsp;</span><span style="text-indent: 18.859844px;">çok kötü çocukları çocuk yurduna gönderirim."</span>
    </div>

    <div>
      "Çocuklar için yapılan hapishaneye."
    </div>

    <div>
      "Doğru."
    </div>

    <div>
      "O zaman çocukları hapishaneye gönderiyorsun."
    </div>

    <div>
      Rizzoli Maura'ya buna inanabiliyor musun? der gibi bir bakış attı. "Tamam," diye içini çekti Rizzoli. "Sen kazandın, ama ben seni hiçbir şekilde hapishaneye göndermeyeceğime söz veriyorum. Sadece seninle konuşmak istiyorum."
    </div>

    <div>
      "Neden üzerinde polis kıyafeti yok?"
    </div>

    <div>
      "Çünkü ben bir dedektifim. Polis kıyafeti giymesek de olur. Ama gerçekten polisim ben."
    </div>

    <div>
      "Ama sen kadınsın."
    </div>

    <div>
      "Evet. Doğru. Kadın polis de olabilir. Neyse. Şimdi bana o tavanarasında ne yaptığını söyleyebilir misin?"
    </div>

    <div>
      Noni sandalyede kamburunu çıkarttı ve yüzünde şeytanca bir ifadeyle Rizzoli'ye baktı. Tam bir dakika boyunca birbirlerinin gözlerinin içine bakarak ikisinden birinin sessizliği bozmasını beklediler.
    </div>

    <div>
      Sonunda sabrı taşan Grace oldu ve kızın omuzuna bir darbe indirdi. "Haydi!
    </div>

    <div>
      Söyle ona!"
    </div>

    <div>
      "Lütfen Bayan Otis. Vurmanız gerekmiyor."
    </div>

    <div>
      "Görüyorsunuz değil mi? Onunla hiçbir şey kolay değildir. Hep kavga etmek zorundasınız."
    </div>

    <div>
      "Biraz sakin olun tamam mı? Bekleyebilirim. Sen beni beklettiğin sürece bekleyebilirim evlat diyordu Rizzoli'nin bakışları çocuğa. "Haydi ama Noni. Bize&nbsp;<span style="text-indent: 18.859844px;">o oyuncak bebekleri nereden aldığını söyle. Hani yukarıda oynadığın bebekler." "Çalmadım ben onları."</span>
    </div>

    <div>
      "Sana çaldın demedim."
    </div>

    <div>
      "Onları buldum. Hepsi bir kutunun içindeydi."
    </div>

    <div>
      "Nerede?"
    </div>

    <div>
      "Tavanarasında. Başka kutular da var orada."
    </div>

    <div>
      "Oraya gitmemen gerekiyordu," dedi Grace, "Mutfağa yakın bir yerlerde olman gerekiyordu. Kimseyi rahatsız etmemen gerekiyordu."
    </div>

    <div>
      "Ben kimseyi rahatsız etmedim. İstesem bile burada rahatsız olacak kimse yok."
    </div>

    <div>
      "Demek bebekleri tavanarasında buldun," dedi Rizzoli konuşmayı esas konuya yönlendirerek.
    </div>

    <div>
      "Evet. Bir kutu bebek vardı orada."
    </div>

    <div>
      Rizzoli kafasını soru sorar bakışlarla Mary Clement'a döndürdü.
    </div>

    <div>
      "Birkaç yıl önce bir bağış kampanyası başlatmıştık. Meksika'daki bir yetimhaneye verilmek üzere bebek giysileri dikmiştik," dedi Mary Clement. "Bebekleri buldun ve onlarla oynadın," dedi Rizzoli Noni'ye.
    </div>

    <div>
      "Ama kimsenin işine yaramıyordu."
    </div>

    <div>
      "Peki tavanarasına nasıl girildiğini nereden biliyordun?"
    </div>

    <div>
      "O adamı oraya girerken görmüştüm."
    </div>

    <div>
      Adam? Rizzoli Maura'ya bir bakış attıktan sonra Noni'ye yaklaştı. "Hangi adam?"
    </div>

    <div>
      "Belinde bir şeyler vardı."
    </div>

    <div>
      "Bir şeyler mi?"
    </div>

    <div>
      "Bir çekiç ve başka bir şeyler." Baş Rahibeyi gösterdi. "O da gördü onu. O adamla konuşuyordu."
    </div>

    <div>
      Baş Rahibe Mary Clement gülümsedi. "Oh! Kimden bahsettiğini anladım. Geçtiğimiz aylarda burada bir sürü tamirat yapıldı. Çatıyı izole ederlerken tavanarasına da girenler oldu."
    </div>

    <div>
      "Ne zamandı bu?" diye sordu Rizzoli.
    </div>

    <div>
      "Ekim ayında."
    </div>

    <div>
      "Adamların isimleri var mı sizde?"
    </div>

    <div>
      "Muhasebe defterlerine bakarım. İşçilere ödediğimiz ücretlerin kaydını hep tutarız."
    </div>

    <div>
      Çocuğun söylediğinden önemli bir şey çıkmamıştı bu durumda. Bilmediği saklı bir bölgeye çıkan adamı takip etmişti küçük kız. Sadece gizli bir kapıdan girilen, kesinlikle çocukların ilgisini çekebilecek esrarengiz bir yer. Hele hele böyle meraklı çocukların.
    </div>

    <div>
      "Karanlıktan korkmadın mı?" diye sordu Rizzoli.
    </div>

    <div>
      "E, fenerim var benim." Ne aptalca bir soru, der gibiydi Noni.
    </div>

    <div>
      "Tek başına korkmadın mı orada?"
    </div>

    <div>
      "Neden korkayım ki?"
    </div>

    <div>
      Tabii neden korksun ki? diye düşündü Maura. Bu küçük kızın hiçbir şeyden korkusu yoktu. Ne polisten ne de karanlıktan. Sanki konuşmayı yönlendiren Rizzoli değil de kendisiymiş gibi kendinden gayet emin bir şekilde bakıyordu gözlerinin içine. Ama ne kadar serinkanlı gözükse de sonuçta o tepeden tırnağa bir çocuktu. Karman çorman olmuş kıvırcık saçlarının içine tavanarasındaki tozdan kaçmıştı. Artık çöpe atılabilecek halde olan ve kendisine birkaç beden büyük gelen pembe kazağının kollarını kıvırmıştı. Sadece ayakkabıları çok yeniydi. Cırt bantlı yepyeni bir çift Keds. Yere değmeyen ayaklarını monoton bir ritimle sürekli sallıyordu. Fazla enerji metronomu'gibi. "İnanın oraya gittiğini bilmiyordum," dedi Grace. "Habire onun peşinden gidemem. Yemekleri servis ettikten sonra bir de mutfağı temizlemem lazım. Saat dokuzda çıkabiliyoruz ancak. Saat onda yatırıyorum onu."
    </div>

    <div>
      Grace Noni'ye baktı. "Zaten problem de bu. Hep yorgun, hep huysuz. O yüzden de hep kavga ediyoruz. Geçen sene onun yüzünden ülser oldum. Acım ikiye katlama&nbsp;<span style="text-indent: 18.859844px;">umurunda değil. Yatırırken problem, yıkarken problem. Başka kimseyi bu kadar kafaya takmıyorum. Ama işte. çocuklar böyle. O kadar benciller ki. Sanki dünya onun etrafında dönüyor."</span>
    </div>

    <div>
      Grace sızlanıp dururken Maura Noni'nin tepkisini seyrediyordu. Kız çıt çıkarmadan, ayaklarını sallamayı kesmiş, çenesini sıkmış oturuyordu. Önce dolu dolu olan siyah gözlerinden birden yaşlar boşaldı. Kirli kazağının kollarıyla hızlı bir şekilde sildi gözyaşlarını. Sağır dilsiz değil tabii, diye düşündü Maura. Annesinin sesindeki öfkeyi duyabiliyor. Her Allah'ın günü mutlaka ama mutlaka bir şeylerden şikayet edip çocuğuna karşı duyduğu nefreti dile getiriyor. Ve çocuk da anlıyor tabii. Noni kesinlikle zor bir çocuk. Kesinlikle annesini sinir ediyor. Annesinin ona verebildiği tek duygu da bu zaten. Yani öfke. Sadece yedi yaşında ve sevgi talebinin reddedildiğinin farkında. Bir yetişkinin anlayamayacağı kadar <span style="text-indent: 18.859844px;">iyi biliyor her şeyi ve gördükleriyle duydukları gerçekten de çok acı veriyor ona.</span>
    </div>

    <div>
      Rizzoli çok fazla durmuştu çömelmiş vaziyette. Ayağa kalktı ve bacaklarını salladı. Saat sekiz olmuştu. Hâlâ akşam yemeği yememişlerdi ve Rizzoli'nin enerjisi gittikçe düşüyordu. Ayağa kalktığında kıza bakmaya devam etti. İkisinin de saçları karman çormandı. İkisinin de yüzlerinden kararlılık okunuyordu. Rizzoli yorgun, ama sabırlıydı. "Peki, söyle bakalım Noni, tavanarasına sık sık gider misin?"
    </div>

    <div>
      Evet anlamında başını salladı Noni. Tozlu kıvırcık saçları da başıyla birlikte sallandı.
    </div>

    <div>
      "Orada ne yapıyorsun?"
    </div>

    <div>
      "Hiçbir şey."
    </div>

    <div>
      "Demin bebeklerinle oynadığını söyledin."
    </div>

    <div>
      "Evet söyledim."
    </div>

    <div>
      "Başka ne yapıyorsun?"
    </div>

    <div>
      Kız omuzunu silkti.
    </div>

    <div>
      Rizzoli daha fazla bastırdı. "Haydi ama. Tavanarısı çok sıkıcı bir yer.
    </div>

    <div>
      Neden ilginç bir şey yoksa habire oralarda takılasın ki?"
    </div>

    <div>
      Noni bakışlarını dizlerine indirdi.
    </div>

    <div>
      "Hiç rahibeleri gözetler misin? Yani neler yaptıklarına filan bakarmısın?" "Onları hep görürüm zaten."
    </div>

    <div>
      "Peki onlar odalarındayken?"
    </div>

    <div>
      "Odalarına girmem yasaktır."
    </div>

    <div>
      "E peki, eğer seni görmezlerse hiç seyretmez misin onları?"
    </div>

    <div>
      Noni'nin kafası hâlâ eğikti. Kazağının için fısıldadı sanki. "Ona röngencilik derler."
    </div>

    <div>
      "Yapmıyorsun değil mi?" dedi Grace. "Bu özel hayata "tecavüz" demektir. Bunu sana söylemiştim."
    </div>

    <div>
      Noni kollarını kavuşturup gür bir sesle "Özel hayata tecavüz," dedi annesiyle dalga geçer gibi. Kıpkırmızı kesilen Grace kızına doğru vuracakmış gibi bir adım attı.
    </div>

    <div>
      Rizzoli tek bir hareketle Grace'i durdurdu. "Siz ve Baş Rahibe Mary Clement birkaç dakikalığına odadan çıkar mısınız lütfen, Bayan Otis?"
    </div>

    <div>
      "Ama kalabileceğimi söylemiştiniz," dedi Grace.
    </div>

    <div>
      "Sanırım Noni'nin polisin ikna gücüne ihtiyacı var biraz. Eğer odada olmazsanız daha rahat olacak bu."
    </div>

    <div>
      "Oh." diye başını salladı Grace. Gözlerinde sadistçe bir pırıltı vardı.
    </div>

    <div>
      "Tabii ki." Rizzoli kadının aklından geçenleri anlamıştı. Grace'in amacı kızını korumak değil, yola geldiğini, yıldırdığını görmekti. Grace Noni'ye şimdi görürsün sen, bakışı attıktan sonra Baş Rahibeyi takip ederek odadan çıktı.
    </div>

    <div>
      Bir süre kimse konuşmadı. Noni elleri dizlerinde boynu eğik öylece oturuyordu. Hizaya sokulmuş bir çocuk fotoğrafı. Ne marifet ama!
    </div>

    <div>
      Rizzoli bir sandalye çekip tam kızın karşısına oturdu. Hiç konuşmadan, sabırla bekledi.
    </div>

    <div>
      Sonunda Noni dik başlı bir tutam kıvırcık saçın arasından Rizzoli'ye sinsi bir bakış attı.
    </div>

    <div>
      "Ne bekliyorsunuz?" diye sordu.
    </div>

    <div>
      "Camille'in odasında gördüklerini bana anlatmanı. Çünkü onu gözetlediğini biliyorum. Ben de çocukken böyle gözetlerdim büyükleri. Yaptıkları tuhaflıklara bakmak çok hoşuma giderdi."
    </div>

    <div>
      "Bu özel hayata tecavüzdür."
    </div>

    <div>
      "Evet, aynen Öyle ama çok zevkli değil mi?"
    </div>

    <div>
      Noni kafasını kaldırdı ve siyah gözleriyle Rizzoli'nin gözlerinin ta içine baktı. "Ağzımdan laf almak istiyorsun,"
    </div>

    <div>
      "Kimsenin ağzımdan laf almak istediğim filan yok, tamam mı? Yardımına ihtiyacım var. Çok zeki bir kızsın sen. Büyüklerin farkına bile varmadıkları şeyleri gördüğüne bahse girerim. Sen ne düşünüyorsun bu konuda?"
    </div>

    <div>
      Noni suratını asıp omuzunu silkti. "Belki öyledir."
    </div>

    <div>
      "O zaman bana rahibelerin yaptıkları birkaç şey söyle."
    </div>

    <div>
      "Garip şeyler mi?"
    </div>

    <div>
      "Evet."
    </div>

    <div>
      Noni Rizzoli'ye doğru eğildi ve "Rahibe Abigail altına bez bağlıyor. Donuna işiyor, çünkü çok çok yaşlı." dedi yavaşça.
    </div>

    <div>
      "Sence kaç yaşında?"
    </div>

    <div>
      "Elli filan." "Vay canına. Epey yaşlıymış."
    </div>

    <div>
      "Rahibe Cornelia burnunu karıştırıyor."
    </div>

    <div>
      "İğğğğrenç!"
    </div>

    <div>
      "Ve de kimse görmüyor sanıp oraya buraya yapıştırıyor."
    </div>

    <div>
      "İğğğrenç ötesi."
    </div>

    <div>
      "Ve de bana pis bir kız olduğumu söyleyip git ellerini yıka diyor. Ama o ellerini yıkamıyor ve elleri burun öcüsü dolu."
    </div>

    <div>
      "İştahımı kaçırıyorsun ama."
    </div>

    <div>
      "Ben de ona neden elindeki öcüleri temizlemiyorsun dediğimde o da bana kızıyor. "Çok konuşuyorsun" diyor bana. Rahibe Ursula da öyle diyor. Çünkü ona birisinin niye parmakları yok diye sormuştum bir kere. O da bana susmamı söyledi. Bir de annem habire bana ondan özür dile şundan özür dile deyip duruyor. Onu utandırıyorum. Bunun için mutfağa gitmiyorum ve olmamam gereken yerlere gidiyorum." "Tamam tamam," dedi Rizzoli, sanki artık başı ağrımaya başlamış gibi yaparak. "Anlattıklarının hepsi çok ilginç. Ama aslında ne duymak istediğimi biliyor musun?"
    </div>

    <div>
      "Ne?"
    </div>

    <div>
      "Camille'in odasında gördüklerini. Hani şu delikten bakarken. Oraya bakıyordun değil mi?"
    </div>

    <div>
      Noni yine gözlerini dizlerine indirdi. "Belki."
    </div>

    <div>
      "Bakmıyor muydun yoksa?"
    </div>

    <div>
      Bu sefer itaatkâr bir şekilde başını salladı Noni. "Şeyi görmek istemiştim." "Neyi?"
    </div>

    <div>
      "Kıyafetlerinin içine ne giydiklerini."
    </div>

    <div>
      Maura gülmemek için zor tuttu kendini. Holy Innocents Akademisi'nde okuduğu yılları hatırladı. O da rahibelerin içlerine ne giydiklerini hep merak ederdi. Gizledikleri şekilsiz bedenleri, insanlarda merak uyandıran siyah giysileriyle rahibeler esrarengiz varlıklarmış gibi gelirdi ona. İsa'nın gelini o çıplak bedeninin üzerine ne giyiyor olabilirdi acaba? Bellerinin üzerine kadar gelen çirkin beyaz iç donları, uçlarını simit gibi yuvarladıkları kalın naylondan varis çorapları, kat kat pamuk giysiler içine hapsolmuş bedenler gelirdi gözlerinin önüne.
    </div>

    <div>
      Sonra bir gün merdivenlerden çıkarken yanlışlıkla eteği açılan rahibe Lawrencia'nin altında bir an parlak bir şey çarptı gözüne. Kırmızı bir külottu bu. Sadece kırmızı değil, kırmızı saten bir külottu. O günden sonra hem rahibe Lawrencia'ya hem de diğer bütün rahibelere olan bakışı tamamen değişti.
    </div>

    <div>
      "Biliyor musun? "dedi Rizzoli kıza doğru eğilerek. "Ben de içlerinde ne var merak ederim hep. Sen gördün mü peki? Söylesene bana."
    </div>

    <div>
      Noni büyük bir ciddiyetle başını salladı. "O hiç üstündekileri çıkartmaz." "Yatarken bile mi?"
    </div>

    <div>
      "Onlar yatmadan önce eve gidiyoruz. Hiç görmedim."
    </div>

    <div>
      "Peki o zaman anlat bakalım. Ne gördün? Camille odasında tek basınayken ne yapıyordu?"
    </div>

    <div>
      Noni cevap kendisini çok sıkıyormuş gibi gözlerini yuvarladı. "Temizlik&nbsp;<span style="text-indent: 18.859844px;">yapar. Habire temizlik yapar. İçlerinde en temizi odur."</span>
    </div>

    <div>
      Maura'nın aklına pırıl pırıl cilalanmış yerler geldi.
    </div>

    <div>
      "Başka ne yapar?" diye sordu Rizzoli.
    </div>

    <div>
      "Kitabını okur."
    </div>

    <div>
      "Başka?"
    </div>

    <div>
      Noni durdu. "Bir ara çok ağladı."
    </div>

    <div>
      "Neden ağladığını biliyor musun?"
    </div>

    <div>
      Noni sorunun cevabı üzerinde biraz düşünüyormuş gibi alt dudağını ısırdı hafif hafif. Birden cevabı bulmuş gibi sıçradı. "Çünkü İsa için üzülüyordu." "Nereden biliyorsun?"
    </div>

    <div>
      Kız artık sıkılmış gibi içini çekti. "Bilmiyor musunuz? Bir haçın üzerinde ölmüş o."
    </div>

    <div>
      "Ama belki Camille başka bir şeye üzülüyordu."
    </div>

    <div>
      "Ama devamlı ona bakıyordu. Duvarda asılı." Maura Camille'in yatağının tam karşısında asılı haçı hatırladı. Ve haçın önünde diz çökmüş genç rahibe adayı geldi gözünün önüne. Ne için dua ediyordu acaba? Günahlarının bağışlanması için mi? Kurtuluşu için mi?
    </div>

    <div>
      Ne için? Ama her geçen ay içinde büyüyen bebeğin kımıldadığını hissediyordu. Tekmeliyordu bebek. Ne kadar dua ederse etsin, etrafı ne kadar fırçalarsa fırçalasın bu suçluluk duygusunu yok etmesi imkânsızdı.
    </div>

    <div>
      "Benimle işiniz bitti mi?" diye sordu Noni.
    </div>

    <div>
      Rizzoli içini çekip sandalyesine dayandı. "Evet kızım. Seninle işimiz bitti.
    </div>

    <div>
      Annenin yanma gidebilirsin artık."
    </div>

    <div>
      Kız sandalyesinden aşağı atladı. "Ördeklere de üzülüyordu."
    </div>

    <div>
      "Yaa... Akşam yemeğinde ne yapacağımı buldum. Fırında ördek."
    </div>

    <div>
      "Ördekleri besler hep. Ama sonra ördeklerin hepsi kış geldiği için gitti.
    </div>

    <div>
      Annem diyor ki ördeklerden bazıları geri dönmeyecekmiş, çünkü güneye gitmişler." "Ya tabii. Ne yaparsın! Hayat böyle." Rizzoli kıza eliyle işaret etti.
    </div>

    <div>
      "Haydi git. Annen seni bekliyor."
    </div>

    <div>
      Maura seslendiğinde kız mutfak kapısına varmıştı bile. "Noni? Camille'in beslediği o ördekler neredeydi?"
    </div>

    <div>
      "Havuzdaydılar."
    </div>

    <div>
      "Hangi havuzda?"
    </div>

    <div>
      "Arkadakinde işte. Gittiklerinde bile onlara bakmaya devam etti. Ama annem dedi ki, boşu boşuna gidiyormuş oraya, çünkü ördekler Florida'ya gitmiş. Hani Disney world var ya oraya." diye ekledi Noni ve dışarı çıktı.
    </div>

    <div>
      İkisi de uzun bir süre konuşmadılar.
    </div>

    <div>
      Rizzoli yavaşça Maura'ya dönüp "Benim duyduğumu sen de duydun mu?" diye sordu.
    </div>

    <div>
      "Evet." "Sen de mi... "
    </div>

    <div>
      Maura evet anlamında başını salladı. "Ördek havuzunu aramanız gerekiyor."
    </div>

    <div>
      Maura arabasını park ettiğinde saat ona geliyordu.
    </div>

    <div>
      Sanki içeride onu bekleyen biri varmış gibi oturma odasının ışıkları yanıyordu, ama o evin boş olduğunu biliyordu. Bir insan tarafından değil, Wal-Mart'tan alınma 5,99 usd'lık otomatik zamanlayıcı tarafından aydınlatılan boş bir ev karşılardı onu hep. Kış mevsiminin kısa günlerinde karanlık bir eve girmemek için saat beşte ışıkları yakacak şekilde ayarlardı zamanlayıcıyı. Boston'ın tam batısında, şehir dışında bulunan Brookline bölgesini bazı özelliklerinden dolayı özellikle seçmişti.
    </div>

    <div>
      Bu iki yanı ağaçlıklı yolların bulunduğu yerde kendini güvende hissediyordu. Komşularının çoğu aynı onun gibi şehir içinde çalışıp akşam banliyöye gelmeyi tercih eden profesyonellerdi. Bay Telushkin İsrail'den buraya atanan bir robot mühendisiydi. Diğer taraftaki komşuları Lily'yle Susan ise sivil haklar avukatıydılar. Yazın herkes bahçesini temiz tutardı. Herkesin arabası pırıl pırıldı.
    </div>

    <div>
      Lezbiyenlerin ve göçmen profesyonellerin problemsiz bir şekilde gayet iyi anlaşarak mutlu ve mesut bir şekilde bahçeden bahçeye birbirlerine el salladıkları bu ortam Amerikan rüyasının yeni versiyonu sayılabilirdi.
    </div>

    <div>
      Başka hiçbir banliyö bu kadar şehire yakın olup bu kadar emniyetli olamazdı, ama Maura emniyet kavramının ne kadar yanıltıcı olduğunu biliyordu. Banliyölerdeki yollar bile sapık katiller ve onların kurbanlarıyla doluydu. Otopsi masasına banliyöde yaşayanlar yatmaz diye bir kural yoktu.
    </div>

    <div>
      Oturma odasında yanan ışıkların sıcak karşılaması evin buz gibi oluşunu engellemiyordu. Ya da belki de çok dışarıda kaldığı için, üzerlerlerinde sürekli fırtına bulutları asılı bir şekilde dolaşan çizgi roman karakterleri gibi kışı kendisi evin içine getirmiş olabilirdi.
    </div>

    <div>
      Termostatı çevirdi ve gazla çalışan şömineyi yaktı. Bazılarına göre sahte ve çirkin, ama Maura'ya göre müthiş pratik, hayatı kolaylaştıran unsurlardan biriydi bu şömine.
    </div>

    <div>
      İster bir elektrik anahtarıyla açılsın, ister tutuşturulan bir odun parçasıyla, sonuçta ateş ateşti işte. Bu gece o ateşin sıcaklığına, keyifli ışığına müthiş ihtiyaç duyuyordu ve hemen ödüllendirildiği için çok mutluydu.
    </div>

    <div>
      Bir bardağa biraz seri doldurdu ve şöminenin yanındaki sandalyelerden birine oturdu. Pencereden gördüğü sokağın karşı tarafındaki evin etrafına dolanmış, sarkıt biçimindeki buzlara benzeyen ve sürekli yanıp yanıp sönen Noel süslemeleri ona tatil havasından ne kadar da uzak olduğunu hatırlattı. Daha hâlâ bir ağaç almamış, hediye alışverişine çıkmamış, tek bir tebrik kartı bile yazmamıştı. Geçen kış taşınmıştı Boston'a ve yok evi yerleştireyim, yok yeni işe alışayım derken gelip geçen Noel'in farkına bile varmamıştı. Peki bu seneki bahanen ne, diye sordu kendi kendine. Bir Noel ağacı almak, süslemek, geleneksel "eggnog" içkisini yapmak için sadece bir haftası vardı. Hiçbir şey yapmasa bile, çocukluğundaki gibi piyanoda bir iki Noel şarkısı tıngırdatıldı herhalde. Noel şarkılarının notaları hâlâ piano sehpasının içinde olmalıydı. Ne zaman koymuştu onları oraya?
    </div>

    <div>
      Victor'la geçirdiğim son Noel'de.
    </div>

    <div>
      Telefona baktı. Daha şimdiden içtiği seri etkisini göstermeye başlamıştı ve biliyordu ki vereceği her karar alkolün etkisiyle verilmiş olacaktı. Yani umursamazlıkla.
    </div>

    <div>
      Bunu bile bile telefonu aldı eline. Otel santrali telefonu odasına bağladığında gözlerini şömine ateşine dikmiş düşünüyordu: Yanlış yapıyorum. Yeniden kalbimi kıracak.
    </div>

    <div>
      Victor telefona cevap verdi: "Maura?" daha Maura ağzını açmadan onun aradığından emindi.
    </div>

    <div>
      "Saat geç oldu biliyorum," dedi Maura.
    </div>

    <div>
      "Saat daha on buçuk."
    </div>

    <div>
      "Olsun, yine de aramamam gerekiyordu."
    </div>

    <div>
      "O zaman niye aradın?" dedi Victor gayet yumuşak bir ses tonuyla.
    </div>

    <div>
      Maura durdu ve gözlerini yumdu. Gözleri kapalıyken bile alevlerin parlak ışıklarını gömebiliyordu. Ona bakmasan bile, orada olduğunu inkâr etsen bile ateş yanmaya devam eder. Onu görsen de görmesen de o oradadır.
    </div>

    <div>
      "Senden uzak durmaya çalışmamın saçma olduğunu düşündüm," dedi. "Yoksa hayatıma devam edemeyeceğimi düşünüyorum."
    </div>

    <div>
      "İyi o zaman. Araman için hoş bir sebep bu o zaman."
    </div>

    <div>
      İçini çekti Maura. "Sanırım söylemek istediklerimi iyi ifade edemiyorum."
    </div>

    <div>
      "Bana söylemek istediklerinin kibar bir şekilde ifade edilebileceğim düşünmüyorum. Ama hiç olmazsa bunları yüzüme söyleyebilirsin. Telefonda değil." "O zaman daha mı kibar konuşurum sence?"
    </div>

    <div>
      "Kibar olmayabilir, ama en azından çok daha fazla mertçe olur. "Bir meydan okuma, Maura'nın cesaretine atılmış koca bir taştı bu.
    </div>

    <div>
      Maura bakışlarını yeniden ateşe döndürerek dikleşti. "Ne farkı var ki senin için?"
    </div>

    <div>
      "Bir düşünsene. İkimizin de bir değişime ihtiyacı var. İkimiz de neyin yanlış olduğunu doğru dürüst anlamadan bir çıkmaza sürüklendik. Seni sevdim ve sanırım sen de beni sevdin. Ama baksana şu halimize. Arkadaş bile olamıyoruz. Bu neden böyle oldu? Söyler misin bana lütfen? Neden geçmişte evli olan iki insan medeni bir şekilde oturup konuşamasın ki? Herhangi biriyle bu şekilde konuşabilir misin?"
    </div>

    <div>
      "Çünkü sen herhangi biri değilsin." Çünkü sevdim ben seni.
    </div>

    <div>
      "Bunu yapabiliriz öyle değil mi? Yüz yüze konuşacağız, hepsi bu.
    </div>

    <div>
      Kırgınlıkları tarihe gömeceğiz. Uzun kalmayacağım buralarda. Ya hep ya hiç. Ya birbirimizden kaçmaya devam edeceğiz, ya da oturup her şeyi açık açık konuşacağız. Eğer istiyorsan bütün suçu benim üzerime atabilirsin. Haklısın.
    </div>

    <div>
      Bunu hakediyorum. Ama lütfen aramızda hiçbir şey olmamış gibi davranma."
    </div>

    <div>
      Maura boş bardağına baktı. "Ne zaman buluşmak istersin?"
    </div>

    <div>
      "Şimdi hemen yanına gelebilirim."
    </div>

    <div>
      Pencereden baktığında sokağın karşısındaki renkli ışıkların birden söndüğünü ve karlı gecenin içinde kaybolduğunu gördü. Noel'e bir hafta vardı ve hayatı boyunca bu kadar yalnız hissetmemişti kendini.
    </div>

    <div>
      "Ben Brookline'da oturuyorum," dedi Victor'a.
    </div>
  </div>
</body>
</html>
