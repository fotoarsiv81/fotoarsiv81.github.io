<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON BİR</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Maura o akşam ancak saat yediden sonra eve gelebildi. Park yerine dönerken evin içindeki ışıkları görebiliyordu. Ama bu sefer otomatik zamanlayıcının açtığı ışıkları değil, evin içinde birisinin onu beklediğini gösteren bir sürü ışık.
    </div>

    <div>
      Bir de oturma odasının perdesinin ardından piramid şekli oluşturmuş bir sürü renkli ışık fark etti.
    </div>

    <div>
      Bu bir Noel ağacıydı.
    </div>

    <div>
      Bunu görmeyi aklının ucundan geçirmezdi bile. Park yerinde arabayı durdurup gözlerini sürekli yanıp sönen renkli ışıklara baktı. Birlikte geçirdikleri Noellerde Victor için aldığı ağacı, kolay kırılabilen yuvarlak süslemeleri özenle paketlerinden çıkartıp sonradan ellerini mis gibi çam kokutan ağaca astığı günleri düşündü. Ondan daha önceki Noeller geldi aklına. Çocukken babasının ağacın en üstüne gümüş yıldızı koyabilsin diye onu omuzuna aldığı günleri düşündü.
    </div>

    <div>
      Bu güzel geleneğin hiç sektirmeden tekrarlandığı bir aileden gelmesine rağmen Maura bir Noel ağacı hazırlamaya bile zaman bulamıyordu şimdi. Çok karmaşık çok el oyalayıcı bir iş geliyordu artık bu ona. Koca çam ağacını eve getir, sonra çıkart ve bir de ardında bıraktığı çam iğneleri cabası. O yüzden de bu tip el oyalayıcı ve zaman gerektiren işlerden gözü korkmuş ağaç filan süslemekten vazgeçmişti artık. Aslında vazgeçip unuttuğu hayatın neşe kaynaklarıydı.
    </div>

    <div>
      Buz gibi garajdan evin içine girdi. Kızarmış tavuk, sarımsak ve biberiye kokusu evin her tarafını sarmıştı. Fırında pişen akşam yemeğinin kokusu ve onun evde birinin beklemesi ne kadar güzel bir şey diye düşündü. Oturma odasından televizyonun sesi geliyordu. Koridorda mantosunu çıkartıp oturma odasına yöneldi.
    </div>

    <div>
      Victor ağacın yanında yere bağdaş kurmuş dolaşmış bir sim yumağını çözmeye çalışıyordu. Maura'yı görüp gülümsedi.
    </div>

    <div>
      "Ufff. Evliyken de bu konuda çok becerikli sayılmazdım."
    </div>

    <div>
      "Buna gerek yoktu," dedi Maura yanıp sönen ışıklara bakarak.
    </div>

    <div>
      "Ben öyle düşünmüyorum. Aralığın on sekizi gelmiş hâlâ bir ağaç bile konmamış eve."
    </div>

    <div>
      "Hiç zamanım olmadı."
    </div>

    <div>
      "Eğer söz konusu Noel'se biraz zaman ayırmak lazım bence Maura."
    </div>

    <div>
      "Eh değişiklik yapıyoruz fena mı? Noel zamanı meşgul olan hep sendin."
    </div>

    <div>
      Kafasını önündeki sim yumağından kaldırıp Maura'ya baktı. "Ve sen de her lafın başında beni iğnelemek zorundasın, değil mi?"
    </div>

    <div>
      Maura söylediği şeyden pişman olmuş, hiç ağzım açmamıştı. Akşama eski kırgınlıkları sayıp dökerek başlamak iyi olmamıştı. Mantosunu gardroba asmak için koridora geri döndü. Arkası,
    </div>

    <div>
      Victor'a dönük bir şekilde "Sana bir içki vereyim mi?" diye sordu.
    </div>

    <div>
      "Sen ne içersen ben de onu içerim." "Kadın içkisi olsa bile mi?"
    </div>

    <div>
      "İçki konusunda hiç kadın erkek ayrımcılığı yaptığımı hatırlamıyorum."
    </div>

    <div>
      Maura bir kahkaha atıp mutfağa gitti. Buzdolabından yeşil limon ve kızılcık suyu aldı. Kokteyl karıştırma kabına bir ölçü Triple Sec şurubu ve bir ölçü de Absolut Citron koydu. Tezgâhın başına gidip biraz buz attı içine. Metal kap buz gibi olana kadar çalkaladı çalkaladı çalkaladı. Sanki bir kabın içine zarlar atılmış gibi bir ses çıkıyordu. Hayat bir kumardır, özellikle de aşk. Oynadığım son kumarda kaybettim. Peki şimdi neyin üzerine kumar oynuyorum ben? Aramızdaki problemleri düzeltmek üzerine mi? Yoksa kalbimin yeniden kırılması üzerine mi?
    </div>

    <div>
      Buz gibi içkiyi iki martini bardağına bölüştürdü. Tam servis etmek için mutfaktan dışarı çıkmaya hazırlanıyordu ki çöp kovasının dışarıdan ısmarlanmış yemeklerin konulduğu muhafaza kaplarıyla dolu olduğunu gördü. Gülümsedi kendi kendine. Demek Victor düşündüğü gibi birden iyi bir ahçıya filan dönüşmemişti. Deli. Bu akşamki yemekleri Deli'den gelmişti.
    </div>

    <div>
      Oturma odasına girdiğinde Victor'un simlerle işini bitirip diğer boş süs kutularını toparladığını gördü.
    </div>

    <div>
      "Sana çok zahmet oldu," dedi Maura martini bardaklarını sehpahaya koyarken. "Işıklar, süsler bir sürü bir şey."
    </div>

    <div>
      "Garajda hiç Noel süsü yoktu."
    </div>

    <div>
      "Hepsini San Francisco'da bıraktım."
    </div>

    <div>
      "Buraya geldikten sonra almadın mı peki?"
    </div>

    <div>
      "Hiç ağaç süslemedim ki."
    </div>

    <div>
      "Üç yıl oldu, Maura."
    </div>

    <div>
      Maura kanapeye oturdu ve sakin sakin içkisinden bir yudum aldı. "Peki sen en son ne zaman Noel ağacı süsledin?"
    </div>

    <div>
      Victor hiçbir şey söylemeden boş kutuları toplamaya devam etti. Sonunda Maura'ya bakmadan cevap verdi. "Benim de içimden pek gelmedi doğrusu Noel'i filan kutlamak."
    </div>

    <div>
      Televizyon hâlâ açık olmasına rağmen sesini kapatmıştı Victor ama görüntüler dikkatini dağıtıyordu Maura'nın. Victor kumandayı eline alıp KAPATMA tuşuna bastıktan sonra Maura'dan belli bir uzaklığa, teni tenine değmeyecek şekilde kanepeye oturdu.
    </div>

    <div>
      Maura'nın getirdiği martini bardağına baktı. "Aaa, pembeymiş," dedi.
    </div>

    <div>
      Şaşırmış gibiydi.
    </div>

    <div>
      "Bir Cosmopolitan hazırladım. Seni uyarmıştım kadın içkisi diye."
    </div>

    <div>
      Bir yudum aldı içkisinden Victor. "Tam çılgınlar gibi eğlenen kızlara göre bir içki."
    </div>

    <div>
      Yanıp sönen minik ışıkları seyrederek sessizce içkilerini yudumladılar.
    </div>

    <div>
      Sıcacık ve rahat bu ev ortamında Maura kendini müthiş rahatlamış hissetmişti. Ne kendisinin ne de Victor'un bu akşamdan ne beklediği konusunda en ufak bir fikri yoktu. Eski Victor'un hiç değişmediğine çok şaşırmıştı. Aynı koku, aynı saçlar, aynı saçların aynı ışıklar altındaki aynı görüntüsü. Ve tabii Maura'yı her zaman için etkilemiş Victor'un mütevaziliğini gösteren aynı ufak detaylar. Eskimiş salaş bir gömlek, rengi atmış bir blucin. Tanıştıkları günden beri kolundan çıkarmadığı aynı Timex marka saat.
    </div>

    <div>
      Bileğimde bir Rolex'le üçüncü dünya ülkelerinden birine gittiğimde onlara "İşte size yardıma geldim diyemem ben" demişti Maura'ya.
    </div>

    <div>
      Değirmenlere karşı savaşan Don Kişot gibi fakirliğe karşı savaş verdiğini sanan Victor.&nbsp;
    </div>

    <div>
      Maura uzun zaman önce bu savaştan yılmış olabilirdi ama Victor bu savaşın tam ortasındaydı artık. Ve bu yüzden de Maura ona hayranlık duymaktan kendini alamıyordu.
    </div>

    <div>
      Victor martini bardağını sehpaya koydu. "Bugün televizyonda rahibelerle ilgili bir sürü haber vardı."
    </div>

    <div>
      "Ne diyorlardı?"
    </div>

    <div>
      "Polis manastırın arkasındaki bir havuzun dibini araştırmış. Neler oluyor Maura?"
    </div>

    <div>
      Maura arkasına dayandı. Alkol omuzlarındaki gerginliği almaya başlamıştı yavaş yavaş. "Havuzda bir bebek buldular."
    </div>

    <div>
      "Rahibenin bebeği miymiş?"
    </div>

    <div>
      "DNA sonuçlan geldikten sonra anlayacağız."
    </div>

    <div>
      "Onun bebeği olduğundan şüpheniz mi var?"
    </div>

    <div>
      "Onun bebeği olmalı. Yoksa olay inanılmaz derecede çıkmaza girer."
    </div>

    <div>
      "O zaman babasını da teşhis edebilirsiniz. Yani elinizde DNA sonuçları olduğuna göre."
    </div>

    <div>
      "Babanın kim olduğunu öğrenmemiz lazım. Bunu öğrendiğimizde bir de bu cinsel ilişkinin karşılıklı rızayla mı yoksa bir tecavüz mü olduğunu öğrenmemiz gerek. Camille'in tanıklığı olmadan nasıl öğreneceksek."
    </div>

    <div>
      "Ne olursa olsun sanki cinayetin nedeni buymuş gibi geldi bana."
    </div>

    <div>
      "Kesinlikle haklısın." Maura içkisinin geri kalanını yudumladıktan sonra bardağı sehpanın üzerine bıraktı. Yemekten önce içmemeliydi. Şakaklarını ovuşturdu. Kontrolü kaybetmemesi gerekiyordu.
    </div>

    <div>
      "Seni beslemem lazım Maura. Kötü bir gün geçirdiğin her halinden belli."
    </div>

    <div>
      Maura zorla bir kahkaha attı. "Hani bir film vardı. Çocuk ölüleri görüyorum diyordu hangi filmdi o?"
    </div>

    <div>
      "Altıncı His."
    </div>

    <div>
      "Evet. Aynen ben de o çocuk gibi sürekli ölüleri görüyorum ve bundan yoruldum artık. Kafam allak bullak. Ruhum sıkılıyor. Noel geldi ve ben eve bir ağaç almaktan bile acizim, çünkü kafamda sürekli o otopsi laboratuvarı var. Hâlâ kokusu ellerimde kalmış. Her günüm aynı bugün gibi. En az iki ölüyü inceledikten sonra içimden yemek yapmak bile gelmiyor. Et yerken gözümün önünde kas lifleri uçuşuyor. Bana içki bile yardımcı olmuyor. Bir içki dolduruyorum, alkolü kokusunu aldığımda birden kendimi yine o otopsi odasında buluyorum. Alkol, formalin... Yine aynı keskin kokular."
    </div>

    <div>
      "Benimle şimdiye kadar işin hakkında hiç bu kadar olumsuz konuşmamıştın." "Çünkü şimdiye kadar hiç bu kadar sorumluluğun altında ezilmemiştim de ondan."
    </div>

    <div>
      "Yenilmez Dr. Isles nerede?"
    </div>

    <div>
      "Hiç de öyle olmadığımı biliyorsun."
    </div>

    <div>
      "Rolünü gayet iyi oynuyorsun. Çok zeki ve dirayetlisin. Üniversitedeki öğrencilerinin senden ne kadar korktuklarının farkında değil miydin?"
    </div>

    <div>
      Maura başını sallayıp bir kahkaha attı. "Ölüm Meleği'yim ben."
    </div>

    <div>
      "Ne?"
    </div>

    <div>
      "Polisler ölüm kraliçesi diye ad takmışlar bana. Yüzüme karşı söylemiyorlar tabii."
    </div>

    <div>
      "Hoşuma gitti. Ölüm Kraliçesi."
    </div>

    <div>
      "Ben nefret ediyorum ama." Maura gözlerini yumup başını kanepenin arkasına yasladı. "Ölüm kraliçesi. Vampir gibi bir şey. Grotesk."
    </div>

    <div>
      Maura Victor'un yerinden kalkıp yanına geldiğini duymadı bile. Ellerinin omuzlarının üzerine değdiğini hissettiğinde birden irkildi. Dokunuşuyla bütün sinir uçlarının canlandığını, açın derecede hassaslaştığını hissetti Maura.
    </div>

    <div>
      "Rahatla," diye fısıldadı Victor parmaklarıyla kaslarını ovarken. "Asla rahatlamayı öğrenemedin."
    </div>

    <div>
      "Yapma Victor."
    </div>

    <div>
      "Hep tetiktesin. Hep mükemmel görünmek zorunda hissediyorsun kendini." Parmaklarını omuzuna ve boynuna gittikçe daha fazla gömmeye başlamıştı.
    </div>

    <div>
      İstila ediyordu tüm vücudunu. Maura kendini daha da fazla sıkarak tepki verdi. "Kesinlikle çok yorgun düşmüşsün belli," dedi Victor. "Böyle kendini kasmana gerek yok. Sadece arkana dayan ve biri sana dokunduğunda keyfini çıkartmaya bak." "Yapma," dedi Maura geriye çekilip ayağını kaldırarak. Dönüp Victor'un yüzüne baktı. Teni dokunuşuyla tatlı tatlı ürpermişti. "Neler oluyor Victor?" "Rahatlamana yardımcı olmaya çalışıyordum."
    </div>

    <div>
      "Sağ ol ben yeteri kadar rahatım."
    </div>

    <div>
      "Kaslarını o kadar sıkmışsın ki bir dokunuşta hemen kütürdüyor."
    </div>

    <div>
      "Ne bekliyordun ki? Ne olması gerekiyordu ki? Neden buradasın bilmiyorum. Benden ne istediğini bilmiyorum."
    </div>

    <div>
      "Yeniden arkadaş olmaya ne dersin?"
    </div>

    <div>
      "Bu mümkün mü?"
    </div>

    <div>
      "Neden olmasın?"
    </div>

    <div>
      Maura Victor'a bakarken yüzünün kızardığını hissedebiliyordu. "Çünkü bizim ortak bir geçmişimiz var. Yaşadığımız, paylaştığımız bir sürü şey var. Aramızda müthiş..." Bir çekim var, demeyi düşündü Maura, ama bundan hemen vazgeçti. "Bir kadınla bir erkeğin arkadaş kalabileceğinden pek emin değilim," dedi sadece. "Böyle düşünmen çok kötü."
    </div>

    <div>
      "Ama gerçek bu. Her gün erkeklerle dolu bir dünyada çalışıyorum. Benden korktuklarını biliyorum ve ben de benden korksunlar istiyorum zaten. Beni bir otorite olarak görmelerini istiyorum. Bir beyin ve beyaz bir önlükten oluşan bir otorite. Çünkü bana bir kadın olarak baktıkları anda cinselliği her zaman araya bir şekilde sokuştum veriyorlar."
    </div>

    <div>
      Victor homurdandı. "Ve bu da her şeyi bozabilir, öyle mi?"
    </div>

    <div>
      "Evet, bozabilir."
    </div>

    <div>
      "Sen ne kadar otoriter olursan ol, nasıl bir otorite kurmuşsan kur, erkekler sana baktıklarında her zaman çekici bir kadın göreceklerdir. Ancak kafana bir kese kâğıdı geçirirsen belki dediğin gibi olur. Bu böyle.
    </div>

    <div>
      Kafalarında her zaman seksi düşüneceklerdir. Bundan kaçamazsın."
    </div>

    <div>
      "İşte bu yüzden seninle sadece arkadaş olamayız biz." Maura boş bardakları alıp mutfağa gitti."
    </div>

    <div>
      Victor peşinden gitmemişti.
    </div>

    <div>
      Tezgâhın başına dikildi ve bardaklara dikti gözünü. Ağzında hâlâ yeşil limonun ve vodkanın tadı vardı ve Victorun kokusunu alıyordu, sanki yanındaymış gibi. Evet doğruydu. Maura'nın tüm direnişine rağmen gözünün önüne geçmişe ait bir sürü sahne getiren o seks denen şeytan her taraftaydı. Aklına sinemadan eve geç döndükleri gece geldi. Eve adım atmaz birbirlerinin giysilerini çıkartmaya başlamışlardı. Tam oracıkta parkenin üzerinde ikisi de çılgınlar gibi birbirlerine saldırmışlardı. Bundan müthiş bir zevk almıştı Maura.
    </div>

    <div>
      Eviyenin ucunu kavradı. Derin nefes alıp verişini duyabiliyor, aylardan beri mantıklı görünen her türlü ilişkiyi reddeden vücudunun karar verme aşamasında olduğunu hissedebiliyordu.
    </div>

    <div>
      Seks her zaman varolacaktır. Bundan kaçamazsın.
    </div>

    <div>
      Ön kapı gürültüyle kapandı.
    </div>

    <div>
      Birden irkildi Maura. Döndü. Hızlı adımlarla oturma odasına gittiğinde sadece ışıklan yanıp sönen, ağaç karşıladı onu. Victor yoktu. Pencereden dışarı baktığında arabasına binip motoru çalıştırdığını gördü.
    </div>

    <div>
      Ön kapıdan dışarı fırladı. Arabasına yetişmeye çalışırken buz kaplı yolun üzerinde kayıyordu ayakkabıları.
    </div>

    <div>
      "Victor!"
    </div>

    <div>
      Motor birden sustu ve farlar söndü. Victor arabadan dışarı çıkıp Maura'ya baktı. Arabanın üzerinden başı gölgeli bir siluet olarak görünüyordu. Rüzgar son sürat esiyor, yağan kar çam iğneleri gibi Maura'nın yüzüne batıyordu.
    </div>

    <div>
      "Neden gidiyorsun?" diye sordu.
    </div>

    <div>
      "İçeri gir, Maura. Hava buz gibi."
    </div>

    <div>
      "Ama neden gittiğini söylemelisin bana."
    </div>

    <div>
      Her ne kadar gölge halinde görünse de nefesinden çıkan buharı ve yüzündeki&nbsp;<span style="text-indent: 18.859844px;">hayal kırıklığını fark edebiliyordu</span>
    </div>

    <div>
      Victor'un "Beni burada istemediğin o kadar açık ki."
    </div>

    <div>
      "Geri dön. Senden kalmanı istiyorum." Arabanın yanına gitti ve yüzüne baktı.
    </div>

    <div>
      Buz gibi rüzgar ince bluzundan içeri doluyordu.
    </div>

    <div>
      "Yine her zamanki gibi birbirimizi hırpalamaya başladık Maura." Bir yandan da arabaya girmeye çalışıyordu.
    </div>

    <div>
      Maura ceketine uzandı ve kavrayıp kuvvetle kendine doğru çekti. Tam o sırada, Maura'ya bakmak için döndüğü anda bir sonraki adımın ne olacağını çok iyi biliyor ve hiç korku duymadan bunu istiyordu.
    </div>

    <div>
      Victor'un Maura'yı kendine çekmesine hiç gerek kalmamıştı. Maura çoktan kendini onun kollarına, sıcaklığına bırakmış, ağzı Victor'un ağzını aramaya başlamıştı. Tanıdık tatlar, tanıdık kokular. Vücutları her zamanki gibi birbirine mükemmel bir uyum sağlamıştı. Şimdi artık soğuktan değil heyecandan titremeye başlamıştı Maura.
    </div>

    <div>
      Ön kapıya doğru öpüşerek ilerlerlerken Victor kollarını Maura'nın boynuna dolamış, rüzgârdan korumak için vücudunu ona siper etmişti. Üzerlerinde karlar eve girdiler. Victor üzerindeki montu çıkartırken pırıl pırıl karlar düşmüştü yere.
    </div>

    <div>
      Yatak odasına kadar gitmelerine gerek yoktu.
    </div>

    <div>
      Tam orada, evin girişinde Victor'un gömleğinin düğmelerini koparırcasına çözdü Maura. Bir yandan da pantalonunu çıkartmaya uğraşıyordu. Cildi Maura'nın soğuktan uyuşmuş ellerini hissettiğinde ateş gibi yanmaya başlamıştı. Victor'un sıcaklığına aç bir şekilde külotunu sıyırdı.
    </div>

    <div>
      Maura yerde Victor'un yanında yatarken gözleri kapalı olmasına rağmen ağacın her bir yana saçılan rengârenk ışıklarını gözünün önüne getirebiliyordu. İlk kez birlikte olan ve nasıl davranacağını bilemeyen çiftlerin aksine vücutlarını çok iyi bildikleri bir dansın ritmiyle büyük bir uyum içinde ileri geri hareket ettirmişlerdi. Maura Victor'u bedeninin içine aldı büyük bir coşkuyla. Hayatının içine aldı.
    </div>

    <div>
      Victor'un dokunuşlarını, hareketlerini çok iyi tanıyordu. Doyuma ulaşıp çığlık attığında hiç utanmadı. Tek bir sevişmeyle üç yıllık ayrılığın acısını unutuvermişti ikisi de. Birlikte yerde karmakarışık duran giysilerinin yanma uzandılar. Victor'un Maura'yı sarıp sarmalaması evin senelerden beri kullanılmaktan eskimiş ama asla vazgeçilermeyen yün battaniyesi kadar tanıdık ve samimiydi.
    </div>

    <div>
      Maura gözlerini yeniden açtığında Victor'un kendisini incelediğini gördü.
    </div>

    <div>
      "Bir Noel ağacının altında açtığım en güzel paketsin sen," dedi Victor.
    </div>

    <div>
      Gözlerini ağaçtan sarkan pırıl pırıl süslere dikip baktı Maura. "Ben de kendimi öyle hissediyorum," diye mırıldandı. "Açılmış bir paket gibi."
    </div>

    <div>
      "Bu kötü bir şeymiş gibi söylüyorsun."
    </div>

    <div>
      "Olabilir. Bu daha sonrasında olacaklara bağlı."
    </div>

    <div>
      "Daha sonra ne olacak sence?"
    </div>

    <div>
      Maura içini çekti. "Bilmiyorum."
    </div>

    <div>
      "Sen ne olmasını isterdin?"
    </div>

    <div>
      "Bir daha kalbimin kırılmasını istemiyorum."
    </div>

    <div>
      "Kalbini kıracağımdan korkuyorsun."
    </div>

    <div>
      Maura Victor'a baktı. "Evet. Daha önce yaptığın gibi."
    </div>

    <div>
      "İkimiz de birbirimizi kırdık, Maura. Değişik şekillerde. Birbirlerini seven insanlar hiç istemeden de olsa birbirlerinin kalbini kırarlar."
    </div>

    <div>
      "Sen başkasıyla birlikte oldun. Peki, ben sana ne yaptım?"
    </div>

    <div>
      "Bu konuşma bizi bir yere götürmez."
    </div>

    <div>
      "Bilmek istiyorum Victor. Ben seni kıracak ne yaptım?"
    </div>

    <div>
      Yanına yatmak için yuvarlanıp tavanda bir noktaya bakmaya başladı Victor. Maura'ya dokunmuyordu artık. "Abidjan'a gittiğim günü hatırlıyor musun?" "Hatırlıyorum," dedi Maura. Acısını dün gibi içinde hissediyordu.
    </div>

    <div>
      "Kabul ediyorum. Seni bırakmamam gerekiyordu ama gitmeliydim. Görüşmeleri yapacak tek kişi bendim. Orada olmalıydım."
    </div>

    <div>
      "Babamın cenazesinin kaldırıldığı günde." Maura Victor'a baktı. "Sana ihtiyacım vardı. Benimle birlikte evde olmana ihtiyacım vardı."
    </div>

    <div>
      "Ama One Earth'ün de bana ihtiyacı vardı. Koca bir tıbbi yardım konteynerini kaybedebilirdik. Bu bekleyemezdi."
    </div>

    <div>
      "Gitmene engel mi oldum peki? Hayır. Buna katlandım"
    </div>

    <div>
      "Tam üzerine bastın. İşte bunu kastediyordum. Katlandım, dedin. Ama içinden bana küfrettiğini adım gibi biliyordum."
    </div>

    <div>
      "Evet. Çünkü o gidişin ilk değildi. Ne yaşgünlerinde, ne cenazelerde, ne diğer özel günlerde asla evde olmadın sen. Beni hep ikinci plana attın."
    </div>

    <div>
      "Evliliğimizin üzerine bu yüzden kara bulutlar çöktü, değil mi? Seninle One Erath arasında bir tercih yapmam gerekiyordu, ama ben bu tercihi yapmak istemedim. Buna zorunlu olduğumu düşünmüyordum. Çünkü yaptığım işe sıkı sıkı bağlıydım."
    </div>

    <div>
      "Dünyayı tek başına kurtarman imkânsız."
    </div>

    <div>
      "Ama bir sürü iyi şey yapabilirim. Sen de benim gibi düşünüyordun."
    </div>

    <div>
      "Ama herkes eninde sonunda bir şekilde tükenir. Diğer ülkelerde ölen insanlar uğruna yıllarını harcarsın, her şeyden fedakârlık edersin. Ama bir gün sabah uyandığında birden kendi hayatına odaklanmak istediğini fark ediverirsin. Hep bir çocuğun olsun istemişsindir, ama zaman bulamamışsındır mesela." Maura derin bir nefes aldı ve çocuk sahibi olmak istediğini ama asla bunun mümkün olamayacağını düşünüp ağlamamak için yutkundu. Jane Rizzoli geldi aklına.
    </div>

    <div>
      Hamile olduğunu duyduğunda çocuk sahibi olmayışı daha da fazla üzmüştü Maura'yı.
    </div>

    <div>
      "Bir azizle evli olmaktan yorgun düşünmüştüm artık. Bir kocam olsun istiyordum."
    </div>

    <div>
      İkisi de bir süre konuşmadı. Üzerlerindeki ağaç pırıl pırıl ışıklar&nbsp;<span style="text-indent: 18.859844px;">yayıyordu.</span>
    </div>

    <div>
      Victor ellerine uzandı Maura'nın. "Sanırım esas başarısızlığa uğrayan benim," dedi.
    </div>

    <div>
      Maura yutkundu "İkimiz de başarısız olduk."
    </div>

    <div>
      Victor Maura'nın elini sanki bir kez daha kaçırıp bir daha bulamayacakmış gibi sıkı sıkı tuttu.
    </div>

    <div>
      "Tüm isteklerimizi konuşabiliriz," dedi Maura. "Ama aramızda bir şeylerin değiştiğini hiç sanmıyorum."
    </div>

    <div>
      "Aramızdaki sorunları biliyoruz."
    </div>

    <div>
      "Bu sefer her şey değişik olacak anlamına gelmiyor," dedi Victor yavaşça.
    </div>

    <div>
      "Sadece birlikte olabiliriz. Şimdilik bu yetmez mi sana?"
    </div>

    <div>
      El ele tutuşmuş yanyana yatıyorlardı. Sadece birlikte olmak. Bu kadar basitti işte. Evet. Bunu yapabilirim, diye düşündü, Maura. Sadece seks yapmak için beraber olmak ve sonsuza kadar kırılmamak. Aşksız seks. Erkekler için güzel bir alternatif. Neden Kendisi için de olmasın?
    </div>

    <div>
      Ve belki de şimdi, diye fısıldadı içindeki gaddar kadın sinsi sinsi, belki de şimdi kalbi kırılacak ben değil de o olur.
    </div>
  </div>
</body>
</html>
