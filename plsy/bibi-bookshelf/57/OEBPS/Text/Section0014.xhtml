<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON DÖRT</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Rizzoli el yordamıyla anahtarlarını arayıp bulduktan sonra onları karın üzerine düşürdü. Geri almak için çömeldiğinde okkalı bir küfür salladı.
    </div>

    <div>
      "Sen iyi misin?" diye sordu Maura.
    </div>

    <div>
      "Onu görünce çok şaşırdım. Hiç böyle bir şey beklemiyordum." Kalkıp ağzından dışarı kocaman bir buhar bulutu saldı. "Kahretsin. Ne işi var burada? Niye gelmiş ki?"
    </div>

    <div>
      "İşi gereği sanırım."
    </div>

    <div>
      "Buna henüz hazır değilim. Onunla çalışamam şu anda ben."
    </div>

    <div>
      "Hiç seçim hakkın olmayabilir."
    </div>

    <div>
      "Biliyorum. İşte bu yüzden canım burnumda. Başka seçim hakkım olmadığı için." Rizzoli arabanın kapısını açtı ve ikisi birlikte kelimenin tam anlamıyla&nbsp;<span style="text-indent: 18.859844px;">buz tutmuş koltuklara oturdular."</span>
    </div>

    <div>
      "Ona söyleyecek misin?" diye sordu Maura.
    </div>

    <div>
      Maura motoru çalıştırıp aslan gibi kükredi. "Hayır."
    </div>

    <div>
      "Belki bilmek isteyebilir ama."
    </div>

    <div>
      "Bilmek isteyebileceğinden hiç emin değilim. Hiçbir erkeğin bunu isteyeceğinden emin değilim.."
    </div>

    <div>
      "O zaman olası bir mutlu sonu hayatından tamamen siliyorsun. Ona hiç şans vermeyecek misin?"
    </div>

    <div>
      Rizzoli içini çekti. "Eğer ikimiz de iki ayrı kişi olsaydık bir şansımız olabilirdi."
    </div>

    <div>
      "Ama bu başka birilerinin başına gelmedi. Sizin başınıza geldi."
    </div>

    <div>
      "Doğru. Ne büyük sürpriz ama değil mi?"
    </div>

    <div>
      "Neden böyle söylüyorsun?"
    </div>

    <div>
      Bir an için Rizzoli sessiz kaldı. Bütün dikkatim önünde uzanan yola vermişti.
    </div>

    <div>
      Sonra, "İki erkek kardeşim çocukluğumuzda bana ne derlerdi biliyor musun?" dedi yavaşça.
    </div>

    <div>
      "Kurbağa. Bana hiçbir prensin bir kurbağayı öpemeyeceğini yoksa evlenmek zorunda kalacaklarını söylerlerdi."
    </div>

    <div>
      "Erkek kardeşler bazen çok hain olabiliyorlar."
    </div>

    <div>
      "Ama bazen de acı da olsa gerçeği söyleyiverirler pat diye."
    </div>

    <div>
      "Ajan Dean sana baktığında bir kurbağa gördüğünü hiç sanmıyorum."
    </div>

    <div>
      Rizzoli omuzunu silkti. "Kim bilir ne görüyordur. Ayrı konu."
    </div>

    <div>
      "Bence zeki bir kadın görüyordur."
    </div>

    <div>
      "Ya tabii. Gerçekten çok seksi bir şey zeki olmak."
    </div>

    <div>
      "Bazı erkeklere göre aynen öyle."
    </div>

    <div>
      "Ya da onlar böyle söylüyorlar. Biliyor musun? Anlamakta gerçekten çok zorlanıyorum ama seçme hakkı verildiğinde bir erkek her zaman memeleri ve popoyu tercih eder."
    </div>

    <div>
      Rizzoli bütün dikkatini tamamen yola odaklamıştı. Kenarlarında ayak izleri sonucu leş gibi olan karlarla dolu kaldırımların olduğu sokaklardan geçtiler. Kenara park etmiş araçların camları tamamen karlarla kaplanmıştı.
    </div>

    <div>
      "Bence sende bir şeyler buldu o Jane. Seni isteyecek kadar yeterli bir şeyler."
    </div>

    <div>
      "Bu işimizle ilgili bir şey. Avlanmanın verdiği haz. Seni ayakta tutar.
    </div>

    <div>
      Canlı tutar. Anlatabiliyor muyum? Avına yaklaşırken adrenalin pompalanmaya başlar kanına ve her şey sana daha değişik görünür. Kendini daha değişik hissetmeye başlarsın. Biriyle sürekli beraber çalışmaya başlarsın. O kadar ki kokusunu bile tanımaya başlarsın bilmem kaç metreden. Kahvesini nasıl içtiğini, kravatını nasıl bağladığını bilirsin. Sonra beraber çalıştığın olayda tehlikeler artmaya başlar. Birlikte öfkelenmeye, birlikte korkmaya başlarsın. Sonra, kısa bir zaman içinde kendini ona aşık olmuş gibi hissedersin, ama aslında öyle bir şey yoktur. Aslında çok yoğun bir ortamda çalışan ve ihtirasla avlanmanın verdiği o büyük heyecanın arasındaki farkı ayırt edemeyen iki kişisinizdir.
    </div>

    <div>
      Bence aynen böyle oldu bizim aramızdaki ilişki de. Birkaç cesedin arasında karşılaştık ve bir süre sonra ondan hoşlanmaya başladım."
    </div>

    <div>
      "Bu kadar mı? Sadece onu ondan hoşlanmaya başladın öyle mi?"
    </div>

    <div>
      "Off kahretsin ya. Evet. Kahretsin. Hoşlanılmayacak adam değildi işte."
    </div>

    <div>
      "Tabii ya, onu sevmezsen, ona ilgi göstermezsen, onu düşünmezsen hiç acı çekmeyeceğini düşünüyorsun değil mi?"
    </div>

    <div>
      "Bilmiyorum!" Rizzoli biraz sert çıkmıştı. "Onunla ilgili hislerimden emin değilim!"
    </div>

    <div>
      "Onun seni sevip sevmemesi bir şey değiştirmez miydi?"
    </div>

    <div>
      "Kesinlikle böyle bir şey sormayacağım ona." "Ama doğru cevabı almak için başka yol yok." "Ne derler? Eğer cevabı duymak istemiyorsan o zaman soru da sormayacaksın"
    </div>

    <div>
      "Bilemezsin. Cevabı seni şaşırtabilir de." Schroeder Plaza'ya uğrayıp toplantı odasına götürmek üzere birer kahve aldılar kendilerine. Crowe ve Dean'in gelmesini beklerken Maura sanki bulmaktan umudunu kestiği bir sır ararmış gibi dosyalardaki kâğıtları sinirli sinirli karıştıran Rizzoli'yi seyretti. Sonunda saat ikiyi çeyrek geçe asansörün kata geldiğini bildiren hafif bir çın sesini, sonrasında da Crowe'un koridorda yankılanan kahkahalarını duydular. Rizzoli yerinde dikleşti. Adamların sesleri gittikçe yaklaşırken bakışını önündeki kâğıtlara sabitledi. Dean kapıda belirdiğinde üzerindeki gücünü kabul etmeyi reddermişcesine hemen dönüp bakmadı ona.
    </div>

    <div>
      Maura Özel ajan Gabriel Dean'le ağustos ayı sonlarında Boston bölgesinde yaşayan zengin ailelerin hunharca katledilmeleri üzerine başlatılan soruşturmada araştırma yapmak üzere cinayet bürosu ekibine katıldığında tanışmıştı.
    </div>

    <div>
      Hemen kontrolü eline alıp ekibi yönetmeye başlayan bu gösterişli ve oldukça zeki adamın tahkikatı yürütenlerin başındaki Rizzoli'yle çekişeceği başından beri belliydi.
    </div>

    <div>
      Bu çekişmenin çok kısa bir zamanda müthiş bir çekime dönüşeceğini, kurbanların cesetlerini incelerken birbirlerine bakışlarını, Rizzoli'nin kızaran yanaklarını, kararsızlığını, ilişkinin ilk kıvılcımlarını fark eden ise ilk Maura olmuştu. Aşkın ilk evreleri hep endişelerle dolu olmaz mıydı zaten?
    </div>

    <div>
      Aynı son evreleri gibi.
    </div>

    <div>
      Dean odaya girdiğinde bakışlarını doğrudan Rizzoli'nin üzerine sabitledi.
    </div>

    <div>
      Üzerinde bir takım elbise ve çok şık bir kravat vardı. Tiril tiril görünümü Rizzoli'nin buruşuk bluzu ve karman çorman olmuş saçlarıyla tezat oluşturuyordu. Sonunda kafasını kaldırıp Dean'e baktığında İşte buradayım. İster al, ister bırak der gibi bir bakış fırlattı Rizzoli.
    </div>

    <div>
      Crowe kasıla kasıla masanın başına geçti. "Evet. Çetenin bütün üyeleri burada. Gösteri başlasın." Rizzoli'ye baktı.
    </div>

    <div>
      "Önce FBI başlasın," dedi Rizzoli.
    </div>

    <div>
      Dean odaya getirdiği evrak çantasını açtı. Dosyayı çıkartıp Rizzoli'ye doğru kaydırdı.
    </div>

    <div>
      "Bu fotoğraf on gün önce Rhode Island'daki Providence'ta çekildi," dedi.
    </div>

    <div>
      Rizzoli dosyayı açtı. Yanında oturan Maura bir cinayet sahnesini gösteren fotoğrafın tamamını görebiliyordu. Bir adam bir otomobilin bagajının içinde cenin pozisyonunda yatıyordu. Açık kahverengi halının her tarafına kanlar sıçramıştı. Kurbanın yüzü garip bir şekilde hiç hasar görmemişti. Gözleri açıktı ve göz kapakları morarmıştı.
    </div>

    <div>
      "Kurbanın adı Howard Redfield. Elli bir yaşında. Cincinnati'li. Karısından boşanmış." dedi Dean. "Sol şakağından tek bir tabanca kurşunuyla öldürülmüş. Buna ilaveten her iki diz kapağında birden fazla yarık var. Bunlar kesici bir aletle, büyük ihtimalle de bir baltayla açılmış. Aynı zamanda izolasyon bandıyla arkaya bağlanmış her iki elde ileri derecede yanıklar var."
    </div>

    <div>
      "İşkence görmüş," dedi Rizzoli.
    </div>

    <div>
      "Evet. Hem de çok."
    </div>

    <div>
      Rizzoli arkasına dayandı. Yüzü çok solgun görünüyordu. Maura odada bu solgunluğun nedenini bilen tek kişiydi ve ona endişeyle bakıyordu. Yüzündeki ifadeden çaresizce mide bulantısına karşı büyük bir savaş verdiğini anladı.
    </div>

    <div>
      "Arabasının bagajında bulundu," diye devam etti Dean. Arabası Providence otobüs garının iki sokak ilerisine park edilmiş şekilde bulundu. Buradan bir ya da bilemedin bir buçuk saat mesafede."
    </div>

    <div>
      "Ama bizim yetki alanımızın dışında," dedi Crowe.
    </div>

    <div>
      Dean evet anlamında başını salladı. "Bu yüzden cinayetten haberiniz yok.
    </div>

    <div>
      Katil pekala bagajında kurbanla birlikte arabayı Providence'a getirip orada bıraktıktan sonra otobüsle Boston'a dönmüş olabilir."
    </div>

    <div>
      "Boston'a mı dönmüş? Neden cinayetin Boston'da işlendiğini düşündünüz ki?" diye sordu Maura.
    </div>

    <div>
      "Sadece tahmin ediyorum. Cinayetin nerede işlendiğini henüz bilemiyoruz. Bay Redfield'ın son iki haftada neler yaptığını, nerelere gittiğini dahi bilmiyoruz henüz. Cincinnati'de oturuyordu ama New England'a ölü biri olarak dönüyor. Kredi kartından da harcama yapmadığı için takip edemedik neler yaptığını. Hiçbir iz yok. Sadece bir ay önce kişisel hesabından yüklü bir miktarda para çektiğini biliyoruz. Sonra da evini terk etmiş zaten."
    </div>

    <div>
      "Sanki bir yerden ya da birinden kaçıyormuş da takip edilmek istemiyormuş gibi," dedi Maura. "Ya da bir şeyden korkuyordu."
    </div>

    <div>
      Dean fotoğrafa baktı. "Eğer öyleyse korkmakta haklıymış."
    </div>

    <div>
      "Bize biraz daha bahset kurbandan," dedi Rizzoli. Artık yeniden kontrolü eline almış, hiç tereddüt etmeden fotoğrafı inceliyordu.
    </div>

    <div>
      "Bay Redfield Octagon Kimyasallarının yurtdışı operasyonlarında üst düzey yetkiliymiş. İki ay önce şirketten güya kişisel sorunlarını bahane ederek istifa etmiş."
    </div>

    <div>
      "Octagon mu?" dedi Maura. "Haberlerde duymuştum. Sermaye Piyasası Kurulu bu şirketle ilgili soruşturma başlatmamış mıydı?"
    </div>

    <div>
      Dean başını salladı. "Sermaye Piyasası Kurulu icra dairesi milyarlarca dolarlık ihlal yapıldığını öne sürerek Octagon aleyhine usulsüzlük davası açtı." "Milyarlarca mı?" dedi Rizzoli. "Vay canına."
    </div>

    <div>
      "Octagon yıllık satışı yirmi milyar doları bulan uluslararası çok büyük bir şirket. Çok büyük bir balıktan söz ediyoruz."
    </div>

    <div>
      Rizzoli fotoğrafa baktı. "Ve bu kurban da aynı denizde yüzüyormuş. İçeride olup bitenlerden haberdar olmalı. Octagon için sorun mu teşkil ettiğini düşünüyorsunuz?"
    </div>

    <div>
      "Üç hafta önce," dedi Dean, "Bay Redfield Adalet Bakanlığından bazı kişilerden bir randevu talep etmiş."
    </div>

    <div>
      "Anlaşıldı," dedi Crowe bir kahkaha atarak. "Kesin Octagon'un başına bela olacakmış."
    </div>

    <div>
      "Onlarla burada, Boston'da buluşmayı talep etmiş."
    </div>

    <div>
      "Neden Washington'da değil?" diye sordu Rizzoli.
    </div>

    <div>
      "Onlara başkalarının da ifade vermek istediklerini söylemiş. Ve ancak Boston'da olabilirmiş bu. Söyleyeceklerinin Octagon soruşturmasıyla ilgili olabileceğini varsaydığımız için doğaldan Sermaye Piyasası Kurulu'na gitmek yerine neden Adalet Bakanlığı'nı aradığını bilmiyoruz ama."
    </div>

    <div>
      "Ama söyleyeceklerinin neyle ilgili olduğundan emin değilsiniz."
    </div>

    <div>
      "Evet. Aynen. Çünkü randevuya gitmeye fırsat bulamadan öldürülmüş.'
    </div>

    <div>
      "Kiralık katil işi gibi görünüyor." dedi Crowe.
    </div>

    <div>
      "Peki bunların Fare Kadın'la alakası ne?" diye sordu Rizzoli.
    </div>

    <div>
      "Ben de tam buna geliyordum," dedi Dean. Maura'ya baktı. "Kadının otopsisini sen yaptın. Ölüm sebebi neydi?"
    </div>

    <div>
      "Göğüse isabet eden tek bir kurşunla öldürülmüş," dedi. Kurşun parçalan kalbe yayılmış ve kalbin pompalamasına engel olarak perikard kesesinin içinde oldukça fazla miktarda kanama yapmış. Buna perikard tamponad denir."
    </div>

    <div>
      "Peki ne tip bir mermiydi?"
    </div>

    <div>
      Maura Fare Kadın'ın göğüs röntgenini hatırladı. Kurşun parçaları bir yıldız galaksisi gibi her iki akciğere de yayılmıştı. "Mavi uçlu bir Glaser," dedi.
    </div>

    <div>
      "İçinde metal saçma taneleri olan bakırla kaplı. Vücudun içine girip parçalanmak için tasarlanmış." Durdu ve ekledi. "Oldukça tahripkar bir mermi."
    </div>

    <div>
      Dean başıyla Howard Redfield'ın bagajda kıvrılmış kanlar içinde yatan fotoğrafını gösterdi. "Bay Redfield mavi uçlu bir Glaser mermiyle vurulmuş.
    </div>

    <div>
      Sizin kimliği meçhulü öldüren de aynı silah."
    </div>

    <div>
      Bir an için hiç kimse konuşmadı.
    </div>

    <div>
      Rizzoli tatmin olmuşa benzemiyordu. "Ama demin kiralık bir katilden söz ettiniz."
    </div>

    <div>
      Octagon bir gammazla ancak bu şekilde başa çıkabilirdi zaten. Peki diğer kurban Fare Kadın.
    </div>

    <div>
      "Dedektif Rizzoli haklı," dedi Maura. "Bence de Fare Kadın bu olayla ilgisi olabilecek dünyadaki en son kişi."
    </div>

    <div>
      "Ama yine de," dedi Dean, "Onu öldüren kurşun da Howard Redfield'ı öldüren silahtan çıkmış."
    </div>

    <div>
      "İşte burada Ajan Dean devreye girdi. Göğüsten çıkarttığınız mavi uçlu bakır kovan için balistik inceleme talep ettim."
    </div>

    <div>
      FBI'ın parmak izleri için oluşturduğu veritabanı balistik raporları için de geçerliydi. Ülkede işlenen cinayetler araştırılırken cinayet mahallinden toplanan mermilerin üzerinde bulunan izler ve çiziklerle ilgili raporlar aynı silahtan çıkıp çıkmadığının anlaşılması için ortak bir veritabanına aktarılırdı. "Balistik raporu sonucunda iki cinayetin birbiriyle bağlantısı olduğunu gördük," dedi Dean.
    </div>

    <div>
      Rizzoli şaşkın şaşkın başını salladı. "Ben bu kurbanların arasında hiçbir bağlantı göremiyorum."
    </div>

    <div>
      "İşte kimliği belirsiz kadının cinayetini ilginç kılan da bu zaten," dedi Dean.
    </div>

    <div>
      Maura bu cinayet için ilginç sözcüğünün kullanılmasından rahatsız olmuştu. Sanki bazı cinayetler ilginç, bazıları da sıradan ve araştırılmaya değmezmiş gibi.
    </div>

    <div>
      Bütün dikkatini toplantı masasının üzerinde kocaman bir kan pıhtısı gibi duran fotoğrafa verdikten sonra "Bizim kadının bu fotoğraftaki kişiyle ilgisi olamaz," dedi.
    </div>

    <div>
      "Dr. Isles?"
    </div>

    <div>
      "Howard Redfield'ın öldürülmesinin mantıklı bir sebebi vardı. Sermaye Piyasası Kurulu soruşturmasında şirketi gammazlamış olabilir. İşkence görmesinden bunun bir gasp olamayacağını anlıyoruz. Katil ondan bir bilgi talep etmiş, ya da belki de bir şeyin intikamını almak istiyormuş. Peki bu durumda bizim kimliği meçhul büyük ihtimalle kaçak bir göçmen olan kurbanın Howard Redfield'la ne gibi bir ilişkisi olabilir?"
    </div>

    <div>
      "İşte sorulması gereken soru da bu değil mi?" Dean Rizzoli'ye baktı.
    </div>

    <div>
      "Bununla bağlantısı olabilecek bir cinayetle daha ilgilendiğinizi biliyorum." Dean'in dik dik bakması Rizzoli'yi rahatsız etmiş gibiydi. Sinirli sinirli başını salladı. "Hele onun bunlarla hiç ama hiç alakası yok."
    </div>

    <div>
      "Dedektif Crowe bana iki rahibenin yaşadıkları manastırda saldırıya uğradığını söyledi," dedi Dean. "Jamaica Plain'de."
    </div>

    <div>
      "Ama oradaki katil tabanca kullanmamış. Rahibelere tahminimizce bir baltayla saldırılmış. Bir öfke patlaması. Kadınlardan nefret eden çatlağın tekine benziyor."
    </div>

    <div>
      "Belki de böyle düşünmenizi istemiş olabilir. Diğer cinayetlerle bir ilgisi olduğunu saklamak için."
    </div>

    <div>
      "Evet. Tamam. Mümkündür ama bir şey var. Dr. Isles otopsi sonucunda kimliği meçhul kadın kurbanın cüzzamlı olduğu kanısına vardı. Saldırıya uğrayan rahibelerden biri, adı Ursula, Hindistan'da cüzzamlıların yaşadığı bir köyde görev almış geçmişte."
    </div>

    <div>
      "Artık haritadan silinen bir köy" dedi Maura.
    </div>

    <div>
      Dean ona baktı "Anlamadım."
    </div>

    <div>
      "Bir katliam olmuş. Büyük ihtimalle de dini bir katliam. Yaklaşık yüz kişi öldürülmüş ve köy tamamen yakılıp yıkılmış." Durdu. "Köyden sağ salim kurtulan sadece Rahibe Ursula olmuş."
    </div>

    <div>
      Maura, Gabriel Dean'i hiç bu kadar afallamış görmemişti. Genelde bütün sırları bilen ve teker teker ortaya çıkartan hep Dean olurdu. Bu yeni bilgi karşısında bir süre tek bir laf bile etmedi.
    </div>

    <div>
      Ve son vuruşu da yaptı Maura. "Bizim kimliği meçhul kadının Hindistan'daki bu köyden olduğuna inanıyorum."
    </div>

    <div>
      "Latin Amerikalı olduğunu söylemiştin ama," dedi Crowe.
    </div>

    <div>
      "Derisinin rengine bakarak bir tahminde bulunmuştum sadece."
    </div>

    <div>
      "O zaman vaziyete göre tahminlerin değişebiliyor demek."
    </div>

    <div>
      "Hayır. Otopside bulduğum verilere göre değiştiriyorum tahminlerimi.
    </div>

    <div>
      Bileğine yapışan san iplik parçasını hatırladın mı?"
    </div>

    <div>
      "Evet. Pamuk bir iplikti."
    </div>

    <div>
      "Hintlilerin inanışlarına göre bileğe dolanan bir iplik parçası insanı nazardan korur."
    </div>

    <div>
      "Yine Hindistan çıktı karşımıza," dedi Dean.
    </div>

    <div>
      Maura evet anlamında başını salladı. "Karşımıza hep Hindistan çıkıyor."
    </div>

    <div>
      "Bir rahibe ve cüzzamlı kaçak bir göçmen," dedi Crowe. "Bunu cinayetlerin ortak noktası ne olabilir?" Başını salladı. "Kimse bir cinayetten kazanacak çok şeyi olmadığı sürece bir kiralık katil tutmaz."
    </div>

    <div>
      "Ya da kaybedecek çok şeyi olmadığı sürece," dedi Maura.
    </div>

    <div>
      "Eğer bütün bu cinayetlerin arasında bir bağlantı varsa," dedi Dean, "Bir şeyden emin olabilirsiniz. Soruşturmanızdaki gelişmeler çok yakından takip edilecektir. Bu olaylarla ilgili her şeyi, her türlü bilgiyi, istihbaratı denetim altında tutmanız lazım. Çünkü çok büyük ihtimalle biri Boston Polis Departmanı'nın neler yaptığını yakından takip ediyor."
    </div>

    <div>
      Beni de takip ediyorlar, diye düşündü Maura. Bu düşünce keyfini kaçırmıştı.
    </div>

    <div>
      Çok fazla göz önündeydi. Cinayet mahallinde, TV haberlerinde, arabasına doğru giderken. Medyanın gözü önünde olmaya alışmıştı aslında ama onu izleyebilecek diğer gözlerin de farkında olmanın zamanı gelmişti artık. Onu izliyorlardı.
    </div>

    <div>
      Birden Mama Cortina'nın restoranının karanlığında duyduğu soğuk ürpertiyi hatırladı. Bu sinsice izlenip avlanma korkusunun verdiği buz gibi his olmalıydı.
    </div>

    <div>
      "Şu diğer cinayet mahallini görmek istiyorum," dedi Dean. "Rahibelerin saldırıya uğradığı manastırı." Rizzoli'ye baktı. "Beni oraya götürür müsün?"
    </div>

    <div>
      Bir an cevap vermedi Rizzoli. Gözlerini Howard Redfield'ın arabasının bagajına kıvrılmış ölüsünün fotoğrafına dikmiş hiç kımıldamadan oturuyordu. "Jane?"
    </div>

    <div>
      Jane derin bir nefes aldı ve sanki adını tahammül koyduğu yeni bir cesaret kaynağı keşfetmiş gibi birden dikleşti.
    </div>

    <div>
      "Peki gidelim," deyip ayağa kalktı ve Dean'e baktı. "Sanırım yeniden bir ekip olduk."
    </div>
  </div>
</body>
</html>
