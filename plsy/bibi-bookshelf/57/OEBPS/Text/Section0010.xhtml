<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Acile filan gitmek istemiyorum."
    </div>

    <div>
      Maura son kan damlalarını temizledi ve kaşlarını çatarak Rizzoli'nin alnındaki derin kesiğe baktı. "Ben estetikçi değilim. Bunu dikerim, ama dikiş izi konusunda garanti veremem."
    </div>

    <div>
      "Dik gitsin, tamam mı? saatlerce bir hastane odasında beklemek istemiyorum. Kesin başıma bir de stajyer doktor dikerler."
    </div>

    <div>
      Maura deriyi Betadine'le sildikten sonra Xylocaine şişesini ve bir şırınga aldı eline. Önce deriyi uyuşturacağım. Biraz acıyabilir, ama daha sonra hiçbir şey hissetmeyeceksin."
    </div>

    <div>
      Rizzoli rahat bir şekilde kanapeye uzanmış, gözlerini tavana dikmişti. Her ne kadar iğneden hiç korkmasa da derisini içine girerken ellerini yumruk yaptı ve anestezi ilacı zerk edilirken o şekilde tutmaya devam etti. Hiç şikâyet etmedi. Ağzını açmadı. Tek bir ses çıkmadı dudaklarından. Zaten laboratuvarda düşmekten son derece utanç duymuştu. Bir de üstüne üstlük baş dönmesinden yürüyemediği için Frost 181&nbsp;<span style="text-indent: 18.859844px;">onu bir gelin gibi Maura'nın odasına taşımıştı kucağında. Şimdi çenesini iyice sıkmış, zayıflık göstermemek için elinden geleni yapıyordu.</span>
    </div>

    <div>
      Maura yarığın kenarlarını ucu kıvrık iğneyle dikerken Rizzoli sakin bir ses tonuyla sordu: "Şu bebeğe ne olduğunu söyleyecek misin bana?"
    </div>

    <div>
      "Hiçbir şey olmamış."
    </div>

    <div>
      "Ama hiç normal değil. Tanrını, başının yarısı yoktu."
    </div>

    <div>
      "Öyle doğmuş," dedi Maura makasla ipliği kesip düğüm atarken. Deriye dikiş atmak bir kumaşa dikiş atmak gibiydi. Uçları birleştirip ipliğe düğüm atan bir terzi gibi hissetti kendini. "Bebek anansefalik."
    </div>

    <div>
      "O ne demek?"
    </div>

    <div>
      "Yani beyni gelişmemiş."
    </div>

    <div>
      "Gelişmemiş bir beyinden daha başka bir şey var gibi geldi bana. Sanki başın üst kısmı tamamen kesilip atılmış gibi." Rizzoli yutkundu. "Ve tabii yüz..."
    </div>

    <div>
      "Hepsi bu doğum kusurunun bir parçasıdır. Beyin hücrelerden meydana gelen ve nöral tüp denen bir kılıftan gelişir. Eğer bu tüpün üst tarafı gerektiği gibi kapanmazsa bebek, beyni, kafatası ve kafa derisinin bir bölümü eksik şekilde doğar. Anansefalik bu demek. Yani başsız."
    </div>

    <div>
      "Daha önce böyle bir vakaya rastlamış miydin?"
    </div>

    <div>
      "Sadece tıp müzesinde gördüm. Ama o kadar da nadir değil. Bin doğumdan birinde görülüyor."
    </div>

    <div>
      "Neden oluyor peki?"
    </div>

    <div>
      "Kimse bilmiyor."
    </div>

    <div>
      "Yani o zaman herhangi bir bebeğe olabilir."
    </div>

    <div>
      "Doğru." Maura son dikişe düğüm attı ve iplik artıklarını temizledi. "Bu&nbsp;<span style="text-indent: 18.859844px;">bebek ileri derecede sakat doğmuş. Eğer&nbsp;</span><span style="text-indent: 18.859844px;">doğum sırasında ölmediyse çok az bir zaman sonra ölmüştür."</span>
    </div>

    <div>
      "O zaman demek Camille değildi onu boğan."
    </div>

    <div>
      "Böbreğe bakıp diyatomları kontrol edeceğim. Böylece boğulup boğulmadığını&nbsp;<span style="text-indent: 18.859844px;">öğreniriz. Öldürüldüğünü sanmıyorum ama. Bebeğin doğal nedenlerden öldüğünü düşünüyorum."</span>
    </div>

    <div>
      "İyiki de ölmüş zaten," dedi Rizzoli yavaşça "Böyle bir bebeğin yaşadığını düşünsene... "
    </div>

    <div>
      "Bu şekilde yaşaması imkânsız." Maura yaranın üzerine bir bant yapıştırıp eldivenlerini çıkarttı. "Tamamdır dedektif. Beş gün sonra dikişler alınacak.
    </div>

    <div>
      Bana uğrarsan ben alırım. Ama yine de uzman bir doktora görün derim ben." "Sen doktor değil misin?"
    </div>

    <div>
      "Ben ölü doktoruyum unuttun mu?"
    </div>

    <div>
      "Ama yaramı gayet güzel diktin."
    </div>

    <div>
      "Birkaç dikiş atmak iş değil. Sana neler olduğunu merak ediyorum." • "Ne demek istedin?"
    </div>

    <div>
      Maura doğrulup Rizzoli'ye baktı dik dik. "Bayıldığını unuttun galiba."
    </div>

    <div>
      "Öğlen yemek yemedim. Birde tabii şu bebek. O kadar kötü hissettim ki kendimi görünce onu."
    </div>

    <div>
      "Hepimiz senin gidiydik. Ama içimizde tek yere devrilen sen oldun."
    </div>

    <div>
      "Daha önce böyle bir şey görmemiştim."
    </div>

    <div>
      "Jane, yapma. Bu otopsi odasında çok daha kötülerini gördün. Ölülere bakarken de koklarken de beraberdik. Miden sağlam senin. Şu polis çocuklar geldiğinde onlara bakıcılık yapmaktan otopsi yapamıyorum neredeyse. Ama sen öyle değilsin. Hep dimdik ayakta durmayı başarabildin. Bugüne kadar tabii." "Belki sandığın kadar güçlü değilimdir."
    </div>

    <div>
      "Yo, hayır. Bence yolunda gitmeyen bir şeyler var. Değil mi?"
    </div>

    <div>
      "Nasıl yani?"
    </div>

    <div>
      "Geçen gün kusmadın mı sen?"
    </div>

    <div>
      Rizzoli omuzunu silkti "Artık evden kahvaltı yapmadan çıkmayacağım."
    </div>

    <div>
      "Neden kahvaltı yapmıyorsun ki peki? Miden mi bulanıyor? Bir de neredeyse her on dakikada bir tuvalete koşuyorsun. Demin laboratuvardayken iki kere tuvalete gittin."
    </div>

    <div>
      "Nedir bu Allah aşkına? Sorguya mı çekiyorsun beni?"
    </div>

    <div>
      "Doktora görünmen lazım. Bütün testleri yaptırman lazım. Kan sayımı yaptır.
    </div>

    <div>
      En azından kansızlığın mı var öğrenirsin."
    </div>

    <div>
      "Biraz temiz havaya ihtiyacım var o kadar." Rizzoli kalktı ve ani bir hareketle başını ellerinin arasına aldı. "Tanrım. Korkunç başım ağrıyor." "Doğrudan başının üzerine düştün de ondan."
    </div>

    <div>
      "Ama önceden de ağrıyordu."
    </div>

    <div>
      "Ben daha çok neden yüzünün sürekli solgun olduğunu, neden sürekli yorgun olduğunu merak ediyorum."
    </div>

    <div>
      Rizzoli başını kaldırıp Maura'ya baktı. Maura cevabı almıştı. Önceden bazı şüpheleri olmuştu ve şimdi Rizzolinin bakışları şüphesini teyid etmişti. "Hayatımın içine edildi," diye fısıldadı Rizzoli.
    </div>

    <div>
      Dökmeye başladığı gözyaşları ürkütmüştü Maura'yı. Daha önce güçlü, dirençli, iddialı, asla eğilip bükülmeyen Rizzoli'yi hiç ağlarken görmemişti, ama şimdi gözyaşları seller gibi yanaklarından süzülürken Maura afallamış bir şekilde tek bir şey söylemeden şaşkın şaşkın bakıyordu ona.
    </div>

    <div>
      Kapı vurulmasıyla ikisi de yerlerinden sıçradılar.
    </div>

    <div>
      Frost kapıdan kafasını uzattı. "Daha ne kadar..." Ortağının gözyaşlarıyla ıslanmış yüzünü gördüğünde durdu. "Hey baksana, sen iyi misin?"
    </div>

    <div>
      Rizzoli sert bir şekilde eliyle gözyaşlarını temizlerken "İyiyim iyi," diyebildi sadece.
    </div>

    <div>
      "Neler oluyor?"
    </div>

    <div>
      "Sana iyiyim dedim!"
    </div>

    <div>
      "Dedektif Frost," dedi Maura, "Biraz yalnız kalmamıza izin verir misin lütfen?"
    </div>

    <div>
      Frost kıpkırmızı olmuştu. "Özür dilerim," diye fısıldadı ve geri çekilip kapıyı kapattı.
    </div>

    <div>
      "Ona bağırmakla hata ettim," dedi Rizzoli. "Ama bazen beni o kadar çok sinir ediyor ki."
    </div>

    <div>
      "Sadece senin için endişeleniyor o kadar."
    </div>

    <div>
      "A tabii. Biliyorum biliyorum. En azından iyi bir kalbi var." Sesi birden çatlak çıkmaya başlamıştı. Ellerini yumruk yapışından ağlamamak için büyük bir çaba gösterdiği belli oluyordu, ama bunu başaramadı. Önce gözyaşları süzülmeye başladı yine, sonra da hıçkırıklara boğuldu. Kendini tutamıyordu. Dimdik duruşundan her zaman ilham aldığı bir kadının bu şekilde darmadağın oluşu Maura'yı allak bullak etmişti. Eğer Rizzoli bile bu hallere gelebiliyorsa hayatta hiç bir şeye şaşırmam, diye düşündü Maura.
    </div>

    <div>
      Rizzoli birden yumruklarını dizine vurdu ve bir kaç derin nefes aldı.
    </div>

    <div>
      Sonunda kafasını kaldırdığında hâlâ ağladığını gördü Maura. Ama yüzüne yine o eski gurur maskesini takmıştı.
    </div>

    <div>
      "Kahrolası hormonlar. Başımı oyuyorlar sanki."
    </div>

    <div>
      "Ne zaman oldu bu?"
    </div>

    <div>
      "Tam olarak bilmiyorum. Bir süre önce işte. Bu sabah evde test yaptım. Ama haftalardan beri içime doğuyordu. Vücudumdaki değişiklikleri fark edebiliyorum. Bir de tabii regl olmadım."
    </div>

    <div>
      "Ne kadar gecikti?"
    </div>

    <div>
      Rizzoli omuzunu silkti. "En az bir ay."
    </div>

    <div>
      Maura arkasına dayandı. Şu anda Rizzoli biraz kendine geldiğine ve heyecanını bastırdığına göre doktorluk mesleğine dönebilirdi artık. Pratik çözümler üreten soğukkanlı doktor. "Karar vermek için zamanın var."
    </div>

    <div>
      Rizzoli içini çekti ve elinin tersiyle yüzünü sildi. "Karar verecek bir şey yok."
    </div>

    <div>
      "Ne yapacaksın?"
    </div>

    <div>
      "Onu doğuramam. Bunu yapamayacağımı biliyorsun."
    </div>

    <div>
      "Neden doğurmayasın?"
    </div>

    <div>
      Rizzoli moronlar için ayırdığı o özel bakışını attı Maura'ya. "Söyler misin bebekle ne yapacağım ben?"
    </div>

    <div>
      "Başkaları ne yapıyorsa onu."
    </div>

    <div>
      "Beni anne olarak hayal edebiliyor musun?" deyip güldü Rizzoli. "Kesin berbat bir anne olurum. Çocuk bir ay sonra bakımsızlıktan ölür herhalde." "Çocukların ne kadar dirençli olduğuna inanamazsın."
    </div>

    <div>
      "Öyle olsa bile ben çocuklarla hiç geçmemem ki."
    </div>

    <div>
      "Şu Noni'yle çok iyi geçinmiştiniz ama."
    </div>

    <div>
      "Doğru."
    </div>

    <div>
      "Evet. Çok iyiydi Jane. Sana güzel güzel cevaplar verdi. Annesinden nasıl korktuğunu görmedin mi? Ayrıca beni umursamadı bile. Siz ikiniz o anda o kadar iyi arkadaş oldunuz ki."
    </div>

    <div>
      "Bu anne vasıflarına uygun olduğumu göstermez. Bebekler bana kafayı yedirtir. Elime bir bebek verseler onunla ne yapacağımı bilmediğim gibi iki dakika sonra bir yerlere fırlatasım gelir." Olay bundan ibaret, der gibi derin bir nefes alıp verdi. "Yapamam, yapamam işte." Oturduğu koltuktan kalktı ve kapıya doğru ilerledi.
    </div>

    <div>
      "Ajan Dean'e söyledin mi?"
    </div>

    <div>
      Rizzoli eli kapı tokmağında bir an durdu.
    </div>

    <div>
      "Jane?"
    </div>

    <div>
      "Hayır, söylemedim."
    </div>

    <div>
      "Neden?"
    </div>

    <div>
      "Birbirimizi neredeyse hiç göremezken bu tür bir konuşma yapmam imkânsız onunla."
    </div>

    <div>
      "Washington dünyanın öbür ucu değil ki. Hatta aynı zaman dilimindeyiz. Bir telefon açsan. Bilmek isteyecektir."
    </div>

    <div>
      "Belki de bilmek istemez. Hani şu asla konuşulmasını istemediği pürüzlerden biri olarak bakar olaya."
    </div>

    <div>
      Maura içini çekti. "Tamam, kabul ediyorum. Onu fazla tanımıyorum çünkü. Ama birlikte çalıştığımız o kısa sürede bana sorumluluk sahibi, sorumluluklarını ciddiye alan biri gibi geldi."
    </div>

    <div>
      "Sorumluluk mu?" Rizzoli sonunda Maura'ya baktı. "Evet tabii ya. Ben buyum. Bebek de bir sorumluluk. Babası da görevini yerine getirmek zorunda olan bir izci."
    </div>

    <div>
      "Söylemek istediğim bu değildi."
    </div>

    <div>
      "Yo, hayır. Kesinlikle haklısın ama. Gabriel görevini yapacaktır. Cehenneme kadar yolu var. Bir adamın hayatında sorun olmak istemiyorum ben. Hem bu onun vereceği bir karar değil. Burada önemli olan benim. Çocuğa bakmak zorunda kalan ben olacağım çünkü."
    </div>

    <div>
      "Ona hiç mi şans vermiyorsun yani?"
    </div>

    <div>
      "Ne şansı verecektim? Ayaklarına kapanıp bana evlenme teklif etmesini mi isteyeceğim?" dedi Rizzoli gülerek.
    </div>

    <div>
      "Neden olmasın? İkinizi birlikteyken gördüm. Sana nasıl baktığını gördüm.
    </div>

    <div>
      Bir gecelik ilişki gibi görünmüyordu hiç."
    </div>

    <div>
      "Tabii tabii. İki haftalık ilişkiydi."
    </div>

    <div>
      "Senin için bu muydu yani?"
    </div>

    <div>
      "Başka ne yapacaktık ki yani? O Washington'da yaşıyor, ben ise burada."
    </div>

    <div>
      Başını salladı şaşkın şaşkın. "Tanrım, ne yaptım ben? Salak kızların başına gelir bu ancak." Durdu. Güldü. "Tamam. Sen ne düşünüyorsun hakkımda?"
    </div>

    <div>
      "Bir kere kesinlikle salak olmadığını düşünüyorum."
    </div>

    <div>
      "Şanssız o zaman, ya da bir yatışta hamile kalacak kadar doğurgan."
    </div>

    <div>
      "Onunla en son ne zaman konuştun?"
    </div>

    <div>
      "Geçen hafta. Beni aradı."
    </div>

    <div>
      "Ona söylemeyi düşünmedin mi?" "O zaman pek emin değildim."
    </div>

    <div>
      "Ama şimdi eminsin."
    </div>

    <div>
      "Ve yine arasa yine söylemem. Benim için en doğru neyse onu yapacağım. Kimse için yaşamıyorum ben." "Ne söylemesinden korkuyorsun?"
    </div>

    <div>
      "Hayatımın içine edecek bir şey söylemesinden. Bana aldırma demesinden." "Hakikaten bundan mı korkuyorsun? Ya da daha çok bebeği istemeyecek olmasından mı? Ya da senden önce davranıp onun seni bırakmasından mı"
    </div>

    <div>
      Rizzoli Maura'ya baktı. "Biliyor musun doktor?"
    </div>

    <div>
      "Neyi?"
    </div>

    <div>
      "Bazen ağzından çıkanı kulağın duymuyor." Ve bazen, diye düşündü Rizzoli odadan çıkarken. Bazen de hedefi kalbinden vururum.
    </div>

    <div>
      Rizzoli ve Frost arabaya girdiler. Isıtıcıdan soğuk hava üflüyor, kar taneleri ön cama vuruyordu. Kasvetli gökyüzü ruh haline tıpatıp uyuyordu.
    </div>

    <div>
      Oturduğu yerde tir tir titriyor, cama düşen görüşünü kesen her bir kar tanesinde kalbi sıkışıyor, kendini bir mezara canlı canlı gömülmüş gibi hissediyordu.
    </div>

    <div>
      "Daha iyi misin?" diye sordu Frost.
    </div>

    <div>
      "Başım ağrıyor sadece."
    </div>

    <div>
      "Hastaneye gitmeyeceğinden emin misin?"
    </div>

    <div>
      "Hayır. Sadece bir Tylenol alıcam eczaneden."
    </div>

    <div>
      "Tamam. Anlaşıldı." Frost arabayı çalıştırıp biraz ilerledikten sonra birden durdu ve yeniden park yerine çekti. Rizzoli'ye baktı. "Rizzoli?"
    </div>

    <div>
      "Ne var?"
    </div>

    <div>
      "Seninle hiç konuşamıyoruz. Hiç ama hiç. İnan bana iyi bir dinleyiciyimdir."
    </div>

    <div>
      Rizzoli cevap vermeyip ön cama bakmaya başladı. Camın üzerinde filigranlar oluşturan kar tanelerine baktı.
    </div>

    <div>
      "Ne kadar zamandır birlikte çalışıyoruz? İki sene oldu değil mi? Ama bana özel hayatınla ilgili tek bir şey anlatmadın gibi geliyor," dedi Frost. "Ama ben gelip sürekli Alice'le aramızda geçenleri anlatıyorum sana. Duymak istesen de istemesen de aramızdaki tartışmaları dinleyerek bana katlanıyorsun. Bana hiç sus demedin şimdiye kadar. Ben de umurunda olmadığını düşündüm hep. Ama biliyor musun bir şey fark ettim. Sen sürekli dinliyorsun ama kendinle ilgili tek bir şey söylemiyorsun."
    </div>

    <div>
      "Söyleyecek fazla bir şeyim yok."
    </div>

    <div>
      Biraz durdu Frost. Sonra mahcup bir şekilde devam etti.
    </div>

    <div>
      "Daha önce hiç ağladığını görmemiştim."
    </div>

    <div>
      Omuzunu silkti Maura. "Olabilir. Her şeyin bir ilki vardır."
    </div>

    <div>
      "Bak. Hiç öyle çok iyi geçindiğimiz gün.
    </div>

    <div>
      "Öyle mi düşünüyorsun?"
    </div>

    <div>
      Frost utancından kıpkırmızı kesildi. Adam aynı trafik lambası gibiydi.
    </div>

    <div>
      Utandığı anda kırmızıya dönen bir trafik lambası. "Yani demek istiyorum ki öyle çok kanka muhabbeti yok aramızda."
    </div>

    <div>
      "Kanka mı olalım istiyorsun yani şimdi?"
    </div>

    <div>
      "Bence sakıncası yok."
    </div>

    <div>
      "Tamam o zaman. Şu andan itibaren kankayız," dedi Rizzoli birden. "Haydi, gidelim."
    </div>

    <div>
      "Rizzoli?"
    </div>

    <div>
      "Ne?"
    </div>

    <div>
      "Ben buradayım tamam mı? Ne zaman ihtiyacın olursa buradayım."
    </div>

    <div>
      Rizzoli göz kırpıp Frost'un söylediklerinin üzerinde yarattığı etkiyi göstermemek için yan cama doğru çevirdi kafasını. Bir saat içinde ikinci kez ağlıyordu. Kahrolası hormonlar. Frost'un sözlerinin onu neden ağlattığını bilmiyordu. Belki de ona karşı çok kibar ve düşünceli olduğu içindi. Aslında Frost ona karşı her zaman kibar olmuştu, ama bu aralar aşırı bir hassasiyet içindeydi ve bir yandan da Frost'un içindeki kargaşayı anlayamayacak kadar kalın kafalı olmasını diliyordu.
    </div>

    <div>
      Frost'un sözleri karşısında çok duygulanmış kendini çok korunmasız hissetmişti.
    </div>

    <div>
      Bu şekilde kabul görmek istemiyordu ama. Bu şekilde onun saygısını kazanmak istemiyordu.
    </div>

    <div>
      Derin bir nefes alıp çenesini yukarı kaldırdı. Biraz zaman geçtikten sonra ağlamayı kesti. Artık Frost'un yüzüne bakıp o eski Rizzoli olmalıydı.
    </div>

    <div>
      "Baksana. Tylenol almam lazım," dedi "bütün gün burada mı oturacağız böyle?" Frost başını sallayıp arabayı çalıştırdı. Araba silecekleri ön camdaki karın tamamını alıp götürdü. Önlerinde geniş bir gökyüzü ve bembeyaz sokaklar vardı artık. Bunaltıcı derecede sıcaklarda kışın gelmesini, karın o saf görüntüsünü sabırsızlıkla beklerdi Rizzoli. Ama şimdi dışarıdaki karanlık ve kasvetli şehir manzarasına bakarken bir daha asla, sıcaktan şikâyet etmeyeceğim diye düşündü. Hareketli bir cuma akşamında Boston polis departmanına bağlı Jamaica karakolu'nun hemen aşağısındaki sokakta bulunan ve Schroeder Plaza'daki polis merkezine sadece on dakika uzaklıktaki J.P.Doyle'un barında bir polise çarpmadan kıçınızı bir yere yerleştirmeniz imkânsızdı. Burası polislerin çalışma saatleri dışında gelip bira içerek sohbet ettikleri mekândı. Akşam yemeğini yemek için Doyle'un barına girerken bir sürü tanıdık yüzle karşılaşacağını ummuştu Rizzoli. Ama asla barda oturmuş birasını yudumlayan Vince Korsak'ı değildi. Korsak Newton polis departmanından emekli olmuş bir dedektifti ve Doyle'un yeri onun çalışmış olduğu bölgenin çok dışındaydı.
    </div>

    <div>
      Kapıdan girer girmez Rizzoli'yi görüp el salladı. "Hey, Rizzoli! Çok uzun&nbsp;<span style="text-indent: 18.859844px;">zaman oldu değil mi?" Alnındaki bandajı göstererek. "Ne oldu sana böyle?" diye&nbsp;</span><span style="text-indent: 18.859844px;">sordu.</span>
    </div>

    <div>
      "Yok bir şey. Morgdayken ayağım kaydı ve birkaç dikiş attırmak zorunda kaldım. Söyle bakalım, senin ne işin var burada?"
    </div>

    <div>
      "Buraya taşınıyorum."
    </div>

    <div>
      "Ne?"
    </div>

    <div>
      "Daha yeni şu sokağın sonunda bir daire tuttum."
    </div>

    <div>
      "Newton'daki ev ne oldu?"
    </div>

    <div>
      "Uzun hikâye. Baksana bir şeyler yiyelim mi? Sana her şeyi yemek yerken anlatırım olmaz mı?" Bira bardağını kavradı. "Haydi, gel diğer salona geçelim. Bu ağzına ...tığımının sigara tiryakileri ciğerlerimin içine ediyor."
    </div>

    <div>
      "Eskiden hiç rahatsız olmazdın."
    </div>

    <div>
      "Tabii. O ben de bir adet ağzına ...tığımının sigara tiryakisi olduğum günlerdeydi."
    </div>

    <div>
      Zincirleme sigara içen birini sağlıklı yaşam manyağı yapabilecek tek şey kalbinin teklemesi herhalde, diye düşündü Rizzoli. Kalp krizi geçirdikten sonra kilo kaybetmesine rağmen cuma akşamı kalabalığını yararlarken Rizzoli'nin kendisine söylediği gibi bir defans oyuncusunun iki katı kilodaydı.
    </div>

    <div>
      Havanın diğer yerlere göre çok daha temiz olduğu sigara içilmeyen bölüme girdiler.
    </div>

    <div>
      İrlanda bayrağının altındaki bir masa seçti Korsak. Çok uzun zaman önce görev sürelerini doldurmuş belediye başkanlarıyla ve bu dünyadan göçüp gideli yıllar olmuş politikacılarla ilgili çoktan sararmış Boston Globe makaleleri ve haberleri çerçevelenip duvarlara asılmıştı. Kennedy'ler, Tip O'Neill ve İrlanda asıllı sürüyle parlak çocuk Boston'ın yararına hizmet vermişlerdi. Korsak koca göbeğini masanın altına sıkıştırarak tahta sıraya oturdu. Seri cinayetlerle ilgili açılan ortak soruşturma için ağustosta Boston'a geldiğinde şimdiki halinden daha kilolu durduğunu fark etti Rizzoli. Ona her bakışında beraber geçirdikleri geçen yaz geliyordu aklına.
    </div>

    <div>
      Ağaçların arasındaki sineklerin vızıltılarını, ormandaki yaprakların arasında yatan vahşeti, iki katilin zengin çiftler üzerinde korkunç fantaziler uyguladığı
    </div>

    <div>
      o ayı dün gibi hatırlıyordu. Korsak olayın Rizzoli üzerinde yaptığı etkinin farkında olan çok az kişiden biriydi. Birlikte canavarlara karşı savaşıp kurtulmayı başardıktan sonra aralarında sıkı bir bağ kurulmuştu.
    </div>

    <div>
      Ama yine de Korsak'ta tanımlayamadığı bazı itici özellikler vardı.
    </div>

    <div>
      Birayı kafasına dikip diliyle bıyığına bulaşan köpüğü yalamasını seyretti.
    </div>

    <div>
      Bir kez daha aynı bir gorile benzediğini düşündü Rizzoli. Gür kaşlar, çok geniş bir burun, kollarının her tarafına yayılmış sert ve kalın tüyler. Bir de tabii yürüyüşü: Sallanan kalın kollar, önden giden omuzlar. Aynı bir goril gibiydi. Evliliğinde problemler olduğunu ve emekli olduğundan beri bu problemlerin çok daha fazla arttığını gayet iyi biliyordu Rizzoli. Ona bakarken hafif vicdan azabı duydu. Korsak telefonuna defalarca mesaj bırakmış, akşam yemeğine davet etmiş, ama Rizzoli çok meşgul olduğu için bu mesajların hiçbirine cevap verememişti.
    </div>

    <div>
      Gelen garson kız Rizzoli'yi hemen tanıdı. "Size Sam Adams mı getireyim, dedektif?"
    </div>

    <div>
      Rizzoli Korsak'ın bira bardağına baktı. Sıçrayan bira damlaları gömleğinde bir sürü leke bırakmıştı.
    </div>

    <div>
      "Ah, yo, hayır. Sadece kola içeceğim."
    </div>

    <div>
      "Ne yiyeceğinize karar verdiniz mi?"
    </div>

    <div>
      Rizzoli menüyü açtı. Bu akşam birayı kaldıracak hali yoktu. Midesi bulanıyordu ve açtı. "Şefin salatasından alacağım. Bol Thousand Island soslu lütfen. Bir de balık ve patates kızartması. Ayrıca soğan halkaları. Hepsini aynı anda getirir misin? A bir de ekmeğe sürmek için tereyağı alacağım."
    </div>

    <div>
      Korsak gülmeye başladı. "İyi misin Rizzoli?"
    </div>

    <div>
      "Çok açım."
    </div>

    <div>
      "Kızartmalar damarlara ne kadar zararlı, biliyor musun sen?"
    </div>

    <div>
      "Tamam o zaman, sana soğan halkalarımdan bir tane bile vermem."
    </div>

    <div>
      Garson kız Korsak'a baktı. "Siz ne istersiniz?"
    </div>

    <div>
      "Izgara somon. Yalnız tereyağsız olsun. Bir de vinegret soslu salata."
    </div>

    <div>
      Kız uzaklaşırken Rizzoli Korsak'a inanamıyorum der gibi baktı. "Sen ne&nbsp;<span style="text-indent: 18.859844px;">zamandan beri ızgara balık yemeye başladın?" "Yukarıdaki beni uyardığından beri."</span>
    </div>

    <div>
      "Hep böyle mi besleniyorsun? Yoksa bana hava mı atıyorsun sağlıklı besleniyorum diye?"
    </div>

    <div>
      "Beş kilo verdim bile. Bir de üstüne üstlük sigarayı da bıraktım. Bilirsin&nbsp;<span style="text-indent: 18.859844px;">yani su değil, ciddi ciddi yağ kaybettim." Arkasına dayandı. Halinden çok memnun&nbsp;</span><span style="text-indent: 18.859844px;">görünüyordu.</span>
    </div>

    <div>
      "Artık koşu bandına bile biniyorum."
    </div>

    <div>
      "Dalga geçiyorsun."
    </div>

    <div>
      "Bir sağlık merkezine üye oldum. Kardiyo egzersizleri yapıyorum. Bilirsin, nabız kontrolü filan. Kendimi on yaş genç hissediyorum."
    </div>

    <div>
      Büyük ihtimalle Rizzoli'nin on yaş genç görünüyorsun demesi için elinden geleni yapmıştı, ama Rizzoli yalan söylemiş olamamak için istediğini söylemedi. "Beş kilo verdin demek. Bence senin için çok iyi."
    </div>

    <div>
      "Tek yapmam gereken bu kiloyu korumak."
    </div>

    <div>
      "Nasıl koruyacaksın peki? Bira içerek mi?"
    </div>

    <div>
      "Duymadın mı hiç? Alkolün bir zararı yokki. New England Tıp Dergisi'nin son sayısında okudum. Her gün bir kadeh kırmızı şarap kalbe çok iyi geliyormuş." Garson kızın Rizzoli'ye getirdiği kolayı gösterdi. "Peki şimdi bu ne böyle? Sen hep Adams Ale içerdin, ne oldu?"
    </div>

    <div>
      Rizzoli omuzunu silkti. "Bu akşam içmeyeceğim."
    </div>

    <div>
      "Sen iyi misin?"
    </div>

    <div>
      Hayır, iyi değilim. Hamileyim ve kusarım diye bir damla bile bira içemiyorum. "Bugün işler çok yoğundu," demekle yetindi sadece Rizzoli.
    </div>

    <div>
      "Evet, duydum. Rahibelerden ne haber?"
    </div>

    <div>
      "Daha hiçbir şey bilmiyoruz."
    </div>

    <div>
      "Rahibelerden biri anne olmuş galiba."
    </div>

    <div>
      "Nereden duydun?"
    </div>

    <div>
      "Bilirsin. Etrafta konuşuluyor işte."
    </div>

    <div>
      "Başka ne duydun?"
    </div>

    <div>
      "Havuzdan bir bebek çıkarttığınızı."
    </div>

    <div>
      Haberlerin dışarı sızması imkânsız gibiydi. Polisler sürekli aralarında&nbsp;<span style="text-indent: 18.859844px;">dedikodu yaparlar, gidip her şeyi hemen kankalarına yetiştirirlerdi. Havuzda arama yapan elemanları, morg ve olay yeri inceleme görevlileri geldi aklına tek tek. Ağzı gevşek bir iki tip yüzünden Newton'dan emekli bir polis dahi her türlü detaydan haberdar oluyordu. Esas sabah gazeteler ne yazacaktı kimbilir. Cinayet halka her zaman çok çekici gelirdi. Hele hele işin içinde bir de bir rahibenin yasak ilişkisi varsa.</span>
    </div>

    <div>
      Garson kız yemeklerini masaya getirdi. Rizzoli'nin siparişiyle masa adeta bir ziyafet masasına dönüşmüştü. Yemeklere öyle bir saldırmıştı ki, birden ısırdığı patates kızartması ağzını yakmış, koca bir yudum buz gibi kolayla ağzındakileri soğutmuştu.
    </div>

    <div>
      Kızartmalarla ilgili bir sürü ukalalık yapan Korsak ise yalana yalana soğan halkalarına bakıyordu.
    </div>

    <div>
      Sonra ızgara balığına bir göz atıp içini çekti ve çatalını batırdı.
    </div>

    <div>
      "Biraz soğan halkası ister misin?" diye sordu Rizzoli.
    </div>

    <div>
      "Yok hayır. Ben iyiyim böyle. Söyledim sana. Bu kalp krizi belki de başıma gelen en iyi şeydi."
    </div>

    <div>
      "Ciddi misin?"
    </div>

    <div>
      "Evet. Kilo veriyorum, sigarayı bıraktım. Var ya kafamda yeni saçlar çıkıyor desem inanır mısın?" Başındaki kel kısmı göstermek için başını eğdi.
    </div>

    <div>
      Eğer çıkan bir saç varsa başının üzerinde değil, içinde, diye düşündü Rizzoli.
    </div>

    <div>
      "Evet. İşte böyle. Gördüğün gibi çok değiştim." Sakin sessiz bir şekilde somonunu yemeye koyuldu, ama çok zevk alır gibi bir hali yoktu. Rizzoli hiç acımadan iştahla soğan halkalarını götürdü karşısında.
    </div>

    <div>
      Korsak kafasını kaldırdı. Bu sefer yediklerine değil, doğrudan Rizzoli'ye baktı. "Evle ilgili büyük değişikliler var."
    </div>

    <div>
      Söyleyiş şekli hoşuna gitmemişti Rizzoli'nin. Ona öyle bir bakışı vardı ki, sanki içini dökmek ister gibiydi. Saçma sapan detaylara dalmasından korkuyordu, ama bir yandan da konuşma ihtiyacında olduğunu çok iyi biliyordu.
    </div>

    <div>
      "Neler oldu evde?" diye sordu Rizzoli cevabı çok iyi tahmin ettiği halde.
    </div>

    <div>
      "Diane'le aramızda olanları biliyorsun. Onunla tanışmıştın."
    </div>

    <div>
      Korsak kalp krizi geçirdiğinde görmüştü Diane'i hastanede. Karşılaşmalarında ilk dikkatini çeken şey peltek peltek konuşması ve buz gibi bakan donuk gözleriydi. Kadın içinde bolca Valium, Kodeine bulunan yürüyen bir ecza dolabıydı adeta. Doktorlardan koparabildiği her türlü sakinleştiriciyi alıyordu.
    </div>

    <div>
      Bu senelerden beri böyle demişti Korsak. Ama o iyi bir koca olduğu için sapasağlam bir şekilde hep karısının yanında duruyordu.
    </div>

    <div>
      "Diane nasıl?" diye sordu Rizzoli.
    </div>

    <div>
      "Aynı. Hâlâ kafası kıyak bir şekilde dolaşıyor etrafta."
    </div>

    <div>
      "Bazı şeylerin değiştiğini söylemiştin."
    </div>

    <div>
      "Değişti. Onu terkettim."
    </div>

    <div>
      Korsak'ın böyle söyleyeceğini biliyordu Rizzoli. Onun için mutlu muydu değil miydi bilemedi, Rizzoli. Acaba nasıl bir tepki bekliyordu Rizzoli'den?
    </div>

    <div>
      "Tanrım, Korsak!" dedi sonunda. "Kararından pişman olma sakın."
    </div>

    <div>
      "Ben lanet olası hayatımda hiç bir kararımdan bu kadar emin olmamıştım.
    </div>

    <div>
      Haftaya buraya taşınıyorum. Burada küçük bir bekar evi tuttum. İstediğim gibi&nbsp;<span style="text-indent: 18.859844px;">döşeyeceğim. Bilirsin işte. Geniş ekran bir televizyon, kulak zarını patlatan güçte hoparlörler filan işte."</span>
    </div>

    <div>
      Elli dört yaşında, kalp krizi geçirmiş, ama o hâlâ bir delikanlı gibi heyecanla ayrı eve çıkacağı günü bekliyor.
    </div>

    <div>
      "Gittiğimi fark etmeyecektir bile. İlaç masraflarını karşıladığım sürece dünyanın en mutlu insanı o. Neden bu kadar geç kaldım ki bunu yapmakta? Hayatımın yarısı bu kadınla geçti. Ama bak emin ol, her şey bitti artık. Eski hayatımı geride bıraktım. Artık her anın tadını çıkartacağım."
    </div>

    <div>
      "Ya kızın? O ne diyor?"
    </div>

    <div>
      Homurdandı. "Sence umurunda mı? Sadece para istemesini bilir o. Baba arabaya ihtiyacım var, baba Cancun'a gitmek istiyorum. Ben hiç Cancun'a filan gidemedim hayatım boyunca, biliyor musun?"
    </div>

    <div>
      Rizzoli arkasına dayandı. "Ne yaptığının farkında mısın peki?"
    </div>

    <div>
      "Evet. Hayatımın kontrolünü elime alıyorum." Durdu. "Benim adıma mutlu olacağını düşünmüştüm," dedi hafif gücenmiş bir ses tonuyla.
    </div>

    <div>
      "Yani, evet, sanırım memnun oldum."
    </div>

    <div>
      "Peki, bu hal nedir böyle?"
    </div>

    <div>
      "Ne halinden bahsediyorsun?"
    </div>

    <div>
      "Boş boş bakıyorsun da."
    </div>

    <div>
      "Bu yeni habere alışmaya çalışıyorum Korsak. Sanki artık seni tanımıyor gibiyim."
    </div>

    <div>
      "Kötü bir şey mi yapıyorum sence?"
    </div>

    <div>
      "Yok hayır. En azından artık yüzüme sigara dumanını üflemiyorsun."
    </div>

    <div>
      İkisi de kahkahalarla güldü Rizzoli'nin bu lafına. Yeni Korsak'ın arabası eskisi gibi berbat kokmuyordu herhalde.
    </div>

    <div>
      Bir parça yeşil salata alıp yavaş yavaş çiğnedi Korsak. Kaşlarını çatmış, tamamen çiğnemeye konsantre olmuştu, ya da daha sonrasında söyleyeceği konuşmayı&nbsp;<span style="text-indent: 18.859844px;">hazırlıyordu kafasında.</span>
    </div>

    <div>
      "Dean nasıl? Ne yapıyorsunuz? Hâlâ birbirinizi görüyor musunuz?"
    </div>

    <div>
      O kadar ani bir soruydu ki bu Rizzoli ne diyeceğini şaşırmış, gardım almaya fırsat bulamamıştı. Aslında konuşmak istediği en son şey Dean'di bu akşam. Korsak Gabriel Dean'e duyduğu nefreti asla saklamamıştı Rizzoli'den. Rizzoli de ağustos ayında yaptıkları soruşturmanın tam ortasında üzerinde FBI rozetiyle işlerine burnunu sokup bütün kontrolü eline almak isteyen Dean'den ilk gördüğü anda nefret etmişti aslında.
    </div>

    <div>
      Ama bir kaç hafta sonrasında o ve Dean arasındaki her şey tepetaklak olmuştu.
    </div>

    <div>
      Henüz bitirmediği tabağına baktığında iştahının kesildiğini hissetti.
    </div>

    <div>
      Korsak'ın onu izlediğini hissedebiliyordu. Cevap vermek için ne kadar çok beklerse o kadar az inandırıcı olacağının farkındaydı.
    </div>

    <div>
      "Problem yok," dedi "bir bira daha ister misin? Ben kolamı tazeleyeceğim." "Son zamanlarda seni görmeye geldi mi?"
    </div>

    <div>
      "Şu garsonu görebiliyor musun?"
    </div>

    <div>
      "Ne zaman geldi? Bir hafta önce mi? Yoksa bir ay önce mi?"
    </div>

    <div>
      "Bilmiyorum." Garson kıza eliyle işaret etti. Kız onu görmemiş bir de üstüne üstlük mutfağa geri dönmüştü.
    </div>

    <div>
      "Yoksa artık görüşmüyor musunuz?"
    </div>

    <div>
      "Benim başka sorunlarım var, tamam mı?" diye ani bir çıkış yaptı Rizzoli. Ses tonu onu ele vermişti. Korsak arkasına dayanıp polis gözüyle ona baktı. Çok fazla şey görebilen gözlerle.
    </div>

    <div>
      "Onun gibi yakışıklı bir adam herhalde bütün kadınların önünde eğileceğini filan sanıyordur."
    </div>

    <div>
      "Bu ne demek oluyor?"
    </div>

    <div>
      "Göründüğüm kadar aptal değilim ben. Bir şeylerin ters gittiğini ses tonundan anlayabiliyorum ve bu beni rahatsız ediyor, çünkü sen daha iyilerini hakediyorsun. Hem de çok daha iyilerini."
    </div>

    <div>
      "Bu konuda konuşmak istemiyorum, tamam mı?"
    </div>

    <div>
      "Ona hiç güvenemedim. Bunu sana ağustos'ta eve dönerken söylemiştim hatırlarsan. O zamandan beri onu haketmediğini düşünüyorum."
    </div>

    <div>
      Jane yeniden işaret etti garsona ve bir kez daha görmedi kız onu.
    </div>

    <div>
      "Şu FBI da çalışan züppelerin hepsinde bir sinsilik var. Şimdiye kadar FBI da çalışan kiminle tanıştıysam hepsi öyle. Çok kibardırlar ama asla sana açık olmazlar. Asla dürüst değillerdir. İnsanların gözünü boyarlar. İnsanları hep kandırırlar. Polislerden daha iyi olduklarını sanırlar. Federallerin hepsi bok çuvalı."
    </div>

    <div>
      "Gabriel öyle biri değildir."
    </div>

    <div>
      "Değil midir?"
    </div>

    <div>
      "Hayır değildir."
    </div>

    <div>
      "Tabii böyle düşünürsün, çünkü sırılsıklam aşıktı ona."
    </div>

    <div>
      "Neden bunları konuşuyoruz anlamadım."
    </div>

    <div>
      "Çünkü senin için endişeleniyorum. Uçurumun kenarından düşmek üzeresin, ama kimseyi yardıma çağırmıyorsun. Sanırım bu konulan konuşacak kimsen yok."
    </div>

    <div>
      "Seninle konuşuyorum ya işte."
    </div>

    <div>
      "Evet ama hiçbir şey söylediğin yok."
    </div>

    <div>
      "Ne söylememi istersin?"
    </div>

    <div>
      "Yakınlarda seni görmeye gelmedi, değil mi?"
    </div>

    <div>
      Jane ona cevap vermediği gibi yüzüne bile bakmadı. Onun yerine Korsak'ın arkasındaki duvar resimlerine dikmişti gözünü. "İkimiz de meşgul insanlarız." Korsak bir of çekip başını salladı Jane'e açıyormuş gibi.
    </div>

    <div>
      "Ona âşık filan değilim merak etme." Sonunda başını dikleştirip gözlerinin içine bakmayı başarabilmişti Korsak'ın. "Salağın teki benimle ilgilenmiyor diye bunalıma girecek bir tip var mı bende?"
    </div>

    <div>
      "Bilemem."
    </div>

    <div>
      Öyle bir sesli güldü ki Jane kendi sesinden kendisi rahatsız olmuştu. "Olay sadece cinsellikti Korsak. Kısa süreli bir ilişki yaşıyorsun ve hop, birden bitiyor işte. Erkekler bunu sık sık yapar."
    </div>

    <div>
      "Bana bir erkekten farkın olmadığını mı söylemek istiyorsun?"
    </div>

    <div>
      "Benimle polemiğe girme istersen."
    </div>

    <div>
      "Yapma Rizzoli. Yani hiç kırılmadı mı kalbin? Çekip gidiyor ve sen hiç etkilenmiyorsun öyle mi?"
    </div>

    <div>
      Sert sert baktı Jane "Her şey yoluna girecek."
    </div>

    <div>
      "İyi o zaman. Çünkü onun için değmez Rizzoli. Onun için bir saniye bile yas tutmamalısın. Ve bunu onu gördüğüm ilk anda yüzüne söyleyeceğim." "Neden bunu yapıyorsun?"
    </div>

    <div>
      "Neyi neden yapıyorum?"
    </div>

    <div>
      "Yani neden aramızdaki ilişkiye müdahale ediyorsun? Neden korkutuyorsun beni? Buna ihtiyacım yok ki benim. Zaten başımda yeteri kadar problem var." "Bunu biliyorum."
    </div>

    <div>
      "Ama buna rağmen tek yaptığın işleri daha da kötüleştirmek."
    </div>

    <div>
      Bir an Jane'e kaçamak bir bakış attı Korsak. Sonra başını eğdi. "Üzgünüm," dedi sessizce. "Sadece arkadaşın olmaya çalışıyordum o kadar."
    </div>

    <div>
      Korsak'ın şimdiye kadar söylediği hiçbir şey bu son söylediği kadar&nbsp;<span style="text-indent: 18.859844px;">canevinden vurmamıştı Maura'yı. Kafasındaki kel bölgeye bakarken birden ağlamaya&nbsp;</span><span style="text-indent: 18.859844px;">başladı. Aslında Rizzoli'yi çok sinir ederdi böyle.</span>
    </div>

    <div>
      Ama o içindeki alçakgönüllü cömert adamı dışarı vurduğu zamanlarda ise Rizzoli'yi çok şaşırtırdı. Rizzoli onu çekemediği anlar için büyük bir vicdan azabı duyuyordu.
    </div>

    <div>
      Paltolarını giyip sigara dumanı içindeki Doyle'un yerinden çıktıklarında yeni yağan karın taptaze mis gibi havası karşıladı onları. İkisi de tek kelime etmiyorladı.
    </div>

    <div>
      Sokağın yukarısındaki Jamaica Polis İstasyonu'nun önündeki polis arabası harekete geçti. Mavi farlarının üzeri boncuk boncuk ince bir kar tabakasıyla örtülmüştü. Birlikte araba kaybolana kadar arkasından baktılar. Rizzoli kimbilir yine nerede ne oldu, diye geçirdi aklından. Bir yerlerde her zaman bir olay olurdu. Gürültülü bir şekilde tartışan çiftler, kayıp çocuklar, kazada hurdahaş olmuş arabalarına koyun gibi bakan serseme dönmüş sürücüler, bir şekilde kesişen bir sürü değişik yaşam şekilleri ve bütün bunları gören polisler.
    </div>

    <div>
      "Söyle bakalım, Noel'de ne yapıyorsun?" diye sordu Korsak.
    </div>

    <div>
      "Annemlerin evine gideceğim. Kardeşim Frankie de gelecek tatil için."
    </div>

    <div>
      "Denizci olan değil mi?"
    </div>

    <div>
      "Aynen o. Ne zaman ortaya çıksa bütün aile ayaklarına kapanır adeta."
    </div>

    <div>
      "Off. Kardeşler arasında rekabet var anlaşılan."
    </div>

    <div>
      "Yok hayır. O yarışı uzun zaman önce kaybettim ben. Frankie ailenin gözbebeğidir. Peki sen ne yapacaksın?"
    </div>

    <div>
      Omuzunu silkti. "Hiç bilmiyorum."
    </div>

    <div>
      Aşikâr bir şekilde davet bekliyordu. Ne olur Noel'i yalnız geçirmemem için bir şeyler yap. Beni bu berbat hayattan kurtar. Ama Jane onu kurtaramazdı.
    </div>

    <div>
      Kendini bile kurtaramazdı o.
    </div>

    <div>
      "Birkaç planım var aslında," diye ekledi hemen Korsak. Gizemi arttırmak,
    </div>

    <div>
      Rizzoli'nin merak etmesi için bir süre sustu. "Belki Florida'ya kız kardeşimi görmeye giderim."
    </div>

    <div>
      "Bence iyi yaparsın." Rizzoli derin bir nefes alıp verdi. Bir miktar buhar çıktı ağzından. "Neyse. Şimdi eve gidip uyumam lazım."
    </div>

    <div>
      "İstersen yine görüşelim. Sende cebim var, değil mi?"
    </div>

    <div>
      "Evet var. Mutlu Noeller." Jane arabasına doğru yürümeye başladı.
    </div>

    <div>
      "Baksana Rizzoli"
    </div>

    <div>
      "Ne var?"
    </div>

    <div>
      "Dean'e karşı hâlâ bir şeyler hissettiğini biliyorum. Onunla ilgili söylediklerim için senden özür dilerim. Sadece daha iyisine layık olduğunu düşünüyorum o kadar."
    </div>

    <div>
      Rizzoli bir kahkaha attı. "Tabii ya. Evin önünde kuyruk olmuş bekliyordu erkekler."
    </div>

    <div>
      "Aslında..." dedi Korsak sokağın üst tarafına bakarak. Gözlerini Jane'den kaçırıyordu. "Ben böyle birini tanıyorum."
    </div>

    <div>
      Jane tek bir kelime etmeden lütfen bana bunu yapma. Lütfen. Seni kırmak&nbsp;<span style="text-indent: 18.859844px;">istemiyorum, diye geçirdi aklından.</span>
    </div>

    <div>
      Bir şey söylemesine fırsat bırakmadan aniden arabasına yöneldi Korsak.
    </div>

    <div>
      Kapıyı açıp içeri girerken baştan savma bir şekilde elini salladı Jane'e.
    </div>

    <div>
      Arabasının lastikleri kar yığınlarını eze eze uzaklaşırken arkasından bakakaldı Jane.
    </div>
  </div>
</body>
</html>
