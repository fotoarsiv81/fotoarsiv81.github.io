<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>YİRMİ DÖRT</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <b>Üç Ay Sonra</b><br />
  </div>

  <div style="margin-left:0;margin-right:0;text-indent:18.859844px; text-align: justify;">
    <b><br /></b>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Maura St. Anthony kilisesinin ikinci sırasında oturmuş bir yandan çocukluk günlerini düşünerek orgun sesini dinliyordu. Anne babasıyla gittiği pazar ayinleri gelmişti aklına. Nasıl da poposu acırdı o sert sıralarda oturduktan sonra yarım saat boyunca. Rahat edebilmek için durmadan kımıldanıp durur, sonunda babası kaldırıp onu kucağına alırdı. Koruyucu iki kolun arasındaki o yer hayattaki en rahat koltuktu onun için. Vitraylara baktığında ürperirdi. Bir kazığa bağlanmış Jeanne D'Arc. Haçtaki İsa. Cellatlara boyun eğmiş azizler. Ve inanç, iman için dökülen kanlar. Oluk oluk akan kanlar.
    </div>

    <div>
      Bugün kilise o kadar ürkütücü gelmemişti Maura'ya. Orgda neşeli bir müzik çalıyordu. Koridorlar pembe çiçekli çelenklerle süslenmişti. Çocuklar mutlu bir şekilde anne babalarının dizlerinde oturuyorlar, hiç de vitraylardaki desenlerden etkilenmişe benzemiyorlardı.
    </div>

    <div>
      Org Beethoven'nın Neşeye Şarkı'sını çalmaya başladı.
    </div>

    <div>
      Koridorun ucundan açık gri takım giymiş iki nedime göründü. Maura kızların Boston polis departmanında görevli iki memur olduklarını biliyordu. Kilise sıraları polisle doluydu bugün. Arkasına baktığında Barry Frost ve Dedektif Sleeper'ı gördü. İkisi de çok rahat ve mutlu gözüküyorlardı. Aslında polisler ve aileleri bir meslektaşlarının cenaze merasimi için gelirlerdi kiliseye genelde.
    </div>

    <div>
      Ama bugün herkes güleç, herkes çok şık ve rengarenkti.
    </div>

    <div>
      Ve Jane geliyordu şimdi babasının koluna girmiş. Hayatında ilk defa saçlarına fon çekilmiş, arkada şık bir topuz yapılmıştı. Beyaz saten pantolon takımının üzerine büyük gelen ceketi şişmiş göbeğini gizleyememişti. Maura'nın hizasına geldiklerinde bakışları bir an kilitlendi. Gözleri Maura'ya bunu yaptığıma inanabiliyor musun? diye soruyordu adeta.
    </div>

    <div>
      Sonra bakışlarını haça döndürdü.
    </div>

    <div>
      Gabriel'e doğru.
    </div>

    <div>
      Bazen diye düşündü Maura. Bazen yıldızlar hizaya gelir, Tanrılar sana gülümser ve onca kavga gürültüden sonra kazanan aşk olur. Sadece bir şans tanınmasını ister kendine. Tek umudu bir şanstır. Ne bir garanti, ne de bir belirlilik. Gabriel'in Jane'in elini tutmasını seyretti. Sonra ikisi de yüzlerini haça doğru döndüler. Bugün birleşiyorlardı artık ama tabii ki önlerinde havalarda öfkeli sözcüklerin uçuşacağı, ya da küskünlüklerinin bütün ev halkını tedirgin edeceği günler olacaktı. Tek kanatlı bir kuşun kanat çırpması gibi aşkın ibresinin aşağı indiği günler. Jane'in ani öfke nöbetlerinin ve Gabriel'in oldukça rahat mizacının onları kendi köşelerine fırlatacağı ve ikisinin de bu köşelerde birlikteliklerinin hikmetini düşünüp duracağı günler.
    </div>

    <div>
      Sonra yeniden bugün gibi mutlu geçirecekleri günler. Harika ve mükemmel günler.
    </div>

    <div>
      Maura St. Anthony kilisesinin merdivenlerinden inerken akşamüstü olmuştu. Güneş ışıldıyor ve uzun zamandır ilk defa havada az biraz sıcaklık hissediyordu. İşte baharın ilk belirtileri diye düşündü. Şehrin kokularını içeri doldurmak için arabayı sürerken camlan indirdi. Ama bu sefer evine değil, Jamaica Plain'e yakın bir yere, Nur'lu Meryem Ana Kilisesi'nin bulunduğu mahalleye gidiyordu. Büyük masif kapıdan girdi. İçerisi loş ve sessizdi. Vitraylardan güneş ışığı <span style="text-indent: 18.859844px;">süzülüyordu içeri hafifçe. Ön sırada dua eden sadece iki kadın vardı.</span>
    </div>

    <div>
      Maura yavaşça girintiye doğru yaklaştı. Üç kadın için üç ayrı mum yaktı.
    </div>

    <div>
      Biri Rahibe Ursula, biri Rahibe Camille ve biri de adını asla öğrenemeyeceği yüzü olmayan kadın için. Ne cennete ne de cehenneme inanırdı. Hatta ruhların ölümsüz olduğuna inanıp inanmadığından bile emin değildi. Ama yine de bu tapınakta onlar için üç mum yakıp ruhları için dua etmek rahatlatmıştı onu. Zira o birini anmanın gücüne inananlardandı. Sadece unutulan insanlar ölü sayılırdı onun için.
    </div>

    <div>
      Oradan uzaklaşırken Peder Brophy'nin iki kadının yanında durduğunu ve onlara rahatlatıcı sözler fısıldadığını gördü. Peder başını kaldırdı. Güneşin son ışıklan pencerelerden süzülürken bakışları birbirini buldu. Bir an için nerede olduklarını unutmuş gibiydiler. Ve kim olduklarını.
    </div>

    <div>
      Elveda demek için elini kaldırdı Maura.
    </div>

    <div>
      Sonra da kiliseden çıkıp kendi dünyasına geri döndü.
    </div>

    <div>
      <br />
    </div>

    <div>
      Son...
    </div>
  </div>
</body>
</html>
