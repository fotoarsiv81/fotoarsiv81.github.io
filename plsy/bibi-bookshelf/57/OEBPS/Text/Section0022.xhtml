<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>YİRMİ İKİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Maura rüyasında ölülerin yakıldığı odun yığınlarını görüyordu.
    </div>

    <div>
      Bir gölgeye büzülüp çökmüş, turuncu alevlerin aynı odunlar gibi istif edilmiş vücutları yalamasını, etleri ateşin sıcaklığıyla eriyip giden yanık vücutları seyrediyordu. Sadece siluet halinde seçebildiği adamlar sessizce yanan bedenleri izliyordu. Karanlıkta saklandığı için onlar da Maura'yı görmüyordu.
    </div>

    <div>
      Odun yığınından kıvılcımlar sıçrayıp helezon çizerek simsiyah gökyüzüne karıştı. Kıvılcımlar geceyi aydınlatmış çok daha korkunç bir görüntü çıkartmıştı ortaya. Hâlâ kımıldayan bedenleri, kararmış eklem yerleri ateş cehenneminde kıvranıyordu.
    </div>

    <div>
      Ateşin çevresinde duran adamlardan biri yavaşça dönüp Maura'ya baktı. Bu donuk, ruhsuz yüz ona hiç de yabancı değildi.
    </div>

    <div>
      Victor.
    </div>

    <div>
      Birden uyandı. Kalbi yerinde fırlayacakmış gibiydi. Geceliği terden sırılsıklam olmuştu. Kuvvetli rüzgâr evi sarsıyor, pencerelerin çerçevelerini zangır zangır titretiyordu. Hâlâ gördüğü kabusun etkisi altındaydı. Sakin bir şekilde yatağa uzandı.
    </div>

    <div>
      Teri üzerinde kurumaya başlamıştı. Acaba sadece rüzgâr mıydı kendisini uyandıran? Kulak kesildi evdeki seslere. Duyduğu her çatırtı ona birinin ayak sesi gibi geliyordu. Gittikçe Maura'ya yaklaşan davetsiz bir misafir gibi.
    </div>

    <div>
      Birden değişik bir ses duyup gerildi. Sanki bir hayvan içeri girmek istermiş gibi kapıyı tırmalıyordu.
    </div>

    <div>
      Fosforlu saat kadranına baktı. On bir kırk beş.
    </div>

    <div>
      Yataktan kalktı. Oda buz gibiydi. Karanlıkta el yordamıyla üzerine geçirecek bir şey aradı. Gece görüşüne alışmak için ışıkları özellikle yakmamıştı. Yatak odası penceresine gidip dışarı baktı. Kar durmuştu. Yerdeki karlar ayışığının altında pırıl pırıl parlıyordu.
    </div>

    <div>
      İşte yine aynı ses. Sanki biri duvarı tırmalıyor. Mümkün olduğu kadar yaklaştı cama. Evin ön köşesine yaklaşan belli belirsiz bir gölge görmüştü. Bir hayvan olabilir miydi bu?
    </div>

    <div>
      Yatak odasından çıktı ve çıplak ayakla doğruca aşağı inip koridordan oturma odasına geçti. Noel ağacının kenarından geçip pencereden dışarı baktı.
    </div>

    <div>
      Kalbinin duracağını hissetti.
    </div>

    <div>
      Bir adam verandadan yukarı tırmanıyordu.
    </div>

    <div>
      Gölgede kaldığı için yüzünü göremiyordu adamın. Sanki izlendiğini anlamış gibi Maura'nın durduğu pencereye doğru döndüğü sırada Maura adamın siluetini seçebildi. Geniş omuzlar, bir atkuyruğu.
    </div>

    <div>
      Pencerenin kenarından çekilip Noel ağacının iğne gibi batan dallarının arasında hiç kımıldamadan kalakaldı öylece. Matthew Sutcliffe neden önceden aramadan evine gelmiş olabilirdi ki acaba? Hâlâ gördüğü o korkunç rüyanın etkisini atamamıştı üzerinden. Bir de bu davetsiz gece ziyaretçisi iyice tedirgin etmişti Maura'yı. Artık birine kapıyı açmadan önce iki kere düşünmesi gerekiyordu demek. O kişi adını ve yüzünü tanıdığı biri olsa dahi.
    </div>

    <div>
      Kapının zili çaldı.
    </div>

    <div>
      Maura birden irkilip geri çekildiğinde ağaçtaki renkli ampullerden biri parkeye düşüp kırıldı.
    </div>

    <div>
      Dışarıdaki gölge pencereye doğru yöneldi.
    </div>

    <div>
      Hâlâ öylece durmuş ne yapacağını düşünüyordu. Işıkları yakmazsam vazgeçip beni rahat bırakır diye geçirdi aklından.
    </div>

    <div>
      Zil bir kez daha çaldı.
    </div>

    <div>
      Defol git dedi içinden. Şimdi defol git ve beni sabah ara.
    </div>

    <div>
      Verandadan aşağı inen ayak seslerini duyduğunda rahat bir nefes aldı Maura.
    </div>

    <div>
      Yavaş yavaş pencerenin kenarına gidip dışarı baktığında onu göremedi. Evin önüne park edilmiş bir araba filan da yoktu. Peki nereye kaybolmuş olabilirdi birden acaba?
    </div>

    <div>
      Karın üzerinde hışırdayan bot seslerini duymaya başlamıştı şimdi. Evin etrafında dolaşıyordu muhtemelen. Ne işi vardı Matthew Sutcliffe'in Maura'nın evinde?
    </div>

    <div>
      Eve girmenin bir yolunu arıyor.
    </div>

    <div>
      Maura güçlükle ağacın arkasına doğru ilerledi. Yerdeki kırık ampule bastığında acıyla inledi birden elinde olmadan. Cam parçacıklarından biri ayağına batmıştı.
    </div>

    <div>
      Sutcliffe'in silueti göründü yine belli belirsiz. İçeri doğru bakıp karanlık oturma odasında biri var mı diye kontrol ediyordu.
    </div>

    <div>
      Maura her bir adımda kalbi daha da hızlı çarparak koridora doğru gitti geri geri. Ayak tabanı kanla ıslanmıştı.
    </div>

    <div>
      Polisi araman lazım. 911'i ara.
    </div>

    <div>
      Dönüp aksaya aksaya yürüyerek mutfağa girdi ve el yordamıyla duvardaki telefonu bulmaya çalıştı. Alelacale ahizeyi kaldırdı. İyice kavrayıp kulağına götürdü.
    </div>

    <div>
      Çevir sesi gelmiyordu.
    </div>

    <div>
      Yatak odasındaki telefon geldi aklına.
    </div>

    <div>
      Ahizeyi yerine koyup yine topallaya topallaya koridora çıktı. Cam parçası tabanına daha da fazla saplanmıştı şimdi. Yürüdükçe halıda kan izi bırakıyordu. Yatak odasına dönüp karanlıkta yolunu bulabilmek için gözlerini kıstı. Kaval kemiği yatağa çarpana kadar ayaklarını süite sürte ilerledi. Yorganın üzerinden sürüne sürüne yatağın başucundaki telefona uzandı.
    </div>

    <div>
      Bu telefondan da çevir sesi gelmiyordu.
    </div>

    <div>
      Korkudan buz kesmişti. Telefon hattını kesmiş.
    </div>

    <div>
      Ahizeyi yere bırakıp etrafı dinledi. Bakalım şimdi ne yapacaktı Sutcliffe.
    </div>

    <div>
      Şiddetle esen fırtına deli gibi atan kalbinin sesi dışındaki bütün sesleri duyulmaz kılarak bütün evi yerinden oynattı adeta.
    </div>

    <div>
      Nerede şimdi? Nerede?
    </div>

    <div>
      Birden aklına geldi: Cep telefonum!
    </div>

    <div>
      Hızla koşturup çantasını bıraktığı şifonyerin yanına gitti. Çantanın içindekileri teker teker boşaltarak cep telefonunu aradı. Cüzdanını, anahtarlarını, dolma kalemini, saç fırçasını çıkarttı. Peki ya telefonu?
    </div>

    <div>
      Kahrolası telefonu neredeydi?
    </div>

    <div>
      Arabada. Arabanın ön koltuğunda bıraktım.
    </div>

    <div>
      Kırılan bir camın sesiyle irkildi aniden.
    </div>

    <div>
      Yoksa evin önünde iniydi şimdi? Ya da arkasında mı? Nereden girmeye çalışıyordu eve?
    </div>

    <div>
      Hızla yatak odasından koridora çıkıp aşağı indi. Arlık tabanındaki yarayı hissetmiyordu bile.
    </div>

    <div>
      Garaja çıkan kapı koridorun tam sonundaydı. Kapıyı hızla çekip açtı ve garaja girdi.
    </div>

    <div>
      Yine kırılan bir cam sesi duydu.
    </div>

    <div>
      Hızla kapıyı kapattı. Arabasına doğru döndüğünde zor nefes alıp veriyor, kalbi yerinden çıkacakmış gibi hızla atıyordu. Sakin ol Maura. Sakin ol. Yavaşça kapının kolunu kavradı ve ses çıkartmaktan korkarak gayet yavaşça aşağı doğru itti. Kapıyı açıp yavaşça içeri doğru kaydı.
    </div>

    <div>
      Araba anahtarlarını yatak odasında bıraktığı aklına geldiğinde boğuk bir inilti çıktı ağzından. Çıkamayacaktı garajdan demek. Yan koltuğa baktı. İşte pırıl pırıl parlayan hafif koltuğun arasına sıkışmış sevgili cep telefonu.
    </div>

    <div>
      Alıp kapağını açtı hemen. Şarjı tamamen dolu gösteriyordu.
    </div>

    <div>
      Tanrım, sana şükürler olsun dedi içinden ve 911'i tuşladı.
    </div>

    <div>
      "Acil durum, buyrun?"
    </div>

    <div>
      "Ben yirmi bire otuz Buckminster Yol'undan arıyorum," diye fısıldadı. "Evimde yabancı biri var!"
    </div>

    <div>
      "Adresi tekrarlar mısınız lütfen? Sizi duyamıyorum."
    </div>

    <div>
      "Yirmi bire otuz Buckminster Yolu! Evime zorla biri girdi."
    </div>

    <div>
      Hiç çıt çıkartmadan eve giriş kapısına doğru sabit bir şekilde bakmaya başladı. Birden kapının altından süzülen ışığı gördü.
    </div>

    <div>
      İçeride. Evi arıyor.
    </div>

    <div>
      Arabadan dışarı çıkıp aralık kapıyı iyice kapattı. Artık zifiri karanlıktı içerisi.
    </div>

    <div>
      Evin sigorta kutusu garajın duvarında, bir iki metre ötesindeydi. Gidip bütün elektrik devrelerini kolayca kapatabilirdi. Ama böyle yaparsa adam kesinlikle Maura'nın nerede olduğunu bulur ve doğrudan garaja yönelirdi.
    </div>

    <div>
      Sessiz ol, başka bir şey yapma dedi kendi kendine. Belki de evde olmadığımı sanacaktır. Belki ev boş diye düşünecektir.
    </div>

    <div>
      Sonra yerlerdeki kanlar geldi aklına. Tabanından sızan kanların bıraktığı izler.
    </div>

    <div>
      Ayak seslerini duyabiliyordu şimdi. Mutfağa kadar giden kan izlerini takip ederek parkede ilerleyen adımların sesleri.
    </div>

    <div>
      Koridor boyunca bir ileri bir geri uzanan bir sürü kan lekesi.
    </div>

    <div>
      İzleri takip edip sonunda garaja girdiğini anlayacaktı Maura'nın.
    </div>

    <div>
      Aklına Fare Kadın'ın öldürülüşü ve göğsüne yayılmış parlak saçmalar geldi.
    </div>

    <div>
      Bakır kaplamalı Glaser mermilerin insan vücudunda yaptığı tahribatın izlerini, kurşun saçmasının iç organlarda patlayışını düşündü. Damarların parçalanmasını, kanın göğüs boşluğunun içine hücum edişini düşündü.
    </div>

    <div>
      Koşup derhal evden dışarı çık.
    </div>

    <div>
      Peki sonra ne yapacaktı ki? Komşulardan yardım mı isteyecekti çığlık atıp?
    </div>

    <div>
      Kapıları mı tekmeleyecekti? Bu akşam kimin evde olup olmadığını dahi bilmiyordu.
    </div>

    <div>
      Adımlar gittikçe yaklaşıyordu.
    </div>

    <div>
      Ya şimdi, ya asla.
    </div>

    <div>
      Yandaki kapıya doğru koştu. İtip açtığında dondurucu bir hava karşıladı Maura'yı. Bahçeye doğru fırladı. Çıplak ayakları baldırlarına kadar buz gibi kara batmış, kımıldayamadığı için dönüp kapıyı kapatamamıştı.
    </div>

    <div>
      Kapıyı açık bırakıp karda debelene debelene bahçe kapısına doğru gitti ve soğuktan buz tutmuş sürgüyü birden hızla çekti. Cep telefonu, birikmiş kardan dolayı açmakta zorlandığı kapıyı iterken elinden kurtulup yere devrildi. Sonunda kapıyı açmayı başarıp kendini sokağa attı.
    </div>

    <div>
      Evlerin hiçbirinde ışık yoktu.
    </div>

    <div>
      Çıplak ayaklarıyla kara bata çıka koşmaya başladı. Tam kaldırıma ulaşmıştı ki kendisini takip eden adamın da dışarı çıkabilmek için bahçe kapısına asıldığını fark etti.
    </div>

    <div>
      Lanet olası kaldırımda saklanacak tek bir yer yoktu. Yön değiştirip Bay Telushkin'in evinin önündeki bahçeye doğru döndü. Ama kar buraya daha fazla toplanmış neredeyse dizlerine kadar çıkmıştı. İlerlemek için çok daha fazla mücadele etmek zorundaydı şimdi. Ayağı uyuşmuş, bacakları soğuktan tutmaz olmuştu. Ay ışığının kar üzerine yansımasıyla birlikte acımasız bembeyaz bir kar denizinin oltasında simsiyah bir figür olarak çok kolay bir hedef haline gelmişti. Her tökezleyişinde adamın kendisine doğru nişan alıp almadığını merak ediyordu.
    </div>

    <div>
      Neredeyse bacağının bütününü içine alacak kadar derin bir kar birikintisinin içine düştü. Kar girmişti ağzının içine. Dizlerinin üzerine doğruldu ve hızla emeklemeye başladı pes etmeyi, ölümü kabullenmeyi reddedercesine. Artık hiç hissetmediği bacaklarıyla öne doğru yol açmaya çabaladı. Bir yandan da ona doğru gelen ayak seslerini duyabiliyordu. Adam Maura'yı öldürmek üzere ilerliyordu.
    </div>

    <div>
      Birden bir ışık karanlığı delip geçti.
    </div>

    <div>
      Maura kafasını kaldırdığında bir çift ışığın yaklaştığını gördü. Bunlar bir arabanın farlarıydı.
    </div>

    <div>
      Bu araba senin tek şansın Maura.
    </div>

    <div>
      Hıçkıra hıçkıra ağlayarak doğruldu ve caddeye doğru koşmaya başladı. Bir yandan haykırarak kollarını sallıyordu.
    </div>

    <div>
      Araba patinaj yaparak aniden önünde durdu. Şoförü derhal çıktı içinden. Uzun boylu, heybetli biri beyaz bulutların arasından ona doğru geliyordu.
    </div>

    <div>
      Gelene dikkatlice baktı Maura. Yavaşça geri çekilmeye başladı sonra.
    </div>

    <div>
      Bu Peder Brophy'ydi..
    </div>

    <div>
      "Tamam, tamam," diye mırıldandı peder. "Her şey yolunda."
    </div>

    <div>
      Maura dönüp evine doğru baktı ama kimseyi göremedi. Nerede? Nereye kayboldu birden?
    </div>

    <div>
      Onlara doğru gelen iki araba daha vardı. Maura polis arabasının yanıp sönen mavi lambasını fark etti ve yerini işaret etmek için ellerini kaldırdı. Bir yandan da ona doğru yürüyen iki kişinin kim olduklarını çıkartmaya çalışıyordu. "Doktor? İyi misin?" Rizzoli'ydi seslenen.
    </div>

    <div>
      "Ben onunla ilgilenirim," dedi Peder Brophy.
    </div>

    <div>
      "Sutcliffe nerede?"
    </div>

    <div>
      "Onu görmedim."
    </div>

    <div>
      "Eve bakın," dedi Maura. "O benim evdeydi."
    </div>

    <div>
      "Peder, onu arabanıza alın ve yanından ayrılmayın," dedi Rizzoli.
    </div>

    <div>
      Maura hâlâ yerinden kımıldayamamıştı. Peder Brophy ona yaklaşırken öylece
    </div>

    <div>
      donup kalmıştı. Peder üzerindeki paltoyu çıkartıp Maura'nın omuzlarına sardıktan sonra arabanın ön koltuğuna oturmasında yardımcı oldu.
    </div>

    <div>
      "Anlamıyorum," diye fısıldadı Maura. "Ne işiniz var burada?"
    </div>

    <div>
      "Şist. Önce biraz ısının."
    </div>

    <div>
      Peder arabaya binip şoför koltuğuna, Maura'nın yanma oturdu. Arabanın klimasından gelen hava dizlerine sonra da yüzüne doğru sıcak sıcak eserken içini iyice ısıtmak için daha sıkı sarıldı üzerindeki paltoya. Soğuktan çenesi sürekli titrediği için konuşamıyordu.
    </div>

    <div>
      Yan aynadan bir sürü tanımadığı insanın caddede hareket halinde olduğunu gördü. Ön kapıya yaklaşan Barry Frost'u tanımıştı hemen. Rizzoli ve bir devriye polisi ellerinde tabancalar evin yan kapısına doğru yürüyorlardı yavaşça.
    </div>

    <div>
      Peder Brophy'ye doğru döndü. Her ne kadar yüz ifadesinden bir şey çıkartamamış olsa da omuzlarına sardığı paltosu kadar sıcak duygularla kendisine
    </div>

    <div>
      baktığını biliyordu. "Nereden bildiniz?" diye fısıldadı.
    </div>

    <div>
      "Size telefonla ulaşamayınca Dedektif Rizzoli'yi aradım." Peder Maura'nın elini avuçlarının içine aldı. Öyle sıcak bir dokunuşu vardı ki, Maura gözyaşlarına hakim olamamıştı. Peder Maura'nın ellerini dudaklarına götürüp yavaşça öperken birden kafasını caddeye doğru çevirip tam karşıya doğru bakmaya başladı Maura.
    </div>

    <div>
      Maura gözlerini kırpıştırıp daha dikkatli baktı caddeye. Gördükleri karşısında dehşete düşmüştü. Birkaç kişi oradan oraya koşuşturup duruyordu. Sürekli yanıp sönen mavi ışıklar arasından yolun kenarından çıkıveren Rizzoli'yi görebilmişti hayal meyal. Frost elinde silahla polis arabasının arkasına çömelmişti.
    </div>

    <div>
      Neden bize doğru yaklaşıyorlar? Bizim bilmediğimiz neyi biliyor bunlar?
    </div>

    <div>
      "Kapıları kilitle,"
    </div>

    <div>
      "Ne?" dedi Brophy şaşkın şaşkın ona bakarak.
    </div>

    <div>
      "Kapıları kilitle diyorum!"
    </div>

    <div>
      Rizzoli onlara bakıp haykırıyordu. Uyarmak istiyordu onları.
    </div>

    <div>
      O burada. Arabanın arkasına saklanmış!
    </div>

    <div>
      Maura yan tarafa dönüp deli gibi tırmalamaya başladı kapıyı, zira karanlıkta bir türlü kilidi bulamıyordu.
    </div>

    <div>
      Matthew Sutcliffe'in gölgesi beliriverdi camın dışında. Kapı birden açılıp içeri buz gibi hava girdiğinde Maura korkarak koltuğa yapıştı.
    </div>

    <div>
      "Dışarı çıkın peder," dedi Sutcliffe.
    </div>

    <div>
      Rahip çok sakindi. Yavaşça "Anahtarlar kontağın üzerinde. Arabayı alıp bizi bırak Dr. Sutcliffe."
    </div>

    <div>
      "Yo hayır, arabayı değil sadece onu istiyorum."
    </div>

    <div>
      "O çıkmadan ben de çıkmam."
    </div>

    <div>
      "Defolup çıkın şu arabadan peder!"
    </div>

    <div>
      Maura'nın saçları kardan ıslanıp bukle bukle olmuştu. Şu anda bir silah dayanmıştı tam şakağına. "Lütfen," diye fısıldadı Brophy'ye. "Lütfen dediğini yapın. Hemen şimdi."
    </div>

    <div>
      "Tamam," dedi Brophy panik halinde. "Yapacağım. Dışarı çıkıyorum..." İterek kapıyı açtı ve dışarı adımını attı.
    </div>

    <div>
      "Direksiyona geç," dedi Sutcliffe Maura'ya.
    </div>

    <div>
      Maura titreye titreye vites kutusunun üzerinden atlayıp şoför mahalline oturdu. Yana baktı. Brophy hâlâ arabanın dışında ayakta durup çaresizce Maura'yı izliyordu. Rizzoli çekilmesi için seslendiyse de hareket etmedi. Sanki felç geçirmiş gibiydi.
    </div>

    <div>
      "Haydi sür bakalım," dedi Sutcliffe.
    </div>

    <div>
      Maura vitesi geçirip el frenini indirdi. Çıplak ayağım gaz pedalına bastırdı ve sonra yeniden kaldırdı.
    </div>

    <div>
      "Beni öldüremezsin," dedi. Soğukkanlı Dr. Isles kontrolü eline almıştı yine. "Etrafımız polis dolu. Beni rehine aldın. Bana muhtaçsın. Bu arabanın gitmesi için bana ihtiyacın var."
    </div>

    <div>
      Birkaç saniye geçti. Maura'ya göre hiç sonu gelmeyecekmiş gibiydi.
    </div>

    <div>
      Nefesini tutmuş bekliyordu. Sutcliffe silahını Maura'nın başından çekip kalçasına bastırdı sıkı sıkı.
    </div>

    <div>
      "Arabayı sürmek için sol bacağına ihtiyacın yok. Bence dizlerin yerinde kalsın, sonra yazık olur."
    </div>

    <div>
      "Peki tamam," deyip yutkundu Maura.
    </div>

    <div>
      "O zaman gidiyoruz."
    </div>

    <div>
      Gaza bastı Maura.
    </div>

    <div>
      Araba yavaşça ilerlemeye başladı. Frost'un arkasında silahıyla çömelmiş olduğu arabanın önünden geçtiler. Önlerinde kapkaranlık bir cadde uzanıyordu şimdi. Araba ilerlemeye devam etti.
    </div>

    <div>
      Maura birden dikiz aynasından Peder Brophy'nin arkalarından koşturduğunu gördü
    </div>

    <div>
      Dönen mavi polis arabası ışıklarından dolayı kırpıntılı bir görüntüsü vardı bu koşuş sahnesinin. Sutcliffe'in kapısını kavradı ve aniden kendine doğru çekti. Elini içeri atıp Sutcliffe'in koluna yapıştı ve dışarı çekmeye çalıştı.
    </div>

    <div>
      Silahın aniden patlamasıyla rahip gerisin geri düştü.
    </div>

    <div>
      Maura kapısını itip açtıktan sonra kendini hâlâ hareket halindeki arabadan dışarı attı.
    </div>

    <div>
      Üzeri buz tutmuş yaya kaldırımına düşerken başı yere çarpmadan önce beyaz ışıklar çaktı beyninde.
    </div>

    <div>
      Bir an için hiç hareket edemedi. Soğuk ve karanlıkta hiç acı duymadan hiç korku duymadan öylece kımıldamadan yattı bir süre. Tüy gibi karları yüzüne doğru üfleyen rüzgârı hissedebiliyordu sadece. Uzaklardan birinin kendisine seslendiğini duydu.
    </div>

    <div>
      Ses yükseldi, yakınlaştı.
    </div>

    <div>
      "Doktor? Doktor?"
    </div>

    <div>
      Maura gözlerini açtığında Rizzoli'nin el fenerinin ışığı gözlerini kamaştırmıştı. Başını çevirdiğinde arabanın on on beş metre ötedeki bir ağaca taslamış olduğunu gördü. Sutcliffe elleri arkadan kelepçelenmiş bir şekilde yerde yüzüstü yatıyor, ayağa kalkabilmek için debeleniyordu.
    </div>

    <div>
      "Peder Brophy," diye mırıldandı. "Peder Brophy nerede?"
    </div>

    <div>
      "Ambulans yolda."
    </div>

    <div>
      Maura yavaşça doğrulup yolun aşağısına baktı. Frost yerde yatan pederin üzerine eğilmişti. Hayır diye geçirdi aklından. Hayır olamaz.
    </div>

    <div>
      "Henüz kalkacak durumda değilsin," dedi Rizzoli onu sakinleştirmeye çalışarak.
    </div>

    <div>
      Ama Maura ileri atılıp zorla ayağa kalktı. Bacakları titriyor, kalbi son sürat atıyordu. Brophy'ye doğru yalpalaya yalpalaya yürürken yoldaki buzlar korkunç acı veriyordu çıplak ayaklarına.
    </div>

    <div>
      Frost, Maura yaklaşırken başını yukarı kaldırdı. "Göğsünden vurulmuş," dedi yavaşça. Maura pederin yanına dizlerinin üzerine çöküp gömleğini sıyırdığında kurşunun isabet ettiği yeri gördü. Göğüsün içine sıkışmış havanın çıkardığı o hiç de hayra alamet olmayan uğursuz sesi duydu. Elini yaranın üzerine bastırıp ılık kanı ve yapışkan eti hissetti. Peder soğuktan titriyordu. Rüzgâr caddeyi yalıyor, bir yılanın zehirli dişleri gibi vücudunu ısınıyordu. Ve benim de üzerimde senin palton var peder dedi içinden Maura. Bana ısınmam için verdiğin palton.
    </div>

    <div>
      Rüzgârın uğultuları arasından yaklaşan ambulansın sirenini duydu.
    </div>

    <div>
      Pederin gözleri boş boş bakıyordu. Artık bilincini kaybetmeye başlamıştı. "Benimle kal Daniel," dedi Maura. "Beni duyuyor musun?" Sesi gittikçe cılızlaşıyordu. "Gayret et. Yaşayacaksın.'' Öne doğru uzandı Maura. Kulağına bir şeyler fısıldamak için yaklaştığında pederin yüzüne gözyaşları damlamıştı. "Lütfen. Lütfen benim için yap Daniel. Yaşaman lazım. Yaşaman lazım..."
    </div>
  </div>
</body>
</html>
