<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>BİR</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Ona Ölüm Kraliçesi diyorlardı.
    </div>

    <div>
      Kimse yüzüne söylemese de Dr. Maura Isles kendisine verilen bu takma adı mahkeme salonu, ölüm mahalli ve morgdan oluşan o korkunç üçgen içinde gidip gelirken zaman zaman duymuştu oradan buradan. Bazen insanların onunla dalga geçtiklerini. Ha ha, barbar tanrıçamız taze et toplamak için dışarı çıkıyor işte.
    </div>

    <div>
      Bazen arkasından söylenen bu laflar bir günahkâr yanlarından geçerken sofuların tövbe tövbe diye söylenmelerine benzer şekilde onda korkunç bir tedirginlik yaratıyordu.
    </div>

    <div>
      Bu, neden ölümün adımlarıyla yürümeyi seçtiğini asla anlayamayacak insanların verdiği tedirginlikti. Hakikaten Gerçekten soğuk etle temasının, ölü kokusunun onu hayata küstürdüğünü mü sanıyorlardı? Bunun normal olamayacağını düşünüyor, sürekli kaçamak bakışlarla onu inceleyerek garip bir tip olduğuna dair fikirlerini destekleyecek detaylara özellikle dikkat ediyorlardı. Bembeyaz bir ten, Kleopatra stili küt kesilmiş simsiyah saçlar. Kıpkırmızı bir ruj.
    </div>

    <div>
      Ondan başka kim bir ölüm mahallinde kıpkırmızı rujla dolaşabilir ki? Çoğunlukla da sakin sessiz biri olmasından ve kusmamak için kendilerini zor tuttukları korkunç ortamlarda gayet rahat ve soğukkanlı bir şekilde dolaşmasından rahatsız olurlardı. Maura Isles onların aksine asla bakışlarını başka yöne çevirmezdi. Hatta aksine ölüye daha da yaklaşır, iyice inceler, dokunur ve koklardı.
    </div>

    <div>
      Ve daha sonra, parlak kuvvetli ışıklar altında, otopsi laboratuvarında onları kesip biçerdi.
    </div>

    <div>
      Şu anda da neşteriyle donmuş deriyi ve altındaki parlak yağlı tabakayı kesiyordu.
    </div>

    <div>
      Kaburgalarını kesmek için budama makasını kullanıyordu ve kasasının kapağını açıp içine sakladığı değerli eşyaları çıkartan biri gibi göğüs kemiğinin üçgen şeklindeki kalkanını kaldırırken hamburger patates kızartması ikilisini seven bir adam, diye düşündü.
    </div>

    <div>
      Kırk dokuz yıl boyunca Bay Samuel Knight'in bedenine kan pompalayıp duran kalp süngerimsi akciğer yatağının içinde öylece uzanmıştı. Onunla birlikte büyümüş, daha körpecikken zamanla işte karşınızda gördüğünüz gibi oldukça yağlı bir ete dönüşmüştü. Her kalp eninde sonunda bir gün dururdu. Boston otelinin bir odasında TV açıkken, yanında minibardan alınmış bir bardak viskiyle ölü bulunan Bay Knight'ınki gibi.
    </div>

    <div>
      Acaba ölmeden önce ne düşünüyordu, ya da acı çekti mi çekmedi mi gibi gereksiz sorularla kafasını yormadan derhal işe girişti. Deriyi gererek iyice açtı ve kalbini avuçlarının içine aldı. Bay Samuel Knight onun için hâlâ bir yabancıydı. Sessiz ve kendisinden hiçbir şey talep etmeden sırlarını ona seve seve vermeye hazır bir yabancı. Ölüler çok uslu olurlardı. Asla şikâyet etmezler, gözdağı vermezler ve asla tatlı sözle kandırmaya çalışmazlardı.
    </div>

    <div>
      Ölüler sizi asla canlılar gibi kurnazlardı.
    </div>

    <div>
      Göğüs bölgesindeki iç organları kesip çıkartarak ölünün üzerinde sessizce çalıştı. Kalbi alıp yan masanın üzerine koydu. Dışarıda aralık ayının ilk kar taneleri girdap hareketiyle havada dönmekte, pencere kenarında fısıldaşmaktaydı. Ama burada, laboratuvarda duyulan tek ses musluktan akan suyun ve vantilatör pervanesinin sesiydi. Asistanı Yoshima daha ne istediğini söylemeden Maura'nın isteklerini yerine getirip ihtiyaç duyduğu malzemeleri kendisine temin ederek esrarengiz bir sükunetle hareket ediyordu. Sadece bir buçuk yıldır birlikte çalışmalarına rağmen telepati ve iki mantıklı düşünen beynin birleşimiyle tek bir organizma gibi hareket ediyorlardı. Maura'nın asistanına ışığın yönünü değiştirmesini söylemesine gerek yoktu, daha o söylemeden ışığın yönü değiştirilmişti zaten. Üzeri sıvıyla dolu kalbin üzerine ışık yansırken,&nbsp;<span style="text-indent: 18.859844px;">Maura'nın kullanması gereken bir çift makas çoktan kendisine uzatılmıştı.</span>
    </div>

    <div>
      Sağ karıncığın üzeri belli belirsiz benekli duvarı ve beyaz apikal yara Maura'ya bu kalbin hüzünlü hikâyesini anlatıvermişti işte.
    </div>

    <div>
      Aylar hatta yıllar öncesinde vuku bulmuş eski bir miyokardiyal enfarktüs sol karıncık duvarının bir parçasını yok etmişti. Sonra da son yirmi dört saat içindeki bir zaman aralığında yeni bir enfarktüs daha vuku bulmuştu.
    </div>

    <div>
      Bir pıhtı sağ karıncık kasına kan akmasını engelleyerek sağ koroner atardamarı tıkamıştı.
    </div>

    <div>
      Dokuyu şimdiden mikroskobun altında ne göreceğini talimin ederek incelemek üzere kesip çıkarttı. Pıhtılaşma ve doku çürümesi. Beyaz hücrelerin kendisini savunan bir ordu gibi içeriyi istila etmesi. Belki de Bay Samuel Knight sırtındaki ağrının sadece sindirimden kaynaklanan bir rahatsızlık olduğunu sanmıştı. "Çok fazla yedim, o&nbsp;<span style="text-indent: 18.859844px;">kadar fazla soğan yemem şart mıydı, bir mide ilacı alsam acaba iyi gelir miydi?" diye düşünmüştü belki de. Ya da belki de hiç dikkate almadığı bir kaç belirti vardı vücudunda. Sırtındaki ağırlık hissi, nefes tıkanıklığı. Kalp krizi geçirdiğini aklının ucundan bile geçilmemişti.</span>
    </div>

    <div>
      Böylece, bir gün sonra ritim bozukluğundan dolayı hayatını kaybetmişti.
    </div>

    <div>
      Adamın kalbi artık masanın üzerine konup bölümlere ayrılmıştı. Bütün organları teker teker dışarı çıkartılmış gövdeye baktı Maura. İşte Boston'a yaptığınız iş seyahatiniz burada bitti, diye düşündü. Ama bunda hayret edilecek bir şey yok. Kendiniz dışında kimse sizin vücudunuza ihanet etmedi, kimse ona kötü davranmadı Bay Knight.
    </div>

    <div>
      Dahili telefon çaldı. "Dr. Isles? Arayan sekreteri Louise'di.
    </div>

    <div>
      "Evet?"
    </div>

    <div>
      "Dedektif Rizzoli ikinci hatta. Alabilir misiniz?"
    </div>

    <div>
      "Tamam, bağla."
    </div>

    <div>
      Maura eldivenlerini sıyırıp duvardaki telefona yöneldi. Lavaboda aletleri yıkayan Yoshima musluğu kapattı. Kaplan gibi gözlerini Maura'ya döndürüp onu izlemeye başladı. Rizzoli'den gelen telefonun ne anlama geldiğini önceden biliyordu.
    </div>

    <div>
      Maura telefonu kapattığında Yoshima'nın bakışlarından "Niye aramış" diye sorduğunu anladı Maura.
    </div>

    <div>
      "Sabah erken başladı," dedi Maura. Laboratuvar önlüğünü çıkartıp yetki alanına giren başka bir işe bakmak üzere morgu terketti.
    </div>

    <div>
      Sabahki kar yağışı yerini tehlikeli bir sulusepkene bırakmıştı ve kar süpürücülerin bir tanesi bile ortada yoktu henüz. Jamaica Riverway boyunca arabayı son derece dikkatli sürdü. Sulu çamurda lastikler hışırdıyor, buzla kaplı ön cam silecekleri gıcırdayarak bir sağa bir sola gidip geliyordu. Sezonun ilk kar fırtınasıydı ve sürücüler bu zor iklim koşullarına daha yeni yeni alışmaya başlamışlardı. Daha şimdiden bir kaç ufak tefek kaza görmüştü yol kenarında. Kenara park etmiş, lambaları sürekli yanıp sönen bir polis arabasının yanından geçti. Devriye polisi bir çekicinin şoförüyle ayakta durmuş birlikte rampaya yuvarlanmış arabaya bakarak bir şeyler konuşuyordu.
    </div>

    <div>
      Lexus'unun lastikleri yanlamasına kaymaya başladı. Ön tampon ilerleyen trafiğe doğru yön değiştirdi. Panik halinde fren yaptı ve aracın otomatik tren sisteminin devreye geçtiğini hissetti. Sonunda arabanın yönünü düzeltmeyi becerebilmişti. "Kahretsin," diye söylendi. Kalbi şiddetle atıyordu. Ben yine California'ya taşınacağım diye geçirdi aklından. Kendisine korna çalanlarla fazla ilgilenmeden ağır ve temkinli bir şekilde ilerlemeye başladı. Haydi, beni geçin geri zekâlılar. Morgda sizin gibilere çok rastladım ben.
    </div>

    <div>
      Yol onu eski ve çok büyük malikâneleri, huzur dolu parkları ve içinden geçen nehriyle meşhur Batı Boston yakınlarındaki Jamaica Plain'e çıkartmıştı. Burası yaz günlerinde şehrin gürültü ve bunaltıcı sıcağından uzak sakin ve serin bir sığınak olabilirdi, ama bugün epeyce soğuk ve kasvetli rüzgâr alan bu bölge sanki terkedilmiş bir kasabaya dönüşmüştü.
    </div>

    <div>
      Aradığı adres sanki bölgenin en korunaksız yeriydi.
    </div>

    <div>
      Bina arapsaçına dönmüş yoğun sarmaşıklarla kaplı uzun taş bir duvarın arkasına inşa edilmişti. Dünyadan soyutlanmak için bir barikat bu adeta, diye düşündü Maura. Yoldan görebildiği tek şey arduaz kaplı bir çatının gotik tarzda yapılmış siperleri ve Maura'ya sinsi bir göz gibi baktığı hissi veren üçgen bir çatı&nbsp;<span style="text-indent: 18.859844px;">penceresiydi. Ön kapının önüne park etmiş devriye arabası doğru adrese geldiğini teyit etmişti. O ana kadar sadece bir kaç taşıt gelmişti. Kalabalık cinayet mahalli görevlileri içeriyi doldurmadan önce mekâna gelen baskın birlikleriydi. Caddenin karşısına park edip buz gibi esen rüzgâra bıraktı kendini aniden. Arabadan adım atar atmaz ayakkabısı kaydı ve arabanın kenarına zorlukla tutunabilmeyi başardı. Yeniden ayaklan üzerinde doğrulmaya çalışırken su birikintisine giren mantosunun eteğinden buz gibi suyun paçalarına doğru damla damla aktığını hissetti. Bir kaç saniye ayakta durup bütün bunların nasıl oldu da bu kadar kısa bir zaman aralığında başına geldiğini düşünerek yüzünü ekşitti.</span>
    </div>

    <div>
      Caddenin karşı tarafına, devriye arabasında oturan polise bir göz attı ve onun da kendisine baktığını fark etti. Kesinlikle onu kayarken görmüş olmalıydı. Gururuna yediremedi, ön koltuktaki alet çantasını kaptığı gibi, arabanın kapısını çarparak kapattı ve kuvvetini toplayarak kendisinden gayet emin ve dik bir şekilde buzlu yolun karşı tarafına geçti.
    </div>

    <div>
      "Bir şey olmadı ya doktor?" diye bağırdı polis arabasının camını açıp yapmacık bir merakla. Bu Maura'nın hoşuna gitmemişti.
    </div>

    <div>
      "Yok hayır. İyiyim."
    </div>

    <div>
      "Bu ayakkabılarla yürürken dikkat edin. İçerideki avlu buradan çok daha kaygan."
    </div>

    <div>
      "Dedektif Rizzoli nerede?"
    </div>

    <div>
      "Şapeldeler."
    </div>

    <div>
      "Nerede bu şapel?"
    </div>

    <div>
      "Zaten görmemeniz imkânsız. Kapısında kocaman bir haç var."
    </div>

    <div>
      Maura ön kapıya doğru devam etti, ama kapının kilitli olduğunu gördü. Duvara asılı demir bir zil vardı. İpe asıldı. Tam zilin arkasında bir kısmı kahverengi sarmaşığın bir dalıyla kapanmış bronz bir tabela vardı.
    </div>

    <div>
      Graystones Manastırı
    </div>

    <div>
      Nurlu Meryem Ana Kilisesi Rahibeleri
    </div>

    <div>
      "Mahsul iyi, ama ırgatlar azdı.
    </div>

    <div>
      Dua edin o zaman ırgatları göndermek için Hasat kaldırmaya. "
    </div>

    <div>
      Büyük kapının diğer yanında birden siyahlar giyiniş bir kadın beliriverdi. O kadar yavaş yaklaşmıştı ki, Maura demir parmaklıkların ardından kendisine bakan yüzü gördüğünde birden irkilmişti. Çok derin kırışıklıkları olan yaşlı bir yüzdü bu, ama gözleri çok parlak ve bir kuşunki kadar keskindi. Rahibe tek kelime etmeden Maura'ya dik dik bakarak kim olduğunu sordu.
    </div>

    <div>
      "Ben adli tıptan Doktor Isles," dedi Maura. "Polis'in çağrısı üzerine geldim."
    </div>

    <div>
      Büyük kapı gıcırdayarak açıldı.
    </div>

    <div>
      Maura avluya girdi. "Dedektif Rizzoli'ye bakıyordum. Sanırım şapelde şu anda."
    </div>

    <div>
      Rahibe doğrudan avlunun çaprazındaki kapıyı gösterdi ve daha sonra arkasına dönüp en yakın kapı boşluğuna girdi ve Maura'ya şapele kadar eşlik etmeye tenezzül etmeden gözden kayboldu. Kar taneleri kurşun ayakkabılı kuzenlerini döndüren beyaz kelebekler gibi buz tutmuş yağmur damlalarının arasında döne döne dans ediyorlardı sanki. Üzeri buz tutmuş&nbsp;<span style="text-indent: 18.859844px;">avluyu çaprazlamasına geçerse doğrudan şapele varırdı, ama Maura'nın ayakkabıları bu tip kaygan bir zemine uygun olmadığını kanıtlamıştı az önce.</span>
    </div>

    <div>
      Bu yüzden de avluyu çevreleyen üstü korunaklı bölgeden yürümeye karar verdi. Soğuk kanını dondurmuştu adeta. Boston'da aralık ayının ne kadar korkunç olduğunu düşündü yeniden. Hayatının büyük bir kısmı kar tanelerinin buradaki gibi delicesine, yüzüne bir bıçak gibi çarparak değil de tatlı tatlı yere düştüğü San Fransisco'da geçmişti. Binaya yaklaştı ve karartılmış pencerelerin yanından geçerken mantosuna daha da sıkı sarıldı. Kapının ardından belli belirsiz bir şekilde Jamaica Riverway'in trafiğinin seslen geliyordu. Ama burada, bu duvarların çevrelediği avluda sadece ve sadece sessizlik hüküm sürüyordu. Sanki burada kendisini kapıdan içeri alan yaşlı rahibenin dışında hiç kimse yaşamıyor gibiydi.
    </div>

    <div>
      Bu yüzden de pencerelerden birinden kendisine bakan bakan üç çift göz olduğunu fark ettiğinde birden çok şaşırdı. Camın ardından gittikçe ibadethanelerine daha da fazla yaklaşmakta olan bu davetsiz misafire bakan siyah cüppeli hayaletlere benzeyen rahibeler sessizce ayakta bekliyorlardı. Üç çift göz birden aynı anda sola kayıp Maura'nın yürüyüşünü takip etti. Şapelin girişi koridora doğru sarkmış ve karla kaplı sarı renkte polis bandıyla kapatılmıştı.
    </div>

    <div>
      Bantı kaldırıp kapıyı itti.
    </div>

    <div>
      Gözlerinin içinde bir fotoğraf makinası flaşı patladı birden. Donakalmıştı. Gözlerini kırpıp görüşünü netleştirdiğinde karşısında ahşap kilise oturakları, beyaz badanalı duvarlar ve şapelin önünde mihraptan sarkan devasa büyüklükte bir haç gördü.
    </div>

    <div>
      Sade, süssüz, sevimsiz bir mekândaydı. İçeriye çok az güneş ışığının girmesini sağlayan vitraylar kasveti daha da arttırıyordu.
    </div>

    <div>
      "Orada durun. Nereye adım attığınıza dikkat edin," dedi fotoğrafçı.
    </div>

    <div>
      Maura taşla döşenmiş yere baktı ve kanı gördü. Ve ayak izlerini de, birbirine karışmış ayak izleri... Tıbbi artıklar eşliğinde. Şırınga kapakları ve ambalaj kâğıtları. Ambulans ekibinin ardında bıraktıkları malzemeler. Ama ceset yoktu ortalıkta.
    </div>

    <div>
      Bakışları koridordaki üzerine defalarca basılmış beyaz bir elbise ve tahta kilise sıralarının üzerindeki kırmızı lekelere kaydı. Nefes alıp verdikçe soğuktan ağzından duman çıkıyor ve sanki içerinin ısısı gittikçe daha da azalıyordu. Birbiri ardına yere düşen kan damlalarını gördükçe daha da fazla üşümeye başladı ve burada neler olup bittiğini derhal anladı.
    </div>

    <div>
      Fotoğrafçı Maura'nın gözlerine tecavüz etmeye devam ederek birkaç çekim daha yaptı.
    </div>

    <div>
      "Hey, doktor!" şapelin önünden bir tutam dağınık siyah saç fırlayıverdi.
    </div>

    <div>
      Dedektif Jane Rizzoli çömeldiği yerden kalktı ve ellerini salladı. "Ceset burada."
    </div>

    <div>
      "Şu kapının oradaki kan ne peki?"
    </div>

    <div>
      "O öbürünün kanı. Rahibe Ursula'nın. Med-Q'dan çocuklar onu St. Francis hastanesine götürdüler. Şu koridorun ortasına kadar da bir miktar kan var. Bazı ayak izlerinin bozulmasını istemiyoruz, o yüzden sol taraftan dolaşıp gel. Duvara mümkün olduğu kadar çok yaklaş."
    </div>

    <div>
      Maura durup kâğıt galoşları giydikten sonra neredeyse duvara yapışık vaziyette odanın çevresinden dolaştı. İşte ancak o zaman üzerinde siyah elbisesi, büyük bir kan gölünün içine sırtüstü uzanmış rahibenin cesedini net bir şekilde gördü. İki eli de delilleri muhafaza etmek üzere torbalanmıştı.
    </div>

    <div>
      Kurbanın bu kadar genç olması karşısında oldukça şaşkınlığa uğramıştı Maura. Onu kapıda karşılayan rahibe ve onu içeriden seyredenlerin hepsi o kadar yaşlıydı ki bu rahibeyle karşılaştırıldığında.
    </div>

    <div>
      Sanki bu dünyaya ait değilmiş gibi, ruhani bir yüzü vardı. Açık mavi gözleri tüyler ürpertici bir sükunetle bakarken donakalmıştı. Önceden kazınmış sarı saçları iki santim kadar uzamıştı. Kafa derisi yüzeyi her türlü darbeye maruz kalmıştı. Başının üst kısmı tamamen formunu kaybetmişti.
    </div>

    <div>
      "Adı Camille Maginnes. Rahibe Camille. Doğum yeri Hyannisport," dedi Rizzoli dedektif Dragnet gibi rahat ve ciddi bir ses tonuyla. On beş yıldan beri buraya gelen ilk rahibe adayıymış. Mayıs ayında son yeminini edecekmiş."Öksürdü ve ekledi. "Sadece yirmi yaşındaymış." Dedektifin öfkesi yüzünden okunuyordu.
    </div>

    <div>
      "Çok gençmiş."
    </div>

    <div>
      "Aynen öyle. Biri fena halde pestilini çıkartmış."
    </div>

    <div>
      Maura eldivenlerini taktı ve önündeki cesedi incelemek üzere çömeldi. Kızı öldüren alet kafa derisi üzerinde derin ve pütürlü çizgiler halinde kesikler oluşturmuştu. Kemik parçacıkları yırtık deriden dışarı fırlamış, bir miktar gri sıvı dışarı sızmıştı. Pek fazla zarar görmemiş yüz derisi koyu mor rengine bürünmüştü. "Öldüğünde yüzüstü yatıyormuş.
    </div>

    <div>
      Onu kim sırtüstü döndürdü?"
    </div>

    <div>
      "Onu bulan rahibeler," dedi Rizzoli. "Nabzını kontrol etmişler."
    </div>

    <div>
      "Cesetler saat kaçta bulunmuş?"
    </div>

    <div>
      "Bu sabah saat sekiz gibi." Rizzoli saatine baktı. "Hemen hemen iki saat önce."
    </div>

    <div>
      "Neler olup bittiğini biliyor musunuz? Rahibeler size ne dedi?"
    </div>

    <div>
      "Ağızlarından laf almak oldukça zor. Burada sadece on dört rahibe kalmış ve hepsi de şokta. Burada emniyette olduklarını sanıyorlardı çünkü. Tanrı tarafından korunduklarını. Ve bir kaçık gelip bütün düzenlerini bozuyor düşünsene."
    </div>

    <div>
      "İçeri zorla girildiğine dair herhangi bir işaret var mı?"
    </div>

    <div>
      "Hayır ama bu bölüme girmek o kadar da zor olmasa gerek. Dış cephe tamamen sarmaşıklarla kaplı. Onlara tırmanarak fazla zorluk çekmeden içeri atlanabilir.
    </div>

    <div>
      Bir de bahçelerine çıkan arka kapı var. Oradan da girilmiş olabilir."
    </div>

    <div>
      "Peki, ayak izleri?"
    </div>

    <div>
      "Burada sadece birkaç tane var. Ama dışarıdakilerin hepsini kar yok etmiş."
    </div>

    <div>
      "O zaman tam olarak nereden girdiğini bilmiyoruz. Şu ön kapıdan da girmiş olabilir."
    </div>

    <div>
      "Burası kendini dünyadan soyutlamış bir yer doktor. Ayin ve günah çıkartmak için gelen bölge rahibi dışında kimsenin kapıdan içeri girmesine izin verilmez.
    </div>

    <div>
      Bir de bölge rahibinin konutunda çalışan bir bayan var. Küçük kızına bakamayacak kadar yoğun olduğu zamanlarda kızının içeri girmesine izin veriliyormuş. Bu kadar. Baş rahibenin izni olmadan kimse buraya giremez ve tüm rahibeler içeride yaşarlar.
    </div>

    <div>
      Sadece doktor randevuları ya da aileleriyle ilgili acil durumlarda dışarı çıkabilirler."
    </div>

    <div>
      "Hiç kimseyle konuştunuz mu?"
    </div>

    <div>
      "Baş Rahibe Mary Clement'la. Ve cesetleri bulan iki rahibeyle."
    </div>

    <div>
      "Ne anlattılar?"
    </div>

    <div>
      Rizzoli elini salladı. "Hiçbir şey görmedik, hiçbir şey duymadık.
    </div>

    <div>
      Diğerlerinin de bunun dışında bir şey söyleyeceklerini sanmıyorum."
    </div>

    <div>
      "Neden söylemesinler?"
    </div>

    <div>
      "Ne kadar yaşlı olduklarını görmedin mi?"
    </div>

    <div>
      "Olsun. Yine de içlerinden biri bir şey fark etmiş olabilir."
    </div>

    <div>
      "Bir tanesi ancak ilaçlarla ayakta duruyor. İki tanesi de Alzheimer hastası.
    </div>

    <div>
      Çoğu avluya bakmayan odalarda kalıyorlar. Dolayısıyla bir şey görmeleri imkânsız."
    </div>

    <div>
      Maura eğilip hiç dokunmadan önce ölüye baktı. Artık seni kimse incitemez diye düşündü. Daha sonra parmaklarının ucuyla kafa derisini yokladı ve derinin altında yelinden oynamış kemiklerin çıtırtısını hissetti. "Bir sürü darbe almış. Hepsi de kafatasının arka üst kısmına."
    </div>

    <div>
      "Peki ya yüzündeki bu çürük? Öylesine mi morarmış?"
    </div>

    <div>
      "Evet."
    </div>

    <div>
      "O zaman darbeler arkadan ve de yukarıdan gelmiş."
    </div>

    <div>
      "Saldırgan büyük ihtimalle ondan daha uzun boyluydu."
    </div>

    <div>
      "Ya da belki kız dizlerinin üzerine çömelmişti. Saldırgan da ayakta duruyordu."
    </div>

    <div>
      Maura durdu. Soğumuş ete dokundu. Kafasına yağacak darbelerden habersiz, saldırıya uğramadan önce dizleri&nbsp;<span style="text-indent: 18.859844px;">üzerine çömelmiş genç rahibenin bu içler acısı görüntüsü onu çok etkilemişti. "Nasıl bir o... çocuğudur ki bu rahibelere işkence etmiş." dedi Rizzoli.</span>
    </div>

    <div>
      "Bu içine ...tığımın dünyasına neler oluyor böyle?"
    </div>

    <div>
      Maura Rizzoli'nin kelime seçimi karşısında yüzünü ekşitti. En son ne zaman kiliseye gidip dua ettiğini hiç hatırlayamıyordu. Ayrıca seneler önce Tanrı'ya olan inancını yitirmiş olmasına rağmen böylesine kutsal bir mekânda bu tür küfürlü konuşmalar duymak onu allak bullak etmişti. İşte aslında bunun sebebi çocukluğunda bu konularda beyninin fazlaca yıkanmasıydı. Azizleri ve mucizeleri birer saçmalık olarak gören biri olarak dahi karşılarında kocaman bir haç dururken herhangi bir kötü söz söylenmesine karşıydı.
    </div>

    <div>
      Ama şu anda Rizzoli böyle kutsal bir yerde bile ağzından çıkan küfürlerin farkına varamayacak kadar öfke doluydu. Saçları her zamankinden çok daha fazla dağınıktı. Üzerinde eriyen karlardan pırıl pırıl parlayan simsiyah, vahşi bir yele.
    </div>

    <div>
      Yüz kemikleri solgun cildinin altından keskin açılar oluşturarak fırlamıştı.
    </div>

    <div>
      Şapelin loş ışıklan altında öfkeyle bakan gözleri tam kömür rengini almıştı.
    </div>

    <div>
      Erdemli öfke Jane Rizzoli'nin her zaman yakıtı olmuştu. Canavarları avlamasına yardımcı olan yakıtı. Ama bugün sanki bu yakıt alev almış ve sanki bu alev onu içten içten yakıp kül ediyormuş gibi yüzünü soldurmuştu.
    </div>

    <div>
      Maura'nın ateşe körükle gitmeye niyeti yoktu. Sesinin özellikle heyecansız çıkmasına ve bir iş kadını gibi konuşmaya özen gösteriyordu. Bir bilim adamı asla heyecana kapılmaz, gerçeklerden yola çıkarak hareket ederdi çünkü.
    </div>

    <div>
      Rahibe Camille'in koluna dokunup dirseğine baktı. "Çok fazla yumuşak. Henüz kasları katılaşmamış."
    </div>

    <div>
      "Herhalde beş-altı saat sonra başlar değil mi?"
    </div>

    <div>
      "Bir de burası soğuk tabii."
    </div>

    <div>
      Rizzoli derin derin burnundan soluyup buz gibi mekâna bir miktar buhar çıkarttı. "Hem de nasıl."
    </div>

    <div>
      "Neredeyse donma noktasında. Kasların katılaşması biraz gecikecek."
    </div>

    <div>
      "Mesela ne kadar sürer?"
    </div>

    <div>
      "Belirsiz."
    </div>

    <div>
      "Peki ya yüzü? Yüzündeki morarma?"
    </div>

    <div>
      "Vücut yarım saat sonrasında katılaşmaya başlamalıydı aslında. Ama ölüm zamanını bu durumda anlayamayacağız gibi."
    </div>

    <div>
      Maura alet çantasını açtı ve odanın ısısını ölçmek için bir termometre çıkarttı.
    </div>

    <div>
      Kurban kat kat giyinmiş olduğu için ceset morga götürülmeden rektal ısısını ölçmemeye karar verdi. Termometreyi sokmadan cinsel tecavüze uğrayıp uğramadığı&nbsp;<span style="text-indent: 18.859844px;">konusunda kesin bir hüküm veremeyeceği için de bu işlemi bu yeteri kadar aydınlatılmamış odada yapması doğru olmazdı. Aynı zamanda elbiselerin çıkartılması delillerin zarar görmesine neden olabilirdi. Bunun yerine bir şırınga çıkartıp ölüm sonrası potasyum seviyesini ölçmek üzere camsı sıvıyı çekti. Böylece yaklaşık ölüm zamanı hakkında bir fikri olacaktı.</span>
    </div>

    <div>
      "Bana diğer kurban hakkında biraz bilgi ver," dedi Maura camsı sıvıyı yavaşça şırınganın içine çekerken.
    </div>

    <div>
      Rizzoli bu işlemden iğrendiğini belli eden bir ses çıkartıp arkasına döndü.
    </div>

    <div>
      "Kapının orada bulunan ceset atmış sekiz yaşındaki rahibe Ursula Rewland'e ait. Güçlü bir kadın olmalı, zira ambulansa konulurken kollarını oynatıyormuş. Ambulansla götürülürken benle Frost buradaydık."
    </div>

    <div>
      "Çok mu kötü yaralanmıştı?"
    </div>

    <div>
      "Onu görmedim. St. Francis Hastanesin'den aldığımız son rapora göre hemen ameliyata alınmış. Kafatasında bir sürü kırık ve beyninde de iç kanama varmış." "Aynı bu kurban gibi."
    </div>

    <div>
      "Evet, aynen Camille gibi." Rizzoli'nin ses tonu yine öfke kusuyordu.
    </div>

    <div>
      Maura doğruldu. Titriyordu. Pantalonunun paçaları mantosunun kara giren eteklerinden gelen buz gibi suyu emmiş, baldırları üşümüştü.
    </div>

    <div>
      Telefonda kendisine cinayet mahallinin dışarıda olmadığı söylendiğinden arabadaki atkısını ve eldivenlerini yanına almamıştı, ama bu ısıtılmamış mekânın da dışarıdaki avludan pek farkı yoktu hani. Ellerini mantosunun cebine soktu ve elinde eldiven ve boynunda atkı olmayan Rizzoli'nin bu buz gibi şapelin içinde nasıl bu kadar saattir durduğunu merak etti.
    </div>

    <div>
      Rizzoli sanki içinde yanan öfke ateşiyle ısınıyor, ve dudakları artık morlaşmaya yüz tuttuğu halde daha sıcak bir mekâna gitmek için acele etmiyordu. "Neden burası bu kadar soğuk?" diye sordu Maura. "Burada nasıl ayin yapıyorlar anlamıyorum."
    </div>

    <div>
      "Ayini burada yapmıyorlar ki Binanın bu kısmı kış aylarında kullanılmazmış.
    </div>

    <div>
      Çünkü ısıtmak çok pahalıya patlıyormuş. Evet, tamam hâlâ bu bölümde oturan birkaç rahibe var, ama ayinlerini rahip konutunun dışındaki küçük bir şapelde yapıyorlar."
    </div>

    <div>
      Maura pencerede gördüğü oldukça yaşlı üç rahibeyi&nbsp;<span style="text-indent: 18.859844px;">düşündü. Bu rahibeler titrek ışıltılar saçan gittikçe sönen alevler gibiydiler.</span>
    </div>

    <div>
      "Eğer bu şapel kapalıysa o zaman iki kurbanın burada ne işi vardı?"
    </div>

    <div>
      Rizzoli derin bir nefes çektikten sonra dışarı adeta bir ejderha gibi buhar çıkarttı.
    </div>

    <div>
      "Kimse bunun cevabını veremiyor. Baş rahibenin dediğine göre Ursula ve Camille'i en son dün akşamki ayinde görmüşler. Saat dokuz civarında. Sabah duasına gelmeyince de rahibeler o ikisini aramaya çıkmış. Hiç burada bulacaklarını umuyorlarmış."
    </div>

    <div>
      "Başın üzerindeki bütün bu sert darbeler. Düpedüz öfkeden kudurmuş saldırgan."
    </div>

    <div>
      "Ama bir de yüzüne bak," dedi Rizzoli Camille'i göstererek. "Yüzüne vurmamış. Yüzüne hiç bulaşmamış. Onu ayrı tutmuş. Yani sanki daha az kişisel gibi. Sanki özellikle şahsına, fiziğine değil de, sıfatına, simgelediği şeye yapılmış gibi."
    </div>

    <div>
      "Otorite mi?" dedi Maura. "Güç mü? Ne?"
    </div>

    <div>
      "Komik. Bana kalsa ben iman, ümit ve merhamet gibi bir şeyler derdim."
    </div>

    <div>
      "Neyse, ben Katolik Okulu'na gittim."
    </div>

    <div>
      "Sen mi?" diyerek kahkaha attı Rizzoli. "Asla tahmin etmezdim."
    </div>

    <div>
      Maura buz gibi havayı içine çektikten sonra haçı incelemeye başladı. Holy Innocents Akademisi'ndeki günleri ve tarih dersinden sorumlu Rahibe Magdalena'nın herkese eşit bir şekilde paylaştırdığı eziyetler gelmişti aklına. Kendisine göre gereksiz ve yersiz bir şekilde kendine çok fazla güvenen kızları belirlemekte oldukça usta bir kadın tarafından yapılan bu eziyetler fiziksel değil duygusaldı.
    </div>

    <div>
      On dört yaşındayken Maura'nın en yakın arkadaşları insanlar değil kitaplardı.
    </div>

    <div>
      Tüm ödevleri ve sınıf çalışmalarını çok kolay bir şekilde hızlıca yapar ve bundan da oldukça gurur duyardı. İşte bu yüzden rahibe Magdalena kendisine karşı gizli gizli hınç beslemişti. Maura'nın için zekâsıyla duyduğu bu kötü huylu gurur derhal saf dışı edilmeliydi. Kendi iyiliği için tabii. Rahibe Magdalene haince saldırıya geçerek buna "Dur" dedi. Maura'yı sınıfta herkesin önünde komik duruma düşürdü. Kusursuz, tek bir hata olmayan imtahan kâğıtlarının üzerine çok sert ve iğneleyici yorumlar yazdı. Ne zaman Maura soru sormak için parmağını kaldırsa alay edercesine kahkahalarla gülerdi. Bu çabalarının sonunda Maura'yı sindirmeyi başarabilmişti.
    </div>

    <div>
      "Gözümü korkuttular," dedi Maura. "Rahibeler gözümü korkuttu."
    </div>

    <div>
      "Hiçbir şeyin seni korkutabileceğim düşünemezdim, Doktor."
    </div>

    <div>
      "Yanlış. Beni bir çok şey korkutur aslında."
    </div>

    <div>
      Rizzoli gülmeye başladı. "Sadece cesetlerden korkmazsın sen değil mi?" "Cesetlerden çok daha korkutucu şeyler vardır dünyada."
    </div>

    <div>
      Camille'in cesedini soğuk taşın üzerinde bıraktıktan sonra salonun çevresinden dolaşıp hâlâ hayatta olan Ursula'nın bulunduğu, üzerinde kan lekeleri olan bölüme gittiler. Fotoğrafçı işini bitirip gitmişti. Şapelin içinde şimdi sadece iki kadın vardı.
    </div>

    <div>
      Sesleri çırılçıplak duvarlarda yankılanan iki yalnız kadın.
    </div>

    <div>
      Maura şapelleri inançsız birinin dahi ruhunun teselli bulabileceği evrensel tapınaklar olarak görmüştü hep. Ama şimdi ölümün kol gezdiği, Tanrısal
    </div>

    <div>
      sembolleri hiçe sayan bu kasvetli yerde hiç bir şekilde teselli bulamamıştı. "Rahibe Ursula'yı tam burada buldular," dedi Rizzoli. "Başı haçı gösterecek şekilde yatıyordu. Ayakları kapıya dönüktü."
    </div>

    <div>
      Sanki secdeye yatmış gibi.
    </div>

    <div>
      "Herifin ağzına sıçayım," dedi Rizzoli. Öfkeyle dolu sözleri buz parçacıkları kadar keskindi. "Ya kaçığın teki, ya da çalacak değerli bir eşya arayan bir uyuşturucu müptelası."
    </div>

    <div>
      "Erkek olup olmadığını bilmiyoruz ama."
    </div>

    <div>
      Rizzoli Rahibe Camille'in yattığı yeri işaret ederek, "Sence hangi kadın böyle bir şey yapar?" diye sordu.
    </div>

    <div>
      "Bir kadın çekiçle vurabileceği gibi aynı zamanda bir kafatasını da rahatlıkla kırabilir."
    </div>

    <div>
      "Bir ayakizi bulduk. Orada koridorun ortalarına doğru. Bana kırk dört numara ayakkabı giyen bir erkek gibi geldi."
    </div>

    <div>
      "Ambulanstan birine ait olabilir mi?"
    </div>

    <div>
      "Med-Q'dan gelenlerin ayak izleri burada, kapının hemen yanında. Koridordaki değişik bir ayakizi ve bence katile ait."
    </div>

    <div>
      Rüzgâr nedeniyle camlar zangır zangır sallanıyor, kapı sanki içeri girmek isteyen görünmez kişiler tarafından zorlanıyormuşcasına çatırdıyordu.
    </div>

    <div>
      Rizzoli'nin dudakları soğuktan morarmış, yüzü bir kadavranınki gibi solmuştu, ama. hâlâ daha sıcak bir mekâna geçmek gibi bir talebi yoktu. İşte tipik Rizzoli. Asla teslim olmaz, asla taviz vermezdi. Aslında itiraf etmek gerekirse artık sının aşmıştı.
    </div>

    <div>
      Maura kafasını eğip Rahibe Ursula'nın yatmış olduğu taş zemine baktı.
    </div>

    <div>
      Rizzoli'nin bu saldırının bir cinnet halinde yapıldığına dair içgüdülerine katılmamazlık edemezdi. Burada, bu kan izlerinde gördüğü delilikten başka bir şey değildi. Rahibe Camille'in kafasına yediği darbelerde gördüğü ise delilikten öte şeytani bir şeydi.
    </div>

    <div>
      Tam omurgasının üzerinden dondurucu bir hava akımı geçti Maura'nın.
    </div>

    <div>
      Ürpererek dikleşti. Sabit bir şekilde karşıdaki devasa haca bakıyordu. "Dondum," dedi "daha sıcak bir yere gidemez miyiz? Belki bir kahve içeriz ne dersin?" "Buradaki işin bitti mi?"
    </div>

    <div>
      "Göreceğimi gördüm. Gerisine otopside bakacağız."
    </div>
  </div>
</body>
</html>
