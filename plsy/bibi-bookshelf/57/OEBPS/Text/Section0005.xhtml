<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>BEŞ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Maura o öğleden sonra binadan çıktığında yeniden kar yağıyordu. Kanatlarını çırpıp park etmiş arabaları hafifçe aydınlatan beyaz gece kelebekleri gibi yumuşak, dantele benzeyen kar taneleri. O gün hava koşullarına uygun olarak tabanları su geçirmeyen ve bilekli botlardan giymiş olmasına rağmen yine de park yerinin karlı ve buzlu zemininde kaymamak için sakına sakına yürüyordu. Sonunda arabanın yanma geldiğinde rahat bir nefes alıp çantasından anahtarları aramaya başladı. O kadar dalmıştı ki, yandaki arabanın kapısının kapanma sesini duymadı bile. Ancak yaklaşan ayak seslerini duyduğunda kendisine doğru gelen adama döndürdü kafasını. Adam iki uzuna adımda yanma gelip durdu ve hiçbir şey söylemedi. Ellerini deri ceketinin cebine sokmuş, ayakta durmuş ona bakıyordu. Düşen kar taneleri sarı saçlarının içine yerleşip düzgün kesilmiş sakalına yapışıyordu. Maura'nın Lexus'iine baktı. "Siyah olanın seninki olduğunu tahmin etmiştim. Çünkü senin için tek bir renk var o da siyah. Hep karanlık yerlerde yürürsün. Ve de kim siyah bir arabayı bu kadar temiz tutabilir ki?"
    </div>

    <div>
      "Burada ne işin var Victor?" Sonunda konuşmayı başarabilmişti işte. Sesi bir yabancı gibi soğuktu Maura'nın.
    </div>

    <div>
      "Seni görmemin tek yolu buraya gelmekti."
    </div>

    <div>
      "Bu kimsenin olmadığı yerde beni tuzağa düşürdüğünün farkında mısın?"
    </div>

    <div>
      "Bu sence bir tuzak mı?"
    </div>

    <div>
      "Burada oturup benden habersiz beni bekliyordun. Ben buna tuzak derim, evet."
    </div>

    <div>
      "Ama bana fazla seçenek bırakmadın ki. Aramalarımdan hiçbirine cevap vermedin." "Fırsatım olmadı."
    </div>

    <div>
      "Yeni telefon numaranı vermedin bana." "Hiç istemedin ki."
    </div>

    <div>
      Victor konfettiler gibi yağan kara bakıp içine çekti. "Eski zamanlardaki gibi değil mi?"
    </div>

    <div>
      "Yeter artık eski zamanlar filan." Maura arabaya dönüp otomatik kilide basarak kapıları açtı.
    </div>

    <div>
      "Neden buraya geldiğimi bilmek istemez misin?"
    </div>

    <div>
      "Gitmem lazım."
    </div>

    <div>
      "Bu kadar yolu tepip Boston'a geliyorum ve sen nedenini sormuyorsun bile."
    </div>

    <div>
      "Peki söyle bakalım," dedi Maura Victor'un yüzüne bakarak. "Neden geldin?"
    </div>

    <div>
      "Tam üç yıl Maura," deyip yaklaştı Victor. Maura artık deri ve sabun karışımı kokusunu alabiliyordu. Sıcacık vücudunda eriyen kar taneleri. Üç yıl, diye düşündü. Victor hiç ama hiç değişmemişti. Yine aynı şekilde kafa sallıyor, yine güldüğü zaman eskisi gibi gözlerinin altındaki kırışıklıklar ortaya çıkıyordu. Dışarıda spor yaparken doğal olarak açılan saçları aralık ayında bile koyulaşmamıştı. İşte yine Victor Banks'in çekim kuvvetine girmişti Maura.
    </div>

    <div>
      "Bir kere bile hata olabileceğini düşünmedin mi?" diye sordu Victor. "Boşanmamızdan mı yoksa evliliğimizden mi bahsediyorsun?"
    </div>

    <div>
      "Burada durup seninle konuştuğuma göre neden bahsettiğim çok açık değil mi? "Bunu sormak için biraz geç kalmadın mı?" Maura arabasına doğru döndürdü başını.
    </div>

    <div>
      "Yeniden evlenmedin."
    </div>

    <div>
      Maura durup bekledi ve Victor'a döndü yine. "Sen evlendin mi peki?"
    </div>

    <div>
      "Hayır."
    </div>

    <div>
      "O zaman demek ikimiz için de zor bir evlilikti."
    </div>

    <div>
      "Bir çözüm bulmak için çabalamadın."
    </div>

    <div>
      Güldü Laura. Bu beyaz sessizlikte çıkan tatsız ve acı bir kahkahaydı bu.
    </div>

    <div>
      "Sürekli havalimanına koşuşturan sendin. Dünyayı kurtarmak için sürekli kaçıp durdun."
    </div>

    <div>
      "Ama evlilikten kaçan ben değildim."
    </div>

    <div>
      "Başkasıyla ilişkisi olan da ben değildim." Maura dönüp arabanın kapısını hızla kendine doğru çekti.
    </div>

    <div>
      "Kahretsin ya, bekle biraz. Dinle beni."
    </div>

    <div>
      Eliyle Maura'nın kolunu kavradığında buz gibi bir bakışla karşılaştı.
    </div>

    <div>
      Gözleriyle çok fazla ileri gittiğini söyler gibiydi Victor'a.
    </div>

    <div>
      Kolunu bıraktı. "Üzgünüm. Ah, Tanrım, hiç böyle olsun istememiştim."
    </div>

    <div>
      "Ne bekliyordun ki?"
    </div>

    <div>
      "Birbirimizi sevdiğimizi düşünmüştüm."
    </div>

    <div>
      Seviyorduk, diye düşündü Maura. Hem de çok fazla seviyorduk. Ama artık bu kadarı da fazlaydı. Bu karşılıklı atışmanın daha fazla uzamasına izin vermeyecekti. Yine Viktor'un çekimine kapılmaktan korkuyordu. Daha şimdiden bunu hissediyordu zaten.
    </div>

    <div>
      "Baksana," dedi Viktor. "Sadece birkaç günlüğüne geldim. Yarın Harvard Kamu
    </div>

    <div>
      Sağlığı Okulu'nda bir toplantım var. Ama ondan sonra başka hiçbir planım yok. Yakında Noel geliyor Maura. Belki tatilimizin birkaç gününü birlikte geçirebiliriz. Eğer işin yoksa tabii."
    </div>

    <div>
      "Ve sonra sen yine uçağa binmek için havalimanına gideceksin."
    </div>

    <div>
      "En azından görüşmediğimiz zaman açığını telafi etmeye çalışırız belki.
    </div>

    <div>
      Birkaç gün izin alamaz mısın?"
    </div>

    <div>
      "Benim bir işim var, Victor. Bırakamam."
    </div>

    <div>
      Victor binaya bakıp alaycı alaycı güldü. "Neden böyle bir iş yaptığını da hiç anlamıyorum ya."
    </div>

    <div>
      "Unuttun mu? Karanlık biriyim ben. Ben buyum işte."
    </div>

    <div>
      Victor Maura'ya bakıp sesini yumuşattı: "Hiç değişmemişsin. Birazcık olsun değişmemişsin."
    </div>

    <div>
      "Sen de öyle. Zaten sorun burada." Maura arabanın içine girip kapıyı kapattı.
    </div>

    <div>
      Cama hafifçe vurdu Victor. Maura bakışlarını üzerinden ayırmayan Victor'a baktı. Kar taneleri kirpiklerinin üzerinde parıldıyordu ve Maura'nın camı açıp bu karşılıklı konuşmayı sürdürmekten başka seçeneği yoktu.
    </div>

    <div>
      "Bir daha ne zaman görüşebiliriz?" diye sordu Victor.
    </div>

    <div>
      "Şimdi gitmem lazım."
    </div>

    <div>
      "O zaman sonra konuşuruz. Bu gece mesela." "Ne zaman evde olurum bilmiyorum." "Haydi ama Maura." Victor daha da yaklaştı eski karısına. "Bir şansa ver bana," dedi yavaşça. "Colannade'da kalıyorum. Ara beni." "Bakarız," dedi Maura içini çekerek.
    </div>

    <div>
      Victor elini içeri sokup kolunu sıktı. Kokusu bir kez daha o güzel günlere götürmüştü Maura'yı. Ayaz gecelerde bacaklarını birbirlerine dolamış halde sıcacık yatakta sarılarak uyumaları, uzun uzun ve yavaş yavaş öpüşmeleri ve taze limon ve votka karışımının o muhteşem tadı. İki senelik evlilikleri iyi ve kötü, ama asla kafasından silmeyeceği anılar bırakmıştı ve şu anda da Viktor'un eli kolunun üzerindeyken güzel anıları hatırlıyordu sadece.
    </div>

    <div>
      "Aramanı bekleyeceğim," dedi Victor şimdiden kazandığından emin bir şekilde. Maura gerçekten bu kadar kolay mı sanıyor, diye düşündü Jamaica Plain'e gitmek üzere park yerinden çıkarken. Bir gülüş bir dokunmayla her şey unutulacak mıydı yani?
    </div>

    <div>
      Biranda arabanın lastikleri buz tutmuş yolun üzerinde kaydı ve arabanın kontrolünü yeniden ele almak için sıkı sıkı yapıştı direksiyona. O kadar telaşlıydı ki ne kadar hızlı gittiğinin farkına varamamıştı. Lastiklerin fırıl fırıl dönmesiyle Lexus'un arkası bir sağa bir sola yalpaladı. Ancak arabayı düzlediği anda nefes alabildi. Geçici olarak unuttuğu öfke duygusu geri gelmişti böylece.
    </div>

    <div>
      Önce kalbimi kırdın, şimdi de senin yüzünden ölecektim.
    </div>

    <div>
      Saçma sapan, mantıksız bir düşünceydi bu, ama işte Victor buydu. Victor insanı hep böyle mantıksız düşüncelere iten cinsten bir adam olmuştu.
    </div>

    <div>
      Graystones Manastırı'nın bulunduğu sokağa gelip arabayı durduruncaya kadar sımsıkı yapıştığı direksiyondan elini kaldırmadı. Bir süre arabada oturup heyecanını bastırmaya ve kontrolü yeniden ele almaya çalıştı. Kontrolsüz bir hayatı düşünemezdi asla.
    </div>

    <div>
      Arabadan iner inmez artık hem davaya bakanların hem de gazetecilerin ilgilendiği, gözönünde biri olduğunu kavrayıverdi. Kendisini sakin ve mantıklı görmek isteyeceklerdi ve o da onların isteklerine uygun davranacaktı. İşin en önemli kısmı sadece doğru zamanı yakalamayı bilmek ve ona göre davranmaktı.
    </div>

    <div>
      Bu sefer adımları yere sağlam basa basa, hiç kaymadan, kendinden gayet emin bir şekilde yolun karşısına geçti. Yol boyunca polis arabaları dizilmişti. İki TV haber arabası bir gelişme olursa hemen yayma geçmek için kenarda bekliyordu. İç karartıcı gündüz ışığı şimdiden gecenin karanlığına karışıyordu.
    </div>

    <div>
      Kapının zilini çaldı. Gölgelerin içinden siyah giysili bir rahibe beliriverdi. Rahibe Maura'yı tanımıştı ve tek bir kelime bile söylemeden içeri girmesine izin verdi.
    </div>

    <div>
      Avlunun içinde, karların üzerinde yüzlerce ayak izi vardı. Sanki farklı bir yere gelmiş gibiydi Maura. Bugün, halen devam etmekte olan arama çalışmaları nedeniyle o dingin hava yokolmuş gibiydi. Avluya bakan bütün pencerelerden ışık geliyor, kemerli geçitlerden birbirlerine seslenen adamların sesleri yankılanıyordu. Girişe adımını atar atmaz, domates sosu ve peynir kokusu çarptı burnuna. Tıpta öğrencisiyken stajını yaptığı hastanenin kafeteryasında sıkça verilen tatsız tuzsuz ve kayışımsı lazanyayı hatırlatan nahoş kokular.
    </div>

    <div>
      Yemek salonuna baktığında uzun masaya oturmuş sessizce akşam yemeklerini yiyen rahibeleri gördü. Titrek elleriyle çarpık çurpuk tuttukları çatalları dişsiz ağızlarına götürüyorlardı.
    </div>

    <div>
      Sütün çenelerinden akıp peçeteye döküldüğünü gördü Maura. Bu kadınlar hayatlarının çoğunu bu duvarlar arkasında geçirmiş, toplumdan tüm ilişkilerini keserek yaşlanmışlardı. Acaba içlerinde kaybettikleri ya da kaçırdıkları şeyler, bambaşka bir hayat kurmak için şu kapıdan çıkıp gitmediği için pişman olan var mıydı acaba?
    </div>

    <div>
      Koridorda ilerlerken bu sadece kadınların yaşadığı eve tamamen yabancı erkek sesleri duydu. İki polis onu tanıyıp eliyle selam verdi.
    </div>

    <div>
      "Merhaba Doktor."
    </div>

    <div>
      "Bir şey bulabildiniz mi?" diye sordu Maura.
    </div>

    <div>
      "Henüz bir şey yok. Artık akşam olduğu için paydos ediyoruz."
    </div>

    <div>
      "Rizzoli nerede?"
    </div>

    <div>
      "Yukarıda. Yatakhanede."
    </div>

    <div>
      Maura merdivenlerden çıkarken arama ekibinden iki kişinin daha indiğini gördü.
    </div>

    <div>
      Polis adayları. Genç erkeğin yüzü hâlâ sivilce doluydu. Kızın yüzünde ise bütün kadın polislerin kendilerini muhafazaya almak için yüzlerine taktıkları o soğuk ve çirkin maskelerden biri vardı. Maura'yı gördüklerinde derhal tanıyıp saygı gereği başlarını öne eğdiler. Gençler yanından geçerken kendisine yol vermek için kenara çekildiklerinde yaşlandığını hissediyordu Maura. Aslında içindeki üstünde "kendine güveni olmayan kadın" yazılı bir etiketle dolaşan esas kadını fark ettiremeyecek kadar insanların gözünü korkutan bir tipi mi vardı acaba? Yenilmez kadın rolünü çok iyi oynamıştı ve hâlâ da oynamaya devam ediyordu. Yüzlerine tam olarak bakmadan polis adaylarını gayet kibar bir şekilde başıyla selamladı. Arkalarından baktıklarından o kadar emindi ki.
    </div>

    <div>
      Rizzoli rahibe Camille'in odasındaydı. Yorgunluktan halsiz düşmüş bir şekilde omuzlarını düşürmüş yatağın üzerinde oturuyordu.
    </div>

    <div>
      "Senin dışında herkes evine dönüyor gibi," dedi Maura.
    </div>

    <div>
      Rizzoli dönüp Maura'ya baktı. Gözlerinin altında koyu halkalar, yüzünde yorgunluktan kaynaklanan çizgiler oluşmuştu. Maura daha önce hiç bu kadar berbat görmemişti Rizzoli'yi.
    </div>

    <div>
      "Hiçbir şey bulamadık. Öğlenden beri aramadığımız yer kalmadı. Bütün dolapları, bütün çekmeceleri didik didik etmek o kadar çok zaman alıyor ki. Hem bir de bina dışında aranacak yerler var. Karın altında ne olduğunu kim bilebilir ki? Belki birkaç gün önce bebeği bir şeye sarıp çöpe atmış olabilir ya da belki kapını dışından bekleyen birine vermiştir. Buralarda olup olmadığını bilmediğimiz bir şey için günlerce çabalayabiliriz."
    </div>

    <div>
      "Baş rahibe ne diyor?"
    </div>

    <div>
      "Ona ne aradığımızı söylemedim."
    </div>

    <div>
      "Neden?"
    </div>

    <div>
      "Bilmesini istemiyorum."
    </div>

    <div>
      "Ama belki yardımcı olabilir."
    </div>

    <div>
      "Ya da belki onu bulmayalım diye elinden gelen tüm önlemleri alır. Sence bu kutsal mekân daha fazla skandalı kaldırabilir mi? Emirlerine itaat eden birinin kendi bebeğini öldürdüğünü dünyanın bilmesini ister mi hiç?"
    </div>

    <div>
      "Bebeğin ölüp ölmediğini bilmiyoruz. Sadece kaybolduğunu biliyoruz."
    </div>

    <div>
      "Peki otopsi sonuçlarından kesin emin misin?"
    </div>

    <div>
      "Evet. Camille yeni doğum yapmış. Ayrıca ırzını koruduğuna ve de Kutsal Ruh'un rahmine inip onu hamile bıraktığına filan inanmıyorum." Rizzoli'nin yanına oturdu. "Bu saldırının kimin tarafından yapıldığını bulmamız için öncelikle babayı bulmamız lazım."
    </div>

    <div>
      "Evet, ben de şu babayı merak ediyordum zaten. Hemen peder geldi aklıma." "Peder Brophy'den mi bahsediyorsun?"
    </div>

    <div>
      "Yakışıklı adam. Gördün mü onu?"
    </div>

    <div>
      Maura'nın aklına yere düşen kameramanın yanı başındayken kendisini seyreden bir çift parlak mavi göz geldi. Her biri birer kurt olan gazetecileri yere sermek için manastırın kapısından siyah elbiseli bir savaşçı gibi çıkışı geldi gözlerinin önüne.
    </div>

    <div>
      "Sürekli buraya girip çıkabiliyor rahatça," dedi Rizzoli. "Ayin veriyor, itiraflarını dinliyor. Günah çıkartırken başka sırlarını da rahatça paylaşabilirsin öyle değil mi?"
    </div>

    <div>
      "Cinsel ilişkinin ikisinin de isteğiyle gerçekleştiğini ima ediyorsun yani."
    </div>

    <div>
      "Sadece yakışıklı bir adam olduğunu söylüyorum."
    </div>

    <div>
      "Gebeliğin burada başlayıp başlamadığını bilmiyoruz. Geçen mart ayında evine gitmemiş miydi Camille?"
    </div>

    <div>
      "Evet, büyükbabası öldüğünde."
    </div>

    <div>
      "Zamanlama tam uyuyor işte. Eğer martta hamile kaldıysa şimdi hamileliğinin dokuzuncu ayında olacakmış. Evine döndüğü zamanlarda hamile kalmış olabilir." "Ama tabii burada, bu duvarların içinde de hamile kalma ihtimali de var."
    </div>

    <div>
      Rizzoli alaycı bir kahkaha attı. "Belki bakirelik canına yetmiştir."
    </div>

    <div>
      Bir süre hiç konuşmadan yatağın üzerine oturdular. İkisi de duvardaki hacca bakıyorlardı. İnsanlar ne kadar da çatlak diye düşündü Maura. Eğer Tanrı diye bir şey varsa hakikaten, neden bizden ulaşılması imkânsız şeyler istiyor?"
    </div>

    <div>
      "Bir aralar rahibe olmak istemiştim," dedi Maura.
    </div>

    <div>
      "İnançsız olduğunu sanıyordum."
    </div>

    <div>
      "Sadece dokuz yaşındaydım. Evlat edinildiğimi öğrendim. Kuzenim kaçırdı ağzından. O zaman her şeyin nedenini, neden anneme ya da babama benzemediğimi,&nbsp;<span style="text-indent: 18.859844px;">neden bebekliğime ait bir fotoğrafın bulunmadığını anladım. Bütün hafta sonunu odamda ağlayarak geçirdim." Başını salladı Maura. "Zavallı annem babam. Ne yapacaklarını bilemediklerinden beni eğlendirmek için sinemaya götürmüşlerdi. Eski bir film olduğu için sadece yetmiş beş sent verip "Neşeli Günler" filmine gittik." Durdu. "Julie Andrews'a bayılıyordum. Maria gibi olmak istiyordum. Manastırda yaşamak istiyordum."</span>
    </div>

    <div>
      "Hey, Doktor. Bir sır vereyim mi sana?"
    </div>

    <div>
      "Nedir?"
    </div>

    <div>
      "Ben de senin gibiydim."
    </div>

    <div>
      Maura ona baktı. "Dalga geçiyorsun."
    </div>

    <div>
      "Ben topluma ters düşerek ayrı duran bir kişi gibi görünebilirim ama Julie Andrews'un çekim gücüne kim kapılmadı ki o zamanlar."
    </div>

    <div>
      İkisi de kahkahalarla güldüler. Ama gülüşleri fazla sürmedi.
    </div>

    <div>
      "Peki neden fikrini değiştirdin?" diye sordu Rizzoli. "Yani rahibe olmaktan neden vazgeçtin?"
    </div>

    <div>
      Maura ayaklarından kuvvet alarak kalktı ve sallana sallana pencereye doğru yürüdü. Avluya bakarak konuşmaya&nbsp;<span style="text-indent: 18.859844px;">başladı: "Büyüyüp olgunlaştığımda vazgeçtim. Görmediğim, koklamadığım ya da dokunmadığım şeylere inanmamaya başladım. Bilimsel olarak kanıtlanmayan şeylere." Durdu. "Ve tabii erkekleri keşfettim."</span>
    </div>

    <div>
      "Ah tabii erkekler," diye güldü. "Onlar olmasa olmaz."
    </div>

    <div>
      "Hayatın gerçek amacı nedir biliyor musun? Yani biyolojik açıdan."
    </div>

    <div>
      "Seks mi"
    </div>

    <div>
      "Üremeden bahsediyorum. Genlerimizin bizden çoğalmamızı ister. Hayatlarımızı kontrol edenin kendimiz olduğunu sanırız ama aslında bize bebek yapın diyen DNA'larımızın kurbanı oluruz."
    </div>

    <div>
      Maura dönüp Rizzoli'nin gözlerinden akan yaşlan gördüğünde donup kaldı adeta.
    </div>

    <div>
      Hızlı bir şekilde sildi gözyaşlarını Rizzoli.
    </div>

    <div>
      "Jane?"
    </div>

    <div>
      "Yorgunum. Hepsi bu. İyi uyumadım."
    </div>

    <div>
      "Başka bir şeyin yok eminsin değil mi?"
    </div>

    <div>
      "Başka ne olacaktı ki?" Rizzoli'nin cevabı çok kesin ve çok sertti. Kendini müdafaa eder gibiydi adeta. Kendisi de farkına varmıştı bunun. Yüzü kıpkırmızı olmuştu. "Tuvalete girmem lazım," dedi ve bir an önce gitmesi gerekiyormuş gibi ileri doğru atıldı. Kapıda durdu ve arkasına döndü. "Bu arada, şurada masanın üzerinde bir kitap var ya. Hani Camille'in okuduğu. Biraz inceledim. İrlandalı Azize Brigid yazmış. Bir biyografi. Biliyor musun? Her şeyin bir koruyucu meleği vardır. Her şeyin ama. Mesela şapka üreticilerinin, uyuşturucu müptelelarının birer özel azizi var. Ya kayıp anahtarların bile bir azizi var."
    </div>

    <div>
      "Peki şu Brigid kimin azizesiymiş?"
    </div>

    <div>
      "Yeni doğan bebeklerin," dedi Rizzoli yavaşça. "Brigid yeni doğan bebeklerin azizesi," dedi ve odadan dışarı çıktı.
    </div>

    <div>
      Maura kitabın açık olarak konulduğu masaya baktı. Sadece bir gün önce
    </div>

    <div>
      Camille'i masasının başında oturmuş, azizelik mertebesine ulaşan İrlandalı genç bir kadının hayatım içine çeke çeke, kitabın sayfalarını yavaş yavaş çevirirken hayal etmişti. Ama şimdi artık gözünün önüne başka bir görüntü geliyordu. O sakin sessiz Camille gitmiş, kendisine işkence çektiren, ölü çocuğunun kurtuluşu için St. Brigid'e yalvaran bir Camille gelmişti.
    </div>

    <div>
      Sana yalvarıyorum, lütfen onu bağışlayıcı kollarına al. Vaftiz olması için onu ışığa götün O masum. O günahsız.
    </div>

    <div>
      Maura oldukça sade görünümlü odaya baktı. Üzerinde tek bir leke dahi olmayan yerler, cila ve çamaşır suyu kokusu yeni bir anlam kazandırmıştı odaya şimdi. Masumiyeti simgeliyordu bu temizlik. Tann'nın emirlerine karşı gelen Camille can havliyle günahlarını, suçlarını temizlemek istemişti. İlerleyen aylarda giysisinin katlarının altında saklanmış bir bebek beklediğini farketmiş olmalıydı. Ya da acaba gerçeği bir türlü kabul edememiş olabilir miydi? Hamile genç kızların şişik karınlarının varlığını inkâr etmesi gibi o da hamile olduğunu kendi kendine itiraf edememiş miydi acaba?
    </div>

    <div>
      Çocuğunu dünyaya getirdiğinde ne yaptın? Korkuya mı kapıldın? Panik mi oldun? Ya da günah işlediğinin kanıtı olan o bebeği büyük bir soğukkanlılıkla ortadan kaldırmak mı istedin?
    </div>

    <div>
      Dışarıdan gelen erkek seslerine kulak kabarttı. Pencereden baktığında binadan çıkan iki polisin gölgelerini gördü. İkisi de üzerlerindeki paltoların önünü iliklemek için durdular. Gece karanlığında gökyüzünden payetler gibi yağan kara bir göz attılar. Sonra yürüyerek avludan çıktılar. Kapı menteşeleri gıcırdayarak kapatıldı arkalarından. Sonra dinlemeye devam etti Maura. Ama karlı gecenin sessizliğinden başka hiçbir ses duyamadı. Ne kadar da sakin diye düşündü. Sanki binada sadece ben varmışım gibi. Unutulmuş ve tek başıma.
    </div>

    <div>
      Bir çıtırtı duyduğunda odada yalnız olmadığını anladı. Boynunun arkasındaki saçlar birden havalandığında gülmeye başladı. "Bana bak Jane, bana böyle gizli gizli... " cümlesini tamamlayamadan döndü.
    </div>

    <div>
      Odada başka kimse yoktu.
    </div>

    <div>
      Bir an için kımıldayamadı, nefes alamadı. Sadece boşluğa ve tertemiz yerlere bakmaya başladı. Bu odada hayalet var, dedi kendi kendine önce. Daha sonra kafasını toparladığında eski binalarda yerlerden, kalorifer borularından bazı seslerin gelebileceğini düşündü. Duyduğu ses birinin ayak sesi değil, soğuk nedeniyle genleşen yer tahtalarından çıkan sesti muhtemelen. Onu odada birinin olduğu düşüncesine sevkeden bin bir türlü neden bulabilirdi.
    </div>

    <div>
      Ama kesinlikle bir şey vardı bu odada. Gözünü dikmiş ona bakan bir şey.
    </div>

    <div>
      Şimdi kollarındaki tüyler de havaya kalkmıştı. Her bir sinir hücresi koro halinde alarm veriyordu sanki. Bir şey saç tepesinden sıçramış gibiydi. Tırmık sesi gibi bir ses duydu. Tavana baktı. Bir fare filan olabilir mi acaba? Benden korkup kaçmıştır belki.
    </div>

    <div>
      Odadan dışarı çıktı. Panik halinde atan kalbinin sesi neredeyse yukarıdan gelen sesi bastıracaktı. İşte, koridorun tavanından yine aynı ses gelmeye başlamıştı.
    </div>

    <div>
      Güm-güm-güm.
    </div>

    <div>
      Tavana bakarak sesi takip etti. O kadar hızlı hareket ediyordu ki neredeyse aynı hızla tuvaletten çıkan Rizzoli'yle çarpışıp birlikte yere düşeceklerdi.
    </div>

    <div>
      "Hey," dedi Rizzoli. "Bu ne acele böyle."
    </div>

    <div>
      "Şşşş!" Maura kirişli tavanı gösterdi.
    </div>

    <div>
      "Ne oldu?"
    </div>

    <div>
      "Dinle."
    </div>

    <div>
      O sesi yeniden duymak için beklediler. Kendi kalp atışları dışında başka hiçbir ses duyamamışlardı. Sadece sessizlik hüküm sürüyordu koridorda.
    </div>

    <div>
      "Belki borulardaki suyun sesini duymuşsundur," dedi Rizzoli. "Tuvaletin sifonunu çekmiştim."
    </div>

    <div>
      "Borulardan gelen sese benzemiyordu."
    </div>

    <div>
      "Peki, o zaman nasıl bir sesti?"
    </div>

    <div>
      Tavandaki antik kirişleri gösterdi Maura.
    </div>

    <div>
      "İşte orada."
    </div>

    <div>
      Koridorun sonunda yine aynı ses duyulmuştu.
    </div>

    <div>
      Rizzoli tavanı inceledi. "Bu da ne böyle? Fare olabilir mi?"
    </div>

    <div>
      "Yo hayır," diye fısıldadı Maura. "O neyse fareden daha büyük bir şey." Rizzoli'yle birlikte yavaşça koridorun sonuna, sesi en son duydukarı noktaya ilerlediler.
    </div>

    <div>
      Birden bir gürültü koptu ve sesin geldiği yere, az önce bulundukları yöne koşuşturdular.
    </div>

    <div>
      "Binanın öbür tarafına geçti," dedi Rizzoli.
    </div>

    <div>
      Rizzoli önde, koridorun en sonundaki kapıyı açtılar. Rizzoli el fenerini açtı. Önlerinde ıssız bir koridor uzanıyordu. Buz gibiydi burası. İçeride sıkışıp kalmış hava nemliydi. Açık kapılardan içeri baktıklarında terkedilmiş odalar ve üzerlerine çarşaf örtülmüş mobilyalarla karşılaştılar. Binanın bu kanadına giren neyse artık sesini çıkartmıyor, nerede olduğu konusunda tek bir ipucu bile vermiyordu. "Senin ekip binanın bu bölümünü aradı mı?" diye sordu Maura.
    </div>

    <div>
      "Bütün odaları karış karış aradık."
    </div>

    <div>
      "Peki yukarıda, tavanın üstünde ne var?"
    </div>

    <div>
      "Sadece tavanarası."
    </div>

    <div>
      "O zaman o tavanarasında sürekli kımıldayan bir şey var," dedi Maura sakin sakin.
    </div>

    <div>
      "Ve de o kadar akıllı bir şey ki onu kovaladığımızın bal gibi farkında."
    </div>

    <div>
      Maura ve Rizzoli şapelin üst kısmına çömelip Mary Clement'in binanın döşeme altı boşluğundaki maun ağacından yapılmış kaplama panelini incelemeye başladılar.
    </div>

    <div>
      Rizzoli'nin hafifçe ittiği panel kapağı hiç ses çıkartmadan sonuna kadar açıldı.
    </div>

    <div>
      Bir yandan kıpırtı seslerini dinleyip bir yandan da önlerinde uzayıp giden karanlığa baktılar. Ilık bir esinti geldi yüzlerine.
    </div>

    <div>
      Rizzoli el fenerini boşluğa tuttu. Masif kirişlere ve yeni yapılmış pembe izolasyon malzemelerine gözattılar. Yerde bir sürü elektrik kablosu sürünüyordu. Açık alana ilk giren Rizzoli oldu. Maura kendi el fenerini açıp onu takip etti. Ayakta durabileceği kadar yüksek bir yer değildi burası. Tavandaki kirişlere çarpmamak için başını eğmek zorundaydı.
    </div>

    <div>
      El fenerlerinin ışıkları karanlıkta geniş bir delik açarak yayıldı. Bu deliğin ötesinde ne olduğunu göremiyorlardı. Maura nefes alıp verişlerini duyuyor, alçak tavan, nemli ve basık hava yüzünden kendini bir mezarın içine gömülü hissediyordu.
    </div>

    <div>
      Biri dokundu koluna. Çok korktu Maura. Rizzoli hiçbir şey söylemeden sağ tarafı işaret etti.
    </div>

    <div>
      Rizzoli önde, gölgelerin içinden ilerlerlerken ahşap zemin gıcırdıyordu.
    </div>

    <div>
      "Bekle," dedi Maura. "Birilerini aramamız gerekmez mi yardım için?"
    </div>

    <div>
      "Neden?"
    </div>

    <div>
      "Orada tehlikeli bir şey olabilir."
    </div>

    <div>
      "Kimseyi yardıma filan çağıramam. Ya ses aptal bir rakundan geliyorsa?"
    </div>

    <div>
      Durdu ve el fenerini sağa sola çevirmeye başladı. "Sanırım şu anda batı tarafındayız. Burada sıcak bir hava var. Fenerini söndür."
    </div>

    <div>
      "Ne?"
    </div>

    <div>
      "Onu söndür. Bir şey kontrol etmek istiyorum."
    </div>

    <div>
      Maura istemeye istemeye fenerini kapattı. Rizzoli de öyle.
    </div>

    <div>
      Karanlığın birden çökmesiyle birlikte Maura'nın nabzı hızla atmaya başladı. Etrafımızda ne olduğunu göremiyoruz. Bize doğru ilerleyen şey ne olabilir acaba? Karanlığa alıştırmak için kırpıştırdı gözlerini. Sonra ışıkları fark etti. Yer tahtasının boşluklarından sızan ince çizgiler halindeki ışıkları.
    </div>

    <div>
      Rizzoli'nin her adım atışında tahtalar gıcırdıyordu. Çömelip başını yere doğru eğdi. Bir süre bu şekilde durduktan sonra hafifçe güldü: "Hey. Bu Revere High'da oğlanların soyunma odalarını gizlice röntgenlemek gibi bir şey."
    </div>

    <div>
      "Ne aradığını söyler misin bana?"
    </div>

    <div>
      "Camille'in odasını. Şu anda tam onun üzerindeyiz. Burada bir budak deliği var."
    </div>

    <div>
      Maura karanlıkta el yordamıyla Rizzoli'nin eğildi yere doğru gitti. Diz çöküp boşluktan içeri baktı dikkatle.
    </div>

    <div>
      Camille'in masasını gördü.
    </div>

    <div>
      Doğruldu. Parmaklarından belkemiğine kadar ilerleyen bir ürperti hissetti.
    </div>

    <div>
      Ben odadayken burada ne varsa beni görebiliyordu. Beni izliyordu o şey. Güm-güm-güm.
    </div>

    <div>
      Rizzoli kendi ekseni etrafında o kadar hızlı döndü ki dirseği Maura'ya çarptı.
    </div>

    <div>
      Maura el yordamıyla fenerini yaktı. Burada, bu döşeme altı boşluğunda onlarla birlikte olan neyse ya da kimse bulmak için ışık demetini dört bir yöne döndürdü. Kirişlerden sarkıp başının üzerine düşen tüy gibi hafif örümcek ağlarını çekti üzerinden. Buradaki hava o kadar sıcak ve boğucuydu ki, bir an nefessiz kalıp paniğe kapıldı.
    </div>

    <div>
      O ve Rizzoli içgüdüsel olarak kendilerini savunmak istediklerinden sırtlarını birbirlerine dayayıp ilerlediler. Karanlıkta ilerlerleken Maura Rizzoli'nin sıkı kaslarını hissedebiliyor, hızlı nefes alıp verişini duyabiliyordu.
    </div>

    <div>
      Maura o kadar süratli bir şekilde etrafına bakmıştı ki, feneri ilk açtığında karşısına gelen şeyi gözünden kaçırmıştı. Feneri bir daha döndürdüğünde karşısına çıkan şey karşısında gözlerine inanamadı Maura.
    </div>

    <div>
      Ona doğru bir adım attı. Yaklaştıkça daha da artıyordu korkusu. Işığını sağa sola oynattı. Hepsi aynı formdaydı. Birbirine benzeyen bir sürü şey...
    </div>

    <div>
      Tanrım! Burası bir mezarlık. Ölü bebek mezarlığı.
    </div>

    <div>
      Fenerin ışığı titredi. Otopsi sırasında bisturiyi tutarken bir nebze bile kımıldamayan ellerinin titremesini engelleyemiyordu bir türlü.
    </div>

    <div>
      Bir an durakladı. Tutuğu ışık bir suratı aydınlatıyordu şimdi. Mermer gibi parlak iki mavi göz. Gördüğü şeyin ne olduğunu anlayana kadar öylece gözünü dikip baktı gözlere.
    </div>

    <div>
      Ve bir kahkaha attı. Korkuyla dolu koca bir kahkaha.
    </div>

    <div>
      O sırada tam arkasında olan Rizzoli ışığını pembe ciltli, kırmızı dudaklı, cansız bakışlı şeye tuttu. "Baksana şuna," dedi. "Bu sadece lanet olası bir oyuncak bebek."
    </div>

    <div>
      Maura ışığı hemen yanında yatan diğer cisimlere tuttu. Yumuşak plastikten yapılma tombul bir sürü oyuncak bebek. Cam gözlerin ışıltısı çarptı yine gözlerine. "Bunların hepsi oyuncak bebek," dedi "burada bir oyuncak bebek koleksiyonu var."
    </div>

    <div>
      "Baksana nasıl da tek bir sıra halinde dizilmişler. Esrarengiz bir kreş gibi burası."
    </div>

    <div>
      "Ya da bir ayindelermiş gibi," dedi Maura yavaşça. "Tanrı'nın tapınağında kötücül bir ayin yapıyorlarmış gibiler"
    </div>

    <div>
      "Of ya. İşte şimdi beni korkutmayı başarabildin."
    </div>

    <div>
      Güm-güm-güm.
    </div>

    <div>
      İkisi birlikte hızla dönüp ışıkları karanlığa tutmaya devam ettiler ama hiç bir şey bulamadılar. O tuhaf ses gittikçe zayıflamıştı. Onlarla birlikte döşeme altı boşluğunda tıkırdayan şey ışıklarının erişebileceği bölgeden epeyce uzaklaşmıştı. Maura Rizzoli'nin silahını çıkarttığını gördüğünde korkuyla irkildi.
    </div>

    <div>
      "Bunun bir hayvan olduğunu sanmıyorum," dedi Maura.
    </div>

    <div>
      Bir an durduktan sonra "Ben de" dedi Rizzoli.
    </div>

    <div>
      "Haydi, buradan çıkalım, lütfen."
    </div>

    <div>
      "Tamam." Rizzoli ve derin bir nefes aldı. Maura ilk kez bu kadar korkmuştu. "Tamam, oldu. Kontrollü ve yavaş adımlarla çıkacağız. Acele etmeye gerek yok."
    </div>

    <div>
      Geldikleri yöne doğru ilerlerken yanyana durmaya özen gösterdiler. Hava gittikçe serinlemiş, rutubet artmıştı. Ya da belki de korkudan buz kestiği için Maura'ya öyle gelmişti.
    </div>

    <div>
      Bu lanet olası yerden bir an önce kurtulmak istiyordu Maura.
    </div>

    <div>
      Panelin içinden şapel geçitinin içine girdiklerinde, soğuk havayı teneffüs eder etmez Maura korkusunun hafiflediğini hissetti birden. Burada, bu ışıklı yerde yeniden kontrolü eline aldığını düşündü. Yeniden mantıklı düşünebiliyordu artık. O karanlık yerde gördükleri de neydi öyle? Bir dizi oyuncak bebek. Başka hiç bir şey yoktu. Plastik bedenler, cam gözler, naylon saçlar.
    </div>

    <div>
      "Bir hayvan değildi o," dedi, Rizzoli. Çömelmiş, yeri inceliyordu.
    </div>

    <div>
      "Ne dedin?"
    </div>

    <div>
      "Burada bir ayakizi var."
    </div>

    <div>
      Rizzoli parmağıyla toz halindeki lekeleri gösterdi. Bir spor ayakkabısına ait ayakizleri.
    </div>

    <div>
      Maura ayakkabılarım kaldırıp baktığında kendisinin de geçidin içine toz taşıdığını gördü. Bu ayakizlerini kim bıraktıysa ilerideki döşeme altı
    </div>

    <div>
      boşluğundan kaçıp buraya gelmiş olmalıydı.
    </div>

    <div>
      "İşte yaratığımızı yakaladım," dedi Rizzoli başını sallayarak. "Tanrım, iyi ki ateş filan açmadım. Düşündükçe..."
    </div>

    <div>
      Maura dikkatle baktı ayakizine. Birden tüyleri ürpermişti. Bu bir çocuğa aitti.
    </div>
  </div>
</body>
</html>
