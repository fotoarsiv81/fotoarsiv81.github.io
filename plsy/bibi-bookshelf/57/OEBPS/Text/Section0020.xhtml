<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>YİRMİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      VICTOR Rizzoli'ye bakmadan öylece oturuyordu.
    </div>

    <div>
      "Bhopal adı size bir şey hatırlatıyor mu?" diye sordu Rizzoli.
    </div>

    <div>
      Cevap vermeden önce şöyle bir duraksadı Victor. "Tabii ki hatırlatıyor," dedi yavaşça.
    </div>

    <div>
      "Bize bildiğiniz her şeyi anlatır mısınız?"
    </div>

    <div>
      "Hindistan'da Bhopal'de Union Carpide diye bir firmada 1984 yılında bir kaza olmuştu."
    </div>

    <div>
      "Kaç kişinin öldüğünü biliyor musunuz?"
    </div>

    <div>
      "Bin küsur galiba..."
    </div>

    <div>
      "Altı bin kişi," dedi Rizzoli. Union Carpide adlı böcek ilacı üreten firmaya ait tesislerden geceyarısı başlayan zehirli gaz sızıntısı sonucunda altı bin kişi öldü. Yüzbinlerce kişi de yaralandı. Hayatta kalanlar ve şahitler sayesinde olay saklanamadı. Hasır altı edilmesi imkânsızdı." Başını eğip fotoğrafa baktı. "Aynı Bara'da olduğu gibi."
    </div>

    <div>
      "Size değişik bir şey söyleyemeyeceğim. Orada değildim. Hiçbir şey görmedim."
    </div>

    <div>
      "Ama eminim ki neler olup bittiğini tahmin edebilirdiniz. Tesislerde çalışanların isimlerinin bir listesini bekliyoruz Octagon'dan. İçlerinden biri mutlaka konuşacaktır. İçlerinden biri mutlaka bunu teyit edecektir.
    </div>

    <div>
      Gece vardiyasındaydılar ve işçilerden bazıları uzun çalışma saatlerinden sonra yorgun düşmüştü muhtemelen. Belki de bir tanesi uyuklarken yanlışlıkla kafasını şaltelerden birine çarpmıştı. Sonrası da malum tabii. Puf! Zehirli gaz havaya yükselir ve rüzgarla yayılır." Durdu. "Metil izosiyanatın insan vücuduna verdiği zararı biliyor musunuz Dr. Banks?"
    </div>

    <div>
      Tabii ki biliyordu. Bilmesi lazımdı. Ama o Rizzoli'ye cevap vermedi.
    </div>

    <div>
      "Korkunç derecede tahribat yapar. Birazı insan vücuduna deyse deriyi yakabilir. Solunduğunda hava yollarına, akciğerlere yaptığı tahribatı siz düşünün artık. Hemen öksürmeye başlarsınız ve boğazınız acır. Başınız fırıl fırıl döner. Sonrasında nefesiniz tıkanır, düzensiz nefes alıp vermeye başlarsınız, zira gaz kelimenin tam anlamıyla mukozayı yiyip bitirmektedir. Akciğerler sıvı ile dolar ve tabiri caizse akciğer kendi içinde boğulur. Buna akciğer ödemi denir. Kendi salgılarınızla boğulursunuz Dr. Banks. Ama eminim doktor olduğunuz için siz bunları benden iyi biliyorsunuzdur."
    </div>

    <div>
      Başını eğdi Victor.
    </div>

    <div>
      "Octagon'dakiler de biliyordu tabii. Çok geçmeden korkunç bir hata yaptıklarının farkına vardılar. Metil izosiyanatın havadan daha ağır olduğunu, alçak bölgelerde birikeceğini biliyorlardı. Hemen kimyasal tehlikenin ulaşabileceği bölgeye, vadideki cüzzamlılar köyüne gidip durumu kontrol ettiler. Yani Bara köyüne. Ve tabii ölülerle karşılaştılar. İnsanlar, hayvanlar bütün canlılar ölmüştü. Yüz kadar ölü. Ve bu ölülerin sorumlusunun kendileri olduğunu çok iyi biliyorlardı. Başlarının belada olduğunu da. Cinayet suçuyla yargılanacaklardı.
    </div>

    <div>
      Bir sürü tutuklama olacaktı. Peki sizce ondan sonra ne yaptılar Dr. Banks?" "Bilmiyorum."
    </div>

    <div>
      "Paniğe kapıldılar tabii. Siz olsaydınız da aynen onlar gibi paniğe kapılmaz mıydınız? Problemi ortadan kaldırmak istediler. Hiç böyle bir şey olmamış gibi saklamak. Peki ortada bu kadar delil varken nasıl saklanabilirlerdi? Yüz tane cesedi nasıl, nereye saklayabilirdiniz ki? Köyü yok edemezdiniz. Ayrıca bir de ölüler arasında iki Amerikalı hemşire vardı. Akıbetlerini bir gün birileri mutlaka araştırırdı."
    </div>

    <div>
      Hepsi birden görülsün diye fotoğrafları masaya yaydı. Üç görüntü. Üç ayrı ceset yığını.
    </div>

    <div>
      "Onları yaktılar," dedi Rizzoli. "Yanlışlarını bir şekilde örtbas etmek zorundaydılar. Hatta oraya gelecek müfettişleri yanıltmak için birkaç kafatası kırdılar. Bara'da olanlar bir cinayetle başlamadı Dr. Banks. Ama daha sonrasında, o gece işlendi tüm cinayetler."
    </div>

    <div>
      Victor sandalyesini geriye itti. "Tutukluysam söyleyin dedektif. Çünkü artık gitmek zorundayım. Uçağımı kaçırmak istemem."
    </div>

    <div>
      "Bir seneden beri bunları biliyorsunuz değil mi? Ama sessizliğinizi korudunuz çünkü Octagon size oldukça yüklü miktarda rüşvet vermişti. Böyle bir felaket onları mevcut malların kaybını ve dava masraflarını saymazsak yüzlerce milyon dolarlık tazminata mahkum edebilirdi... Ayrıca tabii cezai kovuşturmalar da cabası. Sizi satın almak onlar için en ucuz seçenek oldu."
    </div>

    <div>
      "Yanlış kişiyle konuşuyorsunuz. Söyledim size. Ben orada değildim."
    </div>

    <div>
      "Ama neler olup bittiğini biliyordunuz."
    </div>

    <div>
      "Orada olup bitenleri bilen sadece ben değilim."
    </div>

    <div>
      "Size kim söyledi Dr. Banks? Nasıl öğrendiniz?" Rizzoli masadaki fotoğraflara bakan Victor'a yaklaştı. "Belki bize doğrulan anlatırsanız San Francisco'ya giden uçağınızı kaçırmazsınız."
    </div>

    <div>
      Bir süre önüne dizilmiş fotoğraflara bakarak hiçbir şey söylemeden öylece durdu Victor. "O aradı beni," dedi sonunda. "Haydarabad'dan."
    </div>

    <div>
      "Rahibe Ursula mı?"
    </div>

    <div>
      Evet anlamında başını salladı. "Şey, olaydan iki gün sonraydı. O aramadan önce Hint yetkililerden köye bir baskın düzenlediğini, hemşirelerimizden ikisinin öldürüldüğünü öğrenmiştim. Terörist bir saldırı olduğuna inanıyorlardı."
    </div>

    <div>
      "Rahibe Ursula size başka şeyler mi anlattı?"
    </div>

    <div>
      "Evet ama onunla konuştuktan sonra ne yapacağımı bilemedim. Sesinden çok korktuğu ve tedirgin olduğu anlaşılıyordu. Fabrika doktoru ona sakinleştirici <span style="text-indent: 18.859844px;">vermişti. Sanırım bu ilaçlar kafasını daha da fazla karıştırmıştı."</span>
    </div>

    <div>
      "Size tam olarak ne dedi?"
    </div>

    <div>
      "Soruşturmada yanlış bir şeyler olduğunu, insanların ona gerçeği söylemediğini. Octagon'a ait tankerlerden birinde boş yakıt kaplan görmüş." "Bunu polise söylemiş mi peki?"
    </div>

    <div>
      "O an içinde bulunduğu durumu anlamanız lazım. O sabah Bara'ya döndüğünde gördüğü manzarayı düşünürseniz tanıdığı insanların yanık cesetlerini gördüğünde kendisini nasıl hissetmiştir acaba. Tek kurtulan oydu ve fabrika işçileri etrafını sarmıştı. Sonra polis geldi. Birini kenara çekip yakıt bidonlarını gösterdi. Herhalde olayın ciddi bir şekilde soruşturulacağım sanıyordu."
    </div>

    <div>
      "Ama hiçbir şey yapılmadı değil mi?"
    </div>

    <div>
      Başını salladı Victor. "İşte o zaman korkmaya başladı. O zaman polise güvenemeyeceğini anladı. Peder Doolin onu köyden alıp Haydarabad'a götürmeden öncesinde beni aramadı, çünkü kendini güvende hissetmiyordu."
    </div>

    <div>
      "Peki sonra ne yaptınız? Yani Rahibe Ursula sizi aradıktan sonra,"
    </div>

    <div>
      "Dünyanın öteki ucundan ne yapabilirdim ki?"
    </div>

    <div>
      "Yapmayın Dr. Banks. San Francisco'daki ofisinizde oturup hiçbir şey yapmadığınıza inanmam. Böyle bomba gibi bir haberi duyup boş verecek tipte biri değilsiniz siz."
    </div>

    <div>
      "Ne yapmam gerekirdi sizce?"
    </div>

    <div>
      "Sonunda yaptığınız şeyi."
    </div>

    <div>
      "Ne peki?"
    </div>

    <div>
      "Bir telefon kayıtlarınıza bakalım isterseniz. Şuralarda olacaktı. İşte buldum. Cincinnati'yi aramışsınız. Octagon şirketinin genel merkezini."
    </div>

    <div>
      "Tabii ki arayacaktım! Yetkililere köyde ölen iki gönüllü hemşiremiz olduğunu söyledim."
    </div>

    <div>
      "Orada kiminle konuştunuz?"
    </div>

    <div>
      "Bir adamla. Başkan yardımcısıydı sanıyorum"
    </div>

    <div>
      "Adamın adını hatırlıyor musunuz?"
    </div>

    <div>
      "Hayır."
    </div>

    <div>
      "Howard Redfield olabilir mi acaba?"
    </div>

    <div>
      "Hatırlamıyorum."
    </div>

    <div>
      "Ona ne söylediniz?"
    </div>

    <div>
      Victor kapıya doğru baktı. "Neden su bu kadar gecikti ki?"
    </div>

    <div>
      "Ona ne söylediniz Dr. Banks?"
    </div>

    <div>
      Victor içini çekti. "Ona Bara katliamıyla ilgili bazı dedikodular dolaştığını ve fabrikalarında çalışan bazı kişilerin bununla ilgili olabileceğini söyledim. Bana bu konuyla ilgili hiçbir şey bilmediğini söyleyip mutlaka ilgileneceğine söz verdi."
    </div>

    <div>
      "Sonra ne oldu?"
    </div>

    <div>
      "Bir saat kadar sonra Octagon'un Başkan'ı aradı. Bana bu dedikoduyu nereden duyduğumu sordu."
    </div>

    <div>
      "O zaman mı rüşvet teklif etti size?"
    </div>

    <div>
      "O şekilde olmadı!"
    </div>

    <div>
      "Octagon'la anlaştığınıza inanamıyorum Dr. Banks," dedi Rizzoli. "Bir kere <span style="text-indent: 18.859844px;">nasıl olsa olan olmuştu. Ölüleri geri getiremezdiniz. Bu trajediyi pekala da sevaba dönüştürebilirdiniz." Rizzoli'nin sesi alçaldı ve birden çok yakın arkadaşıymış</span> <span style="text-indent: 18.859844px;">gibi konuşmaya başladı Victor'la. "Bu mudur yani? Milyonlarca para avukatların cebine gireceğine hiç olmazsa bir hayır yapalım da vicdanımız rahatlasın."</span>
    </div>

    <div>
      "Bunu ben değil siz söylüyorsunuz dedektif."
    </div>

    <div>
      "Peki Rahibe Ursula'yı nasıl satın aldılar?"
    </div>

    <div>
      "Bunu isterseniz Boston başpiskoposuna sorun. Eminim onlarla da bir anlaşma yapılmıştır."
    </div>

    <div>
      Rizzoli biraz durup Graystones Manastırını getirdi gözünün önüne. Yeni çatı, tamiratlar. O yoksul rahibeler binanın yenilenmesi için gereken onca parayı nereden bulacaklardı ki?
    </div>

    <div>
      Mary Clement'ın sözleri geldi aklına. Cömert bir bağışçı imdadımıza yetişti demişti.
    </div>

    <div>
      Kapı açıldı. Crowe elinde suyla içeri girip bardağı masanın üzerine koydu.
    </div>

    <div>
      Victor sinirli sinirli hemen bardağa sarılıp kocaman bir yudum su aldı ağzına.
    </div>

    <div>
      Başta oldukça sakin hatta küstah takılan o adam gitmiş, yerine suyu sıkılmış, kendine güvenini tamamen kaybetmiş bir adam gelmişti.
    </div>

    <div>
      Yalnız birkaç damla hakikat daha kalmıştı sıkılması gereken Victor'dan.
    </div>

    <div>
      Rizzoli son hamlesini yaparken biraz daha yaklaştı Victor'a. "Boston'a gelmenizin gerçek nedeni neydi Dr. Banks?"
    </div>

    <div>
      "Size söyledim. Maura'yı görmek istiyordum."
    </div>

    <div>
      "Octagon istedi değil mi gelmenizi?"
    </div>

    <div>
      Victor biraz daha su aldı ağzına.
    </div>

    <div>
      "Onlar istedi değil mi?"
    </div>

    <div>
      "Endişeleniyorlardı."
    </div>

    <div>
      "Neden?"
    </div>

    <div>
      "Sermaye Kurulu'nun hedefi haline gelmişlerdi. Hindistan'da olanlarla ilgi değil ama. One Earth'e yaptıkları büyük bağıştan dolayı sorgulama büyüyebilirdi. Eğer sorgulanırsak aynı ağızdan konuşmamız gerekiyordu. Bundan emin olmak istediler."
    </div>

    <div>
      "Onların adına yalan söylemenizi mi istediler?"
    </div>

    <div>
      "Hayır. Sadece konuşmamamı. Sadece bu kadar. Hindistan'daki olaydan bahsetmememi."
    </div>

    <div>
      "Peki ya sizden şahitlik etmeniz istemeydi doğruyu söyler miydiniz Dr.
    </div>

    <div>
      Banks? Yani bir cinayetin üstünün kapatılmasına yardımcı olmak için para aldığınızı söyler miydiniz?"
    </div>

    <div>
      "Bir cinayet yok ortada. Bu bir kazaydı."
    </div>

    <div>
      "Bu yüzden mi geldiniz Boston'a? Ursula'yı da sessiz kalmaya ikna etmek için mi? İnsanları yalanlarınıza alet etmek için mi?"
    </div>

    <div>
      "Yalan yok ortada. Sadece sessiz kaldım. Arada fark var."
    </div>

    <div>
      "Sonra bir şekilde işler sarpa sardı. Howard Redfield adında bir başkan yardımcısı çıkıp Adalet Bakanlığı'yla görüştü. Sadece görüşmekle kalmayıp yanında birini de götürdü. Hindistan'dan şahitlik yapmak üzere getirdiği kadını."
    </div>

    <div>
      Victor başını kaldırıp hayretle Rizzoli'ye baktı. Rol yapmadığı kesindi. "Ne şahidi?"
    </div>

    <div>
      "Bara'dan bir şahit. Kurtulmayı başaran cüzzamlılardan biri. Şaşırdınız mı?"
    </div>

    <div>
      "Ben hiç şahit filan tanımıyorum."
    </div>

    <div>
      "Köyünde olan biteni görmüştü. O fabrikadan gelen adamların insanları bir yere istifleyip ateşe verdiğini görmüştü. Arkadaşlarının ve ailesinin kafalarına nasıl vurulduğunu görmüştü. Gördüğü ve bildiği şeyler Octagon'un sonu olurdu." "Bu konuyla ilgili hiçbir şey bilmiyorum. Bana kimse kurtulan biri olduğunu söylemedi."
    </div>

    <div>
      "Her şey ayyuka çıkacaktı. Kazayı örtbas etme, rüşvetler. Siz yalan söyleyebilirdiniz ama ya Rahibe Ursula? Tanrı'ya yemin etmiş bir rahibeyi nasıl kafalayabilirdiniz ki? Ne garip değil mi? Namuslu bir rahibe çıkıp bütün planı bir anda bozabilirdi. Ağzını açtığı anda seksen beş milyon dolar bir anda havaya uçacak, bütün dünya Aziz Victor'un tacının nasıl elinden alındığına şahit olacaktı."
    </div>

    <div>
      "Sanırım burada işim bitti." dedi Victor ayağa kalkarak. "Uçağımı kaçıracağım yoksa."
    </div>

    <div>
      "Elinizde bir fırsat vardı. Kendinize göre geçerli sebepleriniz de."
    </div>

    <div>
      "Geçerli sebep mi?" dedi Victor sahte sahte gülerek. "Bir rahibeyi öldürmek için mi? Başpiskoposu da suçlayın isterseniz. Çünkü eminim o da az para almadı bu işten."
    </div>

    <div>
      "Octagon size ne vaad etti? Eğer Boston'a gelip problemi kökünden hallederseniz daha çok para vereceklerdi değil mi?"
    </div>

    <div>
      "Önce beni cinayetle suçladınız, şimdi de beni Octagon'un tuttuğunu söylüyorsunuz. Sizce hangi üst düzey biri bir kazayı örtbas etmek için cinayet işleme riskini göze ahi?" Victor başını salladı. "Hiçbir Amerikalı Bhopal'deki olay için hapise konulmadı. Bara için de aynı şey olacak. Şimdi gidebilir miyim acaba?"
    </div>

    <div>
      Rizzoli Crowe'a bir bakış attı. Crowe keyfi kaçmış gibi başını salladı. Olay Yeri İnceleme'den gelen cevabın olumsuz olduğunu bildiren bir işaretti bu. Rizzoli Victor'u sorguya çekerken Olay Yeri İnceleme ekipleri de kiralık arabasında araştırma yapmış ama anlaşılan o ki hiçbir şey bulamamışlardı.
    </div>

    <div>
      Onu tutuklamak için ellerinde tek bir kanıt yoktu.
    </div>

    <div>
      "Şimdilik gitmekte özgürsünüz Dr. Banks. Ama tam olarak nerelerde olacağınızı bilmek zorundayız."
    </div>

    <div>
      "San Francisco'ya gidiyorum. Adresim sizde var." Victor kapıya yöneldikten sonra bir an durdu ve dönüp Rizzoli'nin yüzüne baktı. "Gitmeden önce," dedi. "Benimle ilgili bir şeyi bilmenizi istiyorum."
    </div>

    <div>
      "Nedir Dr. Banks?"
    </div>

    <div>
      "Ben bir doktorum. Bunu unutmayın dedektif. Ben hayat kurtarırım ve kimsenin hayatını almam."
    </div>

    <div>
      Maura Victor'un sorgulama odasından çıktığını görmüştü. Başını dimdik tutup hiç sağına soluna bakmadan yürüyordu. Maura'nın oturduğu masanın yanından geçerken de duruşunu değiştirmedi.
    </div>

    <div>
      Maura sandalyeden kalktı. "Victor?"
    </div>

    <div>
      Victor başını Maura'ya döndürmeden durdu. Sanki ona bakmaya dayanamayacakmış gibi bir hali vardı.
    </div>

    <div>
      "Neler oldu?" diye sordu Maura.
    </div>

    <div>
      "Ne olacaktı ki? Bütün bildiklerimi söyledim onlara. Bütün gerçeği."
    </div>

    <div>
      "Senden de tek beklediğim buydu zaten. Hep dürüst olmanı bekledim."
    </div>

    <div>
      "Şimdi gitmek zorundayım. Uçağa yetişmem lazım."
    </div>

    <div>
      Maura'nın cep telefonu çaldı. Maura başını eğip çağrıyı geri çevirmek üzere telefonuna baktı.
    </div>

    <div>
      "Bence cevap versen iyi olur," dedi Victor asabi asabi. "Belki bir cesedin sana ihtiyacı vardır."
    </div>

    <div>
      "Ölüler özen gösterilmeyi hak ederler."
    </div>

    <div>
      "İşte aramızdaki fark da bu Maura. Sen ölülere özen gösteriyorsun. Ben ise canlılara."
    </div>

    <div>
      Victor giderken arkasından baktı Maura. Bir kere bile dönüp ona bakmadı Victor.
    </div>

    <div>
      Telefonu çalmıyordu artık.
    </div>

    <div>
      Telefonu çıkartıp ekrana baktı. St. Francis Hastanesinden aramışlardı.
    </div>

    <div>
      Ursula'ya yapılacak ikinci beyin elektrosunun sonucunu bekliyordu ama şu anda bununla ilgilenemezdi, zira hâlâ Victor'un son sözlerini hazmetmeye çalışıyordu.
    </div>

    <div>
      Rizzoli özür dileyen bir yüz ifadesiyle sorgu odasından çıkıp yanma geldi aceleyle. "Sana dinlettirmediğimiz için özür dilerim," dedi. "Herhalde nedenini anlamışsmdır değil mi?"
    </div>

    <div>
      "Hayır anlamadım." Maura telefonunu çantasına atıp Rizzoli'ye baktı. "Onu sana ben verdim. Cevapları sana ben verdim."
    </div>

    <div>
      "Hepsini de teyit etti. Aynı Bhopal olayı. Ölü kuşlar konusunda haklıydın."
    </div>

    <div>
      "Ama sen beni odanın dışında tuttun. Sanki bana güvenmiyormuş gibi."
    </div>

    <div>
      "Seni korumaya çalışıyordum."
    </div>

    <div>
      "Neden korunacaktım ki? Gerçeklerden mi? Beni bulanan bir adamdan mı?" Maura acı acı güldü ve çıkmak üzere arkasını döndü. "Zaten hepsini bilmiyor muydum sanıyorsun?"
    </div>

    <div>
      Maura direksiyonu sıkı sıkı tutmuş St. Francis Hastanesine doğru gidiyordu. Dışarıda hafif hafif kar yağıyordu. Ölüm Kraliçesi yeni bir olay için iş başındaydı yine.
    </div>

    <div>
      Arabayı park ederken her zamanki gibi rolünü en iyi şekilde oynamaya, halkın görmesine izin verdiği tek maskeyi takmaya hazırdı artık.
    </div>

    <div>
      Luxus'ünden çıkarken siyah mantosunun etekleri kenara sürtünmüştü. Asansöre doğru yürüdü. Solgun ışıkların arabalara yansımasıyla beliren görüntünün ürkütücü olduğunu düşündü. Sanki turuncu bir sisin içinde yürüyormuş da gözlerini ovalalayınca her şeyi çok net bir şekilde görecekmiş gibi hissediyordu. Garaj bomboştu. Yankılanan kendi ayak sesinden başka hiç bir şey duymuyordu.
    </div>

    <div>
      Hastane girişine geldiğinde rengarenk ışıklarla süslü büyük Noel ağacının ve gönüllüler masasında gri saçlarının üzerine şık bir biçimde yerleştirdiği kırmızı bir Noel Baba şapkasıyla oturan yaşlı bir kadının yanından geçti. Fonda "Dünyaya müjdeler olsun" şarkısı çalıyordu.
    </div>

    <div>
      Yoğun Bakım Ünitesi'nde bile ironik bir biçimde kutlanıyordu Noel.
    </div>

    <div>
      Hemşirelerin bulunduğu bölüm plastik çam çelenkleriyle süslenmişti. Görevli memurun kulaklarından altın rengi küçücük ampul şeklinde küpeler sarkıyordu.
    </div>

    <div>
      "Ben adli tıptan Dr. Isles," dedi Maura "Dr. Yuen burada mı?"
    </div>

    <div>
      "Az önce çok acil bir ameliyata girdi. Dr. Sutcliffe'ten gelip suni solunum cihazını kapatmasını istedi."
    </div>

    <div>
      "Grafikten benim için de bir fotokopi aldınız mı?"
    </div>

    <div>
      "Evet. Her şeyden size bir kopya yaptık." Görevli memur üzerinde "Adli Tıp Uzmanı için" yazan kalın zarfı işaret etti.
    </div>

    <div>
      "Teşekkürler."
    </div>

    <div>
      Maura zarfı açıp grafik fotokopisini çıkarttı. Rahibe Ursula'nın nasıl öldüğünü özetleyen notlan okudu içinde hüzünle. İki ayrı beyin taramasında da hiçbir faaliyete rastlanmamış, Beyin Cerrahı Dr. Yuen kendi el yazısıyla düştüğü şu notlarla mağlubiyeti kabul etmişti.
    </div>

    <div>
      Hasta derin acıya tepki vermiyor. Gözbebekleri orta pozisyonda ve sabit durumda. Üst üste yapılan beyin taraması sonucunda beyinde herhangi bir faaliyete rastlanmadı. Kardiak enzimler miyokard enfarktüsünü doğruluyor. Dr. Sutcliffe ailesini haberdar edecek.
    </div>

    <div>
      Sonuç: Yakın zamanda geçirdiği kalp krizi sonrası beyinine oksijen gitmemesi nedeniyle geri dönüşümsüz koma hali En son olarak da laboratuvar testlerine baktı. Düzgün bir şekilde yazdırılmış hücre sayımı, kan ve idrar testlerini inceledi. Kan testlerinin hemen hemen hepsi mükemmelken ölmek ne kadar da ironik diye düşündü.
    </div>

    <div>
      Maura hastaya son kez sünger banyosu yaptırılacak 10 numaralı bölmeye gidip yatağın başında durdu ve hemşirenin çarşafı sıyırıp Ursula'nın önlüğünü çıkartısını seyretti.
    </div>

    <div>
      Şimdi hiç de dünya nimetlerinden elini eteğini çekmiş bir kadın değil de tam tersine yapılı vücudu, kenara düşen büyük memeleri, güneş yüzü görmemiş geniş çukurlu kalçalarıyla kendine gayet iyi bakmış bir kadın vardı karşısında. Hayattayken herhalde o çok katlı rahibe elbisesiyle daha bir azametli görünüyordu diye düşündü Maura. Ama şimdi çırılçıplakken herhangi bir hastadan farksızdı.
    </div>

    <div>
      Ölüm azizlerle günahkarlar arasında ayrım yapmazdı. Sonlan geldiğinde hepsi eşit olurdu.
    </div>

    <div>
      Hemşire küçük temizleme havlusunu sıkıp gövdeyi iyice sildi. Artık cildi pırıl pırıl parlıyordu Ursula'nın. Sonra baldırların aşağısını temizlemek için dizlerini kıvırarak bacakları sildi süngerle. İltihaplı böcek ısırıklarının kötü sonucu olarak eskiden kalmış yara izleriyle doluydu bacakları. Ülkesinin dışında yaşadığı günlerin hatıraları. Hemşire işini bitirdiğinde yıkama tasını alıp bölmeden dışarı çıktı. Arlık Maura ve Ursula baş haşaydılar.
    </div>

    <div>
      Neler biliyordun Ursula? Kim bilir şimdi yaşasaydın bize neler anlatırdın.
    </div>

    <div>
      "Dr. Isles?"
    </div>

    <div>
      Dönüp baktığında Dr. Sutcliffe'in ayakta durduğunu gördü. İlk tanıştıkları gündekinden çok daha farklılaşmıştı bakışları. Artık karşısında o cana yakın, arkadaşça davranan at kuyruklu hippi doktor yoktu. K, "Geleceğinizi bilmiyordum," dedi.
    </div>

    <div>
      "Dr. Yuen aradı. Ölü adli tıbba götürülecek."
    </div>

    <div>
      "Neden? Ölüm sebebi o kadar açık ki. Sadece kalp elektrosuna bakmanız kafi." "Kurallar böyle. İşin içinde cinayet varsa adli tıbba götürülmeli."
    </div>

    <div>
      "Devlete ekstra masraftan başka bir şey değil."
    </div>

    <div>
      Maura Dr. Sutcliffe'in yorumunu duymamazlıktan gelip Ursula'ya baktı. "Yaşam desteğinin fişini çekmeden önce ailesiyle konuştuğunuzdan eminim."
    </div>

    <div>
      "Yeğeni onay verdi. Şimdi sadece rahibin gelmesini bekliyoruz.
    </div>

    <div>
      Manastırdakiler Peder Brophy'nin gelmesini istemiş."
    </div>

    <div>
      Suni solunum cihazı hâlâ çalıştığından Ursula'nın göğsü inip çıkıyordu. Kalp hâlâ atmaya devam ediyor, organlar işlevlerini yerine getiriyorlardı. Ursula'nın damarlarından bir tüp kan alınıp laboratuvara gönderilse testlerden, o son derece gelişmiş makinelerden hiçbiri bu kadının ruhunun çoktan bedenini terk ettiğini doğrulayamazdı.
    </div>

    <div>
      "Bana son ölüm tutanaklarını gönderirseniz çok memnun olurum," dedi Maura. "Dr. Yuen yazacaktır. Ona söylerim."
    </div>

    <div>
      "Bir de bütün laboratuvar testleri."
    </div>

    <div>
      "Dosyanıza koymuş olmaları lazımdı."
    </div>

    <div>
      "Evet ama mesela içinde alerji testi yok. Yapmıştınız değil mi?"
    </div>

    <div>
      "Evet. Yapılmış olması lazım. Laboratuvarı arayıp size sonucu bildiririm." "Laboratuvar doğrudan bana göndersin. Eğer yapılmamışsa morgda yapacağız." "Alerji testini herkese yapar mısınız?" dedi Dr. Sutcliffe. "Sanki devlete bir masraf kapısı daha gibi geliyor bana."
    </div>

    <div>
      "Eğer gerekiyorsa yaparız. Komaya girdiği gece vücudunda fark ettiğim o kurdeşen gibi döküntü kafamda soru işaretleri yarattı. Otopsiyi yaparken Dr. Bristol'den alerji testi de isteyeceğim.
    </div>

    <div>
      "Ben otopsiyi sizin yapacağınızı sanıyordum."
    </div>

    <div>
      "Yo hayır. Bunu meslekdaşlarımdan birine devredeceğim. Eğer Noel tatili sonrasında kafanıza takılan bir şey olursa, bir şey sormak isterseniz Dr. Abe Bristol'ü arayın."
    </div>

    <div>
      Neden otopsiyi onun yapmadığını sormamasına memnun olmuştu Maura. Ne diyecekti ki ona sorsaydı eğer? Eski kocam bu cinayetin sanığı. Otopside ona torpil geçtiğime ya da bir şey atladığıma dair en ufak bir imaya, dedikoduya katlanamam.
    </div>

    <div>
      "Rahip burada." dedi Sutcliffe. "Artık zamanı geldi."
    </div>

    <div>
      Maura'nın yanakları Peder Brophy'yi gördüğünde al al oldu. Bir an için gözleri teklifsizlikle birbirine kenetlendi. O kasvetli günlerde birden aralarındaki çekimin farkına varan iki insanın bakışlarıydı bunlar. Peder bölmeye girerken bakışlarını kaçırdı ondan Maura. O ve Sutcliffe son duasını etmesi için dışarı çıktılar.
    </div>

    <div>
      Maura bölmenin penceresinden yatağın kenarında duran Peder Brophy'nin Ursula'nın günahlarını affetmesi için Tanrı'ya dua ederken kımıldayan dudaklarını seyretti. Peki ya benim günahlarım ne olacak peder? diye düşündü profilini incelerken. Sizi düşünüp hissettiğimi öğrenseniz kim bilir ne kadar çok şaşırırdınız. Beni de günahlarımdan arındırır mıydınız böyle? Zayıflık gösterdiğim için beni affeder miydiniz?
    </div>

    <div>
      Peder, Ursula'nın alnına kutsal yağ sürüp eliyle bir haç çizdi. Sonra kafasını kaldırdı.
    </div>

    <div>
      Artık huzur içinde uyuyabilirdi Ursula.
    </div>

    <div>
      Peder Brophy bölmeden çıkıp Maura'nın yanına geldi. Şimdi odaya Sutcliffe'le bir hemşire girdiler.
    </div>

    <div>
      Ondan sonrasında olanlar duygudan o kadar uzaktı ki en sert insanın dahi hüzünlenmemesi imkânsızdı. Bir iki düğmeye basılıp solunum cihazı kapatıldı. Körükler hırıltıyla söndüler. Bip sesleri yavaşlamaya başlarken hemşire bakışlarını kalp monitörüne döndürdü.
    </div>

    <div>
      Maura, eğer rahatlama ihtiyacı duyarsa orada olduğunu hatırlatmak istermiş gibi kendisine yaklaştığını hissetti Peder Brophy'nin. Peder Brophy aslında Maura'yı rahatlatmayıp, aksine daha da çok kafasını karıştırıyordu. Kendisine daha da çok çekiyordu böyle yaparak. Pencerenin öteki tarafında yaşanan drama takılı kalmıştı bakışları Maura'nın. Hep yanlış adamlar. Neden hep elde edemeyeceğim zor adamlar çekiyor ki beni?
    </div>

    <div>
      "Monitörde ufak bir kalp sekmesi görüldü. Sonra bir tane daha. Oksijene hasret kalp hücreleri ölürken dahi büyük bir mücadele veriyordu.
    </div>

    <div>
      Şimdi artık karıncık fibrilasyonunun son kıpırtıları gittikçe zayıflayıp kalp atışlarını engelliyordu. Kalp atışları gittikçe düzensizleşiyor, hızlı ve zayıf darbelerle göğsünde kıvranıyordu. Onca yıllık tıp deneyiminden sonra artık iyice yer etmiş tepki gösterme içgüdüsünü bastırmak zorundaydı Maura. Kalpteki bu ritim bozukluğu tedavi edilemezdi. Bu kalp kurtarılamazdı.
    </div>

    <div>
      Sonunda çizgi dümdüz oldu.
    </div>

    <div>
      Bölmenin önünden bir türlü ayrılamayan Maura, Ursula'nın ölüsüne bakıyordu. Oyalanmadan hemen işe girişildi. Dr. Sutcliffe Ursula'nın göğsüne bir stetoskop dayadıktan sonra, kafasını iki yana sallayıp bölmeden dışarı çıktı. Hemşire monitörü kapatıp kardiak kablolarını çıkarttı ve böylece ölünün transfer hazırlıkları başlamış oldu. Morg nakliye aracı zaten çoktan yola çıkmıştı bile.
    </div>

    <div>
      Maura'nın buradaki işi bitmişti artık.
    </div>

    <div>
      Peder Brophy'yi bölmede bırakıp hemşirelerin bulunduğu bölüme gitti.
    </div>

    <div>
      "Sizden bir şey daha rica edeceğim," dedi memura.
    </div>

    <div>
      "Evet?"
    </div>

    <div>
      "Kayıtlara geçsin diye ölünün en yakın akrabasının irtibat numaralarını rica ediyorum sizden. Burada sadece manastırınkiler var. Bildiğim kadarıyla bir yeğeni varmış. Telefonu var mı sizde?"
    </div>

    <div>
      "Dr. Isles?"
    </div>

    <div>
      Döndüğünde Peder Brophy'nin tam arkasında durduğunu gördü. Paltosunun düğmelerini ilikliyordu. Mahcup mahcup gülümsedi Maura'ya.
    </div>

    <div>
      "Kulak misafiri olduğum için üzgünüm ama bu konuda size yardımcı olabileceklerini sanmıyorum. Rahibelerin aileleriyle ilgili bütün bilgileri kilisemizde tutarız. İstediğiniz numarayı bulup daha sonra sizi ararım."
    </div>

    <div>
      "Çok memnun olurum. Teşekkür ederim." Maura kendisi için hazırlanan dosyayı alıp çıkmak üzere kapıya doğru döndü.
    </div>

    <div>
      "Bir şey daha var Dr. Isles."
    </div>

    <div>
      Tekrar arkasına dönüp rahibe baktı Maura "Buyrun?"
    </div>

    <div>
      "Bunun için uygun bir zaman olmadığını biliyorum ama yine de söylemek istedim." Gülümsedi "Mutlu Noeller."
    </div>

    <div>
      "Size de mutlu Noeller peder."
    </div>

    <div>
      "Bir ara gelip bizi ziyaret edersiniz değil mi? Bir merhaba demek için."
    </div>

    <div>
      "Zamanım olduğunda kesinlikle geleceğim," diye cevap verdi Maura bunun nezaketle söylenmiş bir yalan olduğunu bile bile. Bu adamın yanından bir an önce uzaklaşıp bir daha arkasına bakmaması kendisi için son derece hayırlı olacaktı.
    </div>

    <div>
      Ve öyle de yaptı zaten.
    </div>

    <div>
      Hastaneden çıkarken soğuk hava içini ürpertti. Elindeki dosyaya sıkı sıkı sarılarak buz gibi esen rüzgârın keskin dişlerinden korumaya çalıştı kendini. Bu kutsal gecede tek başınaydı işte. Tek yoldaşı elindeki bir yığın kağıttı.
    </div>

    <div>
      Arabasının bulunduğu yöne doğru giderken garajda sadece kendi ayak sesleri yankılanıyordu.
    </div>

    <div>
      Adımlarını hızlandırdı. Takip edilmediğinden emin olmak için iki kez durup arkasına baktı. Arabasını ararken soluk soluğa kalmıştı. Bir sürü ölüm gördüm diye düşündü. Şimdiyse her yerde ölümü hissediyorum.
    </div>

    <div>
      Hızla arabasına binip kapıları kilitledi.
    </div>

    <div>
      Mutlu Noel'ler Dr. Isles. Ne ekersen onu biçersin. Bu akşam da yalnızlığı biçtin işte.
    </div>

    <div>
      Hastanenin park yerinden çıkarken dikiz aynasına yansıyan bir çift far gözlerini kamaştırdı. Biri hemen arkasından garajdan çıkmıştı. Peder Brophy mi acaba? diye düşündü. Peki acaba bu Noel akşamında o nereye gidecekti? Evine mi? Ya da bu gece acaba cemaatinin bütün yalnız üyelerine refakat etmek için kilisesinde mi kalacaktı?
    </div>

    <div>
      Cep telefonu çaldı.
    </div>

    <div>
      Bir süre çantasını karıştırıp son anda telefonu bulmayı başarabildi. "Dr. <span style="text-indent: 18.859844px;">Isles."</span>
    </div>

    <div>
      "Merhaba Maura," dedi meslektaşı Abe Bristol. "Şu bana St. Francis'ten gönderdiğin sürpriz de ne böyle?"
    </div>

    <div>
      "O kadının otopsisini ben yapamam Abe."
    </div>

    <div>
      "O yüzden de Noel akşamında onu bana gönderdin. Ne güzel."
    </div>

    <div>
      "Üzgünüm. Bilirsin. Kolay kolay topu başkasına atmam."
    </div>

    <div>
      "Şu meşhur rahibe galiba."
    </div>

    <div>
      "Evet ama acelesi yok. Tatil sonrasına kadar bekleyebilir. Saldırıdan beri hastanede tedavi altındaydı. Az önce fişten çektiler. Özellikle beyninden birkaç kez ameliyat oldu."
    </div>

    <div>
      "O zaman kafa içine bakmamızın bize bir faydası olmaz."
    </div>

    <div>
      "Doğru. Ameliyatlar sonrası değişimler olmuştur."
    </div>

    <div>
      "Ölüm nedeni?"
    </div>

    <div>
      "Dün sabahtan beri komadaydı. Miyokard enfarktüsünden. Hastayı takip ettiğim için sana yararlı olabilecek bazı ön bilgiler topladım. Dosya elimde. Yarından sonra sana gönderirim."
    </div>

    <div>
      "Neden otopsiyi yapmadığını sormamda sakınca var mı acaba?"
    </div>

    <div>
      "Raporda adımın yazmasını istemiyorum."
    </div>

    <div>
      "Neden ki?"
    </div>

    <div>
      Maura hiçbir şey söylemedi.
    </div>

    <div>
      "Maura, neden uzak tutuyorsun kendini?" "Kişisel nedenlerden ötürü."
    </div>

    <div>
      "Ölüyü tanıyor muydun?"
    </div>

    <div>
      "Hayır."
    </div>

    <div>
      "Peki o zaman problem nedir?"
    </div>

    <div>
      "Zanlılardan birini tanıyorum," dedi Maura. "Bir zamanlar evliydim onunla." Telefonu kapatıp yan koltuğa attı ve bir an önce eve dönmek için bütün dikkatini yola verdi. Yeniden güvende olmak için.
    </div>

    <div>
      Sokağına dönerken küçük pamuk parçaları gibi yağıyordu kar. Evinin önündeki çimleri kaplayan gümüşi renkteki kalın kar örtüsünün insanı büyüleyen bir görüntüsü vardı. Kutsal bir gecenin sessizliği hüküm sürüyordu etrafta.
    </div>

    <div>
      Şömineyi yaktı. Bir domates çorbası yapıp tost ekmeğinin üzerine peynir koyup eriterek basit bir yemek hazırladı kendisine. Bir kadehe kırmızı şarap doldurup yanıp sönen rengarenk ışıklarla süslü Noel ağacının bulunduğu oturma odasına gitti. Azıcık yemeği bile bitirememişti. Tepsiyi bir kenara itip şarabından bir yudum aldı ve şöminenin ışıklarını seyretmeye başladı. Telefona sarılıp Victor'u aramamak için kendini zor tutuyordu. Acaba uçağına yetişebilmiş miydi? Bu gece onun nerede olduğunu bilmiyordu ki. Hem bilse bile ne söyleyecekti ki ona? Birbirimizi aldattık diye düşündü. Hiçbir aşk bu şekilde ayakta kalamaz.
    </div>

    <div>
      Kalktı, ışıkları kapattı ve yatağına gitti.
    </div>
  </div>
</body>
</html>
