<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON ALTI</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      JANE RIZZOLI hastane asansöründen inip üzerinde ZİYARETÇİLERİN KAYIT YAPTIRMALARI RİCA OLUNUR yazan levhanın yanından uzun adımlarla geçerek yoğun bakımın çift kanatlı kapısından hızla içeri girdi. Saat sabahın biriydi ve hastaların rahatça uyuyabilmeleri için ünitenin ışıklan kısılmıştı.
    </div>

    <div>
      Aydınlık koridordan sonra girdiği bu odada hemşireler yüzleri olamayan siluetlerden ibaretti sadece. Sanki o yönden bir alarm sesi duymuş gibi aydınlatılmış tek hasta bölmesine aceleyle yöneldi Rizzoli.
    </div>

    <div>
      Bölmenin içinde bekleyen siyahi kadın polis Rizzoli'yi selamladı. "Merhaba dedektif. Çok çabuk geldiniz."
    </div>

    <div>
      "Hâlâ hiçbir şey söylemedi mi?"
    </div>

    <div>
      "Konuşamıyor. Hâlâ boğazında rahat nefes alıp vermesi için boru takılı. Ama kesinlikle kendinde. Gözleri açık ve hemşireye bakılırsa kendisine söylenenleri&nbsp;<span style="text-indent: 18.859844px;">anlayabiliyor. Herkes uyandığına o kadar çok şaşırmış ki."</span>
    </div>

    <div>
      Vantilatör alarmının tiz sesini duyan Rizzoli bölmenin girişine doğru bir bakış attı. Tam o sırada içeri giren üç beş tıp personeli tıkış tıkış yatağın etrafına dizildi.
    </div>

    <div>
      Beyin cerrahı Doktor Yuen ve bu sıkıcı profesyonellerin yer aldığı toplulukta at kuyruğu yapılmış san saçlarıyla hoş bir detay teşkil eden dahiliyeci Dr. Sutcliffe'i hemen tanıdı Rizzoli. "Burada neler oluyor?" "Bilmiyorum. Kan basıncında bir problem var. Dr. Sutcliffe işler çığrından çıktığında buraya geldi. Sonra arkasından Dr. Yuen geldi. O zamandan beri telaşla hastanın başında bir şeyler yapmaya çalışıyorlar. Polis başını salladı. "İyiye gittiğini sanmıyorum. Bu makinalar deminden beri kaç defa bipledi bir bilseniz."
    </div>

    <div>
      "Ne olur uyandığında ölmesin ya."
    </div>

    <div>
      Rizzoli Rahibe Ursula'nın yattığı bölmeye zar zor girebildi. Parlak ışıklar oldukça yorgun gözlerini acıtmıştı. Tıp personelinin oluşturduğu küçük dairenin içinde saklanmış Rahibe Ursula görüş alanına giremese de yatağın üzerindeki ekranda suyun üzerinde seke seke giden bir taşın hareketine benzeyen kalp ritmini görebiliyordu.
    </div>

    <div>
      "Endotrakeal tüpü çıkartmaya çalışıyor!" dedi bir hemşire.
    </div>

    <div>
      "Elini daha sıkı bastır!"
    </div>

    <div>
      "... Ursula, rahatla. Rahatlamaya çalış."
    </div>

    <div>
      "Sistolik seksene düştü-"
    </div>

    <div>
      "Neden bu kadar kızardı?" diye sordu Yuen. "Yüzüne baksana." Vantilatör ciyaklarken.
    </div>

    <div>
      "Vantilatörle mücadele ediyor adeta." dedi bir hemşire.
    </div>

    <div>
      "Basıncı düşüyor Dr. Yuen. Seksen sistolik."
    </div>

    <div>
      "Dopamin vereceğiz. Hemen."
    </div>

    <div>
      Birden hemşirelerden biri bölmenin kapısında duran Rizzoli'yi fark etti.
    </div>

    <div>
      "Bayan. Derhal dışarı çıkmanız lazım."
    </div>

    <div>
      "Bilinci yerinde mi?" diye sordu Rizzoli.
    </div>

    <div>
      "Derhal dışarı çıkın."
    </div>

    <div>
      "Ben hallederim," dedi Sutcliffe.
    </div>

    <div>
      Rizzoli'yi kaba bir şekilde kolundan tutup hastayı görmemesi için sert bir şekilde perdeyi kapattı. Karanlıkta kalan Rizzoli yoğun bakım ünitesindeki diğer hemşirelerin gözlerini dikip kendisine baktığını hissedebiliyordu.
    </div>

    <div>
      "Dedektif Rizzoli," dedi Sutcliffe, "Lütfen işimizi yapmamıza müsaade edin." "Ben de işimi yapmaya çalışıyorum. Tek görgü tanığımızın o olduğunun farkında mısınız?"
    </div>

    <div>
      "Ve sizin o tek tanığınızın durumu şu anda gerçekten çok kritik. Kimseyle konuşmadan önce krizi atlatması lazım."
    </div>

    <div>
      "Bilinci yerinde o zaman."
    </div>

    <div>
      "Evet."
    </div>

    <div>
      "Neler olup bittiğini anlayabiliyor mu?"
    </div>

    <div>
      Bir an durdu Dr. Sutcliffe. Yoğun Bakım Ünitesi'nin zayıf ışığında yüz ifadesinden hiçbir şey anlayamamıştı Rizzoli. Tek görebildiği karaltı halindeki geniş omuzları ve hemen yanındaki ekranda yanıp sönen ışıktan yeşil olarak yansıyan gözleriydi.
    </div>

    <div>
      "Emin değilim. Açık söylemek gerekirse bilincinin yerine geleceğini düşünmemiştim hiç."
    </div>

    <div>
      "Neden kan basıncı düşüyor? Yeni bir gelişme mi var?"
    </div>

    <div>
      "Kısa bir süre önce panik haline geçti. Büyük ihtimalle de endotrakeal tüp yüzünden. İnsanın boğazındaki tüpü fark etmesi çok kötü bir histir ama rahat nefes alıp vermesi için o tüpü koymamız lazımdı. Vücut basıncı arttığında ona biraz Valium verdik. Sonra birden basınç düştü."
    </div>

    <div>
      Bir hemşire perdeyi açıp girişe doğru seslendi "Dr. Sutcliffe?"
    </div>

    <div>
      "Evet?"
    </div>

    <div>
      "Dopamin verdik ama basınçta bir değişiklik olmadı,''
    </div>

    <div>
      Sutcliffe bölmeye geri döndü.
    </div>

    <div>
      Rizzoli bölmenin açık kalan girişinden birkaç adım ötede yaşanan dramı seyrediyordu. Rahibe ellerini yumruk yapmıştı. Bileklerini yatağın demirlerine bağlayan kordonlara karşı savaşırken kol tendonları geriliyordu. Kafasının üst kısmı bandajlarla sarılmış, ağzına bir endotrakeal tüp sokulmuştu. Ama buna rağmen iyice şişmiş yüzü gayet net görülebiliyordu. Yanakları kıpkırmızı olmuştu. Kendisini adeta mumyalayan gazlı bezlerin ve tüplerin içinde kapana kısılmış Ursula'nın gözleri henüz avlanmış bir hayvan gibi bakıyordu. Gözbebekleri korkudan büyümüştü ve bakışları kaçıp kurtulma isteğiyle kendini kaybetmişcesine, bir sağa sağa bir sola kayıyordu. Bu tutukluluğa karşı direnirken yatağın demirleri bir kafesin parmaklıkları gibi zangır zangır sallanıyordu. Gövdesinin tümü yatağın üzerinde hiç ara vermeden kalkıp iniyordu. Birden kalp atışları alarm vermeye başladı.
    </div>

    <div>
      Rizzoli gayri ihtiyari ekrana baktı. Çizgi hareket etmiyordu.
    </div>

    <div>
      "Tamam, tamam!" dedi Sutcliffe. "Ara kablolardan birisini devreden&nbsp;<span style="text-indent: 18.859844px;">çıkarttı." Kabloyu yerine soktuğunda ekrandaki düz çizgi hareket etmeye başladı&nbsp;</span><span style="text-indent: 18.859844px;">yeniden. Ama son derece hızlı bir şekilde.</span>
    </div>

    <div>
      "Dopamini arttırın," dedi Yuen. "Sıvı itekleyelim."
    </div>

    <div>
      Rizzoli bir hemşirenin Ursula'nın damarlarına şalin solüsyonu zerk edişini seyretti.
    </div>

    <div>
      Rahibeyle Rizzoli bir an göz göze geldi. Sanki son kez bakarmış gibiydi dünyaya.
    </div>

    <div>
      Bir an gözleri kararır gibi oldu. Rizzoli bu bakışta ölüm korkusu görmüştü. "Basınç hâlâ düşüyor. Atmış oldu şimdi."
    </div>

    <div>
      Ursula'nın yüz kasları gevşeyip elleri iki yanına düştü. Sarkan göz kapaklarının altındaki gözler artık öbür dünyaya doğru odaklanmış gibiydi. Görmüyordu artık.
    </div>

    <div>
      "Kasılma! Prematür ventriküler kasılma!" dedi hemşire.
    </div>

    <div>
      Bütün gözler kalp monitörüne doğru çevrildi. Kalbin hızla ama dengeli bir şekilde attığını gösteren çizgi artık eğri büğrü olmuştu.
    </div>

    <div>
      "Ventriküler taşikardi!" dedi Yuen.
    </div>

    <div>
      "Hiç basınç yok. Kalp kasları kalınlaştı! Kan pompalanmıyor!"
    </div>

    <div>
      "Şu yatağın demirlerini indirin. Haydi haydi. Kompresyona başlıyoruz." Hemşirelerden biri bölmenin kapısını itip "Acil durum!" diye bağırdığında Rizzoli'yi girişin dışına ittiler.
    </div>

    <div>
      Bölmenin penceresinden Ursula'nın etrafında oluşan anaforu seyretti Rizzoli.
    </div>

    <div>
      Yuen'in kafası kalp masajı yaparken bir inip bir kalkıyordu. Ursula'nın vücuduna serum yoluyla ilaç üstüne ilaç zerk edildi. Steril ambalaj kağıtları birbiri ardına yerlere saçılıyordu.
    </div>

    <div>
      Rizzoli monitöre baktı. Kalp atışları tırtıklı dişe benzeyen bir çizgi halini almıştı.
    </div>

    <div>
      "İki yüz!"
    </div>

    <div>
      Bir hemşire elinde defibrilatörle hastaya doğru ilerlediğinde herkes geri çekildi. Rizzoli Ursula'nın kabarıp kızarmış çıplak göğsünü çok net görebiliyordu. Saçma sapan bir düşünce olduğunu bile bile bir rahibenin bu kadar büyük&nbsp;<span style="text-indent: 18.859844px;">göğüsleri olmasına şaşmıştı.</span>
    </div>

    <div>
      Şok verildiğinde Ursula'nın gövdesi sanki birileri kollarından iple çekiyormuş gibi şiddetle sarsıldı.
    </div>

    <div>
      Rizzoli'nin yanında duran kadın polis usulca yaklaşarak "İçimde kötü bir his var," dedi. "Bence başaramayacak."
    </div>

    <div>
      Bir kez daha monitöre bakan Sutcliffe, Rizzoli'yle göz göze geldiklerinde ümitsizce başını salladı.
    </div>

    <div>
      Maura bir saat sonra hastanedeydi. Rizzoli'nin telefonundan sonra yanında uyuyan Victor'u bırakıp derhal yataktan çıkmış, hiç duş almadan jet hızıyla giyinmişti. Asansörle Yoğun Bakım Ünitesi'ne çıkarken hâlâ Victor'un üzerine sinmiş kokusunu alıyor, o geceki vahşice sevişmelerinin acısını hissediyordu. Arabada seksin o muhteşem kokusunu derin derin içine çekerek doğruca hastaneye gelmişti.
    </div>

    <div>
      Aklı hâlâ canlı, sıcak vücutlardaydı. Soğuk, ölü bir vücut görmeye henüz hazır hissetmiyordu kendini.
    </div>

    <div>
      Asansör kabinine dayanıp gözlerini yumdu ve o güzel anların biraz daha tadını çıkartmak istedi.
    </div>

    <div>
      Kapının açılmasıyla birlikte kendine geldi. Aniden kenara çekilip asansöre binen iki hemşireye gözlerini kırpıştırarak gülümsedi ve yanakları al al olmuş bir şekilde dışarı çıktı. Acaba anladılar mı durumumu? diye geçiriyordu aklından koridorda yürürken. Yüzümdeki seks sonrası mahcup pırıltıyı fark etmemek için aptal olmak lazım.
    </div>

    <div>
      Rizzoli yoğun bakım ünitesinin bekleme odasında oturmuş suni köpükten yapılmış bir kaptan kahve içiyordu. Maura içeri girdiğinde Rizzoli ona sanki o da bir değişiklik hissetmiş gibi uzun uzun baktı. Yüzündeki kızarıklık paylaştıkları bu dram karşısında biraz yakışıksız kaçmıştı doğrusu.
    </div>

    <div>
      "Kalp krizi geçirdiğini söylüyorlar," dedi Rizzoli. "İyi değil. Yaşam desteğine bağlı şu an."
    </div>

    <div>
      "Saat kaçtı?"
    </div>

    <div>
      "Bir gibiydi. Neredeyse bir saate yakın uğraştıktan sonra kalbe yeniden ritim kazandırmayı başardılar. Ama şu anda komada. Makineyle nefes alıp veriyor. Gözbebekleri tepki vermiyor." Başını salladı. "Bir daha kendine gelebileceğini sanmıyorum."
    </div>

    <div>
      "Doktorlar ne diyor?"
    </div>

    <div>
      "İki kafadan da ayrı ses çıkıyor. Dr. Yuen henüz fişi çekmek istemiyor. Ama hippi olan beyin ölümünün gerçekleştiğini düşünüyor."
    </div>

    <div>
      "Yani Dr. Sutcliffe'ten bahsediyorsun."
    </div>

    <div>
      "Evet. At kuyruklu iri kıyım olan. Beyin faaliyetinin ne durumda olduğunu öğrenmek için sabah erkenden bir EEG çekilmesini istedi."
    </div>

    <div>
      "Eğer beyinde faaliyet yoksa yaşam destek ünitesine bağlı kalmasının da bir anlamı olmaz."
    </div>

    <div>
      Rizzoli başını salladı. "Böyle söyleyeceğini biliyordum."
    </div>

    <div>
      "Kalp blokesi onaylandı mı?"
    </div>

    <div>
      "Ne?"
    </div>

    <div>
      "Yani kalp durduğunda yanında personel var mıydı?"
    </div>

    <div>
      Rizzoli Maura'nın içinde hiçbir duygu barındırmayan profesyonelce sorularından rahatsız olmuş gibiydi. Bir miktar kahve damlatarak fincanı masanın üzerine koydu. "Hem de sürüsü. Aslında ben de orada sayılırdım."
    </div>

    <div>
      "Neler oldu? Neler söylediler?"
    </div>

    <div>
      "Önce kan basıncında değişiklikler oldu ve nabız korkunç bir şekilde hızlı atmaya başladı. Ben oraya gittiğimde basınç çoktan düşmeye başlamış. Sonra da kalbi durdu. Yani evet. Ne olup bittiyse hepsinin şahidi var."
    </div>

    <div>
      Bir süre ikisi de konuşmadılar. Bekleme odasındaki TV açık olmasına rağmen sesi kapatılmıştı. Rizzoli CNN'de alt yazı olarak geçen haberleri okumaya koyuldu.
    </div>

    <div>
      Kuzey Carolina'daki otomobil fabrikasında işten çıkartmalar...Colorado 'da trenin raydan çıkması sonucu etrafa zehirli kimyasal maddeler saçıldı...
    </div>

    <div>
      Ülkenin her tarafında bir sürü üzücü olay meydana gelirken biz burada iki yorgun kadın bu geceyi nasıl atlatacağız diye düşünüyoruz.
    </div>

    <div>
      Maura, Rizzoli'nin yanındaki kanapeye oturdu. "Nasılsın Jane? Çok solgun görünüyorsun."
    </div>

    <div>
      "Kendimi çok ama çok kötü hissediyorum. Sanki biri vücudumdaki tüm enerjiyi emiyor gibi. Sanki benden geriye hiçbir şey kalmamış gibi." Kahvesinin son damlasını bir çırpıda içtikten sonra boş kabı çöp kutusuna fırlattı. İsabet ettirememişti. Boş boş kaba baktı. Şimdi kalk onu yerden al, sonra çöp kutusuna at. Bunun için kendini çok yorgun hissediyordu.
    </div>

    <div>
      "Kız adamı teşhis etti," dedi Rizzoli.
    </div>

    <div>
      "Anlamadım."
    </div>

    <div>
      "Noni." Sonra durdu. "Gabriel ona karşı o kadar iyi davrandı ki nasıl şaşırdım anlatamam. Onun çocuklarla arasının bu kadar iyi olabileceğini düşünemezdim hiç. Bilirsin. Anlaşılması çok zor biridir. Çok düzdür. Ama bir görmen lazımdı. Noni'yle oturdu ve elleriyle bir şeyler yedirdi ona..." dalgın dalgın boşluğa bakıp kafasını salladı. "Noni Howard Redfield'ı teşhis etti."
    </div>

    <div>
      "Graystones'a gelen adam o muymuş? Yani bizim Fare Kadın'la birlikte gelmişler ha?"
    </div>

    <div>
      Rizzoli evet anlamında başını salladı. "İkisi de oradaymış. Rahibe Ursula'yı görmek için içeri girmeye çalışıyorlarmış."
    </div>

    <div>
      Maura başını salladı iki yana. "Anlayamıyorum. Bu üç kişinin birbirleriyle ne gibi bir alakası olabilir ki?"
    </div>

    <div>
      "Bu soruya ancak Rahibe Ursula cevap verebilirdi."
    </div>

    <div>
      Rizzoli ayağa kalkıp mantosunu aldı. Kapıya doğru döndü ve durdu. Arkasına dönüp Maura'ya baktı."Biliyor musun uyanmıştı."
    </div>

    <div>
      "Rahibe Ursula mı?"
    </div>

    <div>
      "Kalbi durmadan önce gözlerini açtı."
    </div>

    <div>
      "Yani şuuru yerinde miydi? Yani etrafında olup bitenin farkında mıydı?"
    </div>

    <div>
      "Hemşirenin elini sıkıyordu. Ona ne denirse yapıyordu. Ama onunla konuşmaya fırsat bulamadım. Ben orada ayakta dururken bana baktı...kalbi durmadan önce..." Rizzoli durdu. Bu düşünce onu sarsmış gibiydi. "Gördüğü son kişi benim."
    </div>

    <div>
      Maura yoğun bakım ünitesine girip kalp trasesiyle titreşen ekranların önünden geçti. Birkaç hemşire perdeyle kapatılmış bölmelerin önünde ayakta durmuş fısıltıyla bir şeyler konuşuyorlardı. Staj yaptığı sıralarda yoğun bakım ünitesine yaptığı gece ziyaretlerinde hep içinde bir huzursuzluk hissederdi.
    </div>

    <div>
      Ölmek üzere olan bir hasta, anında müdahale gerektiren kriz halleri. Aradan bunca zaman geçmesine rağmen gecenin o saatinde yoğun bakım ünitesinde olmak nabzını yükseltmişti. Ama diğer yandan onu bu gece bekleyen herhangi bir krizin olmayışına ve burada bulunma nedeninin sadece neticeyi görmek olduğuna da sevinmiyor değildi.
    </div>

    <div>
      Dr. Sutcliffe Ursula'nın yatağının yanında durmuş çizelgeye bir şeyler yazıyordu. Sanki son cümleyi nasıl bağlayacağına emin olamamış gibi birden durdurdu kalemini.
    </div>

    <div>
      "Dr. Sutcliffe?" dedi Maura.
    </div>

    <div>
      Dr. Sutcliffe ona baktı. Bronzlaşmış yüzünde yorgunluk sonucunda yeni ufak çizgiler oluşmuştu.
    </div>

    <div>
      "Dedektif Rizzoli benden yanınıza gelmemi istedi. Yaşam desteğini çekmeyi planlıyormuşsunuz."
    </div>

    <div>
      "Yine zamansız yorumlarda bulunuyorsunuz," dedi Dr. Sutcliffe. "Dr. Yuen birkaç gün daha bu şekilde devam etmeye karar verdi. Önce EEG'yi görmek istiyor." Kafasını eğip son bir kez daha notlarım kontrol etti. "Ne kadar ironik değil mi? Günlerden beri hasta hakkında sayfalarca yazı yaz, sonra tek bir paragrafta özetleyiver durumu. Çok pis bir iş bu."
    </div>

    <div>
      "Tin azından hâlâ nefes alıp verirlerken hastayı tanıma fırsatınız oluyor.
    </div>

    <div>
      Benim böyle bir ayrıcalığım yok mesela."
    </div>

    <div>
      "Sizin yaptığınız işi sevebileceğimi hiç sanmıyorum Dr. Isles."
    </div>

    <div>
      "Bazen yaptığım işin farkında bile olmuyorum. Umurumda bile olmuyor."
    </div>

    <div>
      "Peki o zaman neden bu branşı seçtiniz? Neden ölüleri yaşayanlardan daha üstün tuttunuz?"
    </div>

    <div>
      "Çünkü onları ilgiye değer buluyorum. Eğer konuşabilselerdi kesinlikle bize ölüm nedenlerini sormak isterlerdi çünkü."
    </div>

    <div>
      Dr. Sutcliffe Ursula'ya baktı. "Nelerin ters gittiğini merak ediyorsanız size açıklayabilirim. Yeteri kadar hızlı davranamadık. Orada durup paniğe kapılmasını seyrettik. Ona sakinleştirici vermeliydik ama vermedik..."
    </div>

    <div>
      "Kalbinin panik sonrası durduğunu mu söylemek istiyorsunuz?"
    </div>

    <div>
      "Başlangıçta evet. Önce kan basıncı ve nabzı aniden yükseldi. Sonra birden ne olduysa düştü ve kalpte ritim bozukluğu başladı. Ritmi düzene sokmak için yirmi dakika boyunca uğraştık."
    </div>

    <div>
      "Elektrokardiyografide ne gördünüz?"
    </div>

    <div>
      "Akut miyokard enfarktüsü. Şu anda derin komada. Gözbebeklerinde tepki yok. Derin acı çekmesine rağmen etkilenmiyor. Geri dönüşümsüz beyin hasarı var." "Bunu söylemek için biraz erken değil mi?"
    </div>

    <div>
      "Ben gerçekçi biriyim. Dr. Yuen onu iyileştirebileceğini sanıyor, çünkü o bir cerrah. İstatistiklere güveniyor. Onun için önemli olan tek şey ameliyatın başarıyla sonuçlanması. Hasta sonunda bitkisel hayata girse dahi."
    </div>

    <div>
      Maura yatağın kenarına gidip kaşlarını çatarak hastaya baktı. "Neden bu kadar ödemli?"
    </div>

    <div>
      "Kalp krizi sırasında çok sıvı verdik. O yüzden yüzü şiş."
    </div>

    <div>
      Maura başını eğip hastanın kollarına baktığında kırmızı kabartılar gördü.
    </div>

    <div>
      "Sanki kurdeşen dökmüş gibi. Ne tür ilaçlar verdiniz?"
    </div>

    <div>
      "Klasik kalp krizi ilaçları. Antiaritmikler, dopamin filan."
    </div>

    <div>
      "Bence burada bir alerji test cihazı olması lazımdı."
    </div>

    <div>
      "Pardon? Anlayamadım."
    </div>

    <div>
      "Bu sebebi açıklanamayan bir kalp durması ve kurdeşen dökmesi de ilaca karşı alerjik olduğunu gösteriyor."
    </div>

    <div>
      "Neden? Bir yanlışımız mı var? Ona yanlış bir ilaç mı verdik?" Öfkelenmişti&nbsp;<span style="text-indent: 18.859844px;">ve kendini savunmaya çalışır gibi bir hali vardı.</span>
    </div>

    <div>
      "Bir cinayetin tanığı o. Hem de tek tanığı," diye vurguladı Maura.
    </div>

    <div>
      "Son bir saattir hayatını kurtarmak için elimizden ne geliyorsa yaptık. Ve şimdi siz kalkmış bize güvenmediğinizi ima ediyorsunuz."
    </div>

    <div>
      "Bakın. Ben sadece her şeyin eksiksiz yapıldığından emin olmak isterim." "Tamam, peki." Dr. Sutcliffe öfkeyle elindeki dosyayı kapattı. "Tamam, sadece sizin için alerji testi yapılıp yapılmadığını kontrol edeceğim." dedi ve oradan uzaklaştı.
    </div>

    <div>
      Şimdi Maura bölmede yalnız başına kalmış, yatağın kenarındaki yumuşak ama insanın içine sıkıntı veren ışığın altında yatan Ursula'ya bakıyordu.
    </div>

    <div>
      Canlandırma esnasında ve temel yaşam desteği hazırlanırken kullanılan şırıngaların, boş serum şişelerinin ve steril sargıların hepsi süpürülüp atılmıştı. Hastanın göğsü vantilatörden gelen her bir sinyal sesiyle birlikte inip çıkıyordu.
    </div>

    <div>
      Maura bir ışıklı kalem alıp Ursula'nın gözlerine doğru tuttu.
    </div>

    <div>
      Her iki gözbebeği de ışığa tepki vermemişti.
    </div>

    <div>
      Doğrulurken birden birinin onun izlediğini hissetti. Döndüğünde Peder Brophy'nin bölmenin eşiğinde durduğunu gördü.
    </div>

    <div>
      "Hemşireler çağırdı," dedi. "Zamanının gelmiş olabileceğini söylediler." Gözlerinin altında koyu halkalar belirmiş, sakalı hafif uzamıştı. Her zamanki gibi üzerinde bir rahip cüppesi vardı ama sabahın bu çok erken saatinde içine alelacele buruşuk bir gömlek giymişti. Yataktan yeni kalkmış olmalı diye düşündü Maura.
    </div>

    <div>
      "Gitmemi ister misiniz doktor?" diye sordu. "Daha sonra gelebilirim isterseniz."
    </div>

    <div>
      "Yo hayır peder, lütfen içeri girin. Şu kayıtları gözden geçiriyordum."
    </div>

    <div>
      Peder başını sallayıp bölmenin içine girdi. Şimdi birden küçülüp daralmış&nbsp;<span style="text-indent: 18.859844px;">hissi veren bölmede birbirlerine çok yakın ayakta duruyorlardı.</span>
    </div>

    <div>
      Maura, Sutcliffe'in arkasında bıraktığı çizelgeyi aldı eline.
    </div>

    <div>
      Yatağın kenarındaki küçücük bir iskemleye yerleştiğinde birden yine üzerindeki kokunun Brophy'ye kadar gidip gitmediğini merak etti. Victor'un kokusu. Seksin kokusu. Brophy bir dua mırıldanırken tüm dikkatini hemşirenin notlarına vermeye çalıştı.
    </div>

    <div>
      00:15: Hayati organlar: Kan basıncı 130/90. Nabız 80. Gözler açık kasıtlı hareketler yapıyor. Sağ eli istendiğinde sıkıyor. Dr. Yuen ve Dr. Sutcliffe akli durumunda değişiklik olduğunu söylediler.
    </div>

    <div>
      00:43: Kan basıncı 180/100, Nabız 120. Dr. Sutcliffe burada. Hasta huzursuzlanıp serumu çıkartmak istedi.
    </div>

    <div>
      00:50: Sistolik kan basıncı 110'a düştü. Yüzü kızarık ve huzursuz. Dr. Yuen burada.
    </div>

    <div>
      00:55: Sistolik kan basıncı 85, Nabız 180. Adrenalin verildi Kan basınç grafiği sürekli düşerken notlar gittikçe kısalıyor, el yazısı bozuluyor, sonunda da iyice okunmaz oluyordu. Bölmenin içinde olup bitenleri, serum, şırınga getirilirken yaşanan itiş kakışı gözünün önünde canlandırabiliyordu Maura.
    </div>

    <div>
      Hemşire ilaç odasından bölmeye, bölmeden ilaç odasına hızla koşuşturmuş olmalıydı. Hasta yatağında acıdan kıvranırken steril sargılar yırtarak açılmış ilaç şişeleri hızla boşaltılmış, dozajların iyi ayarlanması için delicesine bir çaba sarfetmişlerdi.
    </div>

    <div>
      01:00: Acil durum çağrısı.
    </div>

    <div>
      Maura okumaya devam etti. El yazısı değişmişti artık. Başka bir hemşire girmiş olmalıydı kayıt tutmak için. Gayet muntazam ve usule uygun notlardan sadece gözlemlemek ve kayıt tutmak için görevlendirildiği açıkça belli oluyordu. Karıncık fibrilasyonu. 300 jul elektrik şoku verildi. Dakikada dört miligrama çıkan IV damla Lidokain. Karıncık fibrilasyonu devam ediyor.
    </div>

    <div>
      Yeniden elektrik şoku verildi. 400 jul Karıncık fibrilasyonu devam ediyor.
    </div>

    <div>
      Göz bebekleri büyüdü ama hâlâ ışığa karşı tepkisel...
    </div>

    <div>
      Hâlâ vazgeçmiyor diye düşündü Maura. Gözbebekleri tepki veriyor hâlâ bir şansı var.
    </div>

    <div>
      Stajyerken hayatında verdiği ilk acil durum çağrısını ve her ne kadar&nbsp;<span style="text-indent: 18.859844px;">hastadan tamamen ümit kesilmiş olsa da yenilgiyi kabullenmede ne kadar isteksiz&nbsp;</span><span style="text-indent: 18.859844px;">olduğunu hatırladı.</span>
    </div>

    <div>
      Adamın karısı ve iki genç oğlu odanın hemen dışında bekliyordu. Oğlanların yüzlerini gördükçe işini doğru yapıp yapmadığı konusunda saplantılı bir şekilde düşünmeye başlamıştı. Defibrillatörün uçlarını tekrar tekrar hastanın göğsüne bastırıyordu bu yüzden. Artık adam sayılabilecek yaşta kocaman ayaklı ve sivilceli yüzlü iki koca delikanlı, çocuk gibi hüngür hüngür ağlıyordu. Maura adamın çoktan son nefesini verdiğini ve boşu boşuna gayret gösterdiğini bilmesine rağmen onu diriltmek için kendini perişan ediyordu.
    </div>

    <div>
      Bir şok daha diye düşünmüştü. Bir tanecik daha...
    </div>

    <div>
      Peder Brophy'nin artık dua okumadığını fark etti. Kafasını kaldırdığında pederin onu büyük bir dikkatle, neredeyse taciz edercesine incelediğini gördü. Aynı zamanda garip bir şekilde tahrik olmuştu sanki.
    </div>

    <div>
      Utancını gizlemek için gayet ciddi bir tavır takınarak kapattı dosyayı. Az önce Victor'la beraber olmuş ve şimdi de bir pedere ilgi duymuştu. Kızışan dişi kedilerin kokularıyla erkek kedileri kendilerine çektiğinden haberi vardı.
    </div>

    <div>
      Acaba aynı şekilde o anda sekse açık ve istekli bir dişi olarak dışarı işaret veriyor olabilir miydi? Uzun zamandır seks yapmayan bir kadın bir türlü sekse doyamıyordu demek.
    </div>

    <div>
      Ayağa kalkıp mantosunu aldı.
    </div>

    <div>
      Peder mantoyu giymesine yardım etmek için hamlede bulundu. Maura'nın karşısında durmuş mantoyu açarak Maura'nın kollarını sokmasına yardımcı oluyordu. Maura pederin elinin saçlarına değdiğini hissetti. Yanlışlıkla dokunduğundan emin olmasına rağmen tüyleri diken diken olmuştu. Geri çekilip hızla önünü iliklemeye başladı.
    </div>

    <div>
      "Gitmeden önce," dedi peder. "Size bir şey göstermek istiyorum. Benimle gelir misiniz lütfen?"
    </div>

    <div>
      "Nereye gidiyoruz?"
    </div>

    <div>
      "Dördüncü kata ineceğiz."
    </div>

    <div>
      Maura kafası karışmış bir şekilde pederle birlikte asansöre girdi. Bir kez daha daracık bir yerde dip dibe ayakta duruyorlardı.
    </div>

    <div>
      Soğukkanlılığını korumaya çalışarak iki elini de mantosunun ceplerine sokmuş ekranda değişen kat numaralarına bakıyor ve bir pederi çekici bulmak acaba günah mıdır? diye düşünüyordu.
    </div>

    <div>
      Tabii ki günah değildi ama kesinlikle tam bir ahmak işiydi.
    </div>

    <div>
      Sonunda asansörün kapısı açıldı ve koridordan geçerek kalp yoğun bakım ünitesine girdiler. Gece olduğu için aynı cerrahi yoğun bakım ünitesindeki gibi ışıklar kısılmıştı. Elektrokardiyografi ekranından gelen ışığın gölgesinde pederi takip etti Maura.
    </div>

    <div>
      Monitörlerin önünde oturan tıknaz bir hemşire kafasını kaldırıp otuz iki dişini göstere göstere güldü.
    </div>

    <div>
      "Peder Brophy, gece turuna mı çıktınız?"
    </div>

    <div>
      Peder, yumuşak bir biçimde dostça omuzuna dokundu hemşirenin. Maura Camille'in odasındayken o sırada karla kaplı avludan geçen pederin kafasını yukarı kaldırıp ona bakışını, yaşlı rahibeyi teselli etmek için şefkatle omuzuna dokunuşunu hatırladı. İnsanlara sıcak temasını sunmaktan korkmayan bir adamdı peder.
    </div>

    <div>
      "Akşam turu, Kathleen," dedi. Boston'da yaşayan İrlanda kökenlilere has yumuşak aksanıyla. "Peki senin gecen nasıl geçti?"
    </div>

    <div>
      "Şimdiye kadar bir aksilik yok çok şükür. Birini görmeye mi geldiniz?"
    </div>

    <div>
      "Aslında senin hastalarına gelmedik. Yukarıdaki cerrahi yoğun bakım ünitesindeydik. Dr. Isles'a burayı göstermek istedim sadece."
    </div>

    <div>
      "Saat sabahın ikisinde mi?" Kathleen gülüp Maura'ya baktı. "İnsanı yorgunluktan tüketir bu Peder Brophy. Asla dinlenmez."
    </div>

    <div>
      "Dinlenmek mi? O da ne?" dedi Brophy.
    </div>

    <div>
      "Biz ölümlülerin yaptığı bir şey."
    </div>

    <div>
      Brophy monitöre baktı. "Bizim Bay DeMarco nasıl?"
    </div>

    <div>
      "Oh, sizin özel hastanız. Bence durumu süper iyi gidiyor."
    </div>

    <div>
      Brophy altı numaralı yatağa bağlı istikrarlı bir şekilde bip bip eden&nbsp;<span style="text-indent: 18.859844px;">monitörü gösterdi. "İşte," dedi Maura'nın koluna dokunarak. Nefesini saçlarında&nbsp;</span><span style="text-indent: 18.859844px;">hissediyordu Maura. "Size göstermek istediğim buydu."</span>
    </div>

    <div>
      "Neden?" diye sordu Maura.
    </div>

    <div>
      "Hani şu kurtardığımız adam. Bay De Marco." Peder Maura'ya baktı. "Yaşamaz dediğiniz adam. Bu da bizim mucizemiz. Sizin ve benim."
    </div>

    <div>
      "Aslında bir mucize sayılmaz. Yanılma payı bırakmıştım kendime."
    </div>

    <div>
      "Ama bu hastaneden yürüye yürüye çıkabileceğini düşünmemiştiniz herhalde." Maura samimi bir şekilde pedere baktı. "Bence o kadar şaşırılacak bir şey de değil. Böyle söylediğim için üzgünüm." Ukala bir izlenim vermek istemezdi ama söyleyivermişti işte. Onu kırmış olmaktan korkuyordu. Ne olursa olsun bu adamın iyileşmesi peder için önemliydi. Maura'dan biraz da olsa heyecanlanmasını, şaşırmasını beklemişti ama o umurunda bile olmadığı mesajı vermişti pedere sözleriyle.
    </div>

    <div>
      Asansörle lobiye inerlerken "Mucizelere inanmayı ben de çok isterdim peder," dedi Maura. "Samimiyim inanın. Ama korkarım eskiden beri her şeye şüpheyle yaklaşan birinin fikrini değiştirmeniz imkânsız gibi."
    </div>

    <div>
      Peder gülümseyerek karşılık verdi "Size parlak bir zeka bahşedilmiş ve elbette ki bu zekâyı kullanmanız lazım. Kendi sorularınızı sorup kendi cevaplarınızı bulacaksınız."
    </div>

    <div>
      "Eminim siz de benimle aynı somları soruyorsunuz kendinize."
    </div>

    <div>
      "Evet. Hem de her gün."
    </div>

    <div>
      "Ancak Tanrı kavramını onaylıyorsunuz. Hiç inancınızın sarsıldığı olmadı mı?"
    </div>

    <div>
      Bir an sustu peder.
    </div>

    <div>
      "Yo hayır. İnancımın bununla ilgisi yok. İnancıma bel bağlamıyorum ben."
    </div>

    <div>
      Ses tonundan sanki biraz tereddüt ettiğini düşündü Maura. Pedere baktı.
    </div>

    <div>
      "Peki o zaman neyi sorgularsınız siz?"
    </div>

    <div>
      Zihnindekileri bilmek istermişçesine Maura'nın gözlerinin içine baktı peder.
    </div>

    <div>
      Sanki Maura'nın öğrenilmesini istemediği düşünceleri okuma hevesindeymiş gibi. "Gücümü," dedi yavaşça "Bazen kendi gücümü sorgularım."
    </div>

    <div>
      Dışarıdaki hastane otoparkında tek basma dururken soğuk havayı içine çekti Maura. Gökyüzü berraktı ve yıldızlar çok parlak ve netti. Arabasına binip motorun ısınmasını bekledi biraz. O ve peder Brophy arasında geçenleri anlamaya çalışıyordu. Aslında pek de bir şey olduğu söylenemezdi. Ama sanki bir suç işlemiş gibiydi ve hem suçlu hem de çok mutlu hissediyordu kendini.
    </div>

    <div>
      Buz tutmuş yollardan geçerek eve doğru sürdü arabayı. Peder Brophy ve Victor vardı aklında. Evden çıktığında kendini çok yorgun hissediyordu. Şimdi ise çok diri ve enerji doluydu. Aylardan beri hiç bu kadar canlı hissetmemişti kendini. Garaja girip arabayı park etti. Eve girerken bir yandan da mantosunu çıkartmaya çalıştı. Yatak odasının kapısına geldiğinde çoktan bluzunun düğmelerini çözmüştü bile. Victor yanı başında dikilip bir yandan da üzerindekileri birer birer çıkartan Maura'dan habersiz horlaya horlaya uyuyordu. Son birkaç gündür bütün vaktini otel yerine Maura'nın evinde geçiriyordu. Artık yatak onun da yatağı olmuştu. Artık hayatına girmiş gibiydi Maura'nın. Titreye titreye sıcacık yorganın içine süzüldü Maura. Buz gibi olmuş vücudu Victor'unkine değdiğinde hafifçe kımıldandı Victor.
    </div>

    <div>
      Birkaç okşama, birkaç öpücük sonrasında hemen harekete geçmiş, hemen tahrik olmuştu Victor.
    </div>

    <div>
      Maura seve seve aceleyle içine girmesine izin verdi. Hem çok zevk almış hem de çok zevk vermişti. Ama gözlerim kapatıp Victor'u içinde hissettiğinde gördüğü sadece Victor'un değil, aynı zamanda Peder Brody'nin de yüzüydü. Asla sabitlenemeyen, Maura'ya kimin yüzünü gördüğünü bilme fırsatı vermeden sürekli ve hızla değişen iki yüz.
    </div>

    <div>
      Hem ikisi birden, hem ikisi de değil.
    </div>
  </div>
</body>
</html>
