<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div style="text-align: center;">
    <h3>ON YEDİ</h3>
  </div>

  <div style="margin-left:0;margin-right:0;text-indent:18.859844px; text-align: justify;">
    <div>
      Kış mevsiminde gökyüzünün en açık olduğu günler en soğuk günlerdir.
    </div>

    <div>
      Maura beyaz karın üzerine yansıyan göz kamaştırıcı ışıkla uyandı. Uzun zamandır ortalıkta görünmeyen masmavi gökyüzüne bakmaktan çok memnundu ama <span style="text-indent: 18.859844px;">rüzgâr oldukça sert esiyor, evin dışındaki ormangülünü eğip büküyordu.</span>
    </div>

    <div>
      İşe giderken arabada içti kahvesini. Gözleri güneşten kamaşıyor ah bir eve dönsem diye düşünüyordu. Victor'la yatağa girip bütün günü yorganın altında birbirlerini ısıtarak geçirebilselerdi keşke. Önceki gece birlikte Victor o bariton sesiyle, Maura da akortsuz bet sesiyle ona uyum sağlamaya çalışarak Noel şarkıları söylemişlerdi.
    </div>

    <div>
      O kadar iğrenç sesler çıkmıştı ki kahkahalarla gülmekten şarkı söyleyememişlerdi.
    </div>

    <div>
      Bu sabah arabayla üzerlerinde Noel çelenklerinin asılı olduğu sokak ışıklarının, şık mankenlerle donatılmış mağaza vitrinlerinin önlerinden geçerken yine şarkı söylüyordu o her zamanki akordsuz, bet sesiyle. Birden aslında Noel'i hatırlatan sürüyle şey olduğunu gördü etrafta. Aslında haftalardan beri şehir oraya buraya asılmış çelenk ve süslemelerle doluydu ama o daha yeni farkına varıyordu. Hiç bu kadar festival havasında görmemişti bir şehri. Güneşin karın üzerine yansıyan parıltısı hiç bu kadar hoş gözükmemişti gözüne.
    </div>

    <div>
      Tanrı seni sükunete kavuştursun güleç bayım. Hiçbir sev seni umutsuzluğa düşürmesin.
    </div>

    <div>
      Girişinde kocaman altın rengi harflerle DÜNYADA BARIŞ yazılı Adli Tıp Binası'na girdi.
    </div>

    <div>
      Louise kafasını kaldırıp gülümsedi. "Bugün çok mutlu görünüyorsun."
    </div>

    <div>
      "Yeniden güneş açtığı için çok memnunum."
    </div>

    <div>
      "Tadını çıkart. Yarın akşam kar yağışının artacağını söylüyorlar."
    </div>

    <div>
      "Noel akşamı yağsın yeter bana." Louise'in masasındaki kutuya elini daldırıp kalp şeklindeki çikolatalardan üç beş tane aldı. "Bugünkü programımız ne?"
    </div>

    <div>
      "Dün gece kimse gelmedi. Noel öncesi kimse ölmek istemiyor mu ne? Dr. Bristol'un saat onda mahkemede olması lazım. Sanırım sonra oradan evine gidecek."
    </div>

    <div>
      "Eğer ortalık sakin olursa ben de bugün erken çıkabilirim."
    </div>

    <div>
      Louise'in kaşlarını kaldırdı. "Umarım eğlenceli bir şeyler yapacaksınızdır."
    </div>

    <div>
      "Emin olabilirsin," dedi Maura bir kahkaha atıp. "Alışverişe gideceğim."
    </div>

    <div>
      Odasına gitti. Yeniden gözden geçirilmesi gereken sürüyle laboratuvar raporu dahi mutluluğunu bozamazdı. Masasına oturup çikolatalarını yiye yiye öğlene kadar çalıştı. Saat üç gibi çıkıp doğruca kendini Saks Fifth Avenue'ya atmak istiyordu.
    </div>

    <div>
      Gabriel Dean'in kendisini ziyarete geleceğini hesaba katmamıştı ama. O akşamüstü saat iki buçukta odasına girerken bu ziyaretinin bütün planlarını tepetaklak edeceğinin farkında değildi.
    </div>

    <div>
      Her zamanki gibi anlaşılması zor bir insan vardı karşısında Maura'nın. Ve saati saatine uymayan Rizzoli ile bu esrarengiz adam arasında nasıl olup da bir ilişki yaşandığına bir kez daha hayret etmişti.
    </div>

    <div>
      "Bu öğleden sonra Washington'a geri dönüyorum," dedi Dean evrak çantasını yere koyarken. "Gitmeden önce bir şey hakkında fikrini almak istiyorum." "Elbette."
    </div>

    <div>
      "Öncelikle...lütfen şu kadının cesedini görebilir miyim?"
    </div>

    <div>
      "Her şey otopsi raporunda var."
    </div>

    <div>
      "Olsun. Ben yine de kendi gözlerimle görmek istiyorum."
    </div>

    <div>
      Maura sandalyesinden kalktı. "Yalnız seni uyarmak istiyorum. İncelemesi o kadar kolay bir ceset değil."
    </div>

    <div>
      Çürüme sürecinde soğutma işlemi yavaşlatılır ama asla durdurulmazdı. Maura ceset torbasının fermuarını açarken yayılacak kokuya hazırlıklıklıydı. Plastik kısım ayrılıp yüzün olması gereken yerdeki ham doku meydana çıktığında cesedin görünümü konusunda önceden uyarıldığı için Dean herhangi bir tedirginlik hissetmedi.
    </div>

    <div>
      "Yüz tamamen çıkartılmış," dedi Maura "Deri saç çizgisi boyunca kesilmiş ve daha sonra aşağı doğru soyulmuş, sonra da çenenin altına son bir bir kesik atılarak yüzü çıkartma işlemi tamamlanmış. Sanki bir maskeyi çekip alır gibi."
    </div>

    <div>
      "Peki deriyi de mi yanında götürmüş?"
    </div>

    <div>
      "Yanında götürdüğü sadece bunlar değil." Ceset torbasını tamamen açarken o kadar iğrenç bir koku yayıldı ki ortalığa, Maura bir maske takmadığına pişman oldu. Ama Dean cesedi sadece şöyle bir görmek istediği ve pek fazla incelemeye gerek duymadığı için sadece eldiven takmakla yetinmişlerdi.
    </div>

    <div>
      "Eller," dedi Dean.
    </div>

    <div>
      "Katil ikisini de almış. Bir de ayaklar var. Önce sapık bir koleksiyoncu olabileceğini düşündük. Organları zafer hatırası olarak alan bir koleksiyoncu.
    </div>

    <div>
      Ya da kadının kimliğini saklamak isteyen biri de olabilirdi. Parmak izi bırakmamış. Yüz yok. Kimliğini gizli tutmak isteyen biri yapar ancak bunları." "Ayak haricinde tabii."
    </div>

    <div>
      "Biz de ayakları almasını saçma bulduk. O yüzden de başka bir nedeni olabileceğini düşündüm. Katil kadının kimliğini saklamak için değil, cüzzamlı olduğunun bilinmesini istemediğinden almıştı bazı organları."
    </div>

    <div>
      "Peki lezyonlar bütün deriye yayılmış mıydı? Cüzzamla mı ilgiliydi bu yara bereler?"
    </div>

    <div>
      "Bu deri döküntülerine erythema nodosum leprosum denir. Vücudun ilaç tedavisine verdiği tepki sonucu oluşur. Cüzzamlı olduğu için mutlaka antibiyotik tedavisi görmüştür. Biz de zaten bu yüzden deri biopsisinde herhangi bir aktif bakteriye rastlamadık."
    </div>

    <div>
      "Yani o zaman bu lezyonların nedeni kadının hastalığı değil."
    </div>

    <div>
      "Hayır değil. Önceden yapılan antibiotik tedavisinin yan etkisi. Röntgenlere bakıldığında büyük ihtimalle uzun seneler boyunca bu hastalıkla yaşadıktan sonra tedavi görmeye başlamış." Maura kafasını kaldırıp Dean'e baktı. "Yeter mi? Cesedi yerine koyabilir miyim?"
    </div>

    <div>
      Dean evet anlamında başını salladı. "Şimdi ben sana bir şey göstermek istiyorum."
    </div>

    <div>
      Yeniden Maura'nın odasına çıktıklarında evrak çantasından bir dosya çıkarttı Dean. "Dün toplantıdan sonra Interpol'ü arayıp Bara'daki katliamla ilgili bilgi istedim. Bunun üzerine Hindistan Merkezi Araştırma Bürosu'na bağlı Özel Suçlar Dairesi bana bunları faksladı. Aynı zamanda e-postayla bazı dijital fotoğraflar yolladılar. Onlara bir göz atmanı istiyorum."
    </div>

    <div>
      Maura dosyayı açıp üst kısma baktı. "Bu bir polis dosyası."
    </div>

    <div>
      "Andhra Pradesh'ten. Bara köyünün bulunduğu bölge."
    </div>

    <div>
      "Soruşturmalarmdaki son durum ne?"
    </div>

    <div>
      "Olaydan bu yana bir yıl geçmiş olmasına rağmen hâlâ hiçbir ilerleme yok.
    </div>

    <div>
      Bence sonuçlanamayacak da. Çok fazla önem verdiklerini sanmıyorum."
    </div>

    <div>
      "Ama yüz kişiye yakın insan öldü ajan Dean." "Ama olayı oranın koşullarına göre değerlendirmen lazım."
    </div>

    <div>
      "Bir deprem bir olaydır. Bir kasırga bir olaydır. Ama bütün bir köyün katledilmesi bir olay değildir. Bu bir insanlık suçudur."
    </div>

    <div>
      "Güney Asya'da olanlara baksana. Kaşmir'de binlerce kişi Hindular ve Müslümanlar tarafından boğazlanıyor. Hindistan'da Tamil gerillalarıyla Şihler.
    </div>

    <div>
      Bir de kastlar var. Moacularla Leninistler birbirlerini bombalıyor."
    </div>

    <div>
      "Baş Rahibe Mary Clement'a göre bu Hıristiyan'lara karşı yapılmış dini bir katliam."
    </div>

    <div>
      "Bilemem. Bu tip katliamlar o bölgede çok sıradan sayılıyor aslında. Ama Rahibe Ursula'nın çalıştığı klinik seküler bir yardım kurumu tarafından kurulmuş. Katliamda öldürülen diğer iki hemşire hiçbir kiliseye bağlı değil. O yüzden de Andhra Pradesh polisi bunun dini bir katliam olabileceğine şüpheyle bakıyor. Politik bir şey olabilir. Ya da belki o sürekli horlanan ve toplum dışına itilen cüzzamlılardan nefret eden bir grup yaptı." Dean elinde tuttuğu dosyayı gösterdi Maura'ya. "Oradaki otopsi raporlarına ve olay mahalli fotoğraflarına bakmanı istiyorum."
    </div>

    <div>
      Sayfayı çevirdiğinde gördüğü fotoğraf karşısında adeta dili tutuldu Maura'nın. Böyle bir vahşetten gözlerini alamıyordu.
    </div>

    <div>
      Bir mahşer yeri görüyordu fotoğrafta.
    </div>

    <div>
      Üzerinden duman tüten odun ve kül yığınının tepesi kuruyup kalmış cesetlerle doluydu. Ateşin sıcaklığı bükülme hareketini yaptıran kasları büzmüş, cesetler birer boksör gibi dirsekleri kırık şekilde katılaşmıştı.
    </div>

    <div>
      İnsan artıklarıyla tüylerinin uçları alazlanıp kararan ölü keçiler birbirine karışmıştı.
    </div>

    <div>
      "Her şeyi katletmişler," dedi Dean. "İnsanları, hayvanları. Tavuklar bile boğazlanıp yakılmış."
    </div>

    <div>
      Zorlukla bir sonraki fotoğrafa döndü Maura.
    </div>

    <div>
      Orada da kül olmuş kemikleriyle, ateşten çok daha fazla etkilenen başka cesetler vardı.
    </div>

    <div>
      "Saldırı gece gerçekleşmiş," dedi Dean. "Cesetler ancak sabah olduğunda bulunmuş. Yakındaki fabrikanın gündüz işçileri aşağıdaki vadiden gelen ağır bir koku duymuşlar. Ne oluyor diye bakmaya geldiklerinde bu manzaralarla karşılaşmışlar. Çoğu kadın ve çocuk doksan yedi ölü ve ayrıca klinikte çalışan iki hemşire. İkisi de Amerikalı.
    </div>

    <div>
      "Ursula'nın çalıştığı klinikten değil mi?"
    </div>

    <div>
      Dean evet anlamında başını salladı. "Şimdi en ilginç ayrıntıya geliyorum."
    </div>

    <div>
      Dean'in ses tonu birden daha da ciddileşmiş, Maura tüm dikkatini toplayıp Dean'i can kulağıyla dinlemeye hazırlanmıştı.
    </div>

    <div>
      "Evet?"
    </div>

    <div>
      "Şu köyün yakınındaki fabrika."
    </div>

    <div>
      "Ne olmuş ona?"
    </div>

    <div>
      "Octagon Kimyasallarına aitmiş."
    </div>

    <div>
      Maura Dean'e baktı. "Octagon mu? Howard Redfield'ın çalıştığı şirket."
    </div>

    <div>
      Dean başını salladı. "Sermaye Piyasası Kurulu'nun soruşturduğu şirket. Bu üç kurbanla ilişkili olan o kadar çok bağlantı var ki. Kocaman bir örümcek ağına düşmüş gibiyiz."
    </div>

    <div>
      Howard Redfield'ın Bara köyüne yakın bir yerlerde fabrikası olan Octagon firmasının üst düzey yetkililerinden biri olduğunu, Rahibe Ursula'nın da Bara köyünde çalıştığını biliyoruz. Kimliği meçhul cüzzamlı kurbanın da bu Bara köyünden olması muhtemel."
    </div>

    <div>
      "O zaman her şey bu köyde başlamış."
    </div>

    <div>
      "Evet. Cinayetlerin katliamla ilgisi var."
    </div>

    <div>
      Yeniden fotoğraflara bakmaya başladı Maura. "Bu otopsi raporlarına baktığımda ne bulmamı umuyorsun?"
    </div>

    <div>
      "Hintli patologların atladığı bir şey varsa söyle bana. Bu saldırıya ışık tutabilecek bir şeyler."
    </div>

    <div>
      Maura yanık cesetlere bakıp başını salladı. "Kolay olacağını söyleyemem. Neredeyse küle dönüşecek kadar yanmışlar ki bu vücuttan çok şeyi alıp götürür. Yanık olduğunda ölüm nedenini bulmak çok zordur. Tabii başka bir delil yoksa. Mesela kurşun izi gibi ya da önemli kırıklar."
    </div>

    <div>
      "Dosyadaki otopsi raporlarına göre birkaç kafatasında çatlak bulunmuş.
    </div>

    <div>
      Bundan uykuya dalarken sopayla dövüldükleri sonucunu çıkartmışlar. Sonra insanlar kulübelerden sürüklene sürüklene dışarı çıkartılıp yakılmak üzere üst üste istiflenmişler."
    </div>

    <div>
      Maura başka bir fotoğrafa bakmaya başladı. Bir cehennem görüntüsü daha.
    </div>

    <div>
      "Bütün bu kurbanlardan..." diye mırıldandı. "Bir tanesi bile kaçamamış mı?" "Herhalde her şey çok çabuk olup bitti. Kurbanların çoğu hastalıkları nedeniyle sakat kaldıklarından koşamamışlardı herhalde. Sonuçta toplumdan soyutlanmış, ana yola çok uzak bir vadide kurulmuş bu köy bir nevi terapi merkezi gibi bir yerdi. Büyük bir saldırgan grubuysa ve aniden bastırdıysa yüz kişiyi hiç problemsiz bir şekilde temizleyebilir. Kimse de insanların feryatlarını filan duymaz."
    </div>

    <div>
      Maura dosyadaki son fotoğrafa baktı. Beyaz badanalı teneke çatılı, duvarları yanmış küçük bir binaydı bu. Kolları ve bacakları birbirine karışmış, yüzleri tanınamayacak biçimde yanmış bedenler kapının hemen dışına düzensiz bir şekilde atılmıştı.
    </div>

    <div>
      "Bu klinik ayakta kalan tek binaymış zira cüruf briketleriyle inşa <span style="text-indent: 18.859844px;">edilmiş," dedi Dean. "İki Amerikalı hemşireden arta kalanlar oradaki yığında bulundu. Adliyede çalışan bir antropologa gösterdiklerinde tamamen yandıklarım ve saldırganların kimyasal tepkime oluşumunu hızlandıran bir madde kullanmış olabileceklerini söylemiş. Sen de aynı fikirde misin doktor?"</span>
    </div>

    <div>
      Maura cevap vermedi. Bir süredir cesetlere bakmayı kesmişti. Bunun yerine kendisini çok daha fazla sarsan bir şeye dikmişti gözlerini. Birkaç saniyeliğine soluksuz kalmasına neden olan bir şeye.
    </div>

    <div>
      Kliniğin kapısında üzerinde özel bir sembol olan bir tabela asılıydı.
    </div>

    <div>
      Kanatlarıyla altındaki mavi yerküreyi şefkatle koruyan uçan beyaz bir güvercin. Gördüğü anda hemen tanıdığı o sembol.
    </div>

    <div>
      One Earth'ın kliniklerinden biriydi burası.
    </div>

    <div>
      "Dr. Isles?" dedi Dean.
    </div>

    <div>
      İrkilerek kafasını kaldırdı. Dean'in ondan bir cevap beklediğini anladı hemen. "Cesetler...şey cesetleri yakıp kül etmek o kadar da kolay değildir evet. Vücudumuzdaki su miktarı sandığımızdan fazladır."
    </div>

    <div>
      "Bu bedenler ta kemiklerine kadar cayır cayır yanmış."
    </div>

    <div>
      "Evet. Doğru. Yanmalarını hızlandıracak bir madde kullanmış olabilirler."
    </div>

    <div>
      "Benzin olabilir mi?"
    </div>

    <div>
      "Evet. Benzin işe yarar. Ve de belki de en çok işe yarayacak kimyasal madde benzindir." Gözlerini indirip yeniden baktı yanmış kliniğin fotoğrafına. Bak burada çöken odun yığınlarından arta kalanları da açıkça görebilirsin. Şu yanmış dallar... "
    </div>

    <div>
      "Peki odun yığınlarının bir anlamı var mı? Yani özellikle odun yığınlarında yakılmalarının?" diye sordu Dean.
    </div>

    <div>
      Maura hafifçe öksürdü. "Bedenler yerden yükseltilirce eriyen yağlar alevlerin üzerine damlar ve böylece ateşi canlı tutar."
    </div>

    <div>
      Bütün fotoğrafları toplayıp zarfın içine attı. Ellerini yumuşak, lakin içeriğiyle canını oldukça acıtan bu sarı zarfın üzerinde kavuşturdu.
    </div>

    <div>
      "Eğer kusura bakmazsan zaman kazanmak açısından bir an önce şu otopsi raporlarına bakmak istiyorum. Bitirir bitirmez sana haber veririm. Dosyanın hepsi bende kalabilir ini?"
    </div>

    <div>
      "Elbette." Dean iskemleden kalktı. "Washington'da olacağım. Beni oradan arayabilirsin."
    </div>

    <div>
      Maura başını eğmiş yine dosyaya bakmaya başlamıştı. Dean'in kapıya doğru ilerlediğini fark etmedi bile. Geri dönüp ona baktığını da."
    </div>

    <div>
      "Dr. Isles?"
    </div>

    <div>
      Maura göz ucuyla Dean'e baktı "Evet?"
    </div>

    <div>
      "Bir şey daha var. Ama daha kişisel bir şey. Senden başka birine soramayacağımı biliyorum."
    </div>

    <div>
      "Nedir ajan Dean?"
    </div>

    <div>
      "Jane'le sık görüşüyor musun?"
    </div>

    <div>
      "Tabii ki. Bu soruşturmada..."
    </div>

    <div>
      "Ben işle ilgili demiyorum. Neden kafası karışık onu anlamaya çalışıyorum". Maura bir an tereddüt etti. Ona söyleyebilirim diye düşündü. Biri ona söylemeli.
    </div>

    <div>
      "Aslında hep asabi biri olarak tanıdım onu," dedi Dean. "Ama bu sefer başka bir şey var. Kendini baskı altında hissettiğini görebiliyorum.
    </div>

    <div>
      "Şu manastırdaki olaylar ona zor geldi."
    </div>

    <div>
      "Soruşturmasıyla ilgili değil. Onu rahatsız eden başka bir şeyler var.
    </div>

    <div>
      Konuşmak istemiyor."
    </div>

    <div>
      "Ben bunu sana söyleyemem. Jane'le konuşman lazım."
    </div>

    <div>
      "Denedim."
    </div>

    <div>
      "Sonuç?"
    </div>

    <div>
      "İşten başka bir şey konuşmuyor. Bilirsin onu. Bazen robocop gibi olur."
    </div>

    <div>
      İçini çekip yavaşça "Sanırım onu kaybettim," dedi.
    </div>

    <div>
      "Sana bir şey soracağım ajan Dean."
    </div>

    <div>
      "Nedir?"
    </div>

    <div>
      "Jane'e önem veriyor musun?"
    </div>

    <div>
      Hiç tereddüt etmeden ta gözlerinin içine baktı Maura'nın. "Eğer ona önem vermeseydim sana böyle sorular sormazdım."
    </div>

    <div>
      "O zaman sana söyleyeceğim şey için bana güven. Onu kaybetmedin. Eğer sana karşı mesafeli duruyorsa korktuğu için."
    </div>

    <div>
      "Jane mi benden korkuyor?" Başını sallayıp bir kahkaha attı. "O hiçbir şeyden korkmaz ki benden korksun."
    </div>

    <div>
      Maura odadan çıkarken Dean'e bakıp yanılıyorsun. Hepimiz kalbimizi kırabilecek insanlardan korkarız diye geçirdi içinden.
    </div>

    <div>
      Çocukken kış mevsimine bayılırdı Rizzoli. Kış gelse de ilk kar düştüğünde odamın penceresini açıp henüz ayak izleriyle bozulmamış o tertemiz bembeyaz karları görsem, evden dışarı çıkıp koşa koşa kendimi yerlere atsam diye hasretle kışı düşünürdü bütün yaz boyunca.
    </div>

    <div>
      Ama şimdi alışverişçiler sayesinde sıkışmış öğlen trafiğinde mücadele ederken kimin bu sihirli mevsimi gözünde bu kadar sevimsiz kıldığını merak ediyordu doğrusu.
    </div>

    <div>
      Noel yortusunda yine ailesiyle birlikte olmak artık eskisi gibi cazip gelmiyordu Jane'e. Gecenin nasıl geçeceğini ezbere biliyordu artık. Bir kere herkes tıka basa hindi yiyecek, ağızları hindi etiyle doluyken gereksiz konuşmalar yapacaklardı. Erkek kardeşi Frankie aşırı rom katılmış özel yılbaşı içkisiyle sarhoş olup uygunsuz hareketler yapacaktı. Babası elinde kumanda ESPN'nin sesini sonuna kadar açıp bütün anlamlı konuşmaların içine edecekti. Ve annesi Angela bütün gün yemek pişirmekten bitap düştüğü için kocaman rahat koltuğunda uyuklayacaktı. Her sene ama her sene hep aynı şey. Ama işte aile dediğin bu değil mi diye düşündü. Bizi mutlu etse de etmese de aynı şeyleri hep aynı şekillerde yapıyoruz.
    </div>

    <div>
      Alışverişe çıkmak için en ufak bir isteği olmamasına rağmen bu zulümden daha fazla kaçacak zamanı olmadığını biliyordu artık. Eliniz hediye kutularıyla dolu değilse Rizzoli'lerin evine asla giremezdiniz Noel'de. Cicili bicili ambalajlandığı ve kimse atlanmadığı sürece kutuda ne olduğunun hiç mi hiç önemi yoktu. Geçen sene erkek kardeşi olacak o aşağılık Frankie, Jane'e Meksika'dan gelen kurutulmuş karakurbağalarının derisinden yapılmış bir bozuk para çantası almıştı.
    </div>

    <div>
      Kurbağa için bir kurbağa. Yani bir bakıma Jane'e eskiden takmış olduğu lakabı unutmaması için.
    </div>

    <div>
      Bu sene canına okuyacaktı ama o salak herifin.
    </div>

    <div>
      Frankie'nin anlamlı hediyesine karşılık olabilecek bir şey bulabilmek için kalabalıkları yararak alışveriş merkezine girdi. Her yerde Noel şarkıları çalıyordu. Gayet kararlı bir şekilde rengarenk çelenklerle süslenmiş iki bina arasındaki geçide girerken Noel Babalar'dan biri "ho ho ho" diyerek selamladı Jane'i.
    </div>

    <div>
      Babası için bir çift içi muflonlu ev terliklerinden, annesi için üzerinde minik minik gül goncaları olan İrlanda porseleninden bir demlik, küçük kardeşi Michael için ekose bir bornoz, Michael'ın yeni kız arkadaşı irene için Avusturya kristalinden kan kırmızısı sarkık küpelerden aldı. İrene'nin iki küçük oğluna da birbiriyle uyumlu çizgili kar montlarından.
    </div>

    <div>
      Ama o Frankie salağı için hiç kayda değer bir şey bulamamıştı.
    </div>

    <div>
      Oraya buraya bakına bakına erkek iç çamaşırlarının bulunduğu bölüme gitti.
    </div>

    <div>
      İşte bütün seçenekler karşındaydı şimdi. Maço denizci Frankie için pembe bir erkek stringi alsa? Yok yok. Çocuğu o kadar da aşağılamasına gerek yoktu. Departmanda ilerlemeye devam etti. Slip bölümünü, boxerların bulunduğu bölümde durup gri takım elbisesi ve o sıkıcı kravatlarıyla Gabriel'i düşündü. İç çamaşırlarına kadar gösterişsiz ve tutucu zevklerin adamı. Bir kadını çıldırtabilecek bir adam. Kendisi hakkında ne düşündüğünü, ne hissettiğini bilmiyordu Gabriel'in. Onun için ne ifade ettiğini bilmiyordu. O gri takım elbisenin altında atan kalbin gerçek bir kalp olup olmadığından bile emin değildi.
    </div>

    <div>
      Ani bir hareketle binanın o bölümünden çıkıp koridorda ilerledi. Kahretsin ya. Hadi konsantre olmaya çalış. Frankie'ye ne alsam? Ne alsam? Kitap nasıl olur? Mesela Götün Teki Olmamanın Yollan. Yo hayır böyle bir kitabı kimse cesaret edip alamayacağı için yazılmış olması da mümkün değildi.
    </div>

    <div>
      Tam bunları düşünürken durup kafasını kaldırdı. Boğazına bir şey düğümlenmişti sanki. Bütün vücudunun uyuştuğunu hissetti. Bebek bölümündeydi. Üzerinde ördek nakışları olan pazenden minicik bir tulum, minicik eldivenler, tepesi püsküllü tüylü başlıklar gördü. Üst üste dizilmiş mavi pembe battaniyelere takıldı gözü. Camille geldi gözünün önüne. Ölü bebeğini uçuk mavi battaniyesine bir anne sevgisi ve şefkatiyle nasıl sarıp sarmaladığını düşündü.
    </div>

    <div>
      Öyle bir dalıp gitmişti ki, cep telefonun çaldığını duymamıştı bile.
    </div>

    <div>
      Telefonu çantasından zar zor bulup cevap verdi. "Rizzoli."
    </div>

    <div>
      "Merhaba Dedektif. Ben Walt DeGroot."
    </div>

    <div>
      DeGroot suç laboratuvarının DNA bölümünde çalışıyordu. Aslında onu bir an önce test sonuçlarını almak için sıkıştıran hep Rizzoli olurdu. Bugün ise test hiç umurunda değilmiş gibi kayıtsızdı.
    </div>

    <div>
      "Evet. Ne söyleyeceksin?" diye sordu bir yandan bebek battaniyelerine bakarak.
    </div>

    <div>
      "Havuzda bulunan bebeğin DNA testi bitti."
    </div>

    <div>
      "Evet?"
    </div>

    <div>
      "Camille Maginnes kesinlikle bebeğin annesi."
    </div>

    <div>
      Rizzoli bezgin bir şekilde içini çekti. "Sağol Walt. Zaten bundan emin gibiydik," diye mırıldandı.
    </div>

    <div>
      "Bekleyin bitmedi."
    </div>

    <div>
      "Evet?"
    </div>

    <div>
      "Ama babasının kim olduğunu tahmin edememişsinizdir değil mi?"
    </div>

    <div>
      Birden Walt'ın söyleyeceği şeye vermeye başladı bütün dikkatini.
    </div>

    <div>
      "Hayır. Anlat bakalım."
    </div>

    <div>
      "Babanın kim olduğunu biliyoruz."
    </div>
  </div>
</body>
</html>
