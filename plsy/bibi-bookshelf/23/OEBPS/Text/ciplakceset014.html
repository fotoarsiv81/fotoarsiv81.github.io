<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_13">Bölüm 1.14</h1>

  <p>Dışarıdaki havanın ısısı, koca alışveriş merkezinin havalandırmasına yenilmiş, hiç hissedilmiyordu. Yeme içme katını tıklım tıklım dolduran kalabalığın arasından Çin yemeklerini fast food biçiminde sunan lokantaya doğru yürüdüm. Çantayı omzuma asmıştım. Daha uzaktan gerçekten de geç kalmadığımı gördüm. Zuhal tek başına bir masada oturmuş, yemeğini bitirmemişti. Önüne bakıyordu. Yaklaşırken dünkü halinden çok daha toparladığım fark ettim.</p>

  <p>Saçlarını herhangi bir şampuan reklamındakileri kıskandıracak biçimde sarkıtmıştı başının iki yanından. Beyaz, göbeğini açıkta bırakan uzun kollu bir bluz giymişti. Masanın altından anlaşıldığı kadarıyla minisi görkemliydi.</p>

  <p>Son bir iki adımı atarken, demin aşağıda izlediğim halini hiç görmediğime karar verdim kendimce. Masasının önünde dikildim.</p>

  <p>Düşünceli olmalıydı. Beni, bana göre geç sayılacak bir süre sonra fark etti. Söze ilk benim başlamamı bekledi.</p>

  <p>“Merhaba” dedim.</p>

  <p>Çantayı ayaklarımın yanına bırakıp karşısına oturdum.</p>

  <p>“Merhaba” dedi. “Geç kalmadınız.”</p>

  <p>“İnsan tedbirli olmalı” dedim.</p>

  <p>“Bunu annem de söylerdi” dedi.</p>

  <p>Havası dramatik bir yöne kaymaya eğilimliydi.</p>

  <p>“İyi görünüyorsun” dedim.</p>

  <p>“Eh” dedi.</p>

  <p>“Dün akşam uğradım, evde yoktun” dedim.</p>

  <p>“Ortalığı biraz düzelttim. Sonra çok sıkıldım, çıktım yürüdüm biraz.”</p>

  <p>Plastik çatalıyla masanın kenarına bastırdı. Çatalın ucu kırıldı.</p>

  <p>“Dur” dedim. “Yenisini alayım.”</p>

  <p>“Artık yemeyeceğim” dedi. “Bana bir kahve alır mısınız?”</p>

  <p>Tezgâha doğru ilerlerken ben de artık karnımın aç olmadığını hissettim. Aşağıdaki çok sık rastlamadığım görüntülerden olmalıydı. İki kahve alıp geri döndüm. Karşılıklı oturduk. Lafa nereden başlayacağımızı bilemiyorduk. Sigara paketimi çıkardım.</p>

  <p>“Burda içmek yasak” dedi.</p>

  <p>“Şunlar içiyor ama” dedim. İki masa ötemizdeki oğlanları gösterdim.</p>

  <p>Asık suratlı bir kadın görevli gelip Zühal’in tepsisini kaldırabilir miyim diye sordu. Zuhal elini salladı. Tepsi gitti.</p>

  <p>Biz hâlâ lafa nereden başlayacağımızı bilememeye devam ediyorduk. Kahvemden bir yudum aldım. Berbattı.</p>

  <p>“Size teşekkür ettim mi?” dedi parmağını daha bir yudum almadığı plastik kahve bardağının etrafında gezdirerek.</p>

  <p>“Ettin” dedim. Lafa girmişti, bu iyiydi.</p>

  <p>“Dün çok… rezildim” dedi.</p>

  <p>“Olur böyle şeyler” dedim.</p>

  <p>“Çok saçmaladım mı?”</p>

  <p>“Hayır” dedim.</p>

  <p>Kahvesinden nihayet bir yudum aldı.</p>

  <p>“Berbat” dedi. “Sigara içilen bir yere geçelim mi?”</p>

  <p>Ayağa kalktım. Masalarında küllükler olan bir kafe bulduk. Mini eteği gerçekten muhteşemdi. Bu fikre bize bakanlar da katılıyorlardı apaçık. Yeniden arada epeyce yaş farkı olan manitasını gezdiren yaşlı bir zampara gibi hissettim kendimi.</p>

  <p>Buranın kahveleri fincanda geliyordu. Dumanlar yükseldi masamızdan. Isınma süresinin bittiğine karar verdim.</p>

  <p>“İbo’yu bulmam lazım” dedim birden.</p>

  <p>“Onu ben de bulsam iyi olur” dedi. Bu, yerini bilmediği anlamına mı geliyordu, anlamadım.</p>

  <p>“Hiç dönmedi mi?” dedim.</p>

  <p>Cevap vermedi. Kahve ve sigara.</p>

  <p>“Telefon etti mi hiç?”</p>

  <p>Yeniden sigara.</p>

  <p>“Bu bir hafta on gündür beraber miydiniz?”</p>

  <p>Yalnızca kahve.</p>

  <p>“Bak Zuhal” dedim. “İbo’yu bulmam lazım. Onu iyiliği için. Belki senin de.”</p>

  <p>Kafasını kaldırıp yüzüme baktı.</p>

  <p>“Kimsiniz siz, aslında?” dedi. “Bizimle neden ilgileniyorsunuz böyle yakından.”</p>

  <p>Bu sefer kahve ve sigara sırası bendeydi. Ama ben onun gibi uzatmadım.</p>

  <p>“Özel detektifim” dedim. “Yasadaki adı başka ama öyle. Amcası İbo’yu bulmam için beni tuttu. Bütün amacım İbo’yu bulmak ve onunla sınırlı.”</p>

  <p>Yüzüme baktı. Sının biraz aşmaya karar verdim.</p>

  <p>“Ortalıkta dolaşırken bazı şeyler öğrendim. İbo yapmaması gereken şeyleri, yapmaması gereken yerlerde yapmaya başlamış. Sanıyorum tüymesi ondan. Bulursam hasarı en aza indirebilirim.”</p>

  <p>Bir karara varacakmış gibi bakıyordu yüzüme. Sınırı biraz daha genişlettim.</p>

  <p>“Anladığım kadarıyla sana da yardım edebilirim” dedim.</p>

  <p>Bir karara varmaya çok yakın olduğunu belli etti. Sınırı iyice zorladım.</p>

  <p>“Kullanman beni ırgalamaz. Kurtulmak istiyorsan ancak bir doktor yardım edebilir sana. Ama satışa polis de, mahkeme de kızar” dedim. “Aslında ben de kızarım.”</p>

  <p>“Zorla yaptırdı” dedi ancak duyabildiğim bir sesle. Başını masaya eğdi, pırıl pırıl saçlarının arkasında kayboldu yüzü. Omuzları titredi.</p>

  <p>“Biliyorum” dedim. “O yüzden sana yardım etmek vicdanımı rahatsız etmez.”</p>

  <p>Deminden beri bize bakan alışverişe ara vermiş iki kadının ikisi de aynı şeyi, aynı anda düşündü eminim: tamam. Kız adama hamile olduğunu söyledi sonunda. Alçak moruk karısından ayrılmasının mümkün olmadığını beyan etti. Kız perişan.</p>

  <p>Kız kararlıydı oysa. Gözlerini silip kafasını kaldırdı. Şimşekler çakıyordu gözyaşlarından hafif parlamış gözlerinde.</p>

  <p>“Elinde bir kaset var” dedi. “Onu bulunca kaseti bana getireceğinize söz verirseniz söylerim yerini.”</p>

  <p>“Anlaştık” dedim. Ayağımla yerdeki çantayı yokladım.</p>

  <p>“Ama merak ettiğim başka şeyler de var.”</p>

  <p>Yüzüme baktı.</p>

  <p>“Mesela?” dedi. Kız aslında iyi pazarlıkçıydı.</p>

  <p>“Nasıl başladı?” dedim. “Ne zaman?”</p>

  <p>Masada duran paketimden bir sigara daha aldı.</p>

  <p>“Bunların İbo’yu bulmanızla ne ilgisi var?”</p>

  <p>“İş İbo’yu biraz aştı” dedim. “Bu sabah gazete okudun mu?”</p>

  <p>“Hayır. Ne okuyacaktım?”</p>

  <p>“Dün adamın biri öldürüldü” dedim. “İbo’nun seni bulaştırdığı işin bir ucundan da o tutuyordu.”</p>

  <p>“Aman Allahım” dedi korku, merak, nefret dolu bir yüzle. “Aman Allahım, buralara geldi ha? Kim yapmış?”</p>

  <p>“Bilmiyorum” dedim. “Polisin işi. Bir yanıyla hepiniz karıştınız ama. Sen, İbo, Sinem…”</p>

  <p>Sinem’in adı geçince yüzünde belirgin bir değişiklik oldu. Ama ne düşündüğünü anlamama yetecek kadar uzun sürmedi bu.</p>

  <p>“Evin adresini Sinem verdi değil mi size?”</p>

  <p>“Evet” dedim. “İbo’yu bulmam onun da işine geliyordu herhalde.”</p>

  <p>“Niye kendi” diye başladı Zuhal, “kalkıp gelmedi diye hiç düşündünüz mü?”</p>

  <p>“Ya korkuyordu, ya utanıyordu” dedim.</p>

  <p>“Utandığım nerden biliyorsunuz?” diye sordu sertçe.</p>

  <p>“Polaroidleri görmüş bulundum” dedim.</p>

  <p>“Alçak” dedi dişlerinin arasından. Bunu bana demediğini sanıyordum.</p>

  <p>“Bak Zuhal” dedim. “Aynı müziğe uzaktan dans etmeyi keselim. İbo’nun peşinde dolaşırken istemediğim kadar çok şey öğrendim hakkınızda. Bence artık açık konuşmanın zamanı geldi.”</p>

  <p>“Ne anlatayım istiyorsunuz?”</p>

  <p>“Şunu başından anlat” dedim.</p>

  <p>“Peki” dedi direnişi tükenmişçesine.</p>

  <p>Bizi izleyen alışveriş yorgunu kadınlar kalktılar. Zuhal garsona işaret etti. Yeni bir kahve istedi. Kahveyi beklemeden bir sigara daha yaktı.</p>

  <p>“Aslında…” diye başladı. Kahvesi gelinceye kadar beklemişti. “Basit bir hikâye bu. Sinemle üniversitede tanıştık bu yılın başında. Mankendi. Onunla takılmaya başladım. Gizliden gizliye, bana da teklif gelir mi diye düşünüyordum herhalde.”</p>

  <p>Kahve fincanıyla masanın benim tarafımdaki kenarının tam ortasındaki bir noktaya gözlerini dikmiş, hiç değişmeyen bir tempoyla konuşuyordu.</p>

  <p>“Sonra İbo çıktı ortaya. Biz iki civciv, o üçüncü sınıftaydı. Fotoğrafçıydı. Tarsusluydu ama hoş oğlandı. Üçümüz birlikte gezmeye başladık. Gitgide yakınlaştık. Nasıl olduğunu anlamadan iş…” Devam edip etmemekte tereddüt etti, sonra boşverdi.”… yatakta üçümüz oynaşmaya kadar gitti.”</p>

  <p>Şimdi susmak zamanıydı.</p>

  <p>“Sinemle ikimiz bir iki kere beyaza takılmıştık manken partilerinde falan. Öylesine. Oyunbozanlık etmeyelim diye. Derken İbo bu konuda bir maden olduğunu gösterdi. Çoktu onda. İstediğiniz kadar. Aslında öyle ailesi çok zengin gibi durmuyordu. Nerden geldiğini hiç öğrenemedik önce. Ama çoktu.”</p>

  <p>Ve Yusuf Sarı ile Dayı izin veriyorlardı malı ucundan tırtıklamasına.</p>

  <p>“Derken fotoğraflarımı çekmek istediğini söyledi. Çıplak fotoğraflar ama şey değil… Sanat. Sanırım öteki oğlanlar arasında biraz köylü kaldığını düşünüyordu. İzin verdim. Yüzüm falan gözükmeden çekti fotoğraflarımı. Sergi açacaktı güya.”</p>

  <p>Ve Hisar’daki evinin duvarı az seyircili bir sergi sayılabilirdi.</p>

  <p>“Bu arada daha sık çıkıyorduk. Boldu nasılsa. Nasılsa istediğimiz zaman bırakabilirdik. Millet herhalde tonla para veriyordu, bize bedavaydı. Derken bir gün iyice uçtuk.”</p>

  <p>Ve Polaroid bir makine çıktı ortaya.</p>

  <p>“Yatakta gırgırına dediği fotoğraflar çekmeye başladı. Komikti halimiz.</p>

  <p>Bakıp bakıp gülüyorduk. Aklımız başımızda değildi. Kafamız iyiydi, o an hoşumuza gidiyordu delice şeyler. Derken ‘biz de film çekelim’ dedi. ‘Sonra seyrederiz…’ Fotoromandan sonra sinemaya başladık.”</p>

  <p>Güldü. Ben gülmedim.</p>

  <p>“Ertesi gün ben yaptığımıza çok kızdım. Ayılınca. Fotoğrafları yırttım. Videoyu beraber sildik. Bir süre gözükmedi bu. Sanki utanmıştı yaptığına. Ya da ben öyle düşündüm. Yanılmışım. Derken bir gün tuhaf bir telefon geldi.”</p>

  <p>“Orhan Yılmaz’dan?”</p>

  <p>“Aşağılık bir herifti. Yavşak. Filmde iyi bir rol yaptığımı söyleyerek başladı lafa. Aptallaştım. Filmi silmiştik halbuki.”</p>

  <p>“Ne istedi?”</p>

  <p>“Hiçbir şey. Dilim tutulmuştu. Bu filmden ayrıntılar anlatıyordu. Bir tür telefon manyağı gibi. Ben birkaç kez kapadım. Yemden aradı. Zayıf yerimden yakalamıştı. Kimseye bir şey söyleyemiyordum. İbo’ya koştum. Kafası iyiyken</p>

  <p>filmi tam silemediğini, Orhan’ın tesadüfen eline geçirdiğini… filan uydurma bir hikâye anlattı. Kendisi de zor durumdaydı güya…”</p>

  <p>“Amcasının filmden haberi olmaması gerektiğim… “</p>

  <p>“Evet, başkalarının da. İstediğini sonunda yumurtladı. Kullandığımız uyuşturucunun Orhan Yılmaz’ın olduğunu, üçümüz birlikte onun isteklerini yaparsak filmi kimsenin görmeyeceğini falan… Ona inanmadım. Telefonda konuştuğum Orhan Yılmaz dangalağın tekiydi. Öyle uyuşturucu çetesi sahibi olacak biri değildi bana göre. Tam bir salaktı.”</p>

  <p>Kendileriyle tanışamamıştım.</p>

  <p>“Çaresizdik. Dediklerini yaptık.”</p>

  <p>Ve kızlar yumuşattı müşterileri, Süslü, Fırat, Adnan servis yaptı.</p>

  <p>“Kolaydı aslında. Biz normal hayatımızı yaşıyorduk. Ama yanımızda İbo’nun verdiği bolca mal oluyordu. Hevesli görünenlere veriyorduk biraz. O kadar. Sonra İbo artık kimlere vermememiz gerektiğini söylüyordu bize. Vermiyorduk.”</p>

  <p>“Sosyolojiden Meltem mesela… “</p>

  <p>Onu da mı tanıyorsun der gibi yüzüme baktı.</p>

  <p>“Zavallı kız. O derin takılmadı ama. Kurtarır yakasını. Aslında öyle çok müşterisi yoktu İbo’nun. Başka kızları yoksa…”</p>

  <p>“Orhan Yılmaz telefonlara devam etti mi?”</p>

  <p>“Bir ara kesildi, sonra yeniden başladı. Eğleniyordu pezevenk. Beni şarkıcı yapmayı teklif eti. Öyle, gırgırına konuşuyordu.”</p>

  <p>“İbo’yla aranız nasıldı?”</p>

  <p>“Mecburen birlikte oluyorduk. Ama eskisi gibi değil. Sonra bir gün bu…”</p>

  <p>Tiksintiyle yüzünü buruşturdu.</p>

  <p>“Korkudan altına etmiş bir biçimde geldi. On gün kadar önce. Sanki yaptığımız iş açığa çıkmış gibi. Deli gibiydi. ‘Nasıl olur, nasıl olur?’ deyip duruyordu. Öyle korkmuştu ki. Yalnız bile kalamayacaktı. Onu hiç öyle görmemiştim. Beni de Ataköy’e sürükledi. Eve kapandık.”</p>

  <p>“Hiç çıkmadınız mı dışarı?”</p>

  <p>“Hayır. O çıkmadı. Bana da izin vermedi. Sinem’den başkası bilmiyordu evi. O da arayıp sormuyordu. Kafasını eve gömdü, kaldı. Sinem dün arayana kadar…”</p>

  <p>Ve Remzi Ünal çıkmıştı sahneye.</p>
</body>
</html>
