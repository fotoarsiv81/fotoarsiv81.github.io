<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_5">Bölüm 1.6</h1>

  <p>Ben yalnızca yerli malı bir özel detektifim. Ne cinayet masasındanım ne savcılıktan ne de adlî tabiplikten. Biraz ite kaka çıkmış bir yasa sayesinde çalışan, resmî makamlarca nasıl algılanacağı tam bilinmeyen ve çok da sevilmeyen, çalışma sınırları netleşmemiş taze bir sektörün temsilcisiyim.</p>

  <p>O yüzden ilk tepkim olabildiğince hızlı, ordan çekip gitmek oldu.</p>

  <p>Cesedi muayene etmek, yarayı incelemek, çevreyi gözden geçirip olası delil parçacıklarım incelemek aklımdan bile geçmedi. Odayı koridordan ayıran kapının sınırından ileri geçmemeye özen gösterdim. Yakın bir zamanda burayı dolduracak eli telsizli, yelekli yeleksiz polislere Orhan Yılmaz’ı tanıyıp tanımadığımı anlatmaya, Yusuf’u, İbo’yu, burada ne aradığımı açıklamaya, film ve romanlardaki polis-olay kahramanı itişmesini yaşamaya hiç niyetim yoktu.</p>

  <p>Polislerin işi başkaydı, benim işim başka ve yan yana gelmesek daha iyi olurdu.</p>

  <p>Yine de cesede ve çevresine, içimden birden yirmi beşe sayana kadar baktım uzaktan. Bir yatak odasından, yalıtılmış bir kayıt odasına çevrilmiş küçük bir odaydı. Yan yana iki ayaklı mikrofon vardı cesedin başının ilerisinde, yere devrilmiş. Karnındaki deliğin sorumlusu bir tabanca kurşunuydu sanırım.</p>

  <p>Çıplaktı. Donu kasıklarının üstüne atılmış, edep yerlerini gizliyordu. Yerde duvarın dibinde iki tane yarı dolu bira şişesi gördüm. Sonradan TV haberlerinde gösterecekleri çevresi tebeşirle çizilmiş mermi çekirdeği ya da kovan gibi şeyler görmedim. Adamın elbiseleri ortada yoktu. Kan karnından boşalmış, kasıklarına yakın bir yerde birikmişti.</p>

  <p>Yirmi beşe geldiğimde giriş kapısının yanındaydım. Gömleğimin ucuyla kapıda dokunmuş olabileceğim yerleri sildim, dışarı çıktım. Kapıyı bulduğumu sandığım mesafede aralık bıraktım.</p>

  <p>Büyük bir hızla, alt kattaki kuaföre sevgilisi türkücüyü bırakmış bir demir tüccarı havalarında merdivenlerden inip kendimi dışarı attım. Girdiğimi, çıktığımı gören olmamıştı sanının. Sokakta, hiç duraksamadan hızlı hızlı yürüdüm. Arkamdan “Hişt, hişt, birader…” diyen olmadı. Polis sirenleri, bekçi düdükleri çalmadı.</p>

  <p>Otoparka kadar elimde çanta, aceleyle yürüdüm. Paramı ödedim, gidip otomobilin içinde oturdum. Soluğumun düzelmesini bekledim. Nabzım normale dönünce bir sigara yaktım.</p>

  <p>Bir adamı öldürmek ciddi bir işti. Bir adamın öldürüldüğü bir izin üstünde olmak daha ciddi bir iş. Öldürülen olduğunu varsaydığım adama Tarsus’lardan bir paket getirmiş olmak daha da ciddiydi. Ülkemi seviyordum ama bir cinayet soruşturmasında bitmek bilmeyen saatlerce ifade verecek kadar yüksek bir yurttaşlık bilincim yoktu. Üstelik bazı sorulara nasıl cevap vereceğimi ben de bilmiyordum. Adamı öldüren kimsenin nasıl polise haber vermeden çekip gitme özgürlüğü varsa, benim de gördüklerimi, bildiklerimi polise koşup bildirmeme özgürlüğüm vardı. Bu özgürlüğümü sonuna kadar kullanmaya karar verdim.</p>

  <p>Çantayı açıp salamı andıran paketi aldım. Kâğıdı, sicimlerin gerdiği yerin dibinden deldim, parmaklarımla kurcalayıp baktım.</p>

  <p>İş şimdi çok daha ciddileşmişti. Paketin deliğinden bir 1 000 dolarlığın köşesine gördüm. Anladığım kadarıyla paketin alt kısımlarına doğru gidiyordu 1 000 dolar desteleri. Hemen deliği, kenardaki kâğıt parçalarıyla örtüp, paketi çantaya attım, çantayı kapadım. Motoru çalıştırdım. Kapıları içerden kilitledim. Yolcu penceresinin camını indirmedim.</p>

  <p>Günün bu saatinde yolda çevirme olmazdı. Yine de kırmızı ışıklarda durmaya, hiçbir sürücüyle dalaşmamaya özel bir özen göstererek eve yollandım.</p>

  <p>Evin güvenli duvarlarının arkasına girer girmez, paketi yemek yediğim masanın üstünde parçaladım. İşin çok daha ciddileştiği doğruydu. İki karton sigara büyüklüğündeki paket baştan aşağı taptaze, gıcır gıcır 1,000 dolarlıklarla doluydu. Saymakla vakit kaybetmedim. Evimi haftada bir temizleyen kadının atmaya kıyamadığı Carte D’or kutularının içine koyup, buzdolabımın derin dondurucu bölümüne yerleştirdim. İbo’nun evinden aldığım şenlikli polaroid fotoğraflarla dolu zarfı da dolarların altına.</p>

  <p>Bakalım Yusuf Sarı bu işe ne diyecekti? Telefona sarıldım.</p>

  <p>Sarıoğulları Ticaret Kat 2’nin girişindeki ikinci sınıf dişçi muayenehanesi sekreter masasının üstündeki telefonun dört kere çaldığım görür gibi oldum ta İstanbul’dan. Hasan hâlâ o sandalyenin üstünde oturuyor muydu?</p>

  <p>“Aloo…” dedi kızın sesi.</p>

  <p>“Ben Remzi Ünal” dedim. “Yusuf Bey’i versene.”</p>

  <p>“Aaa… Remzi Bey, tekrar merhaba” dedi. “Yusuf Bey dışarı çıktı.”</p>

  <p>“Yapma yaa” dedim.</p>

  <p>“Evet” dedi. “Hem sizle konuştuktan hemen sonra.”</p>

  <p>“Nereye gittiğini söyledi mi?”</p>

  <p>“Hayır. Dönüp dönmeyeceğini de söylemedi.”</p>

  <p>Yapacak bir şey yoktu.</p>

  <p>“Bak” dedim. “Önemli bir şey oldu. Onunla mutlaka konuşmam lazım. Görür görmez hemen beni aramasını söyle, olur mu. Ben yine ararım.”</p>

  <p>“Olur Remzi Bey” dedi. “Kötü bir durum mu oldu?”</p>

  <p>“Yok canım “dedim. “Ben yine ararım.”</p>

  <p>Kötü ne olabilirdi?</p>

  <p>Önce kendimi düşündüm, sonra İbrahim Sarı‘yı. Dolapta dondurma kokulan arasında yatan 1 000 dolarlıklar hakkında hayallere kapılmayacak kadar gerçekçiydim-Ama Yusuf Sarı‘nın yazdığı çek benimdi.</p>

  <p>Otomobilime binip önce çekin yazıldığı bankanın Levent şubesine gittim. Allah’tan beni çok bekletmediler, çekin karşılığı vardı. Şubelerinde hesap açma önerisini de hemen kabul ettim. Miktarı repoya yatırıp, fırladım. Bundan sonra alacağım işlerde çek kabul etmemeye karar vermiştim kesinlikle.</p>

  <p>Park ettiğim ara sokakta, önce Tarsus’u yeniden aradım. Yusuf Sarı hâlâ yoktu. Laf olsun diye İbo’nun Hisar’daki evini aradım. Açılmadı tabiî.</p>

  <p>Ataköy’e çek, dedim kendi kendime.</p>

  <p>Ataköy, gerçek uçaklarda, gerçek yolcularla uçtuğum zamanlarda, kısa eğlenceli ziyaretler için çokça uğradığım bir yerdi. Severdim. Yoğun bir şehir duygusu verirdi bana. Dinlendirirdi.</p>

  <p>Bu sefer hafif gergin olduğumu E-5’te gereğinden hızlı gitmeye çalıştığımı fark ettiğimde anladım. Bugün trafikte bir anormallik olmalıydı, neredeyse boştu E-5’in iki yakası. Yazın sıcağında iyice kaçtı millet diye düşündüm. Radyoyu açmadım.</p>

  <p>Sinem Kocamercan’ın, dosyasından koparıp, ikiye katlayarak bana verdiği kâğıda yazdığı numaralarla dolu adresteki çok katlı apartmanı kolayca buldum. Önünde durmadım, otomobili bir cadde ötede bıraktım.</p>

  <p>Bu apartmanın asansörü kamu kullanımına açıktı. Bisikletini taşıyan bir çocukla birlikte yukarı çıktık. Yedinci katta indim. Sonra merdivenlerden bir aşağı kata.</p>

  <p>Kâğıttaki daire numarasını taşıyan kapının ziline bastım.</p>

  <p>Kapı açılmadı.</p>

  <p>Bir daha bastım. Daha uzun.</p>

  <p>Yine açılmadı.</p>

  <p>Bu sefer kesintisiz uzun uzun bastım.</p>

  <p>Kapı, arkasındaki zincirin izin verdiği ölçüde açıldı. Parmağımı zilden çektim.</p>

  <p>“Siktir git” dedi görmediğim bir kızın sesi.</p>

  <p>“İbo burda mı?” dedim.</p>

  <p>“İbo da siktirdi gitti, sen de siktir git” dedi kız. Sarhoştu.</p>

  <p>“Kapıyı aç” dedim. “Amcası gönderdi beni.”</p>

  <p>Kız sarhoştu dedim ya, Yusuf Sarı da nasibini aldı kızın çook da geniş olmayan küfür dağarcığından.</p>

  <p>“Amcası para gönderdi” dedim. “Yönetici filan gelmeden aç da bırakayım parayı sana.”</p>

  <p>Para mı, yönetici tehdidi mi çalıştı bilmiyorum ama kapı biraz itildi, zincir çıkarıldı, kapı iyice açıldı sonra. Hemen içeri girip kapıyı kapadım.</p>

  <p>Yanılmıştım. Sarhoş değildi kız, uçmuştu. Bayağı uçmuştu. Üstünde çok bol bir elbise vardı. Yüzü bembeyazdı. Gözleri tuhaf tuhaf bakıyordu. Saçlarını yarım yamalak toplamıştı başının üstünde, fırsatçı teller sağa sola kaçıyorlardı. Belki de şampuanlanmamıştı uzun süredir. Kapıyı açmak ‘sınırlı enerjisinin tümünü götürmüş gibi duvarın dibine çöktü.</p>

  <p>“İbo nerde?” dedi.</p>

  <p>“İbo gitti, sen söyledin” dedim.</p>

  <p>“İbo siktirdi gitti” dedi.</p>

  <p>Cevap vermedim. Onu duvarın dibinde bırakıp küçük daireyi hızla dolaştım.</p>

  <p>İki küçük oda, bir küçük salon. Evde başka kimse yoktu.</p>

  <p>Adını bilmesem de kızı tanıyordum. Sinem Kocamercan ve hevesli bir erkeklik organıyla bol polaroid fotoğraf karesini paylaşan öteki kızdı. Ya da müsveddesi.</p>

  <p>Duvarın dibinde oturduğu yerden koltuğuna girerek kaldırdım. Aklıma başka şey gelmediği için banyoya götürüp kafasını suyun altına tuttum. Sesini çıkarmadan durdu suyun altında. Birazını içti.</p>

  <p>“İyi misin?” dedim.</p>

  <p>“Sen kimsin?” dedi lavabonun aynasında kendisinin ve benim görüntüme bakarak.</p>

  <p>“Kahve işe yarar mı?” dedim.</p>

  <p>“Kahve yok ki” dedi. “Sen kimsin?”</p>

  <p>“Adım Remzi Ünal” dedim. “Seninki?”</p>

  <p>“Benim adım var mı?” dedi.</p>

  <p>“Sinem’e sorarım” dedim.</p>

  <p>“Zavallı Sinem” dedi. “Zavallı Sinem, zavallı Zuhal…”</p>

  <p>Bir elimle beline sarıldım, öteki elimle kolunu tuttum. Salondaki koltuklardan birine oturttum. Koltuğun alt yastığıyla birlikte kaydı, yere oturdu. Ben de karşısına çöktüm.</p>

  <p>“İbo nereye gitti, Zuhal?” dedim.</p>

  <p>“Telefon geldi, İbo gitti…” dedi. Başı önüne eğildi.</p>

  <p>“Kimdi telefon eden?” dedim.</p>

  <p>“İbo telefona bağırdı” dedi. “İbo telefona kızdı.”</p>

  <p>“Nereye gitti İbo?” dedim.</p>

  <p>“İbo’nun uykusu geldi, gitti.” dedi. Başı daha da önüne eğildi. Omzundan sarsaladım. Fayda etmedi. Uyandığında beni hatırlar mıydı?</p>

  <p>Kızın ıslak saçlarıyla, koltuktan kaymış uyuklayan haline acıdım. Dikkatle kucakladım. İçerde bir oda, odada da bir yatak olmalıydı.</p>

  <p>Kucağımda kız, ne yöne gideceğime karar vermeye çalışırken kapının zili çaldı.</p>

  <p>İbo döndü, dedim içimden.</p>

  <p>Kucağımda kız hızla banyonun yanından geçip, iki küçük odadan daha büyüğüne girdim. Zil bir kez daha çaldı. Patlama İbo dedim içimden. Ama İbo’nun anahtarı olmalıydı. Hızla çıktıysa anahtarı unutmuş olabilirdi. Kızı odadaki dağınık yatağa küt diye bıraktım.</p>

  <p>Zil üçüncü kez çaldığında kapıdaydım. Uçmuş bir Zuhal kadar kafam çalışmadığından zincirle aralamayı akıl etmedim, kapıyı doğrudan açtım. Ben kapıyı açar açmaz, dışarda duran iki ayıdan biri ayağını ve omzunu kullanarak kapıyı sonuna kadar itti, diğeri içeri girerken kolumdan tuttuğu gibi odanın içine fırlattı beni.</p>

  <p>Yere düşerken, düşüşümü bir ters ukemi’ye dönüştürmek için yarı içgüdüsel, yarı bilinçli bir girişimde bulundum. Aklımca geriye doğru bir takla atacak, ayağa kalktığımda yüzüm rakiplerime dönmüş, onların ikinci hamlesini karşılayacak pozisyonda olacaktım. Bir şeyi yanlış ya da eksik ya da fazla yapmış olmalıyım ki, kafamı yere çarptım.</p>

  <p>Yerde dojo’nun yumuşak minderleri olmadığı için dünyam karardı. Hayata geri döndüğümde daha çok ukemi çalışmalıydım.</p>
</body>
</html>
