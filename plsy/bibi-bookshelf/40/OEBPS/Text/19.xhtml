<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>19.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x19">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">On dokuzuncu kısım</span></h1>

    <p class="duz" xml:lang="tr"><span class="duz1">Doktor Stéphane Macé taşra hekimi kavramının çağdaşlaştırılmış, zarifleştirilmiş yeni bir örneğiydi. Soylu çizgiler, uzun ve soluk eller, pahalı bir takım elbise; uyanık ve anlayışlı, burjuva ve zarif doktor tipinin kusursuz bir temsilcisi. Daha ilk görüşte, doktordan ve yumuşak hareketlerinden nefret etti Karim. Bering Denizi’ndeki buzullar gibi kopup gelen öfkesinden bazen kendisinin bile korktuğu olurdu.</span></p>

    <p class="duz" xml:lang="tr"><span class="duz1">Deri ceketini çıkarmaya gerek görmeksizin, koltuklardan birinin ucuna ilişiverdi. İkisinin arasında, cilalı bir yazı masası uzanıyordu. Belki de değerli birkaç biblo, bir bilgisayar, bir ilaç sözlüğü... Doktorun muayenehanesi sade, ciddi ve zevkliydi.</span></p>

    <p class="duz" xml:lang="tr"><span class="duz1">– Anlatın Doktor, dedi Karim oturur oturmaz.</span></p>

    <p class="duz" xml:lang="tr"><span class="duz1">– Belki de bana önce soruşturmanızın bu konuyla nasıl bir ilgisi olduğunu...</span></p>

    <p class="duz" xml:lang="tr"><span class="duz1">– Hayır. (Kabalığını bir tebessümle yumuşatmaya çalıştı.) Üzgünüm. Ama, hayır.</span></p>

    <p class="duz" xml:lang="tr"><span class="duz1">Doktor parmaklarıyla masanın kenarında piyano çaldı, sonra ayağa kalktı. Anlaşılan, renkli takkeli bu Arap şaşırtıyordu onu. Telefonda konuşurken, böyle biriyle karşılaşacağını düşünmemişti pek.</span></p>

    <p class="duz" xml:lang="tr"><span class="duz1">– Haziran 1982’ydi. Her zamankilerden farksız bir telefon. Küçük bir çocuk... Yüksek ateş. İlk vizitemdi. Yirmi sekiz yaşındaydım.</span></p>

    <p class="duz" xml:lang="tr"><span class="duz1">– Onun için mi hâlâ hatırlıyorsunuz?</span></p>

    <p class="duz" xml:lang="tr"><span class="duz1">Doktor gülümsedi. Karim’in sinirlerini tepesine toplamaktan başka bir işe yaramayan, hamak kadar geniş bir tebessüm.</span></p>

    <p class="duz" xml:lang="tr"><span class="duz1">– Hayır. Duyunca, anlayacaksınız... Telefonu eden, birkaç doktorun ortaklaşa kullandığı bir santraldı, nereye gideceğimi pek bilemeden adresi not ettim. Aslında verilen adres buradan on beş kilometre uzakta, taşlı bir ovanın dibinde, küçük bir evdi... Adres hâlâ bende. Size veririm.</span></p>

    <p class="duz" xml:lang="tr"><span class="duz1">Teğmen sessizce başını salladı.</span></p>

    <p class="duz" xml:lang="tr"><span class="duz1">– Neyse, diye sözü sürdürdü doktor, bütün dünyadan kopuk taş kulübeyi buldum. Sıcaklık dayanılacak gibi değildi, otlarda böcekler ötüp duruyordu... Kadın kapıyı açınca, tuhaf bir duyguya kapıldım. Sanki o kadın o köylü dekoruna ait değilmiş gibiydi...</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Bilmiyorum. Salonda pırıl pırıl bir piyano ve...</span></p>

    <p class="duz" xml:lang="tr"><span class="duz1">– Köylüler müzikten hoşlanamazlar mı?</span></p>

    <p class="duz" xml:lang="tr"><span class="duz1">– Onu demedim...</span></p>

    <p class="duz" xml:lang="tr"><span class="duz1">Doktor yutkundu.</span></p>

    <p class="duz" xml:lang="tr"><span class="duz1">– Benden fazla hoşlanmamış gibisiniz...</span></p>

    <p class="duz" xml:lang="tr"><span class="duz1">Karim gözlerini kaldırdı.</span></p>

    <p class="duz" xml:lang="tr"><span class="duz1">– Ne önemi var?</span></p>

    <p class="duz" xml:lang="tr"><span class="duz1">Doktor da aynı fikirdeymiş gibi, nazikçe onayladı. Dudakları hâlâ aynı tebessümle kıvrılmıştı, ama şimdi artık gözlerinde endişe vardı. Tabanca kılıfını ve kılıftan taşan Glock 21’in kabzasını görmüştü. Bir de, Karim’in deri ceketinin kolundaki kurumuş kan lekesini. Yeniden odayı arşınlamaya koyuldu, bu kez kendini oldukça kötü hissediyordu.</span></p>

    <p class="duz" xml:lang="tr"><span class="duz1">– Çocuğun odasına girdiğimde, işler iyice tuhaflaştı.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">Doktor omuzlarını kaldırdı.</span></p>

    <p class="duz" xml:lang="tr"><span class="duz1">– Oda bomboştu. Ne bir oyuncak, ne bir resim, hiçbir şey.</span></p>

    <p class="duz" xml:lang="tr"><span class="duz1">– Çocuk nasıldı? Yüzü neye benziyordu?</span></p>

    <p class="duz" xml:lang="tr"><span class="duz1">– Bilmiyorum.</span></p>

    <p class="duz" xml:lang="tr"><span class="duz1">– Bilmiyor musunuz?</span></p>

    <p class="duz" xml:lang="tr"><span class="duz1">– Hayır. En tuhafı da bu ya. Kadın beni karanlıkta kabul etti. Tüm pancurlar kapalıydı. Evin içinde tek bir ışık bile yoktu. İçeri girdiğimde, kadının sadece bir gölge aradığını, serinlemek istediğini düşündüm, ama bütün eşyaların üzeri örtülüydü. Çok... çok esrarlı bir durumdu.</span></p>

    <p class="duz" xml:lang="tr"><span class="duz1">– Size ne dedi?</span></p>

    <p class="duz" xml:lang="tr"><span class="duz1">– Çocuğunun çok hasta olduğunu. Işıktan çok rahatsız olduğunu.</span></p>

    <p class="duz" xml:lang="tr"><span class="duz1">– Ee çocuğu muayene edebildiniz mi? Normal muayene, demek istiyorum.</span></p>

    <p class="duz" xml:lang="tr"><span class="duz1">– Evet, yarıkaranlıkta.</span></p>

    <p class="duz" xml:lang="tr"><span class="duz1">– Nesi vardı?</span></p>

    <p class="duz" xml:lang="tr"><span class="duz1">– Basit bir anjin. Hatırlıyorum da...</span></p>

    <p class="duz" xml:lang="tr"><span class="duz1">Doktor eğildi, işaret parmağını dudaklarının üzerine yerleştirdi. Kuşkusuz hastaları etkilemek için doktorların başvurdukları ciddi, sert hareketlerden biriydi. Oysa Karim hiç etkilenmedi gördüğünden.</span></p>

    <p class="duz" xml:lang="tr"><span class="duz1">– İşte o an her şeyi anladım... Çocuğun boğazını aydınlatmak için minik fenerimi çıkardığımda, kadın bileğimi tuttu. Öylesine şiddetli bir hareketti ki... Çocuğunun yüzünü görmemi istemiyordu.</span></p>

    <p class="duz" xml:lang="tr"><span class="duz1">Karim düşündü. Bacaklarından biri seğiriyordu. Hâlâ mezarın üzerine yapıştırılmış, boş çerçeveyi düşünüyordu. Fotoğrafların çalınmasını.</span></p>

    <p class="duz" xml:lang="tr"><span class="duz1">– Şiddetten söz ederken, ne demek istiyorsunuz?</span></p>

    <p class="duz" xml:lang="tr"><span class="duz1">– Aslında güç demem gerekirdi. O kadının gücü... olağanüstüydü. Size kadının bir seksen falan olduğunu söylemeyi unuttum. Gerçek bir dev.</span></p>

    <p class="duz" xml:lang="tr"><span class="duz1">– Onun yüzünü görebildiniz mi?</span></p>

    <p class="duz" xml:lang="tr"><span class="duz1">– Hayır. Bütün bunların yarıkaranlıkta geçtiğini unutmayın.</span></p>

    <p class="duz" xml:lang="tr"><span class="duz1">– Ya sonra?</span></p>

    <p class="duz" xml:lang="tr"><span class="duz1">– Reçetemi yazıp gittim.</span></p>

    <p class="duz" xml:lang="tr"><span class="duz1">– Kadın nasıl davranıyordu? Çocuğuna karşı, demek istedim.</span></p>

    <p class="duz" xml:lang="tr"><span class="duz1">– Hem çok ilgili, hem çok mesafeliydi... Düşündükçe... O vizitede birbirini tutan hiçbir şey yoktu...</span></p>

    <p class="duz" xml:lang="tr"><span class="duz1">– Onları bir daha görmeye gitmediniz mi?</span></p>

    <p class="duz" xml:lang="tr"><span class="duz1">Doktor hâlâ odayı arşınlıyordu. Karim’e endişeyle baktı. Yüzündeki neşe kaybolmuştu. Teğmen birden Macé’nin bu ziyareti neden böylesine ayrıntılarıyla hatırladığını anladı. Viziteden iki ay sonra, küçük Jude ölmüştü. Doktor bunu biliyor olmalıydı.</span></p>

    <p class="duz" xml:lang="tr"><span class="duz1">– Sonra araya tatil girdi, diye devam etti sözüne. Ve... neyse, eylül başında bir daha gittim oraya. Kimse yoktu. Uzaktaki bir komşudan, gittiklerini öğrendim...</span></p>

    <p class="duz" xml:lang="tr"><span class="duz1">– Gittiklerini mi? Size çocuğun öldüğünü söyleyen olmadı mı?</span></p>

    <p class="duz" xml:lang="tr"><span class="duz1">Doktor başıyla hayır işareti yaptı.</span></p>

    <p class="duz" xml:lang="tr"><span class="duz1">– Hayır. Komşuların hiçbir şeyden haberi yoktu. Bunu daha sonra, tesadüfen öğrendim.</span></p>

    <p class="duz" xml:lang="tr"><span class="duz1">– Nasıl?</span></p>

    <p class="duz" xml:lang="tr"><span class="duz1">– Sarzac Mezarlığı’nda, bir cenaze töreni sırasında.</span></p>

    <p class="duz" xml:lang="tr"><span class="duz1">– Bir başka hastanızın cenazesi mi?</span></p>

    <p class="duz" xml:lang="tr"><span class="duz1">– Tatsız olmaya başladınız Müfettiş, ben...</span></p>

    <p class="duz" xml:lang="tr"><span class="duz1">Karim ayağa kalktı. Doktor geriledi.</span></p>

    <p class="duz" xml:lang="tr"><span class="duz1">– O günden beri, dedi polis. Daha ciddi bir rahatsızlığın, ağır bir hastalığın belirtilerini gözden kaçırmış olabileceğinizi düşünüyorsunuz. O günden beri, sürekli bir vicdan azabıyla yaşıyorsunuz. Kendinize göre bir araştırma yapmış olmalısınız. Ufaklığın nasıl öldüğünü biliyor musunuz?</span></p>

    <p class="duz" xml:lang="tr"><span class="duz1">Doktor parmağını gömleğinin yakasından geçirdi, en üst düğmeyi açtı. Şakakları terden sırılsıklamdı.</span></p>

    <p class="duz" xml:lang="tr"><span class="duz1">– Hayır. Doğru, ben... kendi araştırmamı yapmaya çalıştım, ama hiçbir şey bulamadım. Meslektaşlarıma, hastanelere başvurdum... Sonuçsuz. Bu hikâye aklımdan çıkmıyordu, anlayabiliyor musunuz?</span></p>

    <p class="duz" xml:lang="tr"><span class="duz1">Karim arkasını döndü.</span></p>

    <p class="duz" xml:lang="tr"><span class="duz1">– Üstelik öğrenmenin sonu da gelmedi.</span></p>

    <p class="duz" xml:lang="tr"><span class="duz1">– Ne dediniz?</span></p>

    <p class="duz" xml:lang="tr"><span class="duz1">Doktor bir kompres kadar soluktu.</span></p>

    <p class="duz" xml:lang="tr"><span class="duz1">– Çok yakında öğrenirsiniz, dedi Karim.</span></p>

    <p class="duz" xml:lang="tr"><span class="duz1">– Hey Tanrım. Size ne yaptım ben?</span></p>

    <p class="duz" xml:lang="tr"><span class="duz1">– Hiç. Ama bütün gençliğimi sizin gibi heriflerin otomobillerini çalmakla geçirdim...</span></p>

    <p class="duz" xml:lang="tr"><span class="duz1">– Nereden geliyorsunuz? Kimsiniz? Siz... siz bana resmî kimliğinizi bile göstermediniz, ben...</span></p>

    <p class="duz" xml:lang="tr"><span class="duz1">– Sakin olun, sadece şaka yapıyordum.</span></p>

    <p class="duz" xml:lang="tr"><span class="duz1">Koridora çıktı. Bekleme odası adam almayacak kadar kalabalıktı. Doktor peşinden yetişti.</span></p>

    <p class="duz" xml:lang="tr"><span class="duz1">– Bekleyin, dedi soluk soluğa. Sizin bildiğiniz, benim öğrenemediğim bir gelişme mi var? Şeyy... ölüm nedeni hakkında?</span></p>

    <p class="duz" xml:lang="tr"><span class="duz1">– Maalesef, hayır.</span></p>

    <p class="duz" xml:lang="tr"><span class="duz1">Teğmen kapının tokmağını çevirdi. Doktor tokmağın üzerindeki ele yapıştı. Takım elbisesi bir yelken gibi titriyordu.</span></p>

    <p class="duz" xml:lang="tr"><span class="duz1">– Neler oluyor? Bu kadar yıl sonra, bu soruşturma, neden?</span></p>

    <p class="duz" xml:lang="tr"><span class="duz1">– Dün gece, çocuğun mezarına girildi. Bir de bir okul soyuldu.</span></p>

    <p class="duz" xml:lang="tr"><span class="duz1">– Kim... Size göre, kim yaptı?</span></p>

    <p class="duz" xml:lang="tr"><span class="duz1">Teğmen cevapladı:</span></p>

    <p class="duz" xml:lang="tr"><span class="duz1">– Bilmiyorum. Ama emin olduğum bir şey var: dün gecenin suçluları, ormanı gizleyen ağaçlar gibi.</span></p>
  </div>
</body>
</html>