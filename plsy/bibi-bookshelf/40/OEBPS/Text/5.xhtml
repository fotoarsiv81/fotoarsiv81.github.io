<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>5.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x5">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Beşinci kısım</span></h1>

    <p class="duz" xml:lang="tr"><span class="duz1">Asfalt yol sıkıcı göğün altında, kampüsün içinden kıvrılarak geçiyor, mavi ve paslanmış pencereli grimsi binaları birbirbirine bağlıyordu. Niémans arabasını yavaş sürüyor –üniversitenin bir planını elde etmişti– ve diğer binalardan ayrı bir yerdeki spor salonu yönünde ilerliyordu. Bir spor salonundan çok, sığınağa benzeyen betondan yapılmış yeni binayı bulması zor olmadı. Arabadan çıkıp, derin bir nefes aldı. İnce ve buz gibi soğuk bir yağmur yağıyordu.</span></p>

    <p class="duz" xml:lang="tr"><span class="duz1">Kampüse ve bulunduğu yerden birkaç yüz metre ötede sıralanan binalara baktı. Annesi ve babası da öğretmendi, ama üniversitede değil, Lyon’un banliyösündeki küçük liselerde. Hemen hemen hiçbir şey hatırlamıyordu. Aile kozası kısa sürede bir güçsüzlük, bir yalan olarak görünmüştü gözüne. Kısa süre sonra tek başına mücadele etmesi gerektiğini, bunun da mümkün olduğunca erken olmasının iyi olacağını anladı. Daha on üç yaşındayken, öğrenimine yatılı devam etmek istedi. Bu gönüllü sürgünlüğü ona çok görmediler, ama hâlâ annesinin, yatak odası duvarının diğer tarafından gelen hıçkırıklarını hatırlıyordu. Kafasının içine kazınmış bir sesti bu hıçkırıklar, aynı zamanda da derisinin üzerinde sıcak ve ıslak bir duygu. Kaçtı.</span></p>

    <p class="duz" xml:lang="tr"><span class="duz1">Dört yıl yatılı hayatı. Derslerin yanı sıra dört yıl yalnızlık ve beden eğitimi. O dönemdeki tüm umutları bir tek amaca, bir tek şeye yönelikti: ordu. On yedi yaşındaki parlak lise mezunu Pierre Niémans, subay okuluna başvurdu. Tabip binbaşı çürüğe ayrılacağını söyleyip, bunun sebebini açıkladığında, anlamıştı genç Niémans. Endişeleri öylesine belirgindi ki, en derin isteğine bile ihanet etmişlerdi. Daha o günlerde bile kaderinin boydan boya kanla kaplı, boşluksuz bir koridor olacağını, karanlıklar içinde köpeklerin uluyacağını biliyordu...</span></p>

    <p class="duz" xml:lang="tr"><span class="duz1">Başka gençler psikologların kararını ses çıkarmadan dinler, çoktan vazgeçerlerdi kuşkusuz. Ama Pierre Niémans öyle yapmadı. İnat etti, beden eğitimine hız verdi, hırsı ve iradesini iki katına çıkardı. Genç Pierre asla asker olamayacaktı. Başka bir savaşı seçti: sokaklardaki savaşı, kötülüğe karşı verilen isimsiz mücadeleyi. Gücünü ve ruhunu zafersiz ve bayraksız bir savaşın emrine verecek, bu savaşı sonuna dek sürdürecekti. Polis olacaktı Niémans. Psişik testlerden geçebilmek, fiziksel dayanıklılığını güçlendirmek için, aylarca idman yaptı. Sonra da Cannes-Écluse’deki polis okuluna yazıldı. İşte şiddet dönemi o gün başlayacaktı: atış talimleri, olağanüstü başarılar. Niémans durmaksızın ilerliyor, güçleniyordu. Benzersiz bir polis oldu. İnatçı, şiddetli, kötü.</span></p>

    <p class="duz" xml:lang="tr"><span class="duz1">Önce mahalle karakollarına atandı, sonra ileride BRİ<a class="calibre1" href="#footnote-231-1" id="footnote-231-1-backlink">[1]</a> adını alacak birliğin keskin nişancıları arasına katıldı. Özel operasyonlar başlıyordu. İlk adamını öldürdü. O anda kendiyle barış ilan etti, kendi lanetine son bir kez baktı. Hayır, hiçbir zaman onurlu bir asker, değerli bir subay olamayacaktı. Onun yerine kendi korkularını asfaltın şiddeti ve nefretinde boğacak, kararlı ve heyecanlı bir kent savaşçısı gibi yaşayacaktı.</span></p>

    <p class="duz" xml:lang="tr"><span class="duz1">Dağların eter kokusunu derin derin soludu. Yıllar önce ölmüş annesini düşündü. Sel sularının hızla akıp gittiği bir kanyona dönüşmüş geçmişini, önce çatlayıp sonra kaybolan, unutkanlık karşısında yitip giden anılarını düşündü.</span></p>

    <p class="duz" xml:lang="tr"><span class="duz1">Birden, sanki bir düşteymiş gibi, belli belirsiz ayak sesleri duydu. Köpek kaslıydı, kısa tüyleri yağmurda parlıyordu. Parlak koyu renkli yuvarlak gözlerini Niémans’a dikmişti. Kıçını oynatarak yaklaştı. Komiser olduğu yerde kımıldamadan durdu. Köpek daha da yaklaştı, birkaç adım kalıncaya kadar. Islak burnu titriyordu. Sonra hırlamaya başladı. Gözleri parıldadı. Korkunun kokusunu almıştı. İnsandan sızan korkunun kokusunu.</span></p>

    <p class="duz" xml:lang="tr"><span class="duz1">Niémans donup kalmıştı.</span></p>

    <p class="duz" xml:lang="tr"><span class="duz1">Elleri ayakları, daha önce hiç bilmediği bir gücün etkisindeydi. Kanı, karnının bir yerindeki görünmez damardan çekilip gidiyor gibi. Köpek havladı, dudaklarını sıyırıp dişlerini gösterdi. Niémans olanları biliyordu. Korku, köpeğin hissettiği ve onda endişe ve düşmanlık yaratan kokulu moleküller yayıyordu. Korku, korkuyu doğuruyordu. Köpek havladı, boynunu çevirdi, dişlerini gıcırdattı. Polis tabancasını çekti.</span></p>

    <p class="duz" xml:lang="tr"><span class="duz1">– Clarisse! Clarisse! Buraya gel!</span></p>

    <p class="duz" xml:lang="tr"><span class="duz1">Niémans buzdan parantezin dışına çıktı. Kırmızı sisin ötesinde, gri kamyoncu kazağı giymiş adamı gördü. Hızla yaklaşıyordu.</span></p>

    <p class="duz" xml:lang="tr"><span class="duz1">– Delirdiniz mi siz?</span></p>

    <p class="duz" xml:lang="tr"><span class="duz1">Niémans kekeledi:</span></p>

    <p class="duz" xml:lang="tr"><span class="duz1">– Polis. Çekilin. İtinizi de alın.</span></p>

    <p class="duz" xml:lang="tr"><span class="duz1">Adam ne söyleyeceğini bilemez haldeydi.</span></p>

    <p class="duz" xml:lang="tr"><span class="duz1">– Aman Tanrım. İnanamıyorum. Gel Clarisse, gel anacığım...</span></p>

    <p class="duz" xml:lang="tr"><span class="duz1">Efendi ile iti kayboldu. Niémans tükürüğünü yutmaya çalıştı. Bir fırın kadar kuru gırtlağının kıvrımlarını hissetti. Kafasını salladı, tabancasını kılıfına yerleştirdi, binanın çevresini dolandı. Sola dönerken, düşünmeye çabaladı; psikiyatrını görmeyeli ne kadar olmuştu acaba?</span></p>

    <p class="duz" xml:lang="tr"><span class="duz1">Spor salonunun ikinci köşesinde, kadını gördü.</span></p>

    <p class="duz" xml:lang="tr"><span class="duz1">Fanny Ferreira açık kapının yanında durmuş, sert köpükten yapılmış kırmızı levhayı zımparalıyordu. Başkomiser, kadının elindekinin azgın sulardan inerken kullandığı şamandıra olduğunu düşündü.</span></p>

    <p class="duz" xml:lang="tr"><span class="duz1">– Günaydın, dedi eğilerek.</span></p>

    <p class="duz" xml:lang="tr"><span class="duz1">Sıcaklığına ve güvenine kavuşmuştu.</span></p>

    <p class="duz" xml:lang="tr"><span class="duz1">Fanny gözlerini kaldırdı. En çok yirmi yaşında olmalıydı. Teni duru, saçları gürdü, şakaklarında dalga dalga kıvrılıyor, omuzlarına yoğun dalgalar halinde dökülüyordu. Yüzü karamsar ancak, yumuşak hatlıydı, ama gözlerindeki parlaklık rahatsız edici, hatta neredeyse ahlaksızdı.</span></p>

    <p class="duz" xml:lang="tr"><span class="duz1">– Adım Pierre Niémans, başkomiser. Rémy Caillois cinayetini soruşturuyorum.</span></p>

    <p class="duz" xml:lang="tr"><span class="duz1">– Pierre Niémans mı? diye yineledi, inanmıyormuş gibi. Olacak şey değil. İnanılmaz.</span></p>

    <p class="duz" xml:lang="tr"><span class="duz1">Çenesinin ucuyla, yerdeki tranzistorlu küçük radyoyu gösterdi.</span></p>

    <p class="duz" xml:lang="tr"><span class="duz1">– Biraz önce, haberlerde sizden bahsettiler. Daha dün gece, Parc-des-Princes yakınlarında iki katili tutukladığınızı söylediler. Bunun iyi bir şey olduğunu. İçlerinden birinin ağzını burnunu dağıttığınızı, bunun da o kadar iyi olmadığını. Yoksa aynı zamanda iki yerde birden mi bulunuyorsunuz?</span></p>

    <p class="duz" xml:lang="tr"><span class="duz1">– Sadece bütün gece araba kullandım.</span></p>

    <p class="duz" xml:lang="tr"><span class="duz1">– Burada ne arıyorsunuz? Buranın polisleri yetersiz mi?</span></p>

    <p class="duz" xml:lang="tr"><span class="duz1">– Takviye olarak geldim, diyelim.</span></p>

    <p class="duz" xml:lang="tr"><span class="duz1">Fanny yeniden elindekilerle ilgilenmeye başladı. Sert köpük levhayı önce ıslatıyor, sonra da iki eliyle zımparalamaya çalışıyordu. Vücudu tıknazdı ve sağlam görünüyordu. Giyimine özen gösterdiği söylenemezdi pek: neoprenden dalgıç tulumu, denizci parkası, açık renk deriden sıkıca bağlanmış dağcı postalları. Güneşin ışıkları sahnenin üzerini parlak bir aydınlıkla örtüyordu.</span></p>

    <p class="duz" xml:lang="tr"><span class="duz1">– Şoku iyi atlatmışa benziyorsunuz, diye söze girişti Niémans.</span></p>

    <p class="duz" xml:lang="tr"><span class="duz1">– Hangi şoku?</span></p>

    <p class="duz" xml:lang="tr"><span class="duz1">– Şey... Cesedi...</span></p>

    <p class="duz" xml:lang="tr"><span class="duz1">– Düşünmemeye çalışıyorum.</span></p>

    <p class="duz" xml:lang="tr"><span class="duz1">– Söz etmekten rahatsız olur musunuz?</span></p>

    <p class="duz" xml:lang="tr"><span class="duz1">– Buraya bunun için geldiniz, öyle değil mi?</span></p>

    <p class="duz" xml:lang="tr"><span class="duz1">Niémans’a bakmıyordu. Elleri sert köpükten levha boyunca kalkıp kalkıp iniyordu. Hareketleri kesin ve kabaydı.</span></p>

    <p class="duz" xml:lang="tr"><span class="duz1">– Cesedi nasıl buldunuz?</span></p>

    <p class="duz" xml:lang="tr"><span class="duz1">– Her hafta sonu çağlayanlardan inerim... (elindeki levhayı gösterdi)... bunun gibi bir şeyle. İnişlerimden birini tamamlamıştım. Kampüsün yakınında doğal bir baraj vardır, kolayca yanaşmaya izin veren kayalık bir duvar. Levhayı sudan çıkarırken, cesedi gördüm.</span></p>

    <p class="duz" xml:lang="tr"><span class="duz1">– Kayada mı?</span></p>

    <p class="duz" xml:lang="tr"><span class="duz1">– Evet, kayada.</span></p>

    <p class="duz" xml:lang="tr"><span class="duz1">– Yanlış. Oraya gittim. Kayayı görecek kadar bir yer yok orada. Oradayken kayanın içindeki, on beş metre yukarıdaki bir şeyi görmek imkânsız...</span></p>

    <p class="duz" xml:lang="tr"><span class="duz1">Fanny zımpara kâğıdını bıraktı, ellerini silip bir sigara yaktı. Bu basit hareketler bile Niémans’ın şiddet duygularını kamçılamaya yetti.</span></p>

    <p class="duz" xml:lang="tr"><span class="duz1">Genç kadın uzun mavi bir duman üfledi.</span></p>

    <p class="duz" xml:lang="tr"><span class="duz1">– Ceset kayaların içindeydi. Ama ben onu kayada görmedim.</span></p>

    <p class="duz" xml:lang="tr"><span class="duz1">– Ya nerede?</span></p>

    <p class="duz" xml:lang="tr"><span class="duz1">– Nehrin sularında. Yansımasını. Gölün yüzeyinde beyaz bir leke.</span></p>

    <p class="duz" xml:lang="tr"><span class="duz1">Niémans’ın yüz hatları gevşedi.</span></p>

    <p class="duz" xml:lang="tr"><span class="duz1">– Tam düşündüğüm gibi.</span></p>

    <p class="duz" xml:lang="tr"><span class="duz1">– Soruşturmanız için önemli mi bu?</span></p>

    <p class="duz" xml:lang="tr"><span class="duz1">– Hayır. Ama kesin şeylerden hoşlanırım.</span></p>

    <p class="duz" xml:lang="tr"><span class="duz1">Niémans biraz durdu, sonra yeniden konuştu:</span></p>

    <p class="duz" xml:lang="tr"><span class="duz1">– Dağcılıkla da ilgileniyor musunuz?</span></p>

    <p class="duz" xml:lang="tr"><span class="duz1">– Nereden anladınız?</span></p>

    <p class="duz" xml:lang="tr"><span class="duz1">– Bilmem... Belki de bölgenin özelliklerinden. Üstelik çok... çok sporcu bir haliniz var. Genç kız dönüp kollarını vadiye hâkim dağlara doğru açtı. İlk kez gülümsüyordu.</span></p>

    <p class="duz" xml:lang="tr"><span class="duz1">– İşte mülküm, Komiser! Grand Pic de Belledonne’dan Grandes Rousses’a kadar bütün dağları avucumun içi gibi bilirim. Akarsulardan inmiyorsam, dağlara tırmanıyorum demektir.</span></p>

    <p class="duz" xml:lang="tr"><span class="duz1">– Size göre, o cesedi kayaların arasına sıkıştırmak için dağcı olmak mı gerekir?</span></p>

    <p class="duz" xml:lang="tr"><span class="duz1">Fanny yeniden ciddileşti; sigarasının korlaşmış ucuna bakıyordu.</span></p>

    <p class="duz" xml:lang="tr"><span class="duz1">– Şart değil, hayır. Kayalar neredeyse doğal basamaklar gibidir. Öte yandan böylesi bir yükü taşırken dengesini kaybetmemesi için, insanın gerçekten çok güçlü olması lazım.</span></p>

    <p class="duz" xml:lang="tr"><span class="duz1">– Adamlarımdan biri katilin kayalığın diğer yanından, dik olmayan tarafından tırmandığını, sonra da cesedi bir iple sarkıttığını düşünüyor.</span></p>

    <p class="duz" xml:lang="tr"><span class="duz1">– Yolu gereğinden fazla uzatırdı, bu dediğiniz. (Kadın biraz tereddüt ettikten sonra, sözlerini sürdürdü.) Bir de üçüncü bir yol var, oldukça basit bir yol, tabiî eğer tırmanma tekniklerinden az da olsa haberiniz varsa.</span></p>

    <p class="duz" xml:lang="tr"><span class="duz1">– Sizi dinliyorum.</span></p>

    <p class="duz" xml:lang="tr"><span class="duz1">Fanny sigarasını postalının tabanına bastırarak söndürdü, izmariti bir fiskeyle fırlattı.</span></p>

    <p class="duz" xml:lang="tr"><span class="duz1">– Benimle gelin, dedi.</span></p>

    <p class="duz" xml:lang="tr"><span class="duz1">Spor salonuna girdiler. Niémans içerideki loşluğa rağmen üst üste yığılmış minderleri, paralel barların dümdüz gölgelerini, sırıkları, düğümlü ipleri gördü. Fanny sağdaki duvara doğru yürürken, konuşmayı sürdürdü:</span></p>

    <p class="duz" xml:lang="tr"><span class="duz1">– Burası benim yerim. Yaz boyunca, kimse ayak basmaz buralara.</span></p>

    <p class="duz" xml:lang="tr"><span class="duz1">Bir tezgâhın üzerine asılı lambayı yaktı. Tezgâhın üzerinde çeşitli aletler, takozdan kelepçeye kadar türlü metal parçalar vardı. Fanny bir sigara daha yaktı. Niémans sordu:</span></p>

    <p class="duz" xml:lang="tr"><span class="duz1">– Nedir bunlar?</span></p>

    <p class="duz" xml:lang="tr"><span class="duz1">– Sikkeler, kabaralar, üçgenler, karabina halkaları; kısacası, dağcılıkta kullanılan malzemeler.</span></p>

    <p class="duz" xml:lang="tr"><span class="duz1">– Yani?</span></p>

    <p class="duz" xml:lang="tr"><span class="duz1">Fanny ağzındaki dumanı üfledi, bu kez art arda hıçkırıyormuş gibi yaptı.</span></p>

    <p class="duz" xml:lang="tr"><span class="duz1">– Yani, Komiser Bey, böylesi aletlere sahip olup, nasıl kullanılacaklarını bilen bir katil, nehrin kıyısındaki bir cesedi kolayca kayaya çıkarabilir.</span></p>

    <p class="duz" xml:lang="tr"><span class="duz1">Niémans kollarını kavuşturup sırtını duvara dayadı. Fanny sigarasını dudaklarının arasına kıstırıp, aletleri karıştırdı. Bu zararsız hareket, komiserin arzusunu kamçıladı. Bu kız hoşuna gidiyordu, ötesi yok.</span></p>

    <p class="duz" xml:lang="tr"><span class="duz1">– Size söylemiştim, dedi Fanny. Kayalığın o yüzü doğal basamak gibidir. Dağcılığı bilen, hatta sadece trekkinge alışık biri için, cesedi kıyıda bırakarak oraya çıkmak, çocuk oyuncağı.</span></p>

    <p class="duz" xml:lang="tr"><span class="duz1">– Peki, sonra?</span></p>

    <p class="duz" xml:lang="tr"><span class="duz1">Fanny üstü delik dolu, yeşil ve parlak bir makara aldı.</span></p>

    <p class="duz" xml:lang="tr"><span class="duz1">– Sonra, sonra bunu kayaya takarsınız, yarığın üzerinde bir yere.</span></p>

    <p class="duz" xml:lang="tr"><span class="duz1">– Kayaya mı! Nasıl? Çekiçle mi? Çok zaman almaz mı?</span></p>

    <p class="duz" xml:lang="tr"><span class="duz1">Genç kadın sigara dumanları arasından cevap verdi:</span></p>

    <p class="duz" xml:lang="tr"><span class="duz1">– Dağcılık bilginiz sıfırdan da beter, Komiser. (Tezgâhın üzerinden vidalı takozları aldı.) Bunlara</span> <span class="italik1">spit</span> <span class="duz1">denir, kayaya yerleştirilir bunlar. Bunun gibi bir matkapla (siyah ve yağlı bir aleti işaret ediyordu) birkaç saniyede herhangi bir kayaya istediğiniz kadar spit saplayabilirsiniz. Sonra makaranızı takar, cesedinizi çekersiniz. Dar ve zor yerlere çanta çıkarmak için bu yöntem kullanılır.</span></p>

    <p class="duz" xml:lang="tr"><span class="duz1">Niémans dudaklarını kuşkuyla büktü.</span></p>

    <p class="duz" xml:lang="tr"><span class="duz1">– Oraya çıkmadım, ama bana kalırsa yarık çok dar. Katilin o dar yere girip, hiç gerilmeden sadece kol gücüyle cesedi nasıl çektiğine aklım ermedi doğrusu. Ya da yine aynı şüpheli profili: bir dev.</span></p>

    <p class="duz" xml:lang="tr"><span class="duz1">– Yarıktan çekmekten söz eden kim? Dağcının cesedi yukarıya çekmek için yapacağı tek bir şey vardı: karşı ağırlık kullanmak, bunun için de makaradan sarkan diğer uca asılıp, aşağıya inmek. O zaman ceset kendi kendine yükselir.</span></p>

    <p class="duz" xml:lang="tr"><span class="duz1">Komiser birden kullanılan yöntemi anladı, ne denli basit olduğunu görüp, gülümsedi.</span></p>

    <p class="duz" xml:lang="tr"><span class="duz1">– Yine de katilin maktulden daha ağır olması gerekiyor, öyle değil mi?</span></p>

    <p class="duz" xml:lang="tr"><span class="duz1">– Ya da eşit olması: kendinizi boşluğa bıraktığınızda ağırlığınız artar. Cesedi bir kez yukarı çıkardıktan sonra, sizin katil kayalardaki basamakları kullanarak çıkmış, sonra da kurbanını o gösterişli mezarına tıkmıştır.</span></p>

    <p class="duz" xml:lang="tr"><span class="duz1">Komiser bir kez daha masanın üzerindeki halkalara, takozlara ve makaralara baktı. Bir hırsızın avadanlıklarını düşündü, ama bu kez özel bir hırsızın, yükseklik ve yerçekimi kurallarını hiçe sayan bir hırsızın.</span></p>

    <p class="duz" xml:lang="tr"><span class="duz1">– Böylesi bir çalışma, ne kadar sürer?</span></p>

    <p class="duz" xml:lang="tr"><span class="duz1">– Benim gibi biri için, on dakika.</span></p>

    <p class="duz" xml:lang="tr"><span class="duz1">Niémans başıyla onayladı: katilin profili belirmeye başlamıştı. Dışarı çıktılar. Güneş bulutların arasından sızıyor, dağların tepelerini kristalimsi bir aydınlığa boğuyordu. Niémans yeniden sordu:</span></p>

    <p class="duz" xml:lang="tr"><span class="duz1">– Bu fakültede öğretim üyesi misiniz?</span></p>

    <p class="duz" xml:lang="tr"><span class="duz1">– Jeoloji.</span></p>

    <p class="duz" xml:lang="tr"><span class="duz1">– Başka?</span></p>

    <p class="duz" xml:lang="tr"><span class="duz1">– Bir sürü disiplinle uğraşıyorum: taşların sınıflandırılması, tektonik kırılmalar, bir de buzullar; buzulların gelişimi.</span></p>

    <p class="duz" xml:lang="tr"><span class="duz1">– Oysa çok genç görünüyorsunuz.</span></p>

    <p class="duz" xml:lang="tr"><span class="duz1">– Doktoramı yirmi yaşında verdim. Daha o zaman başasistandım. Fransa’nın en genç doktoruydum. Şimdi yirmi beş yaşındayım ve profesörüm.</span></p>

    <p class="duz" xml:lang="tr"><span class="duz1">– Tam bir inek, yani.</span></p>

    <p class="duz" xml:lang="tr"><span class="duz1">– Doğru. Tam bir inek. Burada, Guernon’da emekli profesör torunu, emekli profesör kızı.</span></p>

    <p class="duz" xml:lang="tr"><span class="duz1">– Yani birliğin üyesisiniz.</span></p>

    <p class="duz" xml:lang="tr"><span class="duz1">– Hangi birliğin?</span></p>

    <p class="duz" xml:lang="tr"><span class="duz1">– Adamlarımdan biri bir ara Guernon’da öğrenim görmüş. Bana üniversitede, fakülte profesörlerinin çocuklarından oluşan, seçkin ve kendine özgü bir grup olduğunu anlattı.</span></p>

    <p class="duz" xml:lang="tr"><span class="duz1">Fanny başını kurnazca salladı.</span></p>

    <p class="duz" xml:lang="tr"><span class="duz1">– Ben bunu daha çok büyük bir aile olarak adlandırırdım. Sözünü ettiğiniz çocuklar fakültede, eğitim ve kültür ortamında büyüyor. Sonra, mükemmel dereceler elde ediyorlar. Bu da doğal, öyle değil mi?</span></p>

    <p class="duz" xml:lang="tr"><span class="duz1">– Sportif alanda bile mi?</span></p>

    <p class="duz" xml:lang="tr"><span class="duz1">Fanny kaşlarını kaldırdı.</span></p>

    <p class="duz" xml:lang="tr"><span class="duz1">– Bu da, dağ havasına bağlı olmalı.</span></p>

    <p class="duz" xml:lang="tr"><span class="duz1">Niémans devam etti:</span></p>

    <p class="duz" xml:lang="tr"><span class="duz1">– Kuşkusuz Rémy Caillois’yı tanırdınız. Nasıl biriydi?</span></p>

    <p class="duz" xml:lang="tr"><span class="duz1">Fanny tereddütsüz cevap verdi:</span></p>

    <p class="duz" xml:lang="tr"><span class="duz1">– Yalnız biri. İçine kapanık. Hatta soğuk. Çok parlak biri. Baş döndürecek kadar iyi yetişmiş. Burada bir söylenti vardır... Kütüphanedeki bütün kitapları okumuş olduğu anlatılır.</span></p>

    <p class="duz" xml:lang="tr"><span class="duz1">– Sizce bu söylentide bir gerçek payı olabilir mi?</span></p>

    <p class="duz" xml:lang="tr"><span class="duz1">– Bilemem. Yine de kütüphaneyi avucunun içi gibi bilirdi. Babası da fakültenin başkütüphanecisiydi.</span></p>

    <p class="duz" xml:lang="tr"><span class="duz1">Niémans birkaç adım attı.</span></p>

    <p class="duz" xml:lang="tr"><span class="duz1">– Bunu bilmiyordum. Caillois’lar, bahsettiğiniz “büyük ailenin” üyesi miydi?</span></p>

    <p class="duz" xml:lang="tr"><span class="duz1">– Tabiî ki değillerdi. Tam tersine, Rémy bu fikre bile karşıydı. Bütün eğitimine rağmen, beklediği sonuca bir türlü ulaşamadı. Bana kalırsa... yani, belki de demek istiyorum, bizi kıskanıyordu.</span></p>

    <p class="duz" xml:lang="tr"><span class="duz1">– Uzmanlık dalı neydi?</span></p>

    <p class="duz" xml:lang="tr"><span class="duz1">– Galiba felsefe. Tezini tamamlamak üzereydi.</span></p>

    <p class="duz" xml:lang="tr"><span class="duz1">– Hangi konuda?</span></p>

    <p class="duz" xml:lang="tr"><span class="duz1">– Hiçbir fikrim yok.</span></p>

    <p class="duz" xml:lang="tr"><span class="duz1">Komiser sustu. Güneşin giderek aydınlattığı dağlara dikti gözünü. Gözleri kamaşmış devlere benziyordu dağlar.</span></p>

    <p class="duz" xml:lang="tr"><span class="duz1">– Babası, diye girişti söze, hayatta mı?</span></p>

    <p class="duz" xml:lang="tr"><span class="duz1">– Hayır. Kayboldu. Birkaç yıl önce. Bir dağcılık kazası.</span></p>

    <p class="duz" xml:lang="tr"><span class="duz1">– O konuda kuşkulu bir şey var mı?</span></p>

    <p class="duz" xml:lang="tr"><span class="duz1">– Neler de düşünüyorsunuz? Çığ altında kalıp, öldü. 93’te, Grande Lance d’Allemond’daki çığ düşmesinde. Ne de olsa polissiniz, tabiî.</span></p>

    <p class="duz" xml:lang="tr"><span class="duz1">– İki dağcı kütüphane görevlisi var. Bir baba ile oğlu. İkisi de dağda ölmüş. Bu kadar rastlantının altını çizmek gerekmez mi?</span></p>

    <p class="duz" xml:lang="tr"><span class="duz1">– Rémy’nin dağda öldüğü kesin değil ki.</span></p>

    <p class="duz" xml:lang="tr"><span class="duz1">– Haklısınız. Oysa cumartesi sabahı, dağda yürümeye gitmişti. Anlaşılan dağdayken, katille karşılaştı. Belki de rotasını bilen biriydi katil...</span></p>

    <p class="duz" xml:lang="tr"><span class="duz1">– Rémy hiç belirli bir rota izleyeceklerden değildi. Hele yolunu başkalarına açıklamak, hiç. Çok... çok gizlilik düşkünü biriydi.</span></p>

    <p class="duz" xml:lang="tr"><span class="duz1">Niémans eğildi.</span></p>

    <p class="duz" xml:lang="tr"><span class="duz1">– Teşekkürler, Küçükhanım. Cümleyi ezbere biliyorsunuzdur: eğer aklınıza bir ayrıntı gelirse... beni bu numaralardan birinden bulabilirsiniz.</span></p>

    <p class="duz" xml:lang="tr"><span class="duz1">Niémans cep telefonunun ve rektörün üniversitede ayırdığı odanın numaralarını verdi. Jandarma karakolundan çok, fakültede bulunmayı tercih etmişti. Mırıldandı:</span></p>

    <p class="duz" xml:lang="tr"><span class="duz1">– Görüşmek üzere.</span></p>

    <p class="duz" xml:lang="tr"><span class="duz1">Genç kadın gözlerini kaldırmadı. Niémans uzaklaşmak üzereyken sordu:</span></p>

    <p class="duz" xml:lang="tr"><span class="duz1">– Bir soru sorabilir miyim?</span></p>

    <p class="duz" xml:lang="tr"><span class="duz1">Kristalimsi gözbebeklerini komisere dikmişti. Niémans rahatsızlık hissetti. Gözbebekleri fazla açık renkliydi. Cam gibi, kırağı gibi keskin.</span></p>

    <p class="duz" xml:lang="tr"><span class="duz1">– Sizi dinliyorum, diye cevap verdi.</span></p>

    <p class="duz" xml:lang="tr"><span class="duz1">– Radyoda... şey diyorlardı... Jacques Mesrine’i öldürenlerden olduğunuzu?</span></p>

    <p class="duz" xml:lang="tr"><span class="duz1">– Gençtim. Ama evet, doğru.</span></p>

    <p class="duz" xml:lang="tr"><span class="duz1">– Merak ediyorum da... Sonra, sonra insan ne hissediyor?</span></p>

    <p class="duz" xml:lang="tr"><span class="duz1">– Neden sonra?</span></p>

    <p class="duz" xml:lang="tr"><span class="duz1">– Böyle bir şeyden.</span></p>

    <p class="duz" xml:lang="tr"><span class="duz1">Niémans genç kadına doğru birkaç adım attı. Fanny içgüdüsel olarak geri çekildi. Yine de gözlerini cesaretle kaldırdı, meydan okurcasına baktı.</span></p>

    <p class="duz" xml:lang="tr"><span class="duz1">– Sizinle gevezelik etmekten hep zevk alacağım, Fanny. Ama bundan söz ettiğimi hiç duyamayacaksınız. Ne de o gün kaybettiklerimden.</span></p>

    <p class="duz" xml:lang="tr"><span class="duz1">Genç kadın bakışlarını indirdi. Kısık bir sesle konuştu:</span></p>

    <p class="duz" xml:lang="tr"><span class="duz1">– Anlıyorum.</span></p>

    <p class="duz-son-paragraf" xml:lang="tr"><span class="duz1">– Hayır, anlamıyorsunuz. Bu da sizin şanslı olduğunuzu gösterir.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Araştırma ve Müdahale Birimi. (ç.n.)</span></p>
    </div>
  </div>
</body>
</html>