<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>3.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x3">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Üçüncü kısım</span></h1>

    <p class="duz" xml:lang="tr"><span class="duz1">Niémans kayadaki yarıktan gördüğü dar patikaya indi. Biraz sonra, patikanın arabanın geçeceği kadar geniş olmadığını görüp, otomobilden inmek zorunda kaldı. Otomobilden ayrıldı, plastik bandın altından geçip nehre doğru ilerledi.</span></p>

    <p class="duz" xml:lang="tr"><span class="duz1">Suyun akışı, burada doğal bir baraj tarafından durdurulmuş gibiydi. Niémans’ın köpük köpük ve kabarık görmeyi umduğu nehir parlak, duru ve küçük bir göle dönüşmüştü. Birden tüm öfkesi kaybolan bir yüz gibiydi. Biraz ötede, daha sağda, tekrar nehirleşiyor, vadinin dibinde uyuyakalmış gri kentin içinden geçip gidiyordu.</span></p>

    <p class="duz" xml:lang="tr"><span class="duz1">Ancak Niémans olduğu yerde çakılıp kaldı. Sol tarafında, ondan daha önce gelmiş, suyun üzerine çömelmiş bir adam gördü. Niémans ani bir refleksle, sırtındaki çantanın cırtcırtlı kapağını açtı. Kelepçelerin hafifçe tıkırdamasına engel olamadı yine de. Adam Niémans’a doğru döndü ve hemen gülümsedi.</span></p>

    <p class="duz" xml:lang="tr"><span class="duz1">– Burada ne arıyorsunuz? diye kabaca sordu Niémans.</span></p>

    <p class="duz" xml:lang="tr"><span class="duz1">Yabancı gülümsemeye devam etti, cevap vermeksizin doğruldu, ellerini çırpıp temizlemeye koyuldu. Narin suratlı, soluk sarı saçları fırça ucu gibi kesilmiş genç bir adamdı. Süet mont, büzgülü pantolon giymişti. Duru bir sesle cevap verdi:</span></p>

    <p class="duz" xml:lang="tr"><span class="duz1">– Ya siz?</span></p>

    <p class="duz" xml:lang="tr"><span class="duz1">Böylesi bir cesaret Niémans’ın elini kolunu bağladı. Öfkeyle homurdandı:</span></p>

    <p class="duz" xml:lang="tr"><span class="duz1">– Polis. Şeridi görmediniz mi? Umarım, şeridin bu yanına geçmek için sağlam bir nedeniniz vardır, yoksa sizi...</span></p>

    <p class="duz" xml:lang="tr"><span class="duz1">– Éric Joisneau, Grenoble Cinayet Masası’ndan. Gelip bölgeyi görmek istedim. Öğleye doğru adlî polisten üç uzman daha gelecek.</span></p>

    <p class="duz" xml:lang="tr"><span class="duz1">Niémans dar kıyıda ilerledi, adamın yanına vardı.</span></p>

    <p class="duz" xml:lang="tr"><span class="duz1">– Nöbetçiler nerede? diye sordu.</span></p>

    <p class="duz" xml:lang="tr"><span class="duz1">– Yarım saat izin verdim. Kahvaltı saati. (Aldırmıyormuş gibi omuzlarını silkti.) Burada yapacak işim vardı. Çevremin sakin olmasını istedim... Komiser Niémans.</span></p>

    <p class="duz" xml:lang="tr"><span class="duz1">Gri gözlü başkomiser irkildi. Genç adam söylediklerinde şaşılacak bir şey yokmuş gibi devam etti:</span></p>

    <p class="duz" xml:lang="tr"><span class="duz1">– Sizi görür görmez tanıdım. Pierre Niémans. RAİD’in<a class="calibre1" href="#footnote-231-1" id="footnote-231-1-backlink">[1]</a> eski gözbebeği. Eski BRB<a class="calibre1" href="#footnote-231-2" id="footnote-231-2-backlink">[2]</a> komiseri. Katillerin, uyuşturucu tacirlerinin eski belalısı. Kısacası, eski bir sürü şey...</span></p>

    <p class="duz" xml:lang="tr"><span class="duz1">– Artık müfettişlerin programında saygısızlık da mı var?</span></p>

    <p class="duz" xml:lang="tr"><span class="duz1">Joisneau alaycı bir tavırla eğildi:</span></p>

    <p class="duz" xml:lang="tr"><span class="duz1">– Bağışlayın, Komiser. Ben sadece bir starı kutsallığından soyutlamak istiyorum. Yoksa bir yıldız olduğunuzu, tüm genç müfettişlerin rüyalarını süslediğinizi sizden iyi kimse bilemez. Buraya cinayet için mi geldiniz?</span></p>

    <p class="duz" xml:lang="tr"><span class="duz1">– Sence?</span></p>

    <p class="duz" xml:lang="tr"><span class="duz1">Genç polis bir kez daha eğildi.</span></p>

    <p class="duz" xml:lang="tr"><span class="duz1">– Yanınızda çalışmak benim için şeref olacak.</span></p>

    <p class="duz" xml:lang="tr"><span class="duz1">Niémans ayaklarının altında uzanan, sabah güneşinin düzleştirip camlaştırdığı sulara bakıyordu. Sanki dipten yeşimimsi bir aydınlık yükselir gibi.</span></p>

    <p class="duz" xml:lang="tr"><span class="duz1">– Bana bu konuda bildiklerini anlat.</span></p>

    <p class="duz" xml:lang="tr"><span class="duz1">Joisneau gözlerini kayalık duvara kaldırdı.</span></p>

    <p class="duz" xml:lang="tr"><span class="duz1">– Ceset yukarıda gömülüydü.</span></p>

    <p class="duz" xml:lang="tr"><span class="duz1">– Yukarıda mı? diye yineledi Niémans, sivri çıkıntıların keskin gölgeler oluşturduğu kayalara bakarak.</span></p>

    <p class="duz" xml:lang="tr"><span class="duz1">– Evet. Aşağı yukarı on beş metre yüksekte. Katil cesedi kayaların arasındaki bir yarığa sokmuş. Sokarken de tuhaf bir pozisyon vermiş.</span></p>

    <p class="duz" xml:lang="tr"><span class="duz1">– Nasıl bir pozisyon?</span></p>

    <p class="duz" xml:lang="tr"><span class="duz1">Joisneau dizlerini büktü, karnına doğru çekti ve kollarını göğsü üzerinde kavuşturdu.</span></p>

    <p class="duz" xml:lang="tr"><span class="duz1">– “Cenin” pozisyonu.</span></p>

    <p class="duz" xml:lang="tr"><span class="duz1">– İlginç.</span></p>

    <p class="duz" xml:lang="tr"><span class="duz1">– Bu işte ilginç olmayan bir şey yok zaten.</span></p>

    <p class="duz" xml:lang="tr"><span class="duz1">– Bana yaralardan, yanık izlerinden söz ettiler, dedi Niémans.</span></p>

    <p class="duz" xml:lang="tr"><span class="duz1">– Daha cesedi görmedim. Ama anlatılanlara bakılırsa, evet, cesette epey işkence izi varmış.</span></p>

    <p class="duz" xml:lang="tr"><span class="duz1">– Kurban işkence sonucunda mı ölmüş?</span></p>

    <p class="duz" xml:lang="tr"><span class="duz1">– Şimdilik bu konuda yeterince belirti yok. Gırtlakta da derin kesikler var. Boğma izleri, falan.</span></p>

    <p class="duz" xml:lang="tr"><span class="duz1">Niémans yeniden küçük göle döndü. Kendi siluetinin –alabros saçlar, lacivert palto– suda yansımasına baktı.</span></p>

    <p class="duz" xml:lang="tr"><span class="duz1">– Ya burada? Burada bir şeyler bulabildin mi?</span></p>

    <p class="duz" xml:lang="tr"><span class="duz1">– Hayır. Bir saatten beri bir ayrıntı, bir iz arıyorum. Hiçbir şey bulamadım. Bana kalırsa, adam burada öldürülmedi. Katil sadece cesedi yukarıya astı.</span></p>

    <p class="duz" xml:lang="tr"><span class="duz1">– Yarığa kadar tırmandın mı?</span></p>

    <p class="duz" xml:lang="tr"><span class="duz1">– Evet. Dikkat çekecek bir şey yok. Bana kalırsa katil kayalığın tepesine tırmanmış, öbür taraftan tabiî, sonra da cesedi iple aşağıya sarkıtmış. Başka bir ipe tutunarak aşağıya inmiş ve cesedi yarığa sokmuş. Cesede anlattığım pozisyonu verdirebilmek için, oldukça uğraşmış olmalı. Bunca çaba, anlaşılır gelmiyor bana.</span></p>

    <p class="duz" xml:lang="tr"><span class="duz1">Niémans bakışlarını sivri çıkıntılarla, yarıklarla dolu kayalık duvara çevirdi yeniden. Bulunduğu yerden mesafeleri tam olarak ölçemiyordu, ama ona kalırsa cesedin saklandığı yarık duvarın ortalarında, yer ile tepeden eşit uzaklıkta bir yerdeydi. Birden topukları üzerinde döndü.</span></p>

    <p class="duz" xml:lang="tr"><span class="duz1">– Gidelim.</span></p>

    <p class="duz" xml:lang="tr"><span class="duz1">– Nereye?</span></p>

    <p class="duz" xml:lang="tr"><span class="duz1">– Hastaneye. Cesedi görmek istiyorum.</span></p>

    <p class="duz-ilk-paragraf" xml:lang="tr"><span class="duz1">Sadece omuzlarından yukarısı görünen adam, çarşafın altında çıplaktı, parlak masanın üzerine yan yatırılmıştı. Sanki yüzüne yıldırım çarpmasından korkarmış gibi, dertop olup kalıvermişti. Omuzları düşük, ensesi eğik, dirseklerini kıvrık dizlerinin arasına sokmuş, yumruklarını çenesinin altına yerleştirmişti. Beyazımsı teni, fırlak kasları, yaraların zedelediği derisi cesede neredeyse dayanılamaz bir gerçeklik veriyordu. Cesedin boynunda uzun yara izleri vardı, sanki biri gırtlağını kesmek istemiş gibiydi. Şakaklarında da, kabarmış nehirler gibi, damarlar görünüyordu.</span></p>

    <p class="duz" xml:lang="tr"><span class="duz1">Niémans gözlerini morgdaki diğer adamlara çevirdi. Dar omuzları ve kırpık bıyığıyla Sorgu Hâkimi Bernard Terpentes; bir yük gemisi gibi yalpalayan, Guernon Jandarma Komutanı iriyarı Yüzbaşı Roger Barnes; jandarmanın araştırma bölümünde görevli, saçı dökük, yüzü kırışık, küçük gözlü Yüzbaşı René Vermont. Joisneau bir kenarda duruyor, işe yaramaya hevesli bir stajyere benziyordu.</span></p>

    <p class="duz" xml:lang="tr"><span class="duz1">– Kimliğini biliyor muyuz? diye ortaya sordu Niémans.</span></p>

    <p class="duz" xml:lang="tr"><span class="duz1">Barnes askerce bir adım atarak öne çıktı, gırtlağını temizledi.</span></p>

    <p class="duz" xml:lang="tr"><span class="duz1">– Kurbanın adı Rémy Caillois, Başkomiserim. Yirmi beş yaşında. Üç yıldan beri Guernon Üniversitesi’nde başkütüphaneci olarak çalışıyordu. Ceset bu sabah, eşi Sophie Caillois tarafından teşhis edildi.</span></p>

    <p class="duz" xml:lang="tr"><span class="duz1">– Kocasının kaybını bildirmiş miydi?</span></p>

    <p class="duz" xml:lang="tr"><span class="duz1">– Dün, yani pazar öğleden sonra. Kocası bir gün önce dağda, Muret Zirvesi’ne gitmiş. Her hafta sonu yaptığı gibi, yalnız. Bazen dağdaki sığınaklardan birinde gecelermiş. Kadın da bu yüzden meraklanmamış ya. Ta ki dün akşam olup, kocası ortaya çıkmayıncaya kadar...</span></p>

    <p class="duz" xml:lang="tr"><span class="duz1">Barnes sustu. Niémans cesedin üzerindeki çarşafı indirip göğsünü açmıştı.</span></p>

    <p class="duz" xml:lang="tr"><span class="duz1">Sessiz bir çığlık, gırtlaklarda tıkanıp kalan bembeyaz bir haykırış. Cesedin göğsü ve karnı çeşitli biçim ve büyüklükte, morarmış yaralarla kaplıydı. Kenarları kararmaya yüz tutmuş kesikler, kabarmış yanıklar, is karası benzeri şeyler. Bir de, sanki adam bir elektrik kablosuyla bağlanmış gibi, el ve ayak bileklerinde, fazla derin olmayan başka izler vardı.</span></p>

    <p class="duz" xml:lang="tr"><span class="duz1">– Cesedi kim buldu?</span></p>

    <p class="duz" xml:lang="tr"><span class="duz1">– Genç bir kadın... (Barnes elindeki dosyaya bir göz atıp devam etti) Fanny Ferreira. Profesör, üniversitede.</span></p>

    <p class="duz" xml:lang="tr"><span class="duz1">– Nasıl bulmuş?</span></p>

    <p class="duz" xml:lang="tr"><span class="duz1">Barnes yeniden gırtlağını temizledi.</span></p>

    <p class="duz" xml:lang="tr"><span class="duz1">– Akıntılı sularda yüzen bir sporcu. Bilirsiniz işte; yüzen bir cisme tutunup, hızla akan sularla birlikte inerler ya hani. Oldukça tehlikeli ve...</span></p>

    <p class="duz" xml:lang="tr"><span class="duz1">– Sonra?</span></p>

    <p class="duz" xml:lang="tr"><span class="duz1">– İnişini nehrin doğal barajının ötesinde, kampüsün kenarındaki duvarın dibinde tamamlamış. Duvara tırmanırken, yarığa sıkıştırılmış cesedi fark etmiş.</span></p>

    <p class="duz" xml:lang="tr"><span class="duz1">– Bunu kendisi mi anlattı?</span></p>

    <p class="duz" xml:lang="tr"><span class="duz1">Barnes rahatsızca çevresine bakındı.</span></p>

    <p class="duz" xml:lang="tr"><span class="duz1">– Evet, tabiî, ben...</span></p>

    <p class="duz" xml:lang="tr"><span class="duz1">Komiser çarşafı tümüyle indirdi. Başındaki kısa saçlarla taştan bir ok gibi duran, dertop olmuş, soluk beyaz yaratığın çevresinde dolaştı.</span></p>

    <p class="duz" xml:lang="tr"><span class="duz1">Barnes’ın uzattığı ölüm tutanağını aldı, bakışlarını daktiloyla yazılmış satırların üzerinde gezdirdi. Belge bizzat hastane müdürünce hazırlanmıştı. Hekim ölüm saati konusunda bir şey söyleyemiyordu. Görünürdeki yaralardan söz etmekle yetiniyor, ölümü boğma sonucu nefessiz kalmayla açıklıyordu. Daha fazlasını öğrenebilmek için, cesedin uzatılması ve otopsi yapılması gerekecekti.</span></p>

    <p class="duz" xml:lang="tr"><span class="duz1">– Adlî tabip ne zaman gelir?</span></p>

    <p class="duz" xml:lang="tr"><span class="duz1">– Her an bekliyoruz.</span></p>

    <p class="duz" xml:lang="tr"><span class="duz1">Komiser cesede yaklaştı. Eğildi, yüz hatlarını inceledi. Oldukça güzel ve genç bir yüz, gözleri kapalıydı. En önemlisi, yüzünde en ufak bir yara, en küçük bir iz yoktu.</span></p>

    <p class="duz" xml:lang="tr"><span class="duz1">– Yüzüne kimse dokunmadı mı?</span></p>

    <p class="duz" xml:lang="tr"><span class="duz1">– Kimse, Komiserim.</span></p>

    <p class="duz" xml:lang="tr"><span class="duz1">– Gözleri kapalı mıydı?</span></p>

    <p class="duz" xml:lang="tr"><span class="duz1">Barnes başıyla onayladı. Niémans baş ve işaret parmaklarıyla gözkapağını usulca araladı. İşte o zaman inanılmaz bir şey gerçekleşti: maktulün sağ gözünden ağır ve duru bir damla yaş aktı. Başkomiser iğrenip irkildi; yüz ağlıyordu.</span></p>

    <p class="duz" xml:lang="tr"><span class="duz1">Niémans gözlerini diğerlerine dikti; hiçbiri bu korkunç ayrıntıyı görmemişti. Soğukkanlılığını koruyup yeniden başladı. Gördükleri, deli olmadığının bir kanıtıydı, ama asıl önemlisi bu cinayet, bir aynasızın meslek hayatı boyunca en çok korkacağı ya da en çok arzulayacağı cinayetlerdendi. Doğruldu, sert bir hareketle cesedin üzerini örttü. Sorgu hâkimine dönüp mırıldandı:</span></p>

    <p class="duz" xml:lang="tr"><span class="duz1">– Bize soruşturmayı anlatın.</span></p>

    <p class="duz" xml:lang="tr"><span class="duz1">Bernard Terpentes dikildi.</span></p>

    <p class="duz" xml:lang="tr"><span class="duz1">– Beyler, bu dosyanın çok zor... ve alışılmadık olacağının farkındasınız. Bu nedenle savcıyla birlikte, Grenoble Cinayet Masası ve jandarmayla ortak çalışma kararı aldık. Aynı zamanda da Paris’ten şimdi burada, aramızda bulunan Başkomiser Pierre Niémans’ı da çağırttım. Kuşkusuz adını daha önce duydunuz. Komiser şu sırada Paris’te BRP’nin, yani fuhuşla mücadele biriminin yöneticileri arasında. Şimdilik cinayetin nedeniyle ilgili hiçbir bilgimiz yok, belki de cinsel amaçlı bir cinayetle karşı karşıyayız. Tabiî, manyakça işlenmiş bir cinayetle. Bay Niémans’ın tecrübesinden çok yararlanacağız. Bu yüzden, Bay Niémans’ın bu operasyonu yönetmesini öneriyorum...</span></p>

    <p class="duz" xml:lang="tr"><span class="duz1">Barnes öneriyi başıyla onayladı, Vermont onu taklit etti, ama onun kadar istekli olmadığı açıktı. Joisneau’ya gelince, Grenoble’lu polis konuşmayı tercih etti:</span></p>

    <p class="duz" xml:lang="tr"><span class="duz1">– Benim için bir sorun yok tabiî. Ama Cinayet Masası’ndan arkadaşlarım gelince...</span></p>

    <p class="duz" xml:lang="tr"><span class="duz1">– Ben onlara anlatırım, diye sözünü kesti Terpentes. (Niémans’a döndü.) Başkomiserim, sizi dinliyoruz.</span></p>

    <p class="duz" xml:lang="tr"><span class="duz1">Tiyatrovari bu sahne Niémans’ı rahatsız etmeye başlamıştı. Dışarıda olmayı, soruşturmaya başlamayı, özellikle de yalnız kalmayı istiyordu, hem de çok.</span></p>

    <p class="duz" xml:lang="tr"><span class="duz1">– Yüzbaşı Barnes, diye sordu, kaç adamınız var?</span></p>

    <p class="duz" xml:lang="tr"><span class="duz1">– Sekiz. Hayır... özür dilerim, dokuz.</span></p>

    <p class="duz" xml:lang="tr"><span class="duz1">– Tanıkları sorgulamaya, iz bulmaya, yol kesmeye alışkın kişiler mi?</span></p>

    <p class="duz" xml:lang="tr"><span class="duz1">– Bakın... Bunların her gün yaptığımız işlerden olmadığını...</span></p>

    <p class="duz" xml:lang="tr"><span class="duz1">– Ya siz, Yüzbaşı Vermont, sizin kaç adamınız var?</span></p>

    <p class="duz" xml:lang="tr"><span class="duz1">Jandarma yüzbaşısının sesi bir saygı salvosu gibi şakladı:</span></p>

    <p class="duz" xml:lang="tr"><span class="duz1">– Yirmi. Deneyimli adamlar. Cesedin bulunduğu yerin çevresindeki bölgeyi elekten geçirip...</span></p>

    <p class="duz" xml:lang="tr"><span class="duz1">– Çok iyi. Bana kalırsa, nehre giden yolların yakınında oturan herkesi sorguya çeksinler, bütün benzin istasyonlarına, garlara, otobüs durakları yakınındaki evlere de gitsinler... Genç Caillois uzun gezileri sırasında sığınaklarda da geceliyormuş. Bu sığınakları bulup, içlerini arayın. Belki de maktul bu sığınaklardan birindeyken katille karşılaştı.</span></p>

    <p class="duz" xml:lang="tr"><span class="duz1">Niémans, Barnes’a döndü.</span></p>

    <p class="duz" xml:lang="tr"><span class="duz1">– Yüzbaşı, tüm bölgede bilgi toplamanızı istiyorum. Akşam olmadan, bölgedeki tüm serserilerin, aylakların, hırsızların listesini görmek istiyorum. Bir de, üç yüz kilometrelik bir daire içinde, son dönemde hapisten kimlerin çıktığını araştırın. Araba hırsızlıklarını, tüm hırsızlıkları. Tüm otelleri, restoranları ziyaret etmeniz gerekecek. Sorularınızı faksla gönderin. En küçük bir ayrıntıdan, en ufak bir kuşkulu hareketten, dikkat çeken bir yabancıdan haberim olmalı. Bir de burada, Guernon’da, son yirmi yıldan beri yaşanan, uzaktan ya da yakından bu cinayeti andıran bütün olayların listesini hazırlayın.</span></p>

    <p class="duz" xml:lang="tr"><span class="duz1">Barnes tüm istenenleri bloknotuna yazıyordu. Niémans, Joisneau’ya döndü.</span></p>

    <p class="duz" xml:lang="tr"><span class="duz1">– Genel istihbaratla temasa geç. Bu bölgedeki bütün tarikatların, büyücülerin ve benzeri zırtapozların listesini iste.</span></p>

    <p class="duz" xml:lang="tr"><span class="duz1">Joisneau başını salladı. Terpentes da, sanki kafasındaki fikirler söyleniyormuş gibi, başını sallayarak onaylıyordu duyduklarını.</span></p>

    <p class="duz" xml:lang="tr"><span class="duz1">– İşte otopsi sonucunu beklerken, sizleri meşgul edecek şeyler, dedi Niémans. Bu konuda kesin sessizliğe uymak zorunda olduğumuzu hatırlatmam gereksiz tabiî. Yerel basına tek bir kelime bile yok. Kimseye.</span></p>

    <p class="duz" xml:lang="tr"><span class="duz1">Üniversite Tıp Merkezi’nin avlusunda birbirlerinden ayrıldılar, sabah pusunun ayazında, ayrı ayrı yönlerde hızlı adımlarla yürümeye koyuldular. Omuzları çökük, tek bir kelime etmeden, birbirlerine bakmadan, en az iki yüz yıl önce yapılmış olması gereken yüksek binaların gölgesindeki otomobillerine bindiler.</span></p>

    <p class="duz-son-paragraf" xml:lang="tr"><span class="duz1">Av başlıyordu.</span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Acil Müdahale Gücü. (ç.n.)</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Organize Suçlarla Mücadele Birimi. (ç.n.)</span></p>
      </div>
    </div>
  </div>
</body>
</html>