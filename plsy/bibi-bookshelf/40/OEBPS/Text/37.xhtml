<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>37.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x37">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Otuz yedinci kısım</span></h1>

    <p class="duz" xml:lang="tr"><span class="duz1">Niémans yoldayken Antoine Rheims’i aradı.</span></p>

    <p class="duz" xml:lang="tr"><span class="duz1">– İngiliz’den haber var mı?</span></p>

    <p class="duz" xml:lang="tr"><span class="duz1">– Hastanedeyim. Hâlâ kendine gelmedi. Doktorlar oldukça kötümser. İngiliz Büyükelçiliği bir manga avukatı harekete geçirdi. Londra’dan geliyorlar. Gazeteciler de çoktan geldi. Daha da kötüsü var: bütün bunların altından sen çıkacaksın.</span></p>

    <p class="duz" xml:lang="tr"><span class="duz1">Uydu bağlantısı kusursuzdu, Rheims’in sesi de billur gibi.</span></p>

    <p class="duz" xml:lang="tr"><span class="duz1">Niémans, müdürü Cité Adası’ndaki Adalet Sarayı’nda hayal etti, sonra da kendini hastanelerde, pezevenkleri tarafından dövülmüş, yüzüklü yumruklarla kaşları açılmış, yüzleri morarmış fahişeleri sorguya çekerken gördü. Bir de tabiî, kendisinin hırpaladığı zanlıların kanlı yüzlerini. Odanın mezarı anımsatan solukluğunda binlerce genelevin ışığı parıldarken, yatak kenarlarına kelepçelenmiş elleri görüyordu.</span></p>

    <p class="duz" xml:lang="tr"><span class="duz1">Yorgun, bitkin, sabahın üçünde Hôtel-Dieu Hastanesi’nden Notre-Dame’ın avlusuna, gecenin duru boşluğuna çıkarken görüyordu kendini. Pierre Niémans bir savaşçıydı. Anıları da bir metalin, bir kütüklüğün parlaklığıyla, bir savaş alanındaki ateşlerin ışığıyla ışıl ışıldı. Pek az insanın kabul edeceği, oysa kendisinin tek varlık nedeni olan bu benzersiz yaşamın melankolisine kapıldı.</span></p>

    <p class="duz" xml:lang="tr"><span class="duz1">– Ya senin soruşturman? diye sordu Rheims.</span></p>

    <p class="duz" xml:lang="tr"><span class="duz1">Ses, telefondaki ilk konuşma kadar saldırgan değildi bu kez: meslektaşlar arası dayanışma, paylaşılan yıllar, eski günlerin sağlam samimiyeti bir kez daha üstün geliyordu.</span></p>

    <p class="duz" xml:lang="tr"><span class="duz1">– Şimdi artık elimizde iki cinayet var. Tek bir ipucu da yok. Yine de yoluma devam ediyorum. Doğru yolda olduğumu da biliyorum.</span></p>

    <p class="duz" xml:lang="tr"><span class="duz1">Rheims bir şey eklemedi, ama Niémans onun sessizliğinin bir güven itirafı olduğunu biliyordu. Metal çerçeveli polis sordu:</span></p>

    <p class="duz" xml:lang="tr"><span class="duz1">– Ya benim için?</span></p>

    <p class="duz" xml:lang="tr"><span class="duz1">– Ne demek, senin için?</span></p>

    <p class="duz" xml:lang="tr"><span class="duz1">– Demek istiyorum ki, orada, holigan konusunda bir soruşturma?</span></p>

    <p class="duz" xml:lang="tr"><span class="duz1">Rheims kötü kötü güldü.</span></p>

    <p class="duz" xml:lang="tr"><span class="duz1">– Disiplin kurulu mu demek istiyorsun? Çoktandır bekliyorlar. Onun için biraz daha beklemekten sıkılmazlar.</span></p>

    <p class="duz" xml:lang="tr"><span class="duz1">– Neyi bekliyorlar?</span></p>

    <p class="duz" xml:lang="tr"><span class="duz1">– İngiliz’in ölmesini. Seni cinayetle suçlamak için.</span></p>

    <p class="duz-ilk-paragraf" xml:lang="tr"><span class="duz1">Niémans Annecy’ye vardığında gecenin on biriydi. Yapraklarla uzun ve aydınlık yollara saptı. Sokak lambalarının ışığında yapraklar, parçalara ayrılmış hareli kumaşları andırıyordu. Her ağaçlı yolun dibinde, ışık kuyularından fırlamışçasına beliren küçük anıtlar görüyordu: minik köşkler, çeşmeler, heykeller. Birkaç yüz metre ötedeki bu ufacık yapılar uzaktan müzik kutusu figürlerine ya da otomobillerin burnunu süsleyen şekillere benziyordu. Sanki meydanları ve caddeleriyle kent tüm hazinesini taştan, mermerden ve yapraktan yapılmış muhafazalarda saklıyormuş gibiydi.</span></p>

    <p class="duz" xml:lang="tr"><span class="duz1">Sahte bir Amsterdam görüntüsü veren, bir göle ve karşı kıyının ışıklarına açılan Annecy kanalları boyunca ilerledi. Guernon’dan, cesetlerden, vahşi katilinden sadece birkaç kilometre uzaklaştığına inanmakta güçlük çekiyordu. Kentin zarif mahallelerine vardı. Ormes Caddesi. Vauvert Bulvarı. Hautes-Brises Çıkmazı. Annecy halkı için beyaz taşlı düşler, birer güç belirtisi gibi görülebilecek isimler.</span></p>

    <p class="duz" xml:lang="tr"><span class="duz1">Otomobilini anacaddeden daha aşağıda yer alan bir çıkmazın girişine bıraktı. Hem değerli, hem de ezici bir görkeme sahip soylu evler birbirlerine iyice yaklaşmış, küçük bahçelerini sarmaşıklarla kaplı duvarlarının ardına saklamıştı. Aradığı numara iri taşlardan inşa edilmiş, geniş sundurmalı bir konağa aitti. Niémans düğmesi gözbebeğine benzeyen zile iki kez bastı. Kapının yanındaki siyah mermer levhanın üzerinde “Dr. Edmond Chernecé. Oftalmolog. Göz cerrahisi” yazılıydı.</span></p>

    <p class="duz" xml:lang="tr"><span class="duz1">Cevap yoktu. Niémans gözlerini indirdi. Önündeki kilit büyük bir sorun çıkarmayacaktı; üstelik komiserin bir eksik, bir fazla maymuncuk kullanmasının fazla bir önemi de yoktu. Kilit dilini, küçük kenetleri büyük bir ustalıkla döndürdü, kısa süre sonra mermer kaplı bir koridordaydı. Ok biçimi işaretler koridorun sonunda, soldaki bekleme odasını gösterse de, sağ tarafta deri kaplı bir kapı gördü.</span></p>

    <p class="duz" xml:lang="tr"><span class="duz1">Muayene odası. Tokmağı çevirdi, uzun bir odaya, aslında tavanı ve iki duvarı tümüyle cam kaplı geniş bir verandaya, girdi. Karanlıkta bir yerde, bir su şırıltısı duyuluyordu.</span></p>

    <p class="duz" xml:lang="tr"><span class="duz1">Niémans’ın odanın dibinde, lavabonun önünde duran silueti görebilmesi için birkaç saniye gerekti.</span></p>

    <p class="duz" xml:lang="tr"><span class="duz1">– Doktor Chernecé?</span></p>

    <p class="duz" xml:lang="tr"><span class="duz1">Adam şaşkınlıkla kafasını çevirdi. Niémans yaklaştı. Kesinlikle gördüğü ilk ayrıntı, suyun altındaki parlak ve esmer ellerdi. Kahverengi lekelerle kaplı, damarların bir ağ gibi güçlü bileklere doğru yükseldiği, yaşlı kökler.</span></p>

    <p class="duz" xml:lang="tr"><span class="duz1">– Kimsiniz?</span></p>

    <p class="duz" xml:lang="tr"><span class="duz1">Ses ciddi, sakindi. Kısa boylu, ama güçlü kuvvetli bir adamdı, altmışını geçmişe benziyordu. Beyaz saçları yüksek ve çıkık alnında güçlü dalgalar halinde fışkırıyordu. Bir falez profili, bir dolmen gövdesi; adam aslında yekpare taştan bir anıt gibiydi. Gizemli bir kayayı andırıyordu, üstelik üzerinde sadece beyaz bir tişört ve beyaz bir külot vardı.</span></p>

    <p class="duz" xml:lang="tr"><span class="duz1">– Pierre Niémans, polis komiseri. Zili çaldım, ama kimse açmadı.</span></p>

    <p class="duz" xml:lang="tr"><span class="duz1">– Öyleyse nasıl girdiniz?</span></p>

    <p class="duz" xml:lang="tr"><span class="duz1">Niémans bir sirk sihirbazı gibi parmaklarını oynattı.</span></p>

    <p class="duz" xml:lang="tr"><span class="duz1">– Eldeki olanaklarla.</span></p>

    <p class="duz" xml:lang="tr"><span class="duz1">Adam, polisin kaba tavrına aldırmadan, kibarca güldü. Musluğun uzun sapını dirseğiyle kapadı, sonra da kolları dirseklerinden bükülü olarak, bir havlu bulabilmek için bütün odayı bir uçtan diğerine geçti. Loş ışıkta göz muayenesinde kullanılan cihazlar, mikroskoplar, gözlerin anatomik yapısını gösteren renkli kesitler, kat kat soyulmuş gözler görülüyordu. Chernecé sakin bir sesle konuştu:</span></p>

    <p class="duz" xml:lang="tr"><span class="duz1">– Daha bugün, öğleden sonra, başka bir polis memuru geldi. Ne istiyorsunuz?</span></p>

    <p class="duz" xml:lang="tr"><span class="duz1">Niémans doktora birkaç metre uzaktaydı şimdi. İşte ancak o zaman adamın en temel özelliklerinden birine, binlerce kişi arasından tanınmasına neden olacak bir farklılığına bakmakta olduğunu hissetti: gözler. Charnecé’nin renksiz bir bakışı vardı; gri gözbebekleri ona bir yılan bakışı veriyordu. İçinden, üzerleri demir pullarla kaplı ölümcül yaratıkların geçtiği minik akvaryumlara benzeyen gözbebekleri. Niémans açıkladı:</span></p>

    <p class="duz" xml:lang="tr"><span class="duz1">– Size onunla ilgili birkaç soru sormaya geldim.</span></p>

    <p class="duz" xml:lang="tr"><span class="duz1">Adam anlayışla gülümsedi:</span></p>

    <p class="duz" xml:lang="tr"><span class="duz1">– Çok değişik. Şimdi artık polisler, öteki polisler hakkında soruşturma yapmaya mı başladı?</span></p>

    <p class="duz" xml:lang="tr"><span class="duz1">– Saat kaçta geldi?</span></p>

    <p class="duz" xml:lang="tr"><span class="duz1">– Sanıyorum, akşamın altısı falandı.</span></p>

    <p class="duz" xml:lang="tr"><span class="duz1">– O kadar geç mi? Size ne sorduğunu hatırlıyor musunuz?</span></p>

    <p class="duz" xml:lang="tr"><span class="duz1">– Tabiî. Guernon yakınlarındaki bir enstitünün hastalarından biri hakkında bilgi istedi. Düzenli olarak tedavi ettiğim, göz sorunlarından şikâyetçi çocukları kabul eden bir kuruluş.</span></p>

    <p class="duz" xml:lang="tr"><span class="duz1">– Size ne sordu?</span></p>

    <p class="duz" xml:lang="tr"><span class="duz1">Charnecé maun bir dolabı açtı. Geniş plili, açık renkli bir gömlek çıkardı, rahat hareketlerle üzerine geçirdi.</span></p>

    <p class="duz" xml:lang="tr"><span class="duz1">– Çocukların hastalığının nedenlerini öğrenmek istiyordu. Ona, bunların kalıtımsal rahatsızlıklar olduğunu anlattım. Bu hastalıkların bir dış etkeni olup olamayacağını da merak ediyordu, bir zehirlenme, yanlış bir reçete gibi.</span></p>

    <p class="duz" xml:lang="tr"><span class="duz1">– Ne cevap verdiniz?</span></p>

    <p class="duz" xml:lang="tr"><span class="duz1">– Böyle bir düşüncenin saçma olacağını. Genetik rahatsızlıkların bu kentin dünyadan kopukluğuna, akrabalar arası evliliklere dayandığını söyledim. Evlilikler yakın akrabalar arasında olunca, kanla taşınan hastalıklar tekrarlanıyor. Bu cins vakalara, münzevî topluluklarda toplumlarda sıkça rastlanır. Mesela Québec’teki Saint-Jean Gölü bölgesi ya da Amerika’daki Amish toplulukları. Guernon’un durumu da farklı değil. O vadinin insanları yaylaya çıkma tarafları değil... Bu vakalar için başka nedenler aramanın ardındaki amacı anlayamıyorum.</span></p>

    <p class="duz" xml:lang="tr"><span class="duz1">Niémans’ın varlığından zerre kadar rahatsız olmaksızın, bu kez lacivert bir pantolon giydi doktor. Hafifçe hareli bir kumaş. Chernecé kolay rastlanmayacak derecede şık ve zarif biriydi. Polis komiseri devam etti:</span></p>

    <p class="duz" xml:lang="tr"><span class="duz1">– Size başka ne sordu?</span></p>

    <p class="duz" xml:lang="tr"><span class="duz1">– Nakillerden söz etti.</span></p>

    <p class="duz" xml:lang="tr"><span class="duz1">– Nakillerden mi?</span></p>

    <p class="duz" xml:lang="tr"><span class="duz1">Doktor gömleğini ilikliyordu.</span></p>

    <p class="duz" xml:lang="tr"><span class="duz1">– Evet, göz nakilleri. Sorularından hiçbir şey anlamadım.</span></p>

    <p class="duz" xml:lang="tr"><span class="duz1">– Size soruşturmanın içeriğini anlatmadı mı?</span></p>

    <p class="duz" xml:lang="tr"><span class="duz1">– Hayır. Yine de iyi niyetle cevap vermeye çalıştım. Örneğin bir kornea nakli için, birinin gözlerinin alınmasının bir yararı olup olamayacağını öğrenmek istiyordu.</span></p>

    <p class="duz" xml:lang="tr"><span class="duz1">Demek Joisneau cerrahî açıdan bir ipucu arıyordu.</span></p>

    <p class="duz" xml:lang="tr"><span class="duz1">– Evet?</span></p>

    <p class="duz" xml:lang="tr"><span class="duz1">Chernecé durakladı, sanki çıkmakta olan sakalının sertliğini kontrol ediyormuş gibi, elini çenesine götürdü. Cam duvarların arasında, ağaç gölgeleri dans ediyordu.</span></p>

    <p class="duz" xml:lang="tr"><span class="duz1">– Böyle ameliyatların bir işe yaramadığını açıklamaya çalıştım. Kornea artık kolaylıkla bulunan bir organ. Yapay malzemede de çok önemli ilerlemeler var. Retinalara gelince, retina muhafaza etmek için hâlâ uygun bir yol bulunamadı: kısacası, naklin sözü bile edilemez... (Hafifçe güldü.) Bakın, bu organ kaçakçılığı konusu var ya, giderek gerçeklikten uzaklaşmaya başladı.</span></p>

    <p class="duz" xml:lang="tr"><span class="duz1">– Başka soru sordu mu size?</span></p>

    <p class="duz" xml:lang="tr"><span class="duz1">– Hayır. Hayal kırıklığına uğramış gibiydi.</span></p>

    <p class="duz" xml:lang="tr"><span class="duz1">– Gitmesi için herhangi bir yer önerdiniz mi? Başka bir adres verdiniz mi?</span></p>

    <p class="duz" xml:lang="tr"><span class="duz1">Chernecé nazikçe gülümsedi.</span></p>

    <p class="duz" xml:lang="tr"><span class="duz1">– Yoksa... yoksa meslektaşınız kayıp mı oldu?</span></p>

    <p class="duz" xml:lang="tr"><span class="duz1">– Cevap verin. Buradan çıktıktan sonra, nereye gitmiş olacağını tahmin edebiliyor musunuz? Nereye gideceğini söyledi mi?</span></p>

    <p class="duz" xml:lang="tr"><span class="duz1">– Hayır. Kesinlikle hayır. (Yüzü karardı.) Her şeye rağmen, buraya geliş nedeninizi bilmek isterdim.</span></p>

    <p class="duz" xml:lang="tr"><span class="duz1">Niémans paltosunun cebinden Caillois’nın cesedinin polaroid fotoğraflarını çıkarıp, masanın üzerine bıraktı.</span></p>

    <p class="duz" xml:lang="tr"><span class="duz1">– Nedeni, bu.</span></p>

    <p class="duz" xml:lang="tr"><span class="duz1">Chernecé gözlüklerini taktı, üç ayaklı bir sehpanın üzerinde duran küçük lambayı yaktı ve resimlere baktı. Açık gözkapaklarına. Oyulmuş göz çukurlarına.</span></p>

    <p class="duz" xml:lang="tr"><span class="duz1">– Tanrım... diye mırıldandı.</span></p>

    <p class="duz" xml:lang="tr"><span class="duz1">Gördüklerinden hem dehşete kapılmış, hem de hayran olmuşa benziyordu. Niémans masanın ucundaki, Çin yapımı bir kalemlik içine yerleştirilmiş, krom kaplı bir sürü şiş koleksiyonu gördü. Bir dizi soru daha sormaya karar verdi. Bir uzmanı sorguladığına göre, uzmanca sorular sormanın bir sakıncası olmamalıydı.</span></p>

    <p class="duz" xml:lang="tr"><span class="duz1">– Elimde bu durumda olan iki kurban var. Böyle bir işin ancak bir profesyonel tarafından yapılmış olması gerektiğine inanıyor musunuz?</span></p>

    <p class="duz" xml:lang="tr"><span class="duz1">Chernecé kafasını kaldırdı. Yüzü ter damlacıklarıyla kaplıydı. Birkaç saniye sessiz kaldı, sonra sordu:</span></p>

    <p class="duz" xml:lang="tr"><span class="duz1">– Aman Tanrım, ne demek istiyorsunuz?</span></p>

    <p class="duz" xml:lang="tr"><span class="duz1">– Gözlerinin çıkarılmasından bahsediyorum. Daha yakından çekilmiş resimler de var. (Niémans göz çukurlarının yakın çekimlerini uzattı.) Bu kesiklere bakınca, bir uzman çalışmasının belirtilerini görebiliyor musunuz? Bunlar, özel kesikler mi? Katil gözleri çıkarırken, gözkapaklarına zarar vermemek için büyük özen göstermiş: bu alışılmış bir uygulama mıdır? Bunu yapmak için, ciddi anatomi bilgisine gerek var mıdır?</span></p>

    <p class="duz" xml:lang="tr"><span class="duz1">Chernecé yeniden fotoğraflara eğilmişti.</span></p>

    <p class="duz" xml:lang="tr"><span class="duz1">– Böyle bir barbarlığı kim yapmış olabilir? Böyle bir... bir canavar. Bunlar nerede oldu?</span></p>

    <p class="duz" xml:lang="tr"><span class="duz1">– Guernon yakınında. Doktor, soruma cevap verin: size göre bu işi yapan, bir profesyonel mi?</span></p>

    <p class="duz" xml:lang="tr"><span class="duz1">Göz hekimi doğruldu.</span></p>

    <p class="duz" xml:lang="tr"><span class="duz1">– Özür dilerim. Ben... bilemiyorum.</span></p>

    <p class="duz" xml:lang="tr"><span class="duz1">– Size göre, nasıl bir yöntem kullanılmış?</span></p>

    <p class="duz" xml:lang="tr"><span class="duz1">Doktor resimleri yaklaştırdı.</span></p>

    <p class="duz" xml:lang="tr"><span class="duz1">– Bence, gözkapağının esnekliğinden yararlanarak, gözyuvarının altına bir bıçak kaydırmış... böylece, göz sinirleri ile gözlerin hareketini sağlayan kasları kesmiş. Sonra, bıçağın yassı yüzünü bir manivela gibi kullanarak, gözü yerinden çıkarmış. Tıpkı bir parayla yapıldığı gibi, anlıyorsunuz değil mi?</span></p>

    <p class="duz" xml:lang="tr"><span class="duz1">Niémans polaroidleri yeniden cebine soktu. Esmer tenli doktor, sanki resimleri komiserin palto kumaşının arasından da görüyormuş gibi, Niémans’ın en küçük hareketini bile izliyordu. Gömleğinin, göğüs hizasında, ter lekeleri görünüyordu.</span></p>

    <p class="duz" xml:lang="tr"><span class="duz1">– Size genel anlamda bir soru sormak istiyorum, dedi Niémans. Bana cevap vermeden önce lütfen düşünün.</span></p>

    <p class="duz" xml:lang="tr"><span class="duz1">Doktor geri çekildi. Veranda sanki ağaçların dans eden gölgeleriyle dolmuştu. Bir işaretle polise devam etmesini belirtti.</span></p>

    <p class="duz" xml:lang="tr"><span class="duz1">– Bir adamın elleri ile gözleri arasında bir ortak nokta görebiliyor musunuz? İnsan vücudunun bu iki organı arasında bir bağ kurabilir misiniz?</span></p>

    <p class="duz" xml:lang="tr"><span class="duz1">Göz hekimi birkaç adım attı. Yine bilim adamı sükûnetine, soğukkanlılığına kavuşmuştu.</span></p>

    <p class="duz" xml:lang="tr"><span class="duz1">– Ortak nokta belli, dedi sonunda. El ve göz vücudumuzda bir başka benzeri olmayan bölümlerdir.</span></p>

    <p class="duz" xml:lang="tr"><span class="duz1">Niémans ürperdi. Costes’un açıklamalarından bu yana, kafasındakilere anlaşılır bir biçim veremese de, bir ortaklık olduğunu “hissediyordu”. Terleme sırası ondaydı şimdi.</span></p>

    <p class="duz" xml:lang="tr"><span class="duz1">– Ne demek istiyorsunuz?</span></p>

    <p class="duz" xml:lang="tr"><span class="duz1">– İrisler tektir yani her insanın irisinin bir başka benzeri yoktur. İrisleri oluşturan binlerce lifçik, sadece bize özgü bir resim çizer. Genlerimiz tarafından biçimlendirilen, biyolojik bir marka. İris en az parmak izi kadar özel bir damgadır.</span></p>

    <p class="duz" xml:lang="tr"><span class="duz1">Eller ile gözler arasındaki ortak nokta bu. Bunlar vücudumuzda biyolojik bir imza taşıyan tek organlardır. Uzmanlar, buna biyometrik imza diyorlar. Bir vücudu gözlerinden ve ellerinden yoksun kılın, dış imzalarını yok etmiş olursunuz. Şimdi, böyle işaretleri olmadan ölen biri kimdir? Hiç kimse. Derin kimliğini yitirmiş, anonim bir ölü. Belki de ruhunu kaybetmiş biri. Kim bilir? Bir bakıma, bundan daha korkunç bir son düşünmek mümkün olamaz. Etin, toplu mezarı yani.</span></p>

    <p class="duz" xml:lang="tr"><span class="duz1">Cam duvarlar Chernecé’nin renksiz gözbebeklerinde kıvılcımlar çaktırıyor, böylece o gözbebeklerinin şeffaf etkisini daha da güçlendiriyordu. Şimdi artık bütün oda, camdan bir gözbebeğini andırıyordu. Anatomi tabloları, gölgedeki siluet, ağaçların kökleri; her biri bir aynanın dibinde dans eder gibiydi.</span></p>

    <p class="duz" xml:lang="tr"><span class="duz1">Komiser her şeyi anlar gibi oldu. Caillois’nın parmak izi olmayan, katil tarafından kesilmemiş ellerini hatırladı. Anlaşılan katil bu ellere ilgi duymamıştı, çünkü o eller anonimdi.</span></p>

    <p class="duz" xml:lang="tr"><span class="duz1">Katil, kurbanlarının biyolojik imzalarını çalıyordu.</span></p>

    <p class="duz" xml:lang="tr"><span class="duz1">– Bana göre, diye sürdürdü doktor sözlerini, gözbebekleri parmak izlerinden de güvenilir bir kimlik belirtisidir. Polisteki uzmanların bunu düşünmeye başlamaları gerek.</span></p>

    <p class="duz" xml:lang="tr"><span class="duz1">– Bunu neden söylüyorsunuz?</span></p>

    <p class="duz" xml:lang="tr"><span class="duz1">Chernecé karanlıkta gülümsedi. Profesör yeniden kendine güvenini kazanmıştı.</span></p>

    <p class="duz" xml:lang="tr"><span class="duz1">– Bazı bilim adamları irislerin dibinde, insanın sadece sağlığının değil, bütün geçmişinin de yazılı olduğunu düşünüyor. Gözbebeğimizin çevresinde parlayan o küçük pullar, tüm hayatımız hakkında bilgi verir... İridologlardan söz edildiğini duymamış mıydınız?</span></p>

    <p class="duz" xml:lang="tr"><span class="duz1">Niémans bu sözlerin soruşturmaya enlemesine bir ışık tuttuğunun farkındaydı, ama bu ışığın neyi aydınlattığını henüz söyleyemiyordu. Henüz ne tarafa doğru yürüdüğünü bilmiyordu, ama bir bakıma katilin göz hekimiyle aynı düşünceleri paylaştığından emindi. Chernecé devam etti:</span></p>

    <p class="duz" xml:lang="tr"><span class="duz1">– Geçen yüzyılın sonunda doğan bir dal. Kartal yetiştiricisi bir Alman bir seferinde ilginç bir şeye tanık olmuş. Kartallarından biri bacağını kırmış. Adam o zaman kuşun irisinde yeni bir iz olduğunun farkına varmış. Altın renginde bir kertik. Sanki kaza kuşun gözünde olmuş gibi. Böyle fiziksel yansımalar vardır, Komiser. Bundan eminim. Kim bilir? Belki de sizin katil kurbanının gözlerini çıkararak irislerinin dibinde okunabilecek önemli bir olayın izlerini silmek istemiş.</span></p>

    <p class="duz" xml:lang="tr"><span class="duz1">Niémans geriledi, uzaklaştıkça doktorun uzayan gölgesini izliyordu. Son sorusunu sordu:</span></p>

    <p class="duz" xml:lang="tr"><span class="duz1">– Bu öğleden sonra, neden telefona cevap vermediniz?</span></p>

    <p class="duz" xml:lang="tr"><span class="duz1">– Çünkü fişi çekmiştim, diye gülümsedi doktor. Pazartesi günleri, hasta kabul etmiyorum. Bu öğleden sonrayı ve akşamı, muayenehanemi düzenlemeye ayırmak niyetindeydim.</span></p>

    <p class="duz" xml:lang="tr"><span class="duz1">Chernecé dolaba yönelip bir ceket aldı. Kesin ve kararlı bir hareketle giydi. Bütün takım lacivert, koyu ve tek bir çizgi gibi uyumluydu. Sanki Niémans’ın ziyaretinin nedenini sonunda anlamış gibi söze başladı:</span></p>

    <p class="duz" xml:lang="tr"><span class="duz1">– Benimle konuşmaya mı çalıştınız? Üzüldüm. Bütün bunları size telefonda da anlatabilirdim. Zaman kaybetmenize neden olduğum için özür diliyorum.</span></p>

    <p class="duz" xml:lang="tr"><span class="duz1">Söylediklerinin bir kelimesine bile inanmadığı açıktı. Bronzlaşmış alnının bütün deliklerinden bencillik ve aldırmazlık sızıyordu. Daha şimdiden Rémy Caillois’nın saldırıya uğramış göz çukurlarını unutmuştu bile.</span></p>

    <p class="duz" xml:lang="tr"><span class="duz1">Niémans kat kat soyulmuş göz yuvarlağı gravürlerine, tavanın ve duvarların kalın camından sızıp giren ağaç gölgelerini yansıtıyormuş gibi, gözlerin akları üzerinde dans eden damarlara baktı.</span></p>

    <p class="duz" xml:lang="tr"><span class="duz1">– Zaman kaybetmedim, dedi fısıltıyla.</span></p>

    <p class="duz-ilk-paragraf" xml:lang="tr"><span class="duz1">Dışarıda, Komiser Niémans’ı yeni bir sürpriz bekliyordu. Sokak lambasının ışığında, otomobiline yaslanmış bir adam, onu bekliyor gibiydi. En az onun kadar iri, uzun rasta saç örgülü, renkli takkeli, keçi sakallı, Mağripliye benzeyen bir tip.</span></p>

    <p class="duz" xml:lang="tr"><span class="duz1">Deneyimli bir polis, karşılaştığı kişinin tehlikeli olup olmadığını bir bakışta anlar. Sakin görünümüne rağmen, arabasına dayanan irikıyım adam da, tehlikeliler sınıfına giriyordu. Paris gecelerinin dokusu altında kovaladığı uyuşturucu satıcılarına benziyordu adam. Niémans herifin üzerinde bir silah olduğuna da bahse girmeye hazırdı. Eli MR 73’ün kabzası üzerinde kenetlenmiş, yaklaştı, gözlerine inanamadı; Arap ona gülümsüyordu.</span></p>

    <p class="duz" xml:lang="tr"><span class="duz1">– Komiser Niémans? diye sordu, komiser aralarında birkaç adım kalıncaya kadar yaklaşınca.</span></p>

    <p class="duz" xml:lang="tr"><span class="duz1">Mağripli elini ceketinin iç cebine soktu. Niémans hemen silahını çıkarıp doğrulttu.</span></p>

    <p class="duz" xml:lang="tr"><span class="duz1">– Sakın kıpırdama!</span></p>

    <p class="duz" xml:lang="tr"><span class="duz1">Sfenks suratlı adam –bir güven ve alaycılık karışımıyla– gülümsedi. Tebessümünde, Niémans’ın en kaşarlanmış suçlularda bile göremediği bir güç vardı.</span></p>

    <p class="duz" xml:lang="tr"><span class="duz1">Mağripli sakin bir sesle konuştu:</span></p>

    <p class="duz" xml:lang="tr"><span class="duz1">– Ağır olun, Komiser. Adım Karim Abdouf. Polis teğmeniyim. Yüzbaşı Barnes sizi burada bulacağımı söyledi.</span></p>

    <p class="duz" xml:lang="tr"><span class="duz1">Arap bir anda konuşmasını bitirip sokak lambasının ışığında üç renkli kartını gösterdi. Niémans tereddüt ederek silahını kılıfına yerleştirdi. Genç Mağriplinin şaşırtıcı görünümüne baktı. Şimdi saç örgülerinin arasındaki birçok küpenin ışıltısını görüyordu.</span></p>

    <p class="duz" xml:lang="tr"><span class="duz1">– Annecy jandarmasından değil misin? diye sordu kuşkuyla.</span></p>

    <p class="duz" xml:lang="tr"><span class="duz1">– Hayır, Sarzac’tan geliyorum. Lot Bölgesi.</span></p>

    <p class="duz" xml:lang="tr"><span class="duz1">– Tanımıyorum.</span></p>

    <p class="duz" xml:lang="tr"><span class="duz1">Karim kimliğini cebine soktu.</span></p>

    <p class="duz" xml:lang="tr"><span class="duz1">– Daha önce pek samimiyetimiz olmamıştı.</span></p>

    <p class="duz" xml:lang="tr"><span class="duz1">Niémans gülümsedi, karşısındakini yeniden süzdü.</span></p>

    <p class="duz" xml:lang="tr"><span class="duz1">– Ne biçim bir polissin sen?</span></p>

    <p class="duz" xml:lang="tr"><span class="duz1">Sfenks, Niémans’ın arabasının antenine bir fiske vurdu.</span></p>

    <p class="duz" xml:lang="tr"><span class="duz1">– Eksikliğini duyduğunuz türden bir polis, Komiser.</span></p>
  </div>
</body>
</html>