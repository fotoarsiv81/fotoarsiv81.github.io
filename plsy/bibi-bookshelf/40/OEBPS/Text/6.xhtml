<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>6.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x6">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Altıncı kısım</span></h1>

    <p class="duz" xml:lang="tr"><span class="duz1">Yağmur damlaları sırtında tıpırdıyordu. Niémans, jandarma karakolundan ödünç yürüyüş ayakkabıları almış, şimdi de kayalığın çıkılması nispeten kolay doğal basamaklarından tırmanıyordu. Yarığın hizasına vardığında, cesedin bulunduğu dar girintiyi inceledi. Yarığın iç cidarını büyük bir dikkatle araştırdı. Goretex eldivenler içindeki elleriyle taşta spit izleri aradı.</span></p>

    <p class="duz" xml:lang="tr"><span class="duz1">Taşta delikler vardı.</span></p>

    <p class="duz" xml:lang="tr"><span class="duz1">Buz gibi su damlaları yüklü rüzgâr yüzünü kamçılıyordu, ama Niémans bu duygudan hoşlanırdı oldum olası. Küçük gölün kıyısına vardığında, tüm olumsuz koşullara rağmen, güçlü bir tatmin duygusu kaplamıştı içini. Belki de katil burayı aynı nedenle seçmişti: burası döküntüsüz, pürüzsüz bir sükûnet yuvasıydı, bir dinginlik merkezi. Yeşim rengi suların şiddet yüklü ruhlara barış ve huzur getirdiği bir yer.</span></p>

    <p class="duz" xml:lang="tr"><span class="duz1">Hiçbir şey bulamıyordu. Oyuğun çevresini de araştırdı: takoz izi yoktu. Dizini yarığın kenarına dayayıp, iç duvarları sıvazladı. Birden parmakları oyuğun tavanının ortasında, belirgin bir delik buldu. Fanny Ferreira’ya sessiz bir teşekkür gönderdi. Doğru bilmişti genç kadın; takoz ve makaralar taşıyan katil, anlaşılan kendi ağırlığını kullanarak cesedi buraya çıkarmıştı.</span></p>

    <p class="duz" xml:lang="tr"><span class="duz1">Kolunu daha ileri uzattı, içerisini iyice yokladı, sonra üçgen şeklinde yerleştirilmiş, yirmişer santim derinliğinde üç delik buldu, makaraları taşıyan üç spitin izleri. Cinayetle ilgili ayrıntılar beliriyordu. Rémy Caillois dağdaki gezintisi sırasında hazırlıksız yakalanmıştı. Katil onu bağlayıp işkence yapmış, bu ıssız yüksek tepelerde parçalayıp öldürmüş, sonra da kurbanının cesediyle birlikte vadiye inmişti. Nasıl? Niémans on beş metre aşağıya, suların cilalı bir ayna gibi hareketsiz göründüğü göle baktı. Dereden. Katil dereyi bir kano ya da benzeri bir şeyle aşmış olmalıydı.</span></p>

    <p class="duz" xml:lang="tr"><span class="duz1">İyi ama, bu kadar zahmet, sebebi neydi? Cesedi cinayet yerinde bırakmak, daha kolay, daha mantıklı olmaz mıydı?</span></p>

    <p class="duz" xml:lang="tr"><span class="duz1">Dikkatle aşağıya indi. Kıyıya vardığında, eldivenlerini çıkardı, sırtını kayalara döndü, bu kez dümdüz sularda yarığın aksini aradı. Yansıma bir tablo kadar belirgindi. Şimdi inanmıştı; burası bir tapınak olmalıydı. Sükûnet ve temizlik tapınağı. Belki de katil burayı bu nedenle seçmişti. Her neyse, komiser artık bir şeyi iyi biliyordu.</span></p>

    <p class="duz" xml:lang="tr"><span class="duz1">Peşinde olduğu katil, usta bir dağcıydı.</span></p>

    <p class="duz-ilk-paragraf" xml:lang="tr"><span class="duz1">Niémans’ın arabasında güçlü bir telsiz vardı, ama başkomiser bu aleti hiç kullanmazdı. Tıpkı daha da güvensiz bulduğu cep telefonunu gizli konuşmalar için kullanmadığı gibi. Yıllardan beri, model ve markasını sık sık değiştirdiği bir</span> <span class="italik1">pager</span><span class="duz1">’dan yani çağrı cihazından yararlanıyordu. Kimse, bir parola kullanılarak girilen böyle bir sistemi dinleyemezdi. Bu aleti, radyo mesajlarının gizliliğinin farkına varan uyuşturucu tüccarlarına borçluydu. Niémans cihazının numarası ile şifresini Joisneau, Barnes ve Vermont’a vermişti. Arabaya binerken, cihazı cebinden çıkardı ve kadranın düğmesine bastı. Mesaj yoktu.</span></p>

    <p class="duz" xml:lang="tr"><span class="duz1">Motoru çalıştırıp üniversiteye döndü.</span></p>

    <p class="duz" xml:lang="tr"><span class="duz1">Saat sabahın on biri olmuştu; yemyeşil meydanın ortasından tek tük insan geçiyordu. Beton bloklara göre biraz yanda kalan, birkaç öğrenci koşuyordu.</span></p>

    <p class="duz" xml:lang="tr"><span class="duz1">Yan yola sapıp, merkez binaya yöneldi. Sekiz katlı bu dev bunker altı yüz metre uzunluğundaydı. Arabasını durdurup, elindeki planı inceledi. Büyük bina, kütüphanenin dışında tıp ve fizik bilimleri anfilerini de barındırıyordu. Ara katlarda da uygulamalı çalışmaların yapıldığı salonlar vardı. En üst kat yatakhanelere ayrılmıştı. Kampüs bekçisi keçe uçlu kırmızı kalemle Rémy Caillois ve eşinin daire numarasını yazmıştı.</span></p>

    <p class="duz" xml:lang="tr"><span class="duz1">Pierre Niémans ana girişin yanındaki kütüphane kapısını geçti ve kendini binanın geniş holünde buldu; geniş pencerelerle aydınlanmış, büyük bir mekân. Duvarlarında, sabah aydınlığında parlayan naif freskler bulunan holün diğer ucu, yüz metre ötede madenî bir toz içinde gözden kayboluyordu. Paris üniversitelerinin açık renk mermeri ve ahşabıyla ilgisi bulunmayan bu yer, boyutlarıyla daha çok Stalin mimarîsini andırıyordu. En azından böyle sanıyordu Niémans; başka hiçbir fakülteye adım atmamıştı ne de olsa. Ne Paris’te, ne de başka bir yerde.</span></p>

    <p class="duz" xml:lang="tr"><span class="duz1">Asma merdivenin granit basamaklarını tırmandı. Merdiven, birbirinden dikey lamalarla ayrılmış, keskin dönemeçli bölümlerden oluşuyordu. Diğer kısımlar gibi ezici, aynı mimarın elinden çıktığı kesin bir fantezi. Her iki neon lambadan biri yanmadığından yürürken tamamen karanlıktan ışıklı bölgelere girip çıkıyordu.</span></p>

    <p class="duz" xml:lang="tr"><span class="duz1">Sonunda, iki yanında numaralı küçük kapıların sıralandığı, dar bir koridora girdi. Bu dar ve karanlık yolu izleyerek –tüm lambalar ruhunu teslim etmişti– 34 numarayı, Caillois çiftinin dairesini aradı.</span></p>

    <p class="duz" xml:lang="tr"><span class="duz1">Kapı aralıktı.</span></p>

    <p class="duz" xml:lang="tr"><span class="duz1">Başkomiser ince kontrplak kapıyı iki parmağıyla itti.</span></p>

    <p class="duz" xml:lang="tr"><span class="duz1">Onu sessizlik ve loşluk karşıladı. Niémans şimdi daracık bir holdeydi. Dipte, dar koridoru boydan boya geçen bir ışık şeridi vardı. Hafif aydınlık, duvarlara asılı çerçeveleri görmesini sağladı. Otuzlu ya da kırklı yıllardan kalma, siyah beyaz fotoğraflar. Göğü delen, toprağı ezen, birer gurur abidesi gibi görünmeye çalışan olimpiyat sporcuları. Yüzlerden, siluetlerden, duruşlardan bir çeşit endişe verici kusursuzluk, bir heykel pürüzsüzlüğü, bir insandışılık sızıyordu. Niémans üniversitenin mimarî üslubunu düşündü: bütün bunlar tutarlı bir bütünlük oluşturuyordu, insanı pek rahatlatmayan bir bütünlük.</span></p>

    <p class="duz" xml:lang="tr"><span class="duz1">Çerçevelerin içinde, Rémy Caillois’nın portresini seçti. Daha iyi görebilmek için, duvardan indirdi. Kurban güler yüzlü, kısa saçlı, yakışıklı bir gençti. Gözleri özellikle dikkat çekici bir ışıkla parlıyordu sanki.</span></p>

    <p class="duz" xml:lang="tr"><span class="duz1">– Siz de kimsiniz?</span></p>

    <p class="duz" xml:lang="tr"><span class="duz1">Niémans başını çevirdi. Koridorun ucunda, yağmurluğa bürünmüş bir kadın gölgesi seçiliyordu. Komiser yaklaştı. Yine bir çocuk. Bu da yirmi beş yaşın altında olmalıydı. Kısaca kesilmiş açık renk saçları, solgunluğuyla gözlerin etrafındaki halkaları daha da belirginleştiren derin çizgili küçük yüzünü çevreliyordu. Kadının güzelliğini görmek için, ışık kontrastı gerekiyordu sanki.</span></p>

    <p class="duz" xml:lang="tr"><span class="duz1">– Adım Pierre Niémans, diye açıkladı. Başkomiser.</span></p>

    <p class="duz" xml:lang="tr"><span class="duz1">– Bu, kapıyı çalmadan evime girmeniz için yeterli bir neden mi?</span></p>

    <p class="duz" xml:lang="tr"><span class="duz1">– Özür dilerim. Kapı aralıktı. Siz Rémy Caillois’nın eşi misiniz?</span></p>

    <p class="duz" xml:lang="tr"><span class="duz1">Kadın cevap yerine Niémans’ın elindeki çerçeveyi aldı, duvardaki yerine astı. Sonra, soldaki odaya girerek yağmurluğunu çıkardı. Niémans kızın, yıpranmış hırkasının aralığından solgun ve zayıf memesini gördü.</span></p>

    <p class="duz" xml:lang="tr"><span class="duz1">– Girin, dedi kadın, istemeye istemeye.</span></p>

    <p class="duz" xml:lang="tr"><span class="duz1">Niémans özen ve sadelikle döşenmiş minicik bir salona girdi. Duvarlarda modern resimler vardı. Simetrik çizgiler, ürkütücü renkler, anlaşılmaz şeyler. Fazla dikkat etmedi. Buna karşılık başka bir ayrıntı dikkatini çekti: odada güçlü bir kimyasal kokusu vardı. Tutkal kokusu. Caillois’lar kısa zaman önce duvar kâğıtlarını değiştirmiş olmalıydı. Bu ayrıntı yüreğini burktu. Çiftin yıkılmış kaderini, kadının yasının dibinde çıtırdayan mutluluk küllerini düşünüp ilk kez ürperdi. Ciddi bir sesle söze girdi:</span></p>

    <p class="duz" xml:lang="tr"><span class="duz1">– Madam, Paris’ten geldim. Sorgu hâkimi tarafından, kocanızın ölümüyle ilgili soruşturmaya takviye olarak çağrıldım. Ben...</span></p>

    <p class="duz" xml:lang="tr"><span class="duz1">– Bir ipucu buldunuz mu?</span></p>

    <p class="duz" xml:lang="tr"><span class="duz1">Komiser gözünü kadına dikti, birden içinden bir şey, bir cam, her hangi bir şey kırmak arzusu geçti. Kadının içi üzüntü doluydu, ama asıl hissettiği polise karşı nefretti.</span></p>

    <p class="duz" xml:lang="tr"><span class="duz1">– Şimdilik, elimizde bir şey yok, demek zorunda kaldı. Ama umuyorum ki soruşturma...</span></p>

    <p class="duz" xml:lang="tr"><span class="duz1">– Sorularınızı sorun.</span></p>

    <p class="duz" xml:lang="tr"><span class="duz1">Niémans küçük bir sandalyeye tüneyen kadının karşısına, kanapeye oturdu. Sakinleşmek için, eline bir minder alıp, birkaç saniye boyunca oynadı.</span></p>

    <p class="duz" xml:lang="tr"><span class="duz1">– İfadenizi okudum, dedi sonunda. Buraya sadece ek bir iki şey öğrenmek için geldim. Bu bölgede dağda gezinti yapan bir sürü insan olmalı, değil mi?</span></p>

    <p class="duz" xml:lang="tr"><span class="duz1">– Yoksa Guernon’da vakit geçirilebilecek başka yerler olduğunu mu sandınız? Herkes ya yürüyüş yapar ya da dağa tırmanır.</span></p>

    <p class="duz" xml:lang="tr"><span class="duz1">– Ötekiler, Rémy’nin nereye gittiğini bilirler miydi?</span></p>

    <p class="duz" xml:lang="tr"><span class="duz1">– Hayır. Bundan hiç söz etmezdi. Sadece kendi bildiği yerlere gittiğini söylerdi.</span></p>

    <p class="duz" xml:lang="tr"><span class="duz1">– Bunlar basit gezintiler miydi, yoksa yarışma gibi bir şey mi?</span></p>

    <p class="duz" xml:lang="tr"><span class="duz1">– Belli olmazdı. Rémy cumartesi buradan yayan gitti, iki bin metrenin altında bir yerlere tırmanacaktı. Yanına malzeme almadı.</span></p>

    <p class="duz" xml:lang="tr"><span class="duz1">Niémans bir süre bekledi, sonra asıl konuya girdi.</span></p>

    <p class="duz" xml:lang="tr"><span class="duz1">– Kocanızın düşmanı var mıydı?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">Cevaptaki kararlılık, onu ikinci bir soru sormaya yöneltti, kendisinin de duyup şaşırdığı bir soru.</span></p>

    <p class="duz" xml:lang="tr"><span class="duz1">– Peki, ya dostu var mıydı?</span></p>

    <p class="duz" xml:lang="tr"><span class="duz1">– Dostu da yoktu. Rémy yalnız bir insandı.</span></p>

    <p class="duz" xml:lang="tr"><span class="duz1">– Öğrencilerle, kütüphaneye gelenlerle ne gibi bir ilişkisi vardı?</span></p>

    <p class="duz" xml:lang="tr"><span class="duz1">– Onlarla olan ilişkisi, kitap alma formlarıyla sınırlıydı.</span></p>

    <p class="duz" xml:lang="tr"><span class="duz1">– Bu son zamanlarda, dikkatinizi çekecek, olağandışı bir şey?</span></p>

    <p class="duz" xml:lang="tr"><span class="duz1">Kadın cevap vermedi. Niémans ısrar etti:</span></p>

    <p class="duz" xml:lang="tr"><span class="duz1">– Kocanız özellikle gergin, asabi miydi?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Babasının ölümünden bahsedin.</span></p>

    <p class="duz" xml:lang="tr"><span class="duz1">Sophie Caillois gözlerini kaldırdı. Gözbebeklerinin rengi donuktu, ama kaşlarının ve kirpiklerinin çizgisi olağanüstüydü. Omuzlarını silkti.</span></p>

    <p class="duz" xml:lang="tr"><span class="duz1">– Bir çığ altında kalıp, öldü. 93’te. O sırada henüz evli değildik. O konuda fazla bir şey bilmiyorum. Rémy bu olaydan söz etmezdi. Sözü nereye getirmek istiyorsunuz?</span></p>

    <p class="duz" xml:lang="tr"><span class="duz1">Başkomiser bir şey söylemedi, gözlerini çok düzenli yerleştirilmiş eşyalarla dolu, küçük odada gezdirdi. Böylesi yerleri ezbere biliyordu. Burada Sophie Caillois’yla yalnız olmadığının da farkındaydı. Ölünün hatırası hâlâ buralarda bir yerlerdeydi; sanki bir yerlerde, yandaki odada bavullarını hazırlıyormuş gibi. Duvardaki tabloları işaret etti.</span></p>

    <p class="duz" xml:lang="tr"><span class="duz1">– Kocanız burada kitap bulundurur muydu?</span></p>

    <p class="duz" xml:lang="tr"><span class="duz1">– Neden bulundursun ki? Bütün gününü kütüphanede geçiriyordu zaten.</span></p>

    <p class="duz" xml:lang="tr"><span class="duz1">– Tezini kütüphanede mi yazıyordu?</span></p>

    <p class="duz" xml:lang="tr"><span class="duz1">Kadın sade bir baş hareketiyle onayladı. Niémans gözlerini bu katı ve güzel yüzden ayıramıyordu. Bir saat içinde böylesine çekici iki kadınla karşılaşmış olmaktan şaşkındı.</span></p>

    <p class="duz" xml:lang="tr"><span class="duz1">– Tezinin konusu neydi?</span></p>

    <p class="duz" xml:lang="tr"><span class="duz1">– Olimpiyatlar.</span></p>

    <p class="duz" xml:lang="tr"><span class="duz1">– Çok entelektüel bir konu değil bu.</span></p>

    <p class="duz" xml:lang="tr"><span class="duz1">Sophie Caillois küçümser bir tavır takındı.</span></p>

    <p class="duz" xml:lang="tr"><span class="duz1">– Tezinin konusu yarışma ile kutsalın ilişkisiydi. Vücudun ve düşüncenin ilişkisi.</span> <span class="italik1">Athlon</span><span class="duz1">’un, kendi vücudunun sınırlarını hiçe sayarak dünyanın doğurganlığını sağlayan ilk insanın mitosunu inceliyordu.</span></p>

    <p class="duz" xml:lang="tr"><span class="duz1">– Özür dilerim, diye fısıldadı Niémans. Felsefe konularında oldukça bilgisizim... Bunun koridorunuzdaki fotoğraflarla bir ilgisi var mı?</span></p>

    <p class="duz" xml:lang="tr"><span class="duz1">– Hem var, hem de yok. O fotoğraflar Leni Riefenstahl’ın 1935 Berlin Olimpiyatları’yla ilgili filminden alınma klişeler.</span></p>

    <p class="duz" xml:lang="tr"><span class="duz1">– Oldukça etkileyici resimler.</span></p>

    <p class="duz" xml:lang="tr"><span class="duz1">– Rémy o oyunların, vücut ile düşüncenin, fizik güçle felsefî anlatıma dayalı Olimpia Oyunları’nın derin çakışmasını yeniden bulduğunu söylerdi.</span></p>

    <p class="duz" xml:lang="tr"><span class="duz1">– Anlattığınız, Nazi ideolojisiydi, değil mi?</span></p>

    <p class="duz" xml:lang="tr"><span class="duz1">– Kocam ifade edilen düşüncenin biçimiyle ilgilenmiyordu. Onu hayran bırakan bu birleşmeydi sadece: düşünce ile gücün, ruh ile vücudun birleşmesi.</span></p>

    <p class="duz" xml:lang="tr"><span class="duz1">Niémans bütün bu laf salatasından bir şey anlayamamıştı. Kadın öne eğildi ve birden öfkeyle sordu:</span></p>

    <p class="duz" xml:lang="tr"><span class="duz1">– Sizi buraya neden gönderdiler? Neden sizin gibi birini gönderdiler?</span></p>

    <p class="duz" xml:lang="tr"><span class="duz1">Sorunun saldırganlığını duymazdan geldi. Sorguları sırasında hep korkutmaya dayalı, aynı soğuk ve insanlıkdışı yöntemi kullanırdı. Ama karşısındaki polis olunca –özellikle de böyle bir görüntüyle– duygulara ya da çarşı psikolojisine seslenmenin bir yararı olamazdı. Sert bir sesle sordu:</span></p>

    <p class="duz" xml:lang="tr"><span class="duz1">– Size göre, kocanızdan nefret etmek için bir neden olabilir mi?</span></p>

    <p class="duz" xml:lang="tr"><span class="duz1">– Suçlamaya mı başladınız, ne? Cesedini görmediniz mi? Kocamı bir manyağın öldürdüğünü anlayamadınız mı? Rémy’nin bir çılgına yem olduğunu? Ona saldıran, vuran, işkence yapıp yaralayan bir zırdelinin?</span></p>

    <p class="duz" xml:lang="tr"><span class="duz1">Niémans derin bir soluk aldı. Gerçekten de o sessiz, yalnız kütüphane memuru ile bu saldırgan kadını düşünüyordu. Sordu:</span></p>

    <p class="duz" xml:lang="tr"><span class="duz1">– Evliliğiniz yürüyor muydu?</span></p>

    <p class="duz" xml:lang="tr"><span class="duz1">– Sizi neden ilgilendiriyor?</span></p>

    <p class="duz" xml:lang="tr"><span class="duz1">– Rica ediyorum, cevap verin.</span></p>

    <p class="duz" xml:lang="tr"><span class="duz1">– Yoksa benden mi kuşkulanıyorsunuz?</span></p>

    <p class="duz" xml:lang="tr"><span class="duz1">– Kuşkulanmadığımı biliyorsunuz. Lütfen, cevap verin.</span></p>

    <p class="duz" xml:lang="tr"><span class="duz1">Genç kadın sert bir bakış fırlattı.</span></p>

    <p class="duz" xml:lang="tr"><span class="duz1">– Haftada kaç kez düzüştüğümüzü mü soruyorsunuz?</span></p>

    <p class="duz" xml:lang="tr"><span class="duz1">Niémans ensesindeki tüylerin diken diken olduğunu hissetti.</span></p>

    <p class="duz" xml:lang="tr"><span class="duz1">– Bana yardım edin, Madam. İşimi yapıyorum.</span></p>

    <p class="duz" xml:lang="tr"><span class="duz1">– Defol buradan, pis aynasız.</span></p>

    <p class="duz" xml:lang="tr"><span class="duz1">Dişleri beyaz değildi, ama dudaklarının kenar çizgisi harikaydı, çekiciydi. Niémans o ağza, elmacık kemiklerinin kıvrımına, yüzün solgunluğu içinde parlayan kirpiklere baktı. Ten renginin, gözlerdeki parlaklığın, tüm bu ışık ve ton oyununun, aldatıcı şeylerin ne önemi vardı? Güzellik, bir çizgi işiydi. Bozulmaz bir saflık işi. Yerinden kıpırdamadı.</span></p>

    <p class="duz" xml:lang="tr"><span class="duz1">– Defolun! diye haykırdı kadın.</span></p>

    <p class="duz" xml:lang="tr"><span class="duz1">– Son bir soru. Rémy hayatını üniversitede geçirdi. Askerliğini ne zaman yapmıştı?</span></p>

    <p class="duz" xml:lang="tr"><span class="duz1">Sophie Caillois dondu kaldı, soruya hazırlıksız yakalanmıştı. Sanki içi üşüyormuş gibi, kollarını vücuduna sardı.</span></p>

    <p class="duz" xml:lang="tr"><span class="duz1">– Askerlik yapmadı.</span></p>

    <p class="duz" xml:lang="tr"><span class="duz1">– Çürüğe mi ayırdılar?</span></p>

    <p class="duz" xml:lang="tr"><span class="duz1">Başıyla onayladı kadın.</span></p>

    <p class="duz" xml:lang="tr"><span class="duz1">– Hangi sebeple?</span></p>

    <p class="duz" xml:lang="tr"><span class="duz1">Kadının gözleri yine komisere dikildi.</span></p>

    <p class="duz" xml:lang="tr"><span class="duz1">– Aradığınız ne?</span></p>

    <p class="duz" xml:lang="tr"><span class="duz1">– Hangi sebeple, dedim.</span></p>

    <p class="duz" xml:lang="tr"><span class="duz1">– Psikiyatrik, sanıyorum.</span></p>

    <p class="duz" xml:lang="tr"><span class="duz1">– Ruhsal sorunları mı vardı?</span></p>

    <p class="duz" xml:lang="tr"><span class="duz1">– Siz de nereden çıktınız? Herkes psikiyatrik sorunlarla çürüğe ayrılıyor. Bu bir anlam taşımaz. Yalan söylersiniz, aklınızdan geçtiği gibi davranırsınız, sizi çürüğe ayırırlar.</span></p>

    <p class="duz" xml:lang="tr"><span class="duz1">Niémans tek bir söz bile eklemedi, ama tüm benliğinden sessiz bir kınama yayılıyordu. Kadın onun alabros saçlarına, sert görüntüsüne küçümseyerek baktı, dudakları iğrenir gibi büküldü.</span></p>

    <p class="duz" xml:lang="tr"><span class="duz1">– Allah kahretsin, çekip gidin.</span></p>

    <p class="duz" xml:lang="tr"><span class="duz1">Niémans kalkarken mırıldandı:</span></p>

    <p class="duz" xml:lang="tr"><span class="duz1">– Gidiyorum. Yalnız, bir şeyi bilmenizi istiyorum.</span></p>

    <p class="duz" xml:lang="tr"><span class="duz1">– Neymiş? dedi tükürür gibi.</span></p>

    <p class="duz" xml:lang="tr"><span class="duz1">– Hoşunuza gitsin veya gitmesin, katilleri yakalayanlar, benim gibileridir. Kocanızın intikamını yalnız benim gibileri alabilir.</span></p>

    <p class="duz" xml:lang="tr"><span class="duz1">Kadının yüz hatları birkaç saniye boyunca kilitlendi, sonra çenesi titremeye başladı. Hıçkırıklarla sarsıldı. Niémans topukları üzerinde döndü.</span></p>

    <p class="duz" xml:lang="tr"><span class="duz1">– Yakalayacağım onu, dedi.</span></p>

    <p class="duz" xml:lang="tr"><span class="duz1">Kapının eşiğinde, elini duvara vurdu, dönmeden, omzunun üzerinden seslendi:</span></p>

    <p class="duz" xml:lang="tr"><span class="duz1">– Tanrı adına, size söz veriyorum; kocanızı öldüren o orospu çocuğunu yakalayacağım.</span></p>

    <p class="duz" xml:lang="tr"><span class="duz1">Dışarıya çıktığında, güneşin ışığı gözlerini kamaştırdı. Gözkapaklarının altında, siyah noktacıklar dans ediyordu sanki. Birkaç saniye sendeledi. Arabaya kadar sakince yürümeye çabaladı, gözündeki ışık çemberleri usulca kadın yüzlerine dönüştü. Fanny Ferreira, kahverengi saçlısı. Sophie Caillois, sarışın olanı. Güçlü, akıllı ve saldırgan iki kadın. Kendisi gibi bir polisin kolları arasında tutamayacağı cinsten kadınlar.</span></p>

    <p class="duz" xml:lang="tr"><span class="duz1">Elektrik direğine takılı, tıka basa dolu metal çöp kutusuna bir tekme savurdu, sonra da içgüdüsel olarak çağrı cihazının kadranına baktı.</span></p>

    <p class="duz" xml:lang="tr"><span class="duz1">Ekran yanıp sönüyordu. Adlî tıp uzmanı otopsiyi tamamlamıştı.</span></p>
  </div>
</body>
</html>