<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>39.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x39">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Otuz dokuzuncu kısım</span></h1>

    <p class="duz" xml:lang="tr"><span class="duz1">Kristaller pembe, mavi, yeşil, sarı çizgili parıltılar saçıyordu. Çeşitli prizmalar. Yüzeylerin şeffaflığı nedeniyle kaleydoskop gibi, kırık ışınlar. Niémans gözlerini mikroskoptan kaldırıp Costes’a sordu:</span></p>

    <p class="duz" xml:lang="tr"><span class="duz1">– Nedir bu?</span></p>

    <p class="duz" xml:lang="tr"><span class="duz1">Doktor inanmıyormuşçasına cevap verdi:</span></p>

    <p class="duz" xml:lang="tr"><span class="duz1">– Cam, Komiser. Bu kez katil cam parçacıkları yerleştirmiş.</span></p>

    <p class="duz" xml:lang="tr"><span class="duz1">– Vücudun neresine?</span></p>

    <p class="duz" xml:lang="tr"><span class="duz1">– Her zamanki gibi göz çukurlarının dibine. Gözkapaklarının içine. Dokunun üzerine yapışıp donmuş, küçük gözyaşları gibi.</span></p>

    <p class="duz" xml:lang="tr"><span class="duz1">İki adam hastanenin morgundaydı. Genç doktorun üzerinde, kanlı bir önlük vardı. Niémans onu ilk kez böyle giyinmiş, beyaz fayanstan krallığının ortasında dururken görüyordu. Giyimi ve mekân, ona bir bakıma buz gibi bir otorite sağlıyordu. Adlî tıp uzmanı gözlüklerinin ardından gülümsedi.</span></p>

    <p class="duz" xml:lang="tr"><span class="duz1">– Su, buz, cam. Malzemelerin akrabalığı apaçık.</span></p>

    <p class="duz" xml:lang="tr"><span class="duz1">– Apaçık göz önünde olanları görmekte güçlük çekmem, diye homurdandı Niémans, odanın ortasında, bir çarşafın altında yatan cesede yaklaşırken. Bunun anlamı ne? Demek istiyorum ki: bütün bunlar bizi nasıl bir yere yönlendiriyor? Cam parçacıklarının bir özelliği var mı?</span></p>

    <p class="duz" xml:lang="tr"><span class="duz1">– Astier’nin sonuçlarını bekliyorum. Derinlemesine bir analiz yapıp, camın nereden geldiğini bulmak için laboratuvarına gitti. Ayrıca, antrepoda bulduğunuz tozun ve diğer şeylerin analizini de getirecek. Defterdeki mürekkebin cevabını bulmuş bile: umudunuz kırılacak. Her yerde bulunan adi mürekkepten başka bir şey değil. Sayılarla dolu sayfaya gelince, elimizde başka bilgiler olmadan... Sadece sayıların yazılışına baktık: yazı gerçekten de Sertys’in elinden çıkmış.</span></p>

    <p class="duz" xml:lang="tr"><span class="duz1">Niémans elini alabros kesilmiş saçlarının arasından geçirdi; antrepodaki izleri neredeyse unutmuştu bile. Sessizlik uzadı. Komiser gözlerini kaldırdı, Costes’un yüzünde bir zekâ parıltısı, sanki gözbebeklerinde bir matematik denkleminin çözümünü gördü. Asabice sordu:</span></p>

    <p class="duz" xml:lang="tr"><span class="duz1">– Ne var?</span></p>

    <p class="duz" xml:lang="tr"><span class="duz1">– Hiç. Sadece... Su, buz, cam. Her seferinde söz konusu olan kristaller.</span></p>

    <p class="duz" xml:lang="tr"><span class="duz1">– Sana açık olanı görebildiğimi söylemiştim ama...</span></p>

    <p class="duz" xml:lang="tr"><span class="duz1">– Kristaller değişik ısı derecelerine denk düşüyor.</span></p>

    <p class="duz" xml:lang="tr"><span class="duz1">– Anlamadım.</span></p>

    <p class="duz" xml:lang="tr"><span class="duz1">Costes ellerini kavuşturdu.</span></p>

    <p class="duz" xml:lang="tr"><span class="duz1">– Bu maddelerin yapısı, ısı ıskalasının değişik noktalarında oluşur, Komiser. Buzun soğuğu. Suyun çevre ısısı. Cama dönüşmek için, kumun olağanüstü sıcaklığı.</span></p>

    <p class="duz" xml:lang="tr"><span class="duz1">Niémans söylenenleri öfkeli bir el hareketiyle karşıladı.</span></p>

    <p class="duz" xml:lang="tr"><span class="duz1">– Ee? Bu dediklerin cinayetler konusunda bize ne veriyor?</span></p>

    <p class="duz" xml:lang="tr"><span class="duz1">Costes sanki yeniden çekingenlik kabuğuna büzülecekmiş gibi omuzlarını düşürdü.</span></p>

    <p class="duz" xml:lang="tr"><span class="duz1">– Hiç. Sadece bir gözlemdi...</span></p>

    <p class="duz" xml:lang="tr"><span class="duz1">– İyisi mi sen bana cesetteki yaraları anlat.</span></p>

    <p class="duz" xml:lang="tr"><span class="duz1">– Ellerin kesilmesi dışında, cesedin Caillois’nınkinden bir farkı yok. İşkence izlerinin dışında tabiî,</span></p>

    <p class="duz" xml:lang="tr"><span class="duz1">– Sertys işkence görmemiş mi?</span></p>

    <p class="duz" xml:lang="tr"><span class="duz1">– Hayır. Anlaşılan katil, öğrenmek istediğini öğrenmiş. Doğruca, asıl amacını gerçekleştirmiş. Elleri ve gözlerin kesilmesi. Boğulma. Yine de maktul dayanılmaz acılar çekmiş. Çünkü katilin eller ve gözlerden başladığı anlaşılıyor. Elleri kesmiş, gözleri çıkarmış, kurbanının işini ondan sonra bitirmiş.</span></p>

    <p class="duz" xml:lang="tr"><span class="duz1">– Boğma yöntemi?</span></p>

    <p class="duz" xml:lang="tr"><span class="duz1">– Aynı yöntem, Komiser. Metal bir tel kullanmış. O telle önce kurbanını bağlamış. İlk seferinde gördüğümüz gibi. Uzuvlardaki izler birbirinin aynı.</span></p>

    <p class="duz" xml:lang="tr"><span class="duz1">– Ya eller? Elleri nasıl kesmiş?</span></p>

    <p class="duz" xml:lang="tr"><span class="duz1">– Söylemesi güç. Bana kalırsa, yine telden yararlanmış. Tereyağı kesmekte kullanılan tel gibi, anlıyorsunuz umarım, teli bileklere dolamış, sonra insanüstü bir güçle çevirip kanırtmış. Aradığımız adam bir dev, Komiser. Bir tabiat gücü.</span></p>

    <p class="duz" xml:lang="tr"><span class="duz1">Niémans düşündü. Belirli bir kesinlik getiren yeni bulgulara rağmen, hâlâ katili gözlerinin önünde canlandıramıyordu. Siluetini bile. Bu anlamda, elini tutan bir engel vardı. Katili düşünürken daha çok kişilik, güç ve enerji olarak bakıyordu.</span></p>

    <p class="duz" xml:lang="tr"><span class="duz1">– Cinayet saati?</span></p>

    <p class="duz" xml:lang="tr"><span class="duz1">– Unutun. Buzların soğuğu bu konudaki bütün belirtileri yok eder.</span></p>

    <p class="duz" xml:lang="tr"><span class="duz1">Birden morgun kapısı açıldı. Soluk yüzlü, basık burunlu, çok açık renk gözlü, uzun bir adam belirdi. Birer gökkuşağı kadar geniş gözleri, birbirinden çok uzak görünüyordu. Costes tanıştırmayı yaptı. Gelen, Patrick Astier’ydi. Kimyager hemen konuya girdi, masanın üzerine plastik bir torba bıraktı.</span></p>

    <p class="duz" xml:lang="tr"><span class="duz1">– Camın bileşimini çözdüm. Fontaineblau kumu, sodyum, kurşun, potasyum, boraks. Elementlerin dağılımına bakarak, nereden geldiğini bulmak mümkün. Döşemelik taşları yontmak için bu camdan yararlanılır. Hani havuzlarda gördüğünüz cinsten taşlar. Ya da otuzlu yılların evlerinde kullanılan taşlar. Katil bizi böylesi taşlarla döşeli bir yere yöneltmek ve...</span></p>

    <p class="duz" xml:lang="tr"><span class="duz1">Niémans hızla döndü. Bir şimşek hızıyla, göz hekiminin muayenehanesinin tavanı ile duvarlarını hatırlamıştı. İçinden küfretti. Bütün bunlar bir rastlantı olamazdı: Edmond Chernecé üçüncü kurbandı.</span></p>

    <p class="duz" xml:lang="tr"><span class="duz1">Marc Costes, Komiser kapıyı açarken seslendi:</span></p>

    <p class="duz" xml:lang="tr"><span class="duz1">– İyi ama, nereye gidiyorsunuz?</span></p>

    <p class="duz" xml:lang="tr"><span class="duz1">Niémans omzunun üzerinden bağırdı:</span></p>

    <p class="duz" xml:lang="tr"><span class="duz1">– Galiba katilin üçüncü kurbanını biliyorum. Eğer çok geç kalmadıysam.</span></p>

    <p class="duz" xml:lang="tr"><span class="duz1">Komiser dışarı çıkmıştı ki, Astier koridorda ona yetişti. Koluna yapıştı:</span></p>

    <p class="duz" xml:lang="tr"><span class="duz1">– Komiser, antrepodaki tozun analiz sonucunu da aldım.</span></p>

    <p class="duz" xml:lang="tr"><span class="duz1">Pierre Niémans, kimyagerin buğulaşan gözlük camları arasından gözlerine baktı.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">– Şu, antrepodan topladığınız kalıntılar.</span></p>

    <p class="duz" xml:lang="tr"><span class="duz1">– Ee?</span></p>

    <p class="duz" xml:lang="tr"><span class="duz1">– Onlar kemik, Komiser, hayvan kemiği.</span></p>

    <p class="duz" xml:lang="tr"><span class="duz1">– Hangi hayvan?</span></p>

    <p class="duz" xml:lang="tr"><span class="duz1">– Öncelikle, sıçan. Belki çılgınca gelecek ama, şu sizin adam, Sertys, galiba sadece kemirgen yetiştiriyormuş.</span></p>

    <p class="duz" xml:lang="tr"><span class="duz1">Yeni bir ürperti. Yeni bir ateş.</span></p>

    <p class="duz" xml:lang="tr"><span class="duz1">– Daha sonra, diye soludu Niémans. Daha sonra. Döneceğim.</span></p>

    <p class="duz-ilk-paragraf" xml:lang="tr"><span class="duz1">Niémans karayolunda saatte yüz elliyle gidiyor, bir yandan da direksiyona yumruk üzerine yumruk indiriyordu.</span></p>

    <p class="duz" xml:lang="tr"><span class="duz1">Eğer Dr. Edmond Chernecé bir sonraki kurbansa, bunun anlamı, aynı zamanda üçüncü kurban olduğuydu.</span></p>

    <p class="duz" xml:lang="tr"><span class="duz1">Rémy Caillois’dan sonra.</span></p>

    <p class="duz" xml:lang="tr"><span class="duz1">Philippe Sertys’ten sonra.</span></p>

    <p class="duz" xml:lang="tr"><span class="duz1">Eğer Chernecé suçluysa, öyleyse genç Éric Joisneau’nun katili de oydu.</span></p>

    <p class="duz" xml:lang="tr"><span class="duz1">Allah kahretsin. Komiser haykırmamak için dudaklarını ısırdı. Başlangıçtan beri yaptığı yanlışları düşündü. Kendi beceriksizliğinin bilançosunu çıkardı. O köpek saçmalığı yüzünden, Körler Enstitüsü’ne gitmek istememişti. Böylece ilk gerçek ipucunu kaçırmıştı.</span></p>

    <p class="duz" xml:lang="tr"><span class="duz1">Ötesi, tam bir sapmaydı.</span></p>

    <p class="duz" xml:lang="tr"><span class="duz1">O, soruşturmasının içinde bir yengeç gibi yan yan ilerlerken, dağcı çırakları gibi buzulları arşınlarken ya da Sertys’in anasını sorgularken, Éric Joisneau enstitüye gitmiş ve önemli bir şeyler bulmuştu. Onu doğruca Chernecé’ye götüren bir şey. Ne var ki genç teğmen kendini de aşan bir hızla ilerlemişti. Anlaşılan, bulduklarının değerini kestirememişti. Göz hekiminden gerektiği kadar çekinmemiş, dahası, onu bizzat tehlikeye atacak bir soru da sormuştu. İşte Chernecé de kuşkusuz bu yüzden ondan kurtulmaya karar vermişti.</span></p>

    <p class="duz" xml:lang="tr"><span class="duz1">Bütün bu düşüncelerin yanı sıra, Niémans’ın beyninde, içgüdüsünden başka bir kanıtı olmayan, gümbür gümbür ve dehşet verici başka bir gerçek de beliriyordu: Caillois, Sertys ve Chernecé birlikte bir iş çevirmişlerdi. Aynı hatayı paylaşıyorlardı. Ortak hatayı.</span></p>

    <p class="duz" xml:lang="tr"><span class="duz1">Ortak ve ölümcül.</span></p>

    <p class="alinti-ilk-paragraf" xml:lang="tr"><span class="duz1">“BİZ EFENDİLERİZ, BİZ KÖLELERİZ.</span></p>

    <p class="alinti" xml:lang="tr"><span class="duz1">BİZ HER YERDEYİZ, HEM DE HİÇBİR YERDE.</span></p>

    <p class="alinti-ilk-paragraf" xml:lang="tr"><span class="duz1">BİZ KARAR VERENLERİZ.</span></p>

    <p class="alinti" xml:lang="tr"><span class="duz1">KIZIL NEHİRLERİN HÂKİMİYİZ.”</span></p>

    <p class="duz-ilk-paragraf" xml:lang="tr"><span class="duz1">Cümlelerdeki</span> <span class="italik1">biz</span> <span class="duz1">sözcüğü bu üç kişiyle ilgili olabilir miydi, mümkün müydü? Caillois, Sertys ve Chernecé’nin “kızıl nehirlerin” efendileri olmalarının imkânı var mıydı? Tüm kente karşı bir komplo kurmaları, bu komplonun da bütün cinayetlerin nedeni olması mümkün müydü?</span></p>
  </div>
</body>
</html>