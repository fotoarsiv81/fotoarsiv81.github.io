<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>9.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x9">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Dokuzuncu kısım</span></h1>

    <p class="duz" xml:lang="tr"><span class="duz1">Karakola gidip raporunu yazmadan önce, yolunu değiştirip okulun oradan geçmeye karar verdi. Şimdi güneş artık evlerin köşeleri üzerine bakırımsı ışınlarını gönderiyordu. Bir kez daha, havanın çok güzel olacağını düşündü, bu basit düşünce bile midesini bulandırmaya yetti.</span></p>

    <p class="duz" xml:lang="tr"><span class="duz1">Okula vardığında, müdireye sordu:</span></p>

    <p class="duz" xml:lang="tr"><span class="duz1">– Jude İtero adında küçük bir çocuk, seksenli yıllarda burada okumuş olabilir mi?</span></p>

    <p class="duz" xml:lang="tr"><span class="duz1">Kadın hırkasının bol kollarıyla oynayarak kırıtkan bir sesle konuştu:</span></p>

    <p class="duz" xml:lang="tr"><span class="duz1">– Daha şimdiden bir iz mi buldunuz, Müfettiş?</span></p>

    <p class="duz" xml:lang="tr"><span class="duz1">– Lütfen, soruma cevap verin.</span></p>

    <p class="duz" xml:lang="tr"><span class="duz1">– Öyleyse... Gidip arşive bakmamız gerekecek.</span></p>

    <p class="duz" xml:lang="tr"><span class="duz1">– Gidelim. Hemen.</span></p>

    <p class="duz" xml:lang="tr"><span class="duz1">Müdire, Karim’i yeniden yeşil yapraklı bitkilerin bulunduğu küçük odaya götürdü.</span></p>

    <p class="duz" xml:lang="tr"><span class="duz1">– Seksenli yıllar demiştiniz, değil mi? dedi parmağını camın arkasında dizili defterlerin üzerinde gezdirirken.</span></p>

    <p class="duz" xml:lang="tr"><span class="duz1">– 1981, 1982 ve sonrası, dedi Karim.</span></p>

    <p class="duz" xml:lang="tr"><span class="duz1">Birden, kadının durakladığını gördü.</span></p>

    <p class="duz" xml:lang="tr"><span class="duz1">– Ne var?</span></p>

    <p class="duz" xml:lang="tr"><span class="duz1">– Tuhaf. Bu sabah dikkat etmemişim demek...</span></p>

    <p class="duz" xml:lang="tr"><span class="duz1">– Tuhaf olan ne?</span></p>

    <p class="duz" xml:lang="tr"><span class="duz1">– Kayıtlar... 81 ve 82’nin... Kaybolmuş.</span></p>

    <p class="duz" xml:lang="tr"><span class="duz1">Karim kadını kenara itti, dikine dizilmiş kahverengi defterleri inceledi. Her defterin üzerinde, ait olduğu yıl belirtilmişti, 1979, 80... Gerçekten de sonraki ikisinin yerinde yeller esiyordu.</span></p>

    <p class="duz" xml:lang="tr"><span class="duz1">– O kayıtlarda, tam olarak ne vardı? diye sordu Karim, defterlerden birini eline alırken.</span></p>

    <p class="duz" xml:lang="tr"><span class="duz1">– Sınıfların oluşumu. Öğretmenlerin yorumları. O defterler okulun seyir defteri gibidir...</span></p>

    <p class="duz" xml:lang="tr"><span class="duz1">1980 yılının defterini alıp, sınıf oluşumuna baktı.</span></p>

    <p class="duz" xml:lang="tr"><span class="duz1">– Eğer çocuk 1980’de sekiz yaşındaysa, hangi sınıfta olması gerekirdi?</span></p>

    <p class="duz" xml:lang="tr"><span class="duz1">– İlkokul 2. sınıf, hatta belki de 1. sınıf.</span></p>

    <p class="duz" xml:lang="tr"><span class="duz1">Karim o sınıflarla ilgili listeleri inceledi. Jude İtero adına rastlamadı. Sordu:</span></p>

    <p class="duz" xml:lang="tr"><span class="duz1">– 81 ve 82 yılının sınıflarıyla ilgili başka belgeler var mı?</span></p>

    <p class="duz" xml:lang="tr"><span class="duz1">Müdire düşündü:</span></p>

    <p class="duz" xml:lang="tr"><span class="duz1">– Durun bakayım... Gidip yukarıya bakmak gerekecek... Kantin kayıtları, mesela. Ya da revir viziteleri. Hepsi tavan arasında, peşimden gelin. Oraya kimse gitmez.</span></p>

    <p class="duz" xml:lang="tr"><span class="duz1">Muşamba kaplı merdivenleri dörder dörder tırmandılar. Kadın bütün bu olanlardan çok heyecanlanmışa benziyordu. Dar bir koridora sapıp demir bir kapının önünde durdular; müdirenin ağzı bir karış açıktı.</span></p>

    <p class="duz" xml:lang="tr"><span class="duz1">– Bu... bu, inanılmaz bir şey, dedi. Bu kapı da zorlanmış...</span></p>

    <p class="duz" xml:lang="tr"><span class="duz1">Karim kilidi inceledi. Kapı açılmıştı, ama yine büyük bir dikkatle. İçeriye doğru birkaç adım attı. Demir parmaklıklı bir vasistas dışında, penceresiz büyük bir odaydı. Metal raflar üzerinde, kâğıt tomarları, istiflenmiş dosyalar vardı. Kuru ve tozlu kâğıt kokusu burnuna çarptı.</span></p>

    <p class="duz" xml:lang="tr"><span class="duz1">– 81 ve 82 yıllarının dosyaları nerede? diye sordu.</span></p>

    <p class="duz" xml:lang="tr"><span class="duz1">Müdire cevap vermeden küçük bir dolaba yöneldi, kalın kâğıt tomarlarını, birbirlerine bağlanmış defterleri karıştırdı. Araması birkaç saniye sürdü, ama cevabında hiç kuşku yoktu.</span></p>

    <p class="duz" xml:lang="tr"><span class="duz1">– Onlar da kayıp.</span></p>

    <p class="duz" xml:lang="tr"><span class="duz1">Karim kollarının karıncalandığını hissetti. Okul. Mezarlık. 81 ve 82 yılları. Küçük bir çocuk adı: Jude İtero. Bütün bunlar, bir bütün oluşturuyordu. Söze girdi:</span></p>

    <p class="duz" xml:lang="tr"><span class="duz1">– 1981’de de bu okulda mıydınız?</span></p>

    <p class="duz" xml:lang="tr"><span class="duz1">Kadın kibarca gerdan kırdı:</span></p>

    <p class="duz" xml:lang="tr"><span class="duz1">– Neler söylüyorsunuz, Müfettiş? O zamanlar henüz öğrenciydim...</span></p>

    <p class="duz" xml:lang="tr"><span class="duz1">– O dönemde okulda tuhaf bir olay olmuş muydu? Anlatılırken işittiğiniz, ciddi bir şey?</span></p>

    <p class="duz" xml:lang="tr"><span class="duz1">– Hayır. Ne demek istiyorsunuz?</span></p>

    <p class="duz" xml:lang="tr"><span class="duz1">– Bir öğrencinin ölümü.</span></p>

    <p class="duz" xml:lang="tr"><span class="duz1">– Hayır. Böyle bir hikâye duymadım hiç. Ama yine de öğrenebilirim.</span></p>

    <p class="duz" xml:lang="tr"><span class="duz1">– Nereden?</span></p>

    <p class="duz" xml:lang="tr"><span class="duz1">– Bölge akademisinden. Ben...</span></p>

    <p class="duz" xml:lang="tr"><span class="duz1">– O iki yıl boyunca, okulunuzda Jude İtero adlı küçük bir erkek çocuğun okuyup okumadığını öğrenebilir misiniz?</span></p>

    <p class="duz" xml:lang="tr"><span class="duz1">– Ama... Tamam sorun değil, Müfettiş. Ben...</span></p>

    <p class="duz" xml:lang="tr"><span class="duz1">– Acele edin. Birazdan tekrar geleceğim.</span></p>

    <p class="duz" xml:lang="tr"><span class="duz1">Karim merdivenleri koşarak inerken durdu, arkasına dönüp seslendi:</span></p>

    <p class="duz" xml:lang="tr"><span class="duz1">– Polisiye kültürünüz için bir not: artık, polislere “müfettiş” denmiyor, onun yerine “teğmen” deniyor. Amerikalılardaki gibi.</span></p>

    <p class="duz-ilk-paragraf" xml:lang="tr"><span class="duz1">Karakoldaki polisler içinde Şef Crozier, Karim’in en az nefret ettiği kişiydi. Sadece amiri olduğu için değil, bulunduğu yeri çok iyi bildiği, sık sık gerçek polis sezgileri gösterdiği için.</span></p>

    <p class="duz" xml:lang="tr"><span class="duz1">Lot’ta doğmuş olan elli dört yaşındaki bu eski asker, yirmi yıldan beri Fransız polis örgütündeydi. Patates gibi yayvan burnu, briyantinlenip tırmıkla taranmış gibi görünen perçemiyle sertlik ve katılık havası yayıyordu çevresine, ama bazen insanı umarsız bırakacak bir yakınlık gösterdiği de olurdu. Crozier yalnız yaşayanlardandı. Ne karısı, ne de çocukları vardı; onu bir aile ortamında düşünmek, bilim-kurgu romanı yazmak gibi bir şeydi. Onu Karim’e yaklaştıran yalnızlığı, aralarındaki tek ortak noktaydı. Bunun ötesinde Şef Crozier, inatçı ve dürüst, tipik bir polis örneğiydi. Alman çoban köpeği olarak yeniden dünyaya gelmek için her şeyini verecek bir av köpeği.</span></p>

    <p class="duz" xml:lang="tr"><span class="duz1">Karim kapıyı vurup, odasına girdi. Madenî dosya dolabı. Kokulu tütün. Fransız polisinin zaferini gösteren posterlerde kötü çekilmiş, donuk bakışlı siluetler. Mağripli yeniden midesinin bulandığını hissetti.</span></p>

    <p class="duz" xml:lang="tr"><span class="duz1">– Bütün bu karışıklıklar ne anlama geliyor? diye sordu Crozier, yazı masasının gerisinden.</span></p>

    <p class="duz" xml:lang="tr"><span class="duz1">– Bir hırsızlık, bir de mezara saldırı. Çok gizli, çok özenli bir çalışma. Çok da tuhaf.</span></p>

    <p class="duz" xml:lang="tr"><span class="duz1">Crozier yüzünü buruşturdu:</span></p>

    <p class="duz" xml:lang="tr"><span class="duz1">– Ne çalındı?</span></p>

    <p class="duz" xml:lang="tr"><span class="duz1">– Okulda, kayıt arşivleri. Mezarlıkta, henüz belli değil. Kabrin içinde ciddi bir arama yapmak ve...</span></p>

    <p class="duz" xml:lang="tr"><span class="duz1">– İki olayın bağlantılı olduğunu mu düşünüyorsun?</span></p>

    <p class="duz" xml:lang="tr"><span class="duz1">– Nasıl düşünmeyeyim? Sarzac’ta, aynı hafta sonu içinde, iki olay. İstatistikleri altüst edecek bir şey.</span></p>

    <p class="duz" xml:lang="tr"><span class="duz1">– Ama sen, iki olay arasında bir bağlantı buldun mu?</span></p>

    <p class="duz" xml:lang="tr"><span class="duz1">Crozier kararmış bir piponun dibini karıştırdı. Karim kendi kendine gülümsedi. Ellili yılların polisiye kitaplarına layık bir komiser karikatürü.</span></p>

    <p class="duz" xml:lang="tr"><span class="duz1">– Aralarında bir bağlantı olabilir, evet, diye mırıldandı. Zayıf ama...</span></p>

    <p class="duz" xml:lang="tr"><span class="duz1">– Anlat öyleyse.</span></p>

    <p class="duz" xml:lang="tr"><span class="duz1">– İçine girilen kabir, değişik isimli bir çocuğun, Jude İtero adlı birinin mezarı. 1982 yılında, on yaşındayken ölmüş. Kendi kendime, küçük Jude’ün belki de o okulda okuduğunu düşündüm, çünkü kaybolan defterler tam da...</span></p>

    <p class="duz" xml:lang="tr"><span class="duz1">– Bu savını destekleyecek kanıtların var mı?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Diğer okullara sordun mu?</span></p>

    <p class="duz" xml:lang="tr"><span class="duz1">– Şimdilik hayır.</span></p>

    <p class="duz" xml:lang="tr"><span class="duz1">Cozier tıpkı Temel Reis gibi piposunun içine üfledi. Karim yaklaştı, daha yumuşak bir sesle konuştu:</span></p>

    <p class="duz" xml:lang="tr"><span class="duz1">– Bu soruşturmayı bana verin, Komiser. Bunun altında karanlık bir şeyler seziyorum. Belki inanmayacaksınız, ama bana göre bu profesyonellerin işi. Bir şey aradılar. Önce çocuğun ailesini bulalım, sonra kabirde araştırma yapacağım. Ben... Siz aynı fikirde değil misiniz?</span></p>

    <p class="duz" xml:lang="tr"><span class="duz1">Komiser gözlerini indirmiş, kararmış pipoyu özenle dolduruyordu:</span></p>

    <p class="duz" xml:lang="tr"><span class="duz1">– Bu dazlakların işi.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">Crozier gözlerini kaldırıp Karim’e baktı.</span></p>

    <p class="duz" xml:lang="tr"><span class="duz1">– Dedim ki, mezarlık, dazlakların işi.</span></p>

    <p class="duz" xml:lang="tr"><span class="duz1">– Hangi dazlakların?</span></p>

    <p class="duz" xml:lang="tr"><span class="duz1">Komiser bir kahkaha patlatıp kollarını kavuşturdu.</span></p>

    <p class="duz" xml:lang="tr"><span class="duz1">– Görüyor musun, küçük bölgemiz hakkında daha öğrenecek çok şeyin var. Otuz kişi kadar onlar. Caylus yakınında, kullanılmayan bir depoda yaşıyorlar. Maden sularının depolandığı eski bir hangar. Buradan yirmi kilometre uzakta.</span></p>

    <p class="duz" xml:lang="tr"><span class="duz1">Abdouf gözlerini Crozier’den ayırmadan düşündü. Güneş komiserin yağlı saçlarını parlatıyordu.</span></p>

    <p class="duz" xml:lang="tr"><span class="duz1">– Bence yanılıyorsunuz.</span></p>

    <p class="duz" xml:lang="tr"><span class="duz1">– Sélier, mezarın Yahudi mezarı olduğunu söyledi.</span></p>

    <p class="duz" xml:lang="tr"><span class="duz1">– Ama doğru değil! Ben sadece Jude’ün Yahudi asıllı bir isim olduğunu söyledim. Bunun bir anlamı olamaz. Kabirde hiçbir Musevî işareti yok, üstelik Yahudiler ailelerinin yanına gömülmek ister. Komiser, bu çocuk öldüğünde on yaşındaydı. Yahudi mezarlarının üzerinde, yarım kalmış kaderi belirten bir desen, bir motif bulunur. Tamamlanmamış bir sütun ya da kesilmiş bir ağaç gibi. Bu kabir, bir Hristiyan kabri.</span></p>

    <p class="duz" xml:lang="tr"><span class="duz1">– İşte gerçek bir uzman. Bütün bunları nereden biliyorsun?</span></p>

    <p class="duz" xml:lang="tr"><span class="duz1">– Okudum.</span></p>

    <p class="duz" xml:lang="tr"><span class="duz1">Crozier aldırmadı, yineledi.</span></p>

    <p class="duz" xml:lang="tr"><span class="duz1">– Bu dazlakların işi.</span></p>

    <p class="duz" xml:lang="tr"><span class="duz1">– Saçma. Irkçı bir eylem değil bu. Vandallık bile değil. Hırsızlar başka bir şey arıyorlardı.</span></p>

    <p class="duz" xml:lang="tr"><span class="duz1">– Karim, diye araya girdi Crozier, az da olsa gerginliğinin belli olduğu dostça bir tavırla. Önerilerine ve görüşlerine hep değer vermişimdir. Ama burada emirleri ben veriyorum. Yaşlı kurda güven. Dazlakların izini derinleştirmek gerek. Senin yapacağın küçük bir ziyaretin bizleri aydınlatacağına inanıyorum.</span></p>

    <p class="duz" xml:lang="tr"><span class="duz1">Karim doğruldu ve sordu:</span></p>

    <p class="duz" xml:lang="tr"><span class="duz1">– Yalnız mı?</span></p>

    <p class="duz" xml:lang="tr"><span class="duz1">– Sakın bana saçlarını biraz kısa kestirmiş gençlerden korktuğunu söylemeye kalkma.</span></p>

    <p class="duz" xml:lang="tr"><span class="duz1">Karim cevap vermedi. Crozier bu tür sınamalardan keyif alıyordu. Onun gözünde bu hem kötü bir şaka, hem de saygı göstergesiydi. Teğmen yazı masasının kenarını kavradı. Eğer Crozier oyun istiyorsa, kuralına göre oynamak zorundaydı.</span></p>

    <p class="duz" xml:lang="tr"><span class="duz1">– Size bir alışveriş önereceğim Komiser.</span></p>

    <p class="duz" xml:lang="tr"><span class="duz1">– Bak hele.</span></p>

    <p class="duz" xml:lang="tr"><span class="duz1">– Tek başıma gidip dazlakları sorgularım. Onları biraz sarsıp, öğlen birden önce raporumu yazarım. Bunun karşılığında bana kabre girip, istediğim gibi araştırma izni sağlayacaksınız. Bir de çocuğun ailesiyle görüşmek istiyorum. Bugün.</span></p>

    <p class="duz" xml:lang="tr"><span class="duz1">– Ya bu işi dazlaklar yapmışsa?</span></p>

    <p class="duz" xml:lang="tr"><span class="duz1">– Dazlaklar yapmadı.</span></p>

    <p class="duz" xml:lang="tr"><span class="duz1">Crozier piposunu yaktı. Tütün bir çalı demeti gibi çıtırdadı.</span></p>

    <p class="duz" xml:lang="tr"><span class="duz1">– Kabul, dedi Crozier.</span></p>

    <p class="duz" xml:lang="tr"><span class="duz1">– Caylus’den sonra soruşturma benim, değil mi?</span></p>

    <p class="duz" xml:lang="tr"><span class="duz1">– Eğer raporun birden önce elimde olursa. Nasılsa Cinayet Masası’nın dedektifleri yakında burada olur.</span></p>

    <p class="duz" xml:lang="tr"><span class="duz1">Genç polis kapıya yöneldi. Elini tokmağa uzatmıştı ki, komiserin seslendiğini duydu:</span></p>

    <p class="duz" xml:lang="tr"><span class="duz1">– Göreceksin. Dazlakların senin üslubuna hayran kalacaklarından eminim.</span></p>

    <p class="duz" xml:lang="tr"><span class="duz1">Karim ihtiyar kurdun kahkahaları arasında kapıyı çarptı.</span></p>
  </div>
</body>
</html>