<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>35.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x35">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Otuz beşinci kısım</span></h1>

    <p class="duz" xml:lang="tr"><span class="duz1">– Bana neler yaptırdığınızı düşünüyorum da, Teğmen. Neyse, Eğitim Müdürlüğü’ndeki meslektaşıma ulaşmayı başardım...</span></p>

    <p class="duz" xml:lang="tr"><span class="duz1">Kadının sesi biraz sahte bir heyecanla titriyordu. Karim müdirenin cep telefonunu arayabilmek için, yine bir telefon kulübesinin önünde durmuştu. Kadın devam ediyordu:</span></p>

    <p class="duz" xml:lang="tr"><span class="duz1">– Nöbetçi de bize zorluk...</span></p>

    <p class="duz" xml:lang="tr"><span class="duz1">– Neler buldunuz?</span></p>

    <p class="duz" xml:lang="tr"><span class="duz1">– Kızlık soyadı Pascaud olan, Fabienne Hérault’nun, eksiksiz dosyasını. Ama yeni bir çıkmaza girdik. Sarzac’ta geçirdiği iki yıldan sonra, kadın kaybolmuş. Öğretmenlikten vazgeçmiş gibi bir şey.</span></p>

    <p class="duz" xml:lang="tr"><span class="duz1">– Daha sonra nereye yerleştiğini öğrenmek mümkün değil mi?</span></p>

    <p class="duz" xml:lang="tr"><span class="duz1">– Değil, maalesef değil. O yıl Eğitim Bakanlığı’yla olan kontratını tamamlamış görünüyor. Anlaşmayı yenilemeye kalkmamış. Hepsi bu kadar. Müdürlük de onunla bir daha temas etmemiş.</span></p>

    <p class="duz" xml:lang="tr"><span class="duz1">Karim, Sète banliyösünde, büyükçe bir sitenin dibindeydi. Telefon kulübesinin camından, sokak lambalarının altında pırıl pırıl parlayan park edilmiş otomobilleri görüyordu. Müdireden aldığı bilgiye hiç şaşırmadı. Fabienne Pascaud kapıyı kapatmıştı anlaşılan. Kendi üzerine. Sırrının üzerine, trajedisinin üzerine. İblislerin üzerine.</span></p>

    <p class="duz" xml:lang="tr"><span class="duz1">– Sarzac’a gelmeden önce, neredeymiş bu kadın.</span></p>

    <p class="duz" xml:lang="tr"><span class="duz1">– Guernon’da, İsère Bölgesi’nde, Grenoble’un kuzeyinde bir üniversite kentinde. Orada sadece birkaç ay öğretmenlik yapmış. Ondan önce de, Taverlay’de, o bölgenin dağlarından Pelvoux’nun yamaçlarındaki bir kasabanın küçük okulunda.</span></p>

    <p class="duz" xml:lang="tr"><span class="duz1">– Kişisel bilgiler alabildiniz mi?</span></p>

    <p class="duz" xml:lang="tr"><span class="duz1">Müdire mekanik bir konuşmayla devam etti:</span></p>

    <p class="duz" xml:lang="tr"><span class="duz1">– Fabienne Pascaud 1945 yılında, İsère Vadisi’ndeki, Corivier’de doğdu. 1970 yılında Sylvain Hérault’yla evlendi, aynı yıl Grenoble Konservatuarı Piyano Ödülü’nü kazandı. Bu bakımdan, piyano öğretmeni olup...</span></p>

    <p class="duz" xml:lang="tr"><span class="duz1">– Devam edin, lütfen.</span></p>

    <p class="duz" xml:lang="tr"><span class="duz1">– 1972’de normal okula geçiyor. İki yıl sonra, yine İsère’de Taverlay İlkokulu’na atanıyor. Orada altı yıl süreyle öğretmenlik yapıyor. 1980’de Taverlay Okulu kapanınca –yeni otoyol, çocukların kışın bile komşu kasabadaki daha büyük bir okula gitmelerine imkân sağlıyor– Fabienne Guernon’a atanıyor. Talihi varmış, Guernon, Taverlay’den elli kilometre uzakta. Öğretmenlik mesleği için ünlü bir kenttir. Çok eğlenceli, çok entelektüel bir üniversite kenti.</span></p>

    <p class="duz" xml:lang="tr"><span class="duz1">– Bana dul olduğunu söylemiştiniz, kocasının ne zaman öldüğünü biliyor musunuz?</span></p>

    <p class="duz" xml:lang="tr"><span class="duz1">– Geliyorum, genç adam, geliyorum! Fabienne 1980’de Guernon’a geldiğinde, kocasının soyadını veriyor. Anlaşılan o bakımdan hiçbir sorun yok. Oysa altı ay sonra, Sarzac’ta, kendini dul olarak tanıtıyor. Demek adam, Guernon dönemi sırasında kaybolmuş olmalı.</span></p>

    <p class="duz" xml:lang="tr"><span class="duz1">– Dosyanızda, koca hakkında hiçbir şey yok mu? Yaşı? Mesleği?</span></p>

    <p class="duz" xml:lang="tr"><span class="duz1">– Burası Eğitim Müdürlüğü, dedektiflik bürosu değil.</span></p>

    <p class="duz" xml:lang="tr"><span class="duz1">Karim içini çekti.</span></p>

    <p class="duz" xml:lang="tr"><span class="duz1">– Devam edin.</span></p>

    <p class="duz" xml:lang="tr"><span class="duz1">– Guernon’a gelişinden kısa bir süre sonra, tayinini istiyor. Nereye olursa olsun, o kentten uzak olsun diyor. Size de tuhaf gelmiyor mu? Hemen ardından Sarzac’ta bir iş buluyor. Bunda şaşırtıcı bir şey yok; kimse bizim güzel bölgemize gelmek istemiyor... Burada, kızlık soyadına dönüyor. Sanki gerçekten sayfayı çevirmek istermiş gibi.</span></p>

    <p class="duz" xml:lang="tr"><span class="duz1">– Hiç çocuğundan bahsetmediniz.</span></p>

    <p class="duz" xml:lang="tr"><span class="duz1">– Doğru, bir çocuğu vardı. 1972’de doğmuş. Küçük bir kız.</span></p>

    <p class="duz" xml:lang="tr"><span class="duz1">– Öyle mi yazıyor?</span></p>

    <p class="duz" xml:lang="tr"><span class="duz1">– Evet, neden?</span></p>

    <p class="duz" xml:lang="tr"><span class="duz1">– Hangi ad yazılı?</span></p>

    <p class="duz" xml:lang="tr"><span class="duz1">– Judith Hérault. Ama bu konuyla ilgili olarak Sarzac’ta tek bir kelime bile yok.</span></p>

    <p class="duz" xml:lang="tr"><span class="duz1">Her bilgi kırıntısı, Karim’in düşündüğü öyküyü doğruluyordu. Devam etti:</span></p>

    <p class="duz" xml:lang="tr"><span class="duz1">– Onu Sarzac’ta tanıyanlarla temas kurabildiniz mi?</span></p>

    <p class="duz" xml:lang="tr"><span class="duz1">– Evet. O dönemin müdiresiyle konuştum: Mathilde Sarman. Fabienne’i çok iyi hatırlıyor. Anlaşıldığı kadarıyla, değişik bir kadın. Gizemli. İçine kapanık. Çok güzel. Çok da güçlü. Bir seksen. Böyle omuzlar... Sık sık piyano çalıyormuş. Bir virtüöz. Bana söylenenleri tekrarlıyorum...</span></p>

    <p class="duz" xml:lang="tr"><span class="duz1">– Fabienne Pascaud, Sarzac’ta yalnız mı yaşıyordu?</span></p>

    <p class="duz" xml:lang="tr"><span class="duz1">– Mathilde’e göre evet, yalnız yaşıyordu. Kentin on kilometre dışında, ıssız bir vadide.</span></p>

    <p class="duz" xml:lang="tr"><span class="duz1">– Kimse de neden birdenbire Sarzac’tan ayrıldığını bilmiyor, değil mi?</span></p>

    <p class="duz" xml:lang="tr"><span class="duz1">– Hayır, kimse bilmiyor.</span></p>

    <p class="duz" xml:lang="tr"><span class="duz1">– Ne de Guernon’dan ayrılma nedenini, iki yıl önce?</span></p>

    <p class="duz" xml:lang="tr"><span class="duz1">– Hayır. Belki de o döneme kadar gitmek gerekir, ben... (Kadın tereddüt etti, sonra cesaretini topladı:) Yine de Teğmen... hiç olmazsa bu soruşturmayla okulumun soyulması arasındaki ilişkiyi anlatsanız, ben de...</span></p>

    <p class="duz" xml:lang="tr"><span class="duz1">– Sonra. Eve mi dönüyorsunuz?</span></p>

    <p class="duz" xml:lang="tr"><span class="duz1">– Şeyy... Evet, tabiî.</span></p>

    <p class="duz" xml:lang="tr"><span class="duz1">– Yanınıza Fabienne Pascaud’yla ilgili ne varsa alın ve telefonumu bekleyin.</span></p>

    <p class="duz" xml:lang="tr"><span class="duz1">– Ben... Tamam. Ne zaman aramayı düşünüyorsunuz?</span></p>

    <p class="duz" xml:lang="tr"><span class="duz1">– Bilmiyorum. En kısa zamanda. O zaman her şeyi açıklarım.</span></p>

    <p class="duz" xml:lang="tr"><span class="duz1">Karim telefonu kapadı, yeniden otoparktaki arabalara baktı. Audi’ler, BMW’ler Mercedes’ler, parlak, hızlı... ve hepsi alarmlı. Saatine baktı, dokuzu geçiyordu. Yaşlı kurdun karşısına çıkmanın tam zamanı. Henri Crozier’nin direkt numarasını çevirdi. Telefona bir kükreme cevap verdi:</span></p>

    <p class="duz" xml:lang="tr"><span class="duz1">– Allah kahretsin! NEREDESİN?</span></p>

    <p class="duz" xml:lang="tr"><span class="duz1">– Soruşturmamı sürdürüyorum.</span></p>

    <p class="duz" xml:lang="tr"><span class="duz1">– Umarım, karakolun yolundasındır.</span></p>

    <p class="duz" xml:lang="tr"><span class="duz1">– Hayır, son bir yeri ziyaret etmem gerekiyor. Dağda bir yer.</span></p>

    <p class="duz" xml:lang="tr"><span class="duz1">– Dağda mı?</span></p>

    <p class="duz" xml:lang="tr"><span class="duz1">– Evet, Grenoble yakınında, küçük bir üniversite kenti, Guernon.</span></p>

    <p class="duz" xml:lang="tr"><span class="duz1">Bir sessizlik oldu, sonra Crozier söze başladı:</span></p>

    <p class="duz" xml:lang="tr"><span class="duz1">– Bütün bunlar için iyi bir nedenin olduğunu...</span></p>

    <p class="duz" xml:lang="tr"><span class="duz1">– En iyisi, Komiser. İz o kente kadar gidiyor. Orada saldırganların izini bulmayı umuyorum.</span></p>

    <p class="duz" xml:lang="tr"><span class="duz1">Crozier bir şey eklemedi. Karim’in heyecanı soluğunu kesmiş gibiydi. Durumdan yararlanan Teğmen saldırıya geçti:</span></p>

    <p class="duz" xml:lang="tr"><span class="duz1">– Otomobil konusunda bir gelişme var mı?</span></p>

    <p class="duz" xml:lang="tr"><span class="duz1">Komiser tereddüt etti. Karim sesini yükseltti:</span></p>

    <p class="duz" xml:lang="tr"><span class="duz1">– Bir gelişme var mı, yok mu?</span></p>

    <p class="duz" xml:lang="tr"><span class="duz1">– Otomobil ve sahibi belirlendi.</span></p>

    <p class="duz" xml:lang="tr"><span class="duz1">– Nasıl?</span></p>

    <p class="duz" xml:lang="tr"><span class="duz1">– 143 no’lu devlet yolu üzerinde bir tanık. Traktörüne binmiş, dönen bir köylü. Sabah iki sularında, beyaz bir Lada’nın geçtiğini görmüş. Bölge numarasını aklında tutmuş. Araştırdık, oralara kaydolmuş bir Lada var. Teknik muayenede, hâlâ orijinal lastiklerini taşıdığı görülmüş. Aradığımız araba olmalı. Eminim, hadi yüzde seksen eminim, diyelim.</span></p>

    <p class="duz" xml:lang="tr"><span class="duz1">Karim düşündü. Bu bilgi, tam zamanında gelmişe benziyor, ama kuşkulu görünüyordu.</span></p>

    <p class="duz" xml:lang="tr"><span class="duz1">– Tanık neden bu kadar beklemiş?</span></p>

    <p class="duz" xml:lang="tr"><span class="duz1">Crozier kıkırdadı.</span></p>

    <p class="duz" xml:lang="tr"><span class="duz1">– Çünkü Sarzac kaynıyor. Cinayet Masası’nın adamları, her zamanki sessizlikleriyle geldi. Sanki büyük çaplı ırkçı bir saldırıymış gibi, bize Carpentaras’da yaşananları oynuyorlar. (Crozier bir küfür salladı.) Medya da burada. Boktan bir durum.</span></p>

    <p class="duz" xml:lang="tr"><span class="duz1">Karim çenesini kastı.</span></p>

    <p class="duz" xml:lang="tr"><span class="duz1">– Bana hemen o kentin adını verin, çabuk.</span></p>

    <p class="duz" xml:lang="tr"><span class="duz1">– Kimse benimle böyle konuşamaz, Karim. Ben...</span></p>

    <p class="duz" xml:lang="tr"><span class="duz1">– Kentin adı, Komiser. Bunun “benim” soruşturmam olduğunu anlamak istemiyor musunuz? Bu kaosun gerçek köklerini sadece benim yakalayabileceğimi?</span></p>

    <p class="duz" xml:lang="tr"><span class="duz1">Crozier uzunca bir süre sessiz kaldı; kuşkusuz kendine hâkim olmak istiyordu. Tekrar konuşmaya başladığında, sesi sakindi:</span></p>

    <p class="duz" xml:lang="tr"><span class="duz1">– Karim, bütün meslek hayatım boyunca, kimse benimle böyle konuşmaya cesarete edemedi. Şimdi, “senin” soruşturmanla ilgili son durumu bilmek istiyorum. Hem de derhal. Yoksa, kıçına bir tutuklama emri yapıştırırım.</span></p>

    <p class="duz" xml:lang="tr"><span class="duz1">Sesin tonu, pazarlık etme zamanı olmadığını ortaya koyuyordu. Karim araştırmalarının sonuçlarını birkaç kelimeyle özetledi. Kaçak sahtekârların, Fabienne ve Judith Hérault’nun öykülerini anlattı. Saçma sapan tutkularını, kimlik değiştirmelerini, çocuğun hayatına mal olan otomobil kazasını... Crozier düşüncesini, fazla emin olmaksızın açıkladı:</span></p>

    <p class="duz" xml:lang="tr"><span class="duz1">– Bu anlattıkların, bir roman.</span></p>

    <p class="duz" xml:lang="tr"><span class="duz1">– Ölüm de bir roman, Komiser.</span></p>

    <p class="duz" xml:lang="tr"><span class="duz1">– Evet... Her neyse, anlattıkların ile dün gece olanlar arasında bir ilişki göremiyorum...</span></p>

    <p class="duz" xml:lang="tr"><span class="duz1">– Ben şöyle düşünüyorum, Komiser. Fabienne Hérault çılgın falan değildi. Peşlerinde gerçekten de birileri vardı. Dün gece Sarzac’a gelenlerin de aynı insanlar olduğunu düşünüyorum.</span></p>

    <p class="duz" xml:lang="tr"><span class="duz1">– Ne dedin?</span></p>

    <p class="duz" xml:lang="tr"><span class="duz1">Karim derin bir soluk aldı.</span></p>

    <p class="duz" xml:lang="tr"><span class="duz1">– Gelip bir şeyi kontrol etmek istediklerini düşünüyorum. Daha önceden bildikleri, ama başka bir yerlerde geçen bir olay nedeniyle kuşkuya düştükleri bir şeyi.</span></p>

    <p class="duz" xml:lang="tr"><span class="duz1">– Bütün bunları nereden çıkarıyorsun? Her şeyden önce, kim bu herifler?</span></p>

    <p class="duz" xml:lang="tr"><span class="duz1">– Hiç fikrim yok. Ama bana sorarsanız, iblisler döndü, Komiser.</span></p>

    <p class="duz" xml:lang="tr"><span class="duz1">– Masalın dik alası.</span></p>

    <p class="duz" xml:lang="tr"><span class="duz1">– Belki, ama gerçekler ortada, Jean-Jaurès Okulu gerçekten soyuldu, Jude İtero’nun kabri gerçekten saldırıya uğradı. Öyleyse, lütfen bana saldırganın ve oturduğu kentin adını verin, Komiser. Söz konusu kent Guernon mu, bilmek istiyorum. Bana kalırsa, kâbusun anahtarı orada bir yerde...</span></p>

    <p class="duz" xml:lang="tr"><span class="duz1">– Yaz. Adamın adı, Philippe Sertys, Maurice-Blasch Sokağı, no 7.</span></p>

    <p class="duz" xml:lang="tr"><span class="duz1">Karim’in sesi titredi:</span></p>

    <p class="duz" xml:lang="tr"><span class="duz1">– Hangi kent, Komiser? Guernon mu?</span></p>

    <p class="duz" xml:lang="tr"><span class="duz1">Crozier bir an duraladı.</span></p>

    <p class="duz" xml:lang="tr"><span class="duz1">– Guernon, evet. Hangi mucizenin sonucunda bu fikre vardığını bilmiyorum ama, kahrolası, en önemli ipucu senin elinde.</span></p>
  </div>
</body>
</html>