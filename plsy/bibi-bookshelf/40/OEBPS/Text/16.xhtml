<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>16.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x16">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">On altıncı kısım</span></h1>

    <p class="duz" xml:lang="tr"><span class="duz1">Komiser otomobilini bütün hızıyla sürüyordu. Ağır bulutlara rağmen, hava düzelecek gibiydi. Bulutların arasında, bitmek tükenmek bilmeksizin uçuşan cıvamsı bir aydınlık vardı. Çamların yeşil ile siyah arası parlak yaprakları, inatçı bir rüzgârla sallanıyordu. Virajlara girip çıktıkça, güneşli rüzgar tarafından taşınıyor, aydınlatılıyormuşçasına, ormanın gizli ve derin heyecanının keyfini çıkarıyordu Niémans.</span></p>

    <p class="duz" xml:lang="tr"><span class="duz1">Komiser boş göz çukurlarında bulunan zehri taşıyan bulutları düşündü. Bir gece önce Paris’ten ayrılırken böyle bir soruşturmayla karşılaşacağını hiç tahmin etmemişti.</span></p>

    <p class="duz" xml:lang="tr"><span class="duz1">Kırk dakika kadar sonra, Mine-de-Fer Geçidi’ne vardı. Kubbesi dağın yamacına dikilmiş meteoroloji istasyonunu bulmakta güçlük çekmedi. Niémans araştırma binasına giden patikaya saptı, ilerlerken karşısında hayranlık uyandırıcı bir sahne buldu. Laboratuvarın yüz metre ilerisinde, insanlar şeffaf plastikten dev bir balonu şişirmeye çalışıyorlardı. Arabasını durdurup bayır aşağı yürüdü, yüzleri soğuktan kızarmış parkalı adamların yanına varıp resmî kimliğini uzattı. Meteoroloji görevlileri bir şey anlamadan baktılar. Balonun uzun ve buruşuk etekleri gümüşten bir nehre benziyordu. Altta, mavimsi bir alev balonu ağır ağır şişiriyordu. Her şey bir sihir, bir büyü havası yayıyordu çevreye.</span></p>

    <p class="duz" xml:lang="tr"><span class="duz1">– Komiser Niémans, diye haykırdı, alevin gürültüsünü bastırmak için. (Beton kubbeyi gösterdi.) Birinin benimle istasyona kadar gelmesi gerek.</span></p>

    <p class="duz" xml:lang="tr"><span class="duz1">Adamlardan biri, anlaşılan sorumlu olanı doğruldu.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">– Geçen cumartesi günü yağmur yağıp yağmadığını öğrenmek istiyorum. Cinayet soruşturması için.</span></p>

    <p class="duz" xml:lang="tr"><span class="duz1">Meteoroloji görevlisi ayaklanmıştı, duyduklarından hiç de hoşlanmadığı belliydi. Kapüşonu yüzünü kırbaçladı. Giderek şişen dev topu gösterdi. Niémans özür dilercesine eğildi.</span></p>

    <p class="duz" xml:lang="tr"><span class="duz1">– Balon bekleyecek.</span></p>

    <p class="duz" xml:lang="tr"><span class="duz1">Bilim adamı homurdanarak binanın yolunu tuttu:</span></p>

    <p class="duz" xml:lang="tr"><span class="duz1">– Cumartesi yağmur yağmadı.</span></p>

    <p class="duz" xml:lang="tr"><span class="duz1">– Bir bakalım.</span></p>

    <p class="duz" xml:lang="tr"><span class="duz1">Adam haklıydı. Bürolardan birinde, meteoroloji merkez laboratuvarını kayıtlarını incelediklerinde, ekim ayı boyunca Guernon üzerinde ne bir yağmura, ne de bir atmosfer bozukluğuna rastladılar. Ekranın üzerinde birbirlerini izleyen meteoroloji haritaları, kuşkuya yer bırakmayacak kadar açıktı: ne cumartesi günü, ne de cumartesiyi pazara bağlayan gece, bölgeye tek bir damla bile düşmemişti. Ekranın köşesinde başka veriler de vardı: havadaki nem oranı, atmosfer basıncı, ısı... Adam, yarım ağızla da olsa, bir iki açıklama yapma zahmetine girdi: son kırk sekiz saatte görünen antisiklon gökyüzünde belirli bir istikrar sağlamıştı.</span></p>

    <p class="duz" xml:lang="tr"><span class="duz1">Niémans yine de araştırmanın önce pazar sabahına, sonra da öğleden sonrasına yayılmasını istedi. Ne bir sağanak, ne bir ahmak ıslatan. Araştırmayı yüz kilometre çapında bir alana yaydılar. Tek bir damla bile yoktu. İki yüz kilometre. Yine aynı. Komiser elini masaya vurdu.</span></p>

    <p class="duz" xml:lang="tr"><span class="duz1">– İmkânsız, diye homurdandı. Bir yerlere yağmur yağmış olmalı. Elimde kanıt var. Bir vadinin dibine. Bir tepenin üzerine. Çevrede bir yerlerde, bir sağanak olmalı.</span></p>

    <p class="duz" xml:lang="tr"><span class="duz1">Meteoroloji uzmanı bilgisayar faresini tıklatırken omuz silkti. Ekranda bir dağ haritasının üzerinde ışıltılı gölgeler, dalgalı izler, hafif spiraller uçuştu, hepsi de İsère Bölgesi’nin son günlerde açık bir gök altında bulunduğunu kanıtlıyordu.</span></p>

    <p class="duz" xml:lang="tr"><span class="duz1">– Bir açıklaması olmalı, diye homurdandı Niémans. Kahrolası, ben...</span></p>

    <p class="duz" xml:lang="tr"><span class="duz1">Cep telefonu çaldı.</span></p>

    <p class="duz" xml:lang="tr"><span class="duz1">– Komiser? Alain Derteaux. Linyit konusunu düşündüm. Kendi başıma küçük bir araştırma yaptım. Özür dilerim ama yanılmışım.</span></p>

    <p class="duz" xml:lang="tr"><span class="duz1">– Yanılmış mısınız?</span></p>

    <p class="duz" xml:lang="tr"><span class="duz1">– Evet. Bu hafta sonu, böylesine asit yüklü bir yağmurun yağmış olması imkânsız. Ne bu hafta sonu, ne de başka her hangi bir zaman.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Linyit sanayicilerini arayıp, sordum. Doğu Bloku ülkelerinde bile linyit kullanan santralların bacasında özel filtreler varmış. Ya da yakılan linyit kükürtten arındırılıyormuş. Kısacası, altmışlı yıllardan beri, linyit kirliliği çok azalmış. Otuz beş yıldan beri, böylesine yoğun asit yağmuru görülmemiş. Hiçbir yerde. Allah’tan! Sizi yanlış yönlendirdim; bağışlayın beni.</span></p>

    <p class="duz" xml:lang="tr"><span class="duz1">Niémans sessizliğini koruyordu. Çevreci inanmıyormuş gibi sordu:</span></p>

    <p class="duz" xml:lang="tr"><span class="duz1">– Bu su örneğinin elinizdeki cesetten alındığından emin misiniz?</span></p>

    <p class="duz" xml:lang="tr"><span class="duz1">– Eminim, dedi Niémans.</span></p>

    <p class="duz" xml:lang="tr"><span class="duz1">– Öyleyse inanmayacaksınız ama, elinizdeki ceset geçmişe ait. Bundan otuz yıl önce yağan bir yağmurun altında kalmış ve...</span></p>

    <p class="duz" xml:lang="tr"><span class="duz1">Komiser belli belirsiz bir “teşekkürler” mırıldanıp, telefonu kapadı.</span></p>

    <p class="duz" xml:lang="tr"><span class="duz1">Omuzları çökmüş, otomobiline döndü. Bir an, iz üzerinde olduğunu sanmıştı. Oysa iz, tıpkı o asit yüklü su gibi elinden akıp kaybolmuştu.</span></p>

    <p class="duz" xml:lang="tr"><span class="duz1">Niémans gözlerini ufka kaldırdı.</span></p>

    <p class="duz" xml:lang="tr"><span class="duz1">Güneş şimdi eğik ışınlar gönderiyor, bulutların pamuğumsu kıvrımlarının çevresinde haleler çiziyordu. Işığın parlaklığı Grand Pic de Belledonne’un zirvelerine çarpıp, ebedî karların üzerine yansıyordu. Mantıklı bir polis olarak, bulutların cinayet yerini göstereceklerine nasıl inanabilmişti?</span></p>

    <p class="duz" xml:lang="tr"><span class="duz1">Nasıl...</span></p>

    <p class="duz" xml:lang="tr"><span class="duz1">Birden, genç dağcı kızın, Fanny Ferreira’nın hareketlerini taklit ederek, kollarını parıl parıl parlayan manzaraya doğru açtı. Rémy Caillois’nın nerede öldürüldüğünü bulmuştu. Otuz beş yıllık bir suyun nerede bulunacağını anlamıştı.</span></p>

    <p class="duz" xml:lang="tr"><span class="duz1">Toprakta değil.</span></p>

    <p class="duz" xml:lang="tr"><span class="duz1">Gökyüzünde de.</span></p>

    <p class="duz" xml:lang="tr"><span class="duz1">Buzlardaydı.</span></p>

    <p class="duz" xml:lang="tr"><span class="duz1">Rémy Caillois iki bin metrenin üzerinde bir yükseklikte öldürülmüştü. Buzulların arasında, üç bin metrede katledilmişti. Her yıl yağan yağmurların kristalleştiği, buzun şeffaf sonsuzluğunda yaşadığı yerde.</span></p>

    <p class="duz" xml:lang="tr"><span class="duz1">İşte cinayet yeri, böyle bir yerdi. Üstelik somut, elle tutulur bir kanıttı bu.</span></p>
  </div>
</body>
</html>