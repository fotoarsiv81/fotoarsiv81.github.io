<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>36.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x36">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Otuz altıncı kısım</span></h1>

    <p class="duz" xml:lang="tr"><span class="duz1">Alman fotoğrafçı kadının resimleri şekillenmeye başlamıştı.</span></p>

    <p class="duz" xml:lang="tr"><span class="duz1">Savaş öncesinin Berlin Stadyumu’nda koşan, şakakları tıraşlı atletler. Hafif. Güçlü. Görkemli. Yarışlar bir mezarın yüzeyi kadar kumlu, kesik kesik ve tek renkli eski bir filmin temposundaydı. Koşan adamları gördü. Pisti döven topukların sesini duydu. Her adımla birlikte çıkan kısık soluklarını hissedebiliyordu.</span></p>

    <p class="duz" xml:lang="tr"><span class="duz1">Ne var ki çok sürmeden karışık ayrıntılar belirmeye başladı. Yüzler fazla karanlık, fazla kapalıydı. Kaş kemerleri gereğinden fazla güçlü, gereğinden fazla çıkıktı. O bakışlar neyi saklıyordu? Tribünlerden derin ve isterik bir çığlık yükselirken, atletler birden hem görmelerini, hem de koşmalarını engelleyen koparılmış gözlerini, içleri boş göz çukurlarını göstermeye başladılar. Tam tersine, taze yaraların dibinde yeni bir kaynaşma başlıyor gibiydi... dil şaklamaları... hayvanî parıltılar...</span></p>

    <p class="duz" xml:lang="tr"><span class="duz1">Niémans, buz gibi ter içinde uyandı. Bilgisayarın, sorgulamadaki gülünçlüğü andıran beyaz ışığı, gözlerini kamaştırdı. Kendini toparladı, başını omuzlarının arasına sıkıştırdı. Çevresini kolaçan etti; kimse uykuya yenik düştüğünü, düşlerini çalan korkunun da Sophie Caillois’nın evinde gördüğü fotoğrafların şekline büründüğünü anlamamıştı. Adını unuttuğu, o Nazi kadın yönetmenin resimlerine.</span></p>

    <p class="duz" xml:lang="tr"><span class="duz1">Saat dokuz buçuktu.</span></p>

    <p class="duz" xml:lang="tr"><span class="duz1">Topu topu kırk dakika uyumuştu. Antrepo ziyaretinden döner dönmez bulduklarını (küçük not defteri, metal kafes parçaları ve beyaz toz örnekleri), hastanede hâlâ buzullardaki cesedin getirilmesini bekleyen Marc Costes aracılığıyla Grenoble’daki adlî tıp uzmanına, Patrick Astier’ye göndermişti.</span></p>

    <p class="duz" xml:lang="tr"><span class="duz1">Sonra buraya, üniversite kütüphanesine gelmiş, fazla umutlu olmamakla birlikte, “nehirler” ve “kızıl” kelimeleriyle ilgili bir araştırma başlatmıştı. Önce, bu adı taşıyan bir akarsu ağı bulmak düşüncesiyle, haritaları incelemişti. Sonra bilgisayar indeksini taramış, bu kelimeleri içeren bir kitap, bir katalog, bir belge aramıştı. Tarama sırasında hiçbir şey bulamamış, sonunda da farkında olmadan uykuya yenik düşmüştü. Kırk saatlik bir uykusuzluktan sonra, sinirlerinin daha fazla dayanamayacağı, ipleri koparılmış bir kukla gibi düşeceği açıktı.</span></p>

    <p class="duz" xml:lang="tr"><span class="duz1">Komiser gözlerini büyük okuma salonunda bir kez daha dolaştırdı. Masaların ve camlı bölmelerin çevresinde polis memurları araştırmalarını sürdürüyor, kötülükle, gözlerin saflığıyla ilgili kitapların listesini çıkarıyordu. İçlerinden ikisi de, böylesi kitaplara sık sık başvuran, diğer bir deyimle kuşkulu sayılacak öğrencilerin adlarını sıralıyordu. Bir başka polis de Rémy Caillois’nın tezini okumaya çalışıyordu.</span></p>

    <p class="duz" xml:lang="tr"><span class="duz1">Ne Niémans, ne de vardiya değişiminden başka bir şey düşünmeyen polisler, bu edebî ipucuna fazla güvenmiyorlardı. Hepsi, Niémans-Barnes-Vermont üçlüsünün bir sonuca varamamaları nedeniyle Grenoble Cinayet Masası’nın bundan iki saat önce dosyayı ele almaya karar verdiğinin bilincindeydi.</span></p>

    <p class="duz" xml:lang="tr"><span class="duz1">Gerçekte, Grenoble yetkililerinin dayandığı tek nokta, araştırmanın emrine verilmiş bunca imkâna rağmen, soruşturma bir arpa boyu yol alamamış olmasıydı. Yüzbaşı Vermont’un adamlarına Muret Zirvesi’ni, sonra da Belledonne Dağı’nın batı yamaçlarını araştırmalarında yardımcı olmak için, Romans üssünde konuşlandırılmış üç yüz askerden de yararlanılmıştı. Akşamın yedisine doğru kamyonlarla gelmişler, sonra da Vermont’un emrine girip gece taramasına katılmışlardı. Bu askerlerin dışında, Yüzbaşı Vermont, Valence’da görevli iki CRS birliğini de seferber etmişti.</span></p>

    <p class="duz" xml:lang="tr"><span class="duz1">Şimdiye kadar yaklaşık üç yüz hektarlık bir alan taranmıştı. Sistematik arama bir sonuç vermemişti, vermeyeceği de kesindi neredeyse. Niémans emindi bundan. Katil bir iz bırakmış olsaydı, bu izi çoktan görmüş olmaları gerekirdi. Yine de telsiz aracılığıyla Vermont’la temasını sürdürüyordu. Zaten bölge haritasının üzerinde Vermont’un özellikle ilgilenmesini istediği, soruşturma açısından çok önemli noktaları işaret eden de Niémans’tı; birinci ve ikinci cesetlerin bulunduğu yerler, fakültenin ve Sertys’in antreposunun yeri, dağdaki barınaklar...</span></p>

    <p class="duz" xml:lang="tr"><span class="duz1">Karayolundaki aramaları yoğunlaşmıştı. Daha önce sekiz olan yol barikatı sayısı, şimdi yirmi dörde çıkarılmıştı. Karayolu araması Guernon çevresindeki büyük bir bölümü kapsıyordu. Tüm kentler ve köyler, otoyol giriş ve çıkış noktaları, devlet yolları denetim altındaydı.</span></p>

    <p class="duz" xml:lang="tr"><span class="duz1">Kırtasiye konusunda da, Yüzbaşı Barnes’ın komutasındaki faaliyet giderek yoğunlaşıyordu. Faks makinesi durup dinlenmeden çalışıyordu: ifadeler, soru formlarına verilen cevaplar, yorumlar... Faksla talimat da gönderiliyordu, özellikle de çevredeki kayak merkezlerine. Karakolun santralına bir dizi yeni faks cihazı yerleştirilmiş, mesajlar, sirkülerler gönderilmeye başlanmıştı.</span></p>

    <p class="duz" xml:lang="tr"><span class="duz1">Öğleden sonradan itibaren de, birkaç haftadır ilk kurbanla temas kurmuş olanlar sorguya alınmaya başlanmıştı. Bir başka ekip bölgenin en iyi dağcılarını, özellikle de daha önce Vallernes buzulunu geçmiş olanları sorguluyordu. Guernon’da oturmayan, üniversite kentine hâkim kayalık yamaçlardaki yüksek köylerde yaşayan vahşi adamları.</span></p>

    <p class="duz" xml:lang="tr"><span class="duz1">Bu kez Vermont’un komutası dışındaki bir başka ekip de, Rémy Caillois’nın son tırmanışı sırasında izlediği sanılan yolu yeniden tarıyordu, büyük bir dikkatle. Bu sırada diğer bir grup gerek ikinci kurbanın, gerekse de katilin buzulun zirvesine kadar izlediği yolun üzerindeydi. Çizgiler numaralanıyor, bilgisayar belleğine kaydediliyor, sonra da elektronik ortamda karşılaştırılıyordu.</span></p>

    <p class="duz" xml:lang="tr"><span class="duz1">Bütün bu hararetli çalışmanın, savaş uğultusunun ortasında Niémans daha kişisel bir konuyla ilgileniyordu. Cinayet nedenini ortaya çıkarırsa, katili de bulacağından şimdiye kadar hiç olmadığından daha fazla emindi. Belki de intikamdı, cinayet nedeni. Yine de bir varsayımda bulunurken, son derecede dikkatli olmak zorundaydı. Ne yetkililer, ne de kamuoyu cinayet konusunda varsayımlardan hoşlanmazlardı. Resmî görüşe göre, bir katil masum insanları öldürürdü. Oysa Niémans şimdi kurbanların da suçlu olduğunu kanıtlamaya çalışıyordu.</span></p>

    <p class="duz" xml:lang="tr"><span class="duz1">Bu konuda nasıl ilerleyecekti? Caillois ve Sertys yaşamlarını bir esrar perdesinin ardına saklamışlardı. Tek bir kelime bile söylemeyen Sophie Caillois’nın izlenmesinden de bir sonuç alınamamıştı. Philippe Sertys’in annesine ve meslektaşlarına gelince, onlar sadece hastabakıcı yardımcısının göstermek istediği yüzünü biliyorlardı. Annesinin bir zamanlar kocasına, René Sertys’e ait olan antrepodan haberi bile yoktu.</span></p>

    <p class="duz" xml:lang="tr"><span class="duz1">Öyleyse?</span></p>

    <p class="duz" xml:lang="tr"><span class="duz1">Öyleyse bu aşamada Niémans diğer hepsini gölgede bırakan yeni bir sırdan başka bir şey düşünmemeliydi. Telefonunu kaldırıp Barnes’ı aradı:</span></p>

    <p class="duz" xml:lang="tr"><span class="duz1">– Joisneau’dan haber var mı?</span></p>

    <p class="duz" xml:lang="tr"><span class="duz1">Genç teğmenden, “usta”nın bilgisine erişmek için yanıp tutuşan kusursuz polisten hiçbir haber yoktu.</span></p>

    <p class="duz" xml:lang="tr"><span class="duz1">– Eee, diye homurdandı Barnes. Çocuklardan birini Körler Enstitüsü’ne göndererek Joisneau’nun oradan çıkınca nereye gitmiş olabileceğini öğrenmeye çalıştım.</span></p>

    <p class="duz" xml:lang="tr"><span class="duz1">– Sonra?</span></p>

    <p class="duz" xml:lang="tr"><span class="duz1">Yüzbaşı yorgun bir sesle cevap verdi:</span></p>

    <p class="duz" xml:lang="tr"><span class="duz1">– Joisneau akşamüstü beşe doğru enstitüden ayrılmış. Bir göz doktoruyla görüşmek için, Annecy’ye gittiği sanılıyor. Enstitüdeki hastalarla ilgilenen, Guernon Tıp Fakültesi’nden bir profesör.</span></p>

    <p class="duz" xml:lang="tr"><span class="duz1">– Profesöre telefon ettiniz mi?</span></p>

    <p class="duz" xml:lang="tr"><span class="duz1">– Tabiî. Hem işyerini, hem de evini aradık. Hiçbiri cevap vermiyor.</span></p>

    <p class="duz" xml:lang="tr"><span class="duz1">– Adresler yanınızda mı?</span></p>

    <p class="duz" xml:lang="tr"><span class="duz1">Barnes sadece bir sokak adı verdi. Doktor muayenehanesinin üst katındaki evde oturuyor.</span></p>

    <p class="duz" xml:lang="tr"><span class="duz1">– Bir gidip bakayım, dedi Niémans.</span></p>

    <p class="duz" xml:lang="tr"><span class="duz1">– İyi ama... neden? Joisneau mutlaka...</span></p>

    <p class="duz" xml:lang="tr"><span class="duz1">– Kendimi sorumlu hissediyorum.</span></p>

    <p class="duz" xml:lang="tr"><span class="duz1">– Sorumlu mu?</span></p>

    <p class="duz" xml:lang="tr"><span class="duz1">– Eğer o çocuk bir aptallık yaptı, gereksiz tehlikeye atıldıysa, eminim bunu beni etkilemek için yapmıştır, anlayabiliyor musunuz?</span></p>

    <p class="duz" xml:lang="tr"><span class="duz1">Jandarma yüzbaşısı yatıştırıcı bir sesle konuştu:</span></p>

    <p class="duz" xml:lang="tr"><span class="duz1">– Joisneau yakında gelir. O daha genç. Karmaşık bir iz peşinde olmalı...</span></p>

    <p class="duz" xml:lang="tr"><span class="duz1">– Aynı fikirdeyim. Ama belki de tehlikededir. Farkında olmadan.</span></p>

    <p class="duz" xml:lang="tr"><span class="duz1">– Teh... tehlikede mi?</span></p>

    <p class="duz" xml:lang="tr"><span class="duz1">Niémans cevap vermedi. Birkaç saniyelik bir sessizlik oldu. Barnes komiserin sözlerindeki anlamı kavrayamamış gibiydi. Birden atıldı:</span></p>

    <p class="duz" xml:lang="tr"><span class="duz1">– Az kalsın unutuyordum, Joisneau hastaneye de telefon etmiş. Arşivlere bakmak istediğini söylemiş.</span></p>

    <p class="duz" xml:lang="tr"><span class="duz1">– Arşivlere mi?</span></p>

    <p class="duz" xml:lang="tr"><span class="duz1">– Hastanenin altında, dev yer altı koridorları. Doğumlar, hastalıklar ve ölümler yoluyla tüm bölgenin kayıtlarının bulunduğu bir arşiv.</span></p>

    <p class="duz" xml:lang="tr"><span class="duz1">Komiser endişenin yüreğini daha da sıkıştırdığını hissetti; sarışın genç polis tek başına yürütmeye kalkmıştı soruşturmayı. Enstitüde başlayan, göz mütehassısından geçen ve hastanede son bulan bir iz. Cevabını bile bile sordu:</span></p>

    <p class="duz" xml:lang="tr"><span class="duz1">– Ama onu hastanede kimse görmedi, değil mi?</span></p>

    <p class="duz" xml:lang="tr"><span class="duz1">Barnes, görmediğini söyledi. Niémans telefonu kapattı. Kapatır kapatmaz, telefon yeniden çaldı. Artık telsiz mesajlarının, kodların, önlemlerin zamanı değildi. Tüm soruşturmacılar artık acele işlerle meşguldü. Costes’un sesi titriyordu:</span></p>

    <p class="duz" xml:lang="tr"><span class="duz1">– Biraz önce cesedi teslim aldım.</span></p>

    <p class="duz" xml:lang="tr"><span class="duz1">– Sertys mi?</span></p>

    <p class="duz" xml:lang="tr"><span class="duz1">– Evet, o. En ufak bir kuşku yok.</span></p>

    <p class="duz" xml:lang="tr"><span class="duz1">Komiser soludu. Üç saatten beri Philippe Sertys’le ilgili olarak toplanan bütün kanıtlar artık bu soruşturmanın çerçevesine giriyordu. Şimdi antreponun tepeden tırnağa aranması için resmî bir ekip de gönderebilecekti. Costes sözlerini sürdürdü:</span></p>

    <p class="duz" xml:lang="tr"><span class="duz1">– Birinci kurbandaki izlerle bunun arasında dünya kadar fark var?</span></p>

    <p class="duz" xml:lang="tr"><span class="duz1">– Nasıl?</span></p>

    <p class="duz" xml:lang="tr"><span class="duz1">– Katil gözleri yuvalarından çıkarmakla kalmamış, elleri de kesmiş. Her iki bileği kesmiş. Vücudun cenin pozisyonu yüzünden görmediniz herhalde; bileklerden arta kalanlar, iki dizin arasına sıkıştırılmış.</span></p>

    <p class="duz" xml:lang="tr"><span class="duz1">Gözler. Eller. Niémans bu anatomik parçalar arasında gizli bir bağ bulunduğundan emindi. Yine de bu iki vahşetin nasıl bir mantık izlediğini tahmin edecek durumda değildi.</span></p>

    <p class="duz" xml:lang="tr"><span class="duz1">– Bu kadar mı? diye sordu.</span></p>

    <p class="duz" xml:lang="tr"><span class="duz1">– Şimdilik. Artık otopsiye başlıyorum.</span></p>

    <p class="duz" xml:lang="tr"><span class="duz1">– Ne kadar sürer?</span></p>

    <p class="duz" xml:lang="tr"><span class="duz1">– İki saat, en azından.</span></p>

    <p class="duz" xml:lang="tr"><span class="duz1">– Önce göz çukurlarından başla, bir şey bulur bulmaz da beni ara. Cesedin üzerinde bizim için bir işaret bırakıldığından eminim.</span></p>

    <p class="duz" xml:lang="tr"><span class="duz1">– Sanki bir cehennem habercisiymişim gibime geliyor, Komiser.</span></p>

    <p class="duz-ilk-paragraf" xml:lang="tr"><span class="duz1">Niémans kütüphanenin büyük salonunu bir uçtan diğerine geçti. Kapının yanında, Rémy Caillois’nın tezine gömülmüş, yorgun bir polis memuru gördü. Yolunu değiştirdi, camla ayrılmış okuma bölümüne girerek polisin karşısına oturdu.</span></p>

    <p class="duz" xml:lang="tr"><span class="duz1">– Nasıl gidiyor?</span></p>

    <p class="duz" xml:lang="tr"><span class="duz1">Polis memuru gözlerini kaldırdı.</span></p>

    <p class="duz" xml:lang="tr"><span class="duz1">– Akıntıya kürek çekiyorum.</span></p>

    <p class="duz" xml:lang="tr"><span class="duz1">Komiser kalın belgeyi göstererek gülümsedi.</span></p>

    <p class="duz" xml:lang="tr"><span class="duz1">– Yeni bir şey var mı?</span></p>

    <p class="duz" xml:lang="tr"><span class="duz1">Polis memuru omuz silkti.</span></p>

    <p class="duz" xml:lang="tr"><span class="duz1">– Hep Eski Yunan, Olimpiyatlar, spor karşılaşmaları ve onun gibi şeyler: yarışlar, cirit, pankras güreşi... Caillois fiziksel çabanın kutsal yönünden, rekorlardan söz ediyor... (Polis memuru inanmadığını göstermek için olacak, dudaklarını büktü.) Üstün güçlerle bir çeşit... özdeşleşme. Caillois’ya göre o dönemde bir rekor kırmak, tanrılarla temas kurma imkânı veren bir köprü gibi görülürmüş... Örneğin</span> <span class="italik1">athlon,</span> <span class="duz1">yani ideal atlet, kendi sınırlarını aşarak, toprağın güçlerini harekete geçirebilirmiş... verimlilik, doğurganlık. Aslına bakarsanız, futbol maçlarındaki çılgınlığı görünce, sporun şaşırtıcı güçleri harekete geçirdiğini görmemek mümkün değil...</span></p>

    <p class="duz" xml:lang="tr"><span class="duz1">– Dikkatini çeken başka ne var?</span></p>

    <p class="duz" xml:lang="tr"><span class="duz1">– Caillois’ya göre Antikçağ’da, atletler aynı zamanda hem ozan, hem müzisyen, hem de filozofmuş. Bizim kütüphanecinin üzerinde en çok durduğu noktalardan biri de, bu. Sanki ruh ve vücudun, insanın varlığı içinde birleştiği o zamanların özlemini çekiyormuş gibi. Başlığın, “Olimpia Nostaljisi”nin anlamı da bu. Hem beyin olarak, hem ruh ve beden olarak üstün sporcuların özlemi. Caillois o dönemin katı kurallarını, entellerin bir gram bile kaldırmadığı, sporcuların kafasının boş olduğu şimdiki dönemle karşılaştırıyor. Bu çağın bir gerileme dönemi olduğunu, akıl ile vücudun birbirlerinden ayrıldığını ileri sürüyor.</span></p>

    <p class="duz" xml:lang="tr"><span class="duz1">Niémans birden kâbusunda gördüğü atletleri hatırladı. Doğal katı gerçeklikte körler. Sophie Caillois, kocasının Berlin’deki sporcuların fizik ile düşünce arasındaki derin birlikteliğe yeniden ulaştıklarına inandığını söylemişti.</span></p>

    <p class="duz" xml:lang="tr"><span class="duz1">Komiser üniversitenin sporcularını bir kez daha anımsadı. Joisneau’nun sözünü ettiği, başta spor olmak üzere, bütün dallarda en parlak başarıları elde eden profesör çocukları. Kendi açılarından bakıldığında, bu üstün yetenekler de kusursuz atlet kavramına yaklaşıyor olmalıydı. Niémans rektörün bekleme odasında, üniversiteli madalyalıların fotoğraflarına baktığında, gördüğü yüzlerdeki ürkütücü gençlik gücünden rahatsız olmuştu. Hem gücün, hem de aklın tecessümü gibi. Bir felsefe mi? Niémans, canı sıkkın bir halde bakan genç polis memuruna gülümsedi.</span></p>

    <p class="duz" xml:lang="tr"><span class="duz1">– Okuduklarını anlıyormuş gibisin, dedi.</span></p>

    <p class="duz" xml:lang="tr"><span class="duz1">– El yordamıyla ilerliyorum. Genelde her iki cümleden sadece birini anlıyorum. (Burnunun ucuna dokundu.) Sezgilerime güveniyorum. Bu faşoları daha uzaktan tanırım.</span></p>

    <p class="duz" xml:lang="tr"><span class="duz1">– Caillois’nın faşo olduğunu mu düşünüyorsun?</span></p>

    <p class="duz" xml:lang="tr"><span class="duz1">– Kesin bir şey diyemem... Bana daha karmaşık görünüyor. Oysa, burada sözünü ettiği üstün insan efsanesi, temiz ruhlu atlet, bütün bunlar bana üstün ırk sayıklamalarını ve ona benzer saçmalıkları hatırlatıyor...</span></p>

    <p class="duz" xml:lang="tr"><span class="duz1">Niémans bir kez daha Caillois’ların dairesinin koridorundaki Berlin Olimpiyatları’nın resimlerini hatırladı. O resimlerin ardında, Guernon’daki sportif rekorların ardında bir sır vardı. Bütün bunlar bir bütünün parçalarıydı, ama o bütün neydi?</span></p>

    <p class="duz" xml:lang="tr"><span class="duz1">– Belgede nehirlerle ilgili bir şey var mı? diye sordu. Kızıl nehirlerle?</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">Pierre Niémans ayağa kalktı.</span></p>

    <p class="duz" xml:lang="tr"><span class="duz1">– Boş ver.</span></p>

    <p class="duz" xml:lang="tr"><span class="duz1">Polis memuru gözleriyle lacivert paltolu iri adamı izleyip, yakındı:</span></p>

    <p class="duz" xml:lang="tr"><span class="duz1">– Bana kalırsa Komiser, bu işi bir öğrenciden, benden daha nitelikli birinden de isteyebilirdiniz...</span></p>

    <p class="duz" xml:lang="tr"><span class="duz1">– Profesyonel bir göze ihtiyacım var. Soruşturma çerçevesine girecek bir okuma yapılmasını istedim.</span></p>

    <p class="duz" xml:lang="tr"><span class="duz1">Polis memuru yine dudaklarını büktü.</span></p>

    <p class="duz" xml:lang="tr"><span class="duz1">– Bütün bu saçmalıkların cinayette bir rol oynadığına inanıyor musunuz gerçekten?</span></p>

    <p class="duz" xml:lang="tr"><span class="duz1">Niemans cam bölmenin kenarını tutup üzerinden eğildi.</span></p>

    <p class="duz" xml:lang="tr"><span class="duz1">– Bir cinayette, her şey rol oynar. Bu konuda rastlantıdan söz edilmez, rastlantı sanılanlar, gereksiz ayrıntılardır. Her şey bir atom gibi işler, anladın mı? Okumaya devam et.</span></p>

    <p class="duz" xml:lang="tr"><span class="duz1">Niémans, kuşkusu yüzünden okunan adamı göreviyle baş başa bıraktı.</span></p>

    <p class="duz" xml:lang="tr"><span class="duz1">Dışarıda, kampüste, televizyon ekiplerinin projektörlerinden yansıyan ışıkları gördü. Gözlerini kıstı, binanın merdivenlerinde, yatıştırıcı bir açıklama yapmaya çalışan üniversite rektörünü, Vincent Luyse’u seçti. Bölgesel, ulusal televizyon kanallarının bilindik amblemlerini tanıdı, içlerinde İsviçre’den gelmiş bir TV kanalı bile vardı... Gazeteciler birbirlerini itekliyor, dirsekliyor soru yağdırıyordu. Süreç başlamıştı; medyanın projektörleri Guernon’a çevrilmişti artık. Cinayet haberleri tüm Fransa’ya yayılacak, panik küçük kentte daha da artacaktı.</span></p>

    <p class="duz" xml:lang="tr"><span class="duz1">Üstelik bu, sadece başlangıçtı.</span></p>
  </div>
</body>
</html>