<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>60.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x60">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Altmışıncı kısım</span></h1>

    <p class="duz" xml:lang="tr"><span class="duz1">– İki kişiydik Karim. Hep iki kişi olduk.</span></p>

    <p class="duz" xml:lang="tr"><span class="duz1">Konuşabilmek için, Karim birkaç kez deneme yapması gerekti. Sonunda mırıldanmayı başardı:</span></p>

    <p class="duz" xml:lang="tr"><span class="duz1">– Anlat, Judith. Bana her şeyi anlat. Eğer öleceksem, bilerek ölmek istiyorum.</span></p>

    <p class="duz" xml:lang="tr"><span class="duz1">Genç kadın hiç susmadan konuştu, iki eliyle Karim’in Glock’unu tutuyordu. Üzerinde siyah bir muşamba, dalgıç pantolonu, parlak ve koyu renkli bir kask vardı.</span></p>

    <p class="duz" xml:lang="tr"><span class="duz1">Sesi birden yükseldi, aceleyle konuştu:</span></p>

    <p class="duz" xml:lang="tr"><span class="duz1">– Sarzac’ta, annem iblislerin izimizi bulduklarını anlayınca, bu işten hiç kurtulamayacağımızı düşündü... İblislerin peşimizi hiç bırakmayacaklarını, sonunda da beni öldüreceklerini... O zaman, aklına dâhice bir fikir geldi... Beni aramayacakları tek yerin, ikiz kardeşimin, Fanny Ferreira’nın gölgesi olduğunu düşündü... Hayatının tam göbeği... Kız kardeşim ile benim, herkesin bilgisi dışında, tek kişilik bir hayat yaşamamız gerektiğini söyledi.</span></p>

    <p class="duz" xml:lang="tr"><span class="duz1">– Öteki aile de... aynı düşüncede miydi?</span></p>

    <p class="duz" xml:lang="tr"><span class="duz1">– Tabiî ki hayır, aptal... Fanny’ ile ben daha önce, Lamartine Okulu’nda tanışmıştık... Birbirimizden ayrılmak istemedik... İkiz kardeşim hemen kabul etti... İkimiz birden, mutlak bir gizlilik içinde, tek kişinin hayatını yaşayacaktık. Ama her şeyden önce, katillerden kesin olarak kurtulmak gerekiyordu. Onları öldüğüme inandırmak. Annem onları Sarzac’tan kaçmaya çalıştığımıza inandıracak bir sahne düzenledi... Oysa onları tuzağa düşürmekten başka bir isteği yoktu. Bu tuzak da, otomobil kazasıydı...</span></p>

    <p class="duz" xml:lang="tr"><span class="duz1">Karim on dört yıl sonra da olsa, aynı tuzağa kendinin de düştüğünü düşündü. Kül yutmaz polislik iddiası parmaklarının arasından akıp gidiyordu. Birkaç saat içinde, Fabienne ve Judith Hérault’nun izini bulmasını, işaretli bir yol izlemesine borçluydu. 1982’de, Caillois ve Sertys’i yanıltan yolu.</span></p>

    <p class="duz" xml:lang="tr"><span class="duz1">Judith, Karim’in düşüncelerini okumuş gibi devam etti:</span></p>

    <p class="duz" xml:lang="tr"><span class="duz1">– Annem sizi kandırdı. Hepinizi! O hiçbir zaman çıldırmadı... Hiçbir zaman iblislere falan inanmadı... Hiçbir zaman yüzümün üzerindeki laneti kaldırmaya kalkmadı... Fotoğrafları toplatmak için bir rahibe görevlendirdiyse, bunun nedeni izinin daha kolay bulunmasını sağlamaktı, anladın mı? İzlerimizi siler gibi yapıyordu, ama aslında çok derin bir çizgi çiziyordu, katiller son sahneye kadar peşimizden gelsinler diye... Bunun için de, açıkta duran bir zırhlı kadar göze batmaz olan birinden, Crozier’den de yararlandı...</span></p>

    <p class="duz" xml:lang="tr"><span class="duz1">Karim, iki kadını bulmasına yarayan her izi, her işareti yeniden hatırladı. Pişmanlığın kemirdiği doktor, rüşvet alan fotoğrafçı, ayyaş rahip, rahibe, alev yutucu, otoyoldaki ihtiyar... Bütün bu insanlar, Fabienne Hérault’nun geçtiği yolda bıraktığı “beyaz taşlar”dı. Baba Caillois ve Sertys’i sahte kazaya götürecek izler. Karim’i birkaç saat içinde Judith’in son durağına, otoyol istasyonuna götüren izler.</span></p>

    <p class="duz" xml:lang="tr"><span class="duz1">Karim kullanılmış olmaya isyan etmeye çalıştı:</span></p>

    <p class="duz" xml:lang="tr"><span class="duz1">– Caillois ve Sertys izinizi takip etmedi. Soruşturmam sırasında kimse bana onlardan söz etmedi.</span></p>

    <p class="duz" xml:lang="tr"><span class="duz1">– Senden daha dikkatliydiler de, ondan! Ama izimizi sürdüler. İnan bana, bazen çok korktuk... Çünkü, kazayı düzenlediğimiz gün, Caillois ve Sertys bizi bulmuş, öldürmeye hazırlanıyordu.</span></p>

    <p class="duz" xml:lang="tr"><span class="duz1">– Kaza... Nasıl becerdiniz?</span></p>

    <p class="duz" xml:lang="tr"><span class="duz1">– Annemin bir ayını aldı. En zoru da arabayı duvarda parçalarken, içinden yarasız beresiz çıkmaktı...</span></p>

    <p class="duz" xml:lang="tr"><span class="duz1">– Ama... ceset... kimin cesediydi?</span></p>

    <p class="duz" xml:lang="tr"><span class="duz1">Judith alaycı alaycı güldü. Karim kanlı barları, benzin bidonlarını, hemoglobin kalıntılarını hatırladı. Fanny’nin sadece kız kardeşinin intikamını almasına yardım ettiğini, asıl işkencecinin bu karşısındaki, Judith olduğunu anladı. Bir çılgın. Beton köprü üzerinde Niémans’ı da öldürmeye çalışmış, zincire vurulması gereken bir zırdeli.</span></p>

    <p class="duz" xml:lang="tr"><span class="duz1">– Annem bölgede çıkan tüm gazeteleri okuyordu: değişik olayları, kazaları, ölüm ilanlarını... Hastaneleri, mezarlıkları tarıyordu. Yaşıma ve boyuma uygun bir ceset gerekiyordu. Kazadan bir hafta önce, oturduğumuz yerden yüz elli kilometre uzaktaki bir mezardan, yeni gömülmüş bir çocuk çıkardı. Küçük bir erkek. Tam istediğimiz gibi. Annem zaten yalan stratejisini bitirmeye, ölümümü resmen Jude adı altında bildirmeye karar vermişti. Hem zaten cesedi bütün hızıyla çarpıp ezmeyi düşünüyordu. Çocuk tanınmayacak hale gelmeliydi. Cinsiyeti bile anlaşılmayacaktı.</span></p>

    <p class="duz" xml:lang="tr"><span class="duz1">Hıçkırıklarla kesilen, mantıksız çılgınca bir kahkaha atıp, devam etti:</span></p>

    <p class="duz" xml:lang="tr"><span class="duz1">– Karim, bilmen gerekir... Cumadan pazara kadar, evde cesetle birlikte kaldık. Mobilet kazasında epey yara alıp ölmüş, küçük bir erkek çocuğu. Buz dolu küvete yerleştirdik. Ve bekledik.</span></p>

    <p class="duz" xml:lang="tr"><span class="duz1">Karim’in aklına bir şey geldi.</span></p>

    <p class="duz" xml:lang="tr"><span class="duz1">– Crozier yardım etti mi?</span></p>

    <p class="duz" xml:lang="tr"><span class="duz1">– Başından beri. Annemin güzelliğinden büyülenmiş gibiydi. Bütün bu karanlık işlerin, bizim iyiliğimiz için olduğunu seziyordu. Neyse, iki gün boyunca bekledik. Küçük taş kulübemizde. Annem piyano çalıyordu. Çalıyor, çalıyordu... Hep Chopin’in sonatını. Sanki kâbusu silmek istiyor gibiydi... Oysa ben, banyoda çürüyen ceset nedeniyle kafayı yemek üzereydim. Lensler gözlerimi acıtmaya başladı. Piyano tuşları kafama çivi gibi saplanıyordu. Beynim çatlıyordu Karim... Korkuyordum, öylesine korkuyordum ki...</span></p>

    <p class="duz" xml:lang="tr"><span class="duz1">– Ya parmak izlerin? Polis fişindeki parmak izlerin. Nasıl becerdiniz?</span></p>

    <p class="duz" xml:lang="tr"><span class="duz1">Bukleleri ve tazeliğiyle Judith alev alevdi; gözyaşları arasından gülümsedi:</span></p>

    <p class="duz" xml:lang="tr"><span class="duz1">– Bundan kolayı yoktu. Crozier parmak izlerimi aldı ve otoyoldaki fişle değiştirdi. Annem hiçbir şeyi rastlantıya bırakmamak niyetindeydi; iblislerin gelip bazı ayrıntıları araştırmak isteyebileceklerini düşündü...</span></p>

    <p class="duz" xml:lang="tr"><span class="duz1">Karim yumruklarını sıktı. Bundan kolayı olamazdı gerçekten de, böylesine basit bir şeyi düşünemediği için kendine kızdı. Birden, beyninde bir şimşek çaktı. Yağmurun altında, Glock’un kabzasını tutan pansumanlı el.</span></p>

    <p class="duz" xml:lang="tr"><span class="duz1">– Bu geceki, sendin, değil mi?</span></p>

    <p class="duz" xml:lang="tr"><span class="duz1">– Evet, küçük sfenks, diye güldü kız. Sophie Caillois’yı öldürmeye gelmiştim. Kocasına çılgınca âşık olan, Rémy ile diğerlerini ele vermemekte direnen o küçük orospuyu... Seni öldürmeliydim... (Gözkapakları sırılsıklamdı.) Eğer öldürseydim, Fanny şimdi yaşıyor olacaktı... Ama öldüremedim, öldüremedim...</span></p>

    <p class="duz" xml:lang="tr"><span class="duz1">Judith bir an durakladı, bisikletçi kaskının altında kirpikleri kelebekler gibi hareketlendi. Sonra, aceleci fısıltısına yeniden başladı:</span></p>

    <p class="duz" xml:lang="tr"><span class="duz1">– Kazadan hemen sonra Fanny’nin yanına, Guernon’a geldim. Ailesine yatılı olmak istediğini, Lamartine Okulu’nun en üst katındaki yatakhanede kalacağını söylemişti... topu topu on bir yaşındaydık, ama tek bir kişiymiş gibi yaşamayı başardık... Tavan arasında saklanıyordum. Daha o yaşta dağcılıkta olağanüstü yetenekliydim... Putrellerden, pencerelerden geçerek, kardeşimin yanına iniyordum... Örümcek gibi... Kimse hiçbir şey anlamadı...</span></p>

    <p class="duz" xml:lang="tr"><span class="duz1">Yıllar geçti. Her durumda, derslerde, aile içinde, arkadaşlarla, sevgililerle, birbirimizin yerine geçiyorduk. Yiyeceği paylaşıyor, günleri aramızda bölüşüyorduk. Kesinlikle aynı hayatı yaşıyorduk, ama sırayla. Fanny, entelektüeldi, beni kitaplarla, fenle, jeolojiyle tanıştırıyordu. Ben de ona dağcılığı, dağları, nehirleri öğretiyordum. Birlikte, inanılmaz biri oluyorduk... İki başlı ejderha gibi bir şey.</span></p>

    <p class="duz" xml:lang="tr"><span class="duz1">Bazen annem bizi görmeye geliyordu, dağda. Erzak getiriyordu. Bize hiç ailemizden ya da Sarzac’ta geçirdiğimiz iki yıldan bahsetmedi. Yaptığımız sahtekârlığın, mutlu olmak için tek yol olduğunu söylüyordu... Oysa ben, ben geçmişi unutmamıştım. Üzerimde hep bir piyano teli taşıyordum. Hep si bemol sonatı dinliyordum. Banyodaki küçük cesedin sonatını... Bazen korkunç bir öfkeye kapılıyordum... Elimdeki piyano telini sıkarak, parmaklarımda derin yaralar açtım. O zaman her şeyi hatırlıyordum; Sarzac’ta, küçük bir erkek çocuğu gibi davrandığım zaman çektiğim korkuyu, Sète yakınlarında, alev yutmayı öğrendiğim pazar günlerini, annemin çocuğun ölüsüyle gitmesini beklediğim son geceyi.</span></p>

    <p class="duz" xml:lang="tr"><span class="duz1">Katillerin, bizi izleyen, babamı ezen o kötü adamların adlarını hiç söylemedi. Onu bile korkutuyordum... Er ya da geç, o katilleri öldüreceğimi anlamıştı bana kalırsa... İntikamım sadece küçük bir kıvılcıma bakıyordu... Pişman olduğum tek şey, bu fişlerin yaşlı Sertys ve Caillois öldükten sonra bulunmuş olmaları...</span></p>

    <p class="duz" xml:lang="tr"><span class="duz1">Judith sustu, silahı doğrulttu. Karim sessizce duruyordu, sorgulayıcı bir sessizlik. Birden, genç kız haykırmaya başladı:</span></p>

    <p class="duz" xml:lang="tr"><span class="duz1">– Başka ne söylememi istiyorsun? Caillois’nın bize yalvararak her şeyi itiraf ettiğini mi? O çılgınlıklarının nesillerden beri sürdüğünü mü? Onların da bebek değiştirmeye devam ettiklerini mi? Fanny ile beni fakültenin çürümüş seçkinlerinden biriyle evlendirmek istediklerini mi? Biz onların yarattıklarıydık, Karim...</span></p>

    <p class="duz" xml:lang="tr"><span class="duz1">Judith eğildi.</span></p>

    <p class="duz" xml:lang="tr"><span class="duz1">– Birer çılgındı onlar... Kusursuz genetik soylar yaratarak insanlık için çalıştıklarına inanan, tedavi edilemez çılgınlar... Caillois, kentteki halka bakıp, kendini Tanrı sanıyordu... Sertys antreposunda binlerce sıçan yetiştiriyordu... Guernon ahalisini temsil eden sıçanlar... Her biri değişik bir ailenin adını taşıyordu, bu senin için bir şey ifade etmiyor mu? O alçakların ne derecede çılgın olduklarını anladın mı? Chernecé de tabloyu tamamlıyordu... Üstün ırkın irislerinin özel bir ışıkla parlayacağını söylüyor, insanlığın yüzüne gözbebeği şeklinde meşaleleri sallayacağını anlatıyordu...</span></p>

    <p class="duz" xml:lang="tr"><span class="duz1">Judith, Gluck’un namlusunu Karim’e dönük tutarak bir dizini yere dayadı, sesini alçalttı.</span></p>

    <p class="duz" xml:lang="tr"><span class="duz1">– Fanny’yle birlikte altlarına sıçacak kadar korkuttuk onları, inan bana... Önce, ilk gün, küçük Caillois’yı kestik. Yaptıkları dalaverelere layık bir intikama ihtiyacımız vardı... Biyolojik sakatlama fikri Fanny’den geldi... Tıpkı onların Guernon çocuklarının kimliğini yok etmeleri gibi, bunların da kimliklerini derinden yok etmek gerektiğini söyledi... Bir de tıpkı bir sürahi kırar gibi, cesetlerin birçok farklı yansıma halinde olması gerektiğini, böylesinin daha etkileyici olacağını... Yeri düşünen, benim: su, buz, cam. O pis işi gerçekleştiren de benim... İlk alçağı sopayla, ateşle, bisturiyle konuşturan da...</span></p>

    <p class="duz" xml:lang="tr"><span class="duz1">Sonra, cesedi kayanın içine tıktık ve Sertys’in antreposunda ne varsa, yerle bir ettik...</span></p>

    <p class="duz" xml:lang="tr"><span class="duz1">Sonra, kütüphanecinin duvarına bir mesaj kazdık... O alçakları altlarına sıçırtmak, hayaletin geri döndüğüne inandırmak için, Judith imzalı bir mesaj... Fanny ile ben diğerlerinin Sarzac’a koşacağından, 1982’den beri bildiklerini sandıkları şeyi, kazada ölüp o boktan kentte gömüldüğüm gerçeğini yeniden kontrol etmek isteyeceklerinden emindik... Onlardan önce oraya gidip, tabutumu boşalttık... Yerine, antrepoda bulduğumuz sıçan kemiklerini koyduk... Sertys, o sapık fetişist, sıçan iskeletlerini etiketlemişti...</span></p>

    <p class="duz" xml:lang="tr"><span class="duz1">Judith korkunç bir kahkaha attı, sonra yeniden haykırdı:</span></p>

    <p class="duz" xml:lang="tr"><span class="duz1">– Kutuyu açtıklarında yüzlerini görmek isterdim! (Hemen arkasından ciddileşti.) Bilmeleri gerekiyordu, Karim... İntikam zamanının geldiğini, gebereceklerini bilmeleri gerekiyordu... Bu kente yaptıkları kötülükler için, ailemize, bize, iki küçük kıza ve bana, bana, bana...</span></p>

    <p class="duz" xml:lang="tr"><span class="duz1">Sesi söndü. Güneş sedefimsi bir ışık saçıyordu.</span></p>

    <p class="duz" xml:lang="tr"><span class="duz1">Karim mırıldandı:</span></p>

    <p class="duz" xml:lang="tr"><span class="duz1">– Ya şimdi? Ne yapmak istiyorsun?</span></p>

    <p class="duz" xml:lang="tr"><span class="duz1">– Annemin yanına gitmek.</span></p>

    <p class="duz" xml:lang="tr"><span class="duz1">Genç polis kılıflı koltukların, çizgili kumaşların ortasında oturan dev kadını düşündü. Sabaha karşı buluşacaklarını düşündüğü Crozier’yi, o yalnız adamı hatırladı. O ikisi de, er ya da geç yakalanmalıydı.</span></p>

    <p class="duz" xml:lang="tr"><span class="duz1">– Seni tutuklamam gerek, Judith.</span></p>

    <p class="duz" xml:lang="tr"><span class="duz1">Genç kız güldü.</span></p>

    <p class="duz" xml:lang="tr"><span class="duz1">– Tutuklamak mı? İyi ama, silahın benim elimde, küçük sfenks! Kıpırdarsan, seni vururum.</span></p>

    <p class="duz" xml:lang="tr"><span class="duz1">Karim gülümsemeye çalışarak yaklaştı.</span></p>

    <p class="duz" xml:lang="tr"><span class="duz1">– Her şey bitti, Judith, Seni tedavi ettireceğiz...</span></p>

    <p class="duz" xml:lang="tr"><span class="duz1">Genç kız tetiğe bastığında, Karim sırtından hiç çıkarmadığı Beretta’yı, dazlakları alt etmesini sağlayan son imdat silahını çekmişti.</span></p>

    <p class="duz" xml:lang="tr"><span class="duz1">Mermiler havada karşılaştı, sabahın sessizliği iki patlamayla yırtıldı. Karim vurulmadı ama Judith hafifçe geriledi. Göğsü kırmızıya boyanırken, bir dans ritmine uyuyormuş gibi birkaç saniye sallandı.</span></p>

    <p class="duz" xml:lang="tr"><span class="duz1">Genç kadın elindeki silahı düşürdü, birkaç adım attı, sonra boşluğa yuvarlandı. Karim kızın yüzünde bir tebessüm gördüğünü sandı.</span></p>

    <p class="duz" xml:lang="tr"><span class="duz1">Birden bağırarak kayalığın kenarına koştu, yirmi dört saatten beri –şimdi anlamıştı artık– dünyada her şeyden daha çok sevdiği küçük kızın, Judith’in cesedine bakmak için eğildi.</span></p>

    <p class="duz" xml:lang="tr"><span class="duz1">Nehre doğru akıntıyla sürüklenen kanlı cesedi gördü. Uzaklaşmasını, Fanny Ferreira ve Pierre Niémans’la buluşmak için hızlanmasını izledi.</span></p>

    <p class="duz" xml:lang="tr"><span class="duz1">Uzakta, kızgın bir güneş, bulutları yırtarak doğuyordu.</span></p>

    <p class="duz" xml:lang="tr"><span class="duz1">Karim aldırmadı.</span></p>

    <p class="duz-son-paragraf" xml:lang="tr"><span class="duz1">Yüreğini hapseden karanlıkları hangi türden bir güneşin aydınlatabileceğini bilmiyordu.</span></p>
  </div>
</body>
</html>