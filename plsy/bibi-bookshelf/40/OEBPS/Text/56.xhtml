<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>56.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x56">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Elli altıncı kısım</span></h1>

    <p class="duz" xml:lang="tr"><span class="duz1">Işık. Uğultu. Sıcak.</span></p>

    <p class="duz" xml:lang="tr"><span class="duz1">Pierre Niémans nerede olduğunu hemen anlayamadı. Sonra tepesinde kâğıt başlık takmış bir yüz gördü. Beyaz bir önlük. Neonlar. Hastane. Kendini bilmeden, ne kadar bir süreden beri yatıyordu? Ya vücudunun güçsüzlüğü, ellerinin, bacaklarının, kaslarının, kemiklerinin içine bir sıvı şırınga etmişler gibi, o halsizlik? Konuşmak istedi, ama çabası gırtlağında kaldı. Yorgunluk onu hışırtılı ve plastik yatağa çivilemiş gibiydi.</span></p>

    <p class="duz" xml:lang="tr"><span class="duz1">– Çok kan kaybediyor. Şakak damarındaki kanamayı dindirmek gerek.</span></p>

    <p class="duz" xml:lang="tr"><span class="duz1">Bir kapı açıldı. Tekerlekler gıcırdadı. Gözlerinin önünden fazla beyaz ışıklar geçti. Kör edici bir patlama. Gözbebeklerini büyüten bir ışık demeti. Başka bir ses:</span></p>

    <p class="duz" xml:lang="tr"><span class="duz1">– Kan vermeye başlayın.</span></p>

    <p class="duz" xml:lang="tr"><span class="duz1">Komiser tıkırtılar duydu, soğuk aletlerin vücuduna değdiğini hissetti. Başını çevirdi, basınçlı havanın etkisiyle soluklanıyor gibi hareket eden ağır bir torbaya bağlanmış ince boruları gördü.</span></p>

    <p class="duz" xml:lang="tr"><span class="duz1">Demek burada, ilaç kokularının arasında ve bilinçsiz bir halde çözecekti palamarı? Tam da cinayetlerin sebebini bulduğu sırada, bütün bu aydınlığın ortasında. Bu cinayetler serisinin ardındaki sırrı açığa çıkardığı sırada. Yüzünün hatları acı çekiyormuş gibi büzüldü. Birden bir ses:</span></p>

    <p class="duz" xml:lang="tr"><span class="duz1">– Diprivan vermeye başlayın, yirmi santimetreküp.</span></p>

    <p class="duz" xml:lang="tr"><span class="duz1">Niémans anladı ve doğruldu. Doktorun elektrikli bisturi tutan bileğine yapışıp homurdandı:</span></p>

    <p class="duz" xml:lang="tr"><span class="duz1">– Anestezi istemiyorum!</span></p>

    <p class="duz" xml:lang="tr"><span class="duz1">Doktor şaşkındı.</span></p>

    <p class="duz" xml:lang="tr"><span class="duz1">– Anestezi istemiyor musunuz? İyi ama... Kafanız ikiye ayrılmış dostum. Sizi yeniden dikmem gerek.</span></p>

    <p class="duz" xml:lang="tr"><span class="duz1">Niémans yeniden mırıldanacak gücü buldu:</span></p>

    <p class="duz" xml:lang="tr"><span class="duz1">– Lokal... Lokal anestezi istiyorum...</span></p>

    <p class="duz" xml:lang="tr"><span class="duz1">Adam içini çekti, iskemlesini tekerlek gıcırtıları arasında geri itti. Anestezi uzmanına seslendi:</span></p>

    <p class="duz" xml:lang="tr"><span class="duz1">– Tamam. Öyleyse ksilokain yapalım. Azamî doz. Kırk santimetreküpe kadar çıkabilirsiniz.</span></p>

    <p class="duz" xml:lang="tr"><span class="duz1">Niémans gevşedi. Çok yönlü lambaların altına alındı. Ensesi, kafasının tepesi ışığa en yakın gelecek biçimde yerleştirilmişti. Yüzünü çevirdiler, sonra kâğıttan bir beyazlık görüşünü kapladı.</span></p>

    <p class="duz" xml:lang="tr"><span class="duz1">Gözlerini yumdu. Doktor ve rahibeler şakak çevresinde çalışırlarken, düşüncelerindeki netlik kaybolmaya yüz tuttu. Yüreği yavaşlıyor, kafası eskisi gibi işkence çektirmiyordu. Derin bir boşluk onu içine çekmek üzereydi.</span></p>

    <p class="duz" xml:lang="tr"><span class="duz1">Sır... Caillois’ların ve Sertys’lerin sırrı... Bunlar bile yabancılaşıyor, uzaklaşıyordu... Fanny’nin yüzü bütün düşüncelerin yerini aldı... Koyu, kaslı ve yuvarlak, alevin, köpüğün ve rüzgarın cilaladığı volkanik taşlar kadar yumuşak vücudu... Fanny... Şakaklarının altında duydukları, mırıltıları, kumaş hışırtılarını, peri soluklarını andırıyordu...</span></p>

    <p class="duz" xml:lang="tr"><span class="duz1">– Durun!</span></p>

    <p class="duz" xml:lang="tr"><span class="duz1">Emir tüm ameliyathanede yankılandı. Her şey durdu.</span></p>

    <p class="duz" xml:lang="tr"><span class="duz1">Bir el gözlerinin önündeki kâğıt örtüyü çekti, Niémans köreltici ışığın altında, şaşkın doktorlar ile rahibelerin burnuna üç renkli bir kimlik dayayan, uzun saç örgülü bir şeytan gördü.</span></p>

    <p class="duz" xml:lang="tr"><span class="duz1">Karim Abdouf.</span></p>

    <p class="duz" xml:lang="tr"><span class="duz1">Niémans sağ yanına bir göz attı; koyu renkli borular hâlâ derisinin altında, damarlarının içindeydi. Hayat iksirleri. Damarların hayat suyu.</span></p>

    <p class="duz" xml:lang="tr"><span class="duz1">Doktor makasını kaldırdı:</span></p>

    <p class="duz" xml:lang="tr"><span class="duz1">– O polise bir daha dokunmayın, dedi Karim soluk soluğa.</span></p>

    <p class="duz" xml:lang="tr"><span class="duz1">Doktor yeniden durakladı. Abdouf yaklaştı, Niémans’ın bir rosto gibi bağlanmış yarasını inceledi. Doktor omuzlarını silkti.</span></p>

    <p class="duz" xml:lang="tr"><span class="duz1">– En azından iplikleri kesmem gerekecek...</span></p>

    <p class="duz" xml:lang="tr"><span class="duz1">Karim çevresine endişeyle baktı.</span></p>

    <p class="duz" xml:lang="tr"><span class="duz1">– Nasıl şimdi?</span></p>

    <p class="duz" xml:lang="tr"><span class="duz1">– Sağlam bünyesi var. Oldukça fazla kan kaybetmiş, ama epey kan verdik. Yarasını diktik. Ameliyat henüz bitmedi ve...</span></p>

    <p class="duz" xml:lang="tr"><span class="duz1">– Ona bir şeyler yutturdunuz mu?</span></p>

    <p class="duz" xml:lang="tr"><span class="duz1">– Bir şeyler mi?</span></p>

    <p class="duz" xml:lang="tr"><span class="duz1">– Uyutmak için?</span></p>

    <p class="duz" xml:lang="tr"><span class="duz1">– Sadece lokal anestezi ve...</span></p>

    <p class="duz" xml:lang="tr"><span class="duz1">– Bana hemen amfetamin bulun. Uyarıcı verin. Onu uyandırmam gerek.</span></p>

    <p class="duz" xml:lang="tr"><span class="duz1">Karim gözlerini Niémans’tan ayırmıyor, bir yandan da doktorla konuşmayı sürdürüyordu. Ekledi:</span></p>

    <p class="duz" xml:lang="tr"><span class="duz1">– Bir ölüm kalım meselesi.</span></p>

    <p class="duz" xml:lang="tr"><span class="duz1">Doktor ayağa kalktı, incecik bir çekmeceden plastik kılıf içinde haplar çıkardı. Karim Niémans’a bakıp gülümsedi.</span></p>

    <p class="duz" xml:lang="tr"><span class="duz1">– İşte, dedi doktor. Bunu alırsa, yarım saat içinde kendine gelir, ama...</span></p>

    <p class="duz" xml:lang="tr"><span class="duz1">– Siz şimdi kaybolun!</span></p>

    <p class="duz" xml:lang="tr"><span class="duz1">Mağripli polis, beyaz önlüklü küçük kalabalığa dönüp haykırdı:</span></p>

    <p class="duz" xml:lang="tr"><span class="duz1">– Kaybolun! Komiserle konuşmam gerek.</span></p>

    <p class="duz" xml:lang="tr"><span class="duz1">Doktor ve rahibeler çekildi.</span></p>

    <p class="duz" xml:lang="tr"><span class="duz1">Niémans kolundaki kan iğnesinin çekildiğini hissetti, kâğıtların hışırtısını duydu. Sonra Karim kandan kahverengileşmiş polar ceketi uzattı. Öteki elinde, bir avuç dolusu renkli hap vardı.</span></p>

    <p class="duz" xml:lang="tr"><span class="duz1">– Amfetamininiz, Komiser. (Kısa bir tebessüm.) Bir kerecik, alışkanlık yapmaz.</span></p>

    <p class="duz" xml:lang="tr"><span class="duz1">Oysa Niémans gülmüyordu. Karim’in deri ceketine yapıştı, yüzü bembeyazdı, mırıldandı:</span></p>

    <p class="duz" xml:lang="tr"><span class="duz1">– Karim... Ne çevirdiklerini biliyorum.</span></p>

    <p class="duz" xml:lang="tr"><span class="duz1">– Ne çevirdiklerini mi?</span></p>

    <p class="duz" xml:lang="tr"><span class="duz1">– Sertys, Caillois ve Chercené’nin ne çevirdiğini. Kızıl nehirlerin esrarını.</span></p>

    <p class="duz" xml:lang="tr"><span class="duz1">– NE?</span></p>

    <p class="duz" xml:lang="tr"><span class="duz1">– Be... bebekleri değiştiriyorlardı.</span></p>
  </div>
</body>
</html>