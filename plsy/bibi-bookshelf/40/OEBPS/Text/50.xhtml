<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>50.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x50">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Ellinci kısım</span></h1>

    <p class="duz" xml:lang="tr"><span class="duz1">Kapı tebessümle açıldı.</span></p>

    <p class="duz" xml:lang="tr"><span class="duz1">Pierre Niémans gözlerini indirdi. Kadının güçlü ve gölgeli bileklerini gördü. Biraz daha yukarıya, üzerindeki kalın kazağın seyrek ilmeklerine baktı, yakaya, eşarbın altındaki saçların bir hale çizecek kadar hafiflediği enseye çıktı. Her malzemeyi, her elbiseyi bir ayrıcalığa döndüren o cildi, cildin o güzelliğini, pürüzsüzlüğünü düşündü. Fanny esnedi:</span></p>

    <p class="duz" xml:lang="tr"><span class="duz1">– Geciktiniz, Komiser.</span></p>

    <p class="duz" xml:lang="tr"><span class="duz1">Niémans gülümsemeye çalıştı:</span></p>

    <p class="duz" xml:lang="tr"><span class="duz1">– Siz... siz uyumamış mıydınız?</span></p>

    <p class="duz" xml:lang="tr"><span class="duz1">Genç kadın başıyla hayır deyip, kenara çekildi. Niémans ışıkta ilerledi. Fanny’nin yüzü dondu; komiserin kanlı hatlarını yeni görmüştü. Bir adım geriledi, bir bakışta harap haldeki adamı süzdü. Sırılsıklam lacivert palto. Yırtık kravat. Yanık elbiseler.</span></p>

    <p class="duz" xml:lang="tr"><span class="duz1">– Size ne oldu? Kaza mı?</span></p>

    <p class="duz" xml:lang="tr"><span class="duz1">Niémans kısa bir baş hareketiyle onayladı.</span></p>

    <p class="duz" xml:lang="tr"><span class="duz1">Küçük dairenin salonuna baktı. Ateşine, damarlarındaki ani darbelere rağmen, burayı gördüğü için mutluydu. Lekesiz duvarlar, yumuşak renkler. Bilgisayarın, kitapların, kâğıtların arasında kaybolmuş bir yazı masası. Raflarda taşlar, kristaller. Üst üste yığılmış dağcılık malzemesi, fosforlu giysiler. Bir genç kız evi. Hem yerleşik ve sporcu, hem de evcimen ve macera düşkünü. Bir anda, birlikte yaşadıkları buzul macerası aklına geldi. Kırağı parlaklığında bir anı.</span></p>

    <p class="duz" xml:lang="tr"><span class="duz1">Niémans bir iskemlenin üzerine yığıldı. Dışarıda, yağmur yeniden başlamıştı. Bir yerlerden, dama vuran yağmur damlalarının sesi, bir de komşuların boğuk sesleri duyuluyordu. Gıcırdayan bir kapı. Ayak sesleri. Endişeli ve çevreleri kısıtlı öğrencilerin dünyasında bir gece.</span></p>

    <p class="duz" xml:lang="tr"><span class="duz1">Fanny komiserin paltosunu çıkardı ve şakak boyunca açık yarayı büyük bir dikkatle inceledi. Kurumuş kanın, dışa pırtlamış ve kahverengileşmiş etlerin karşısında iğrenmiyor gibiydi. Dişlerinin arasından ıslık bile çaldı:</span></p>

    <p class="duz" xml:lang="tr"><span class="duz1">– Fena yaralanmışsınız. Şakak damarına bir şey olmamıştır umarım. Anlaması güç, kafatasından durmadan kan sızıyor ve... Nasıl oldu?</span></p>

    <p class="duz" xml:lang="tr"><span class="duz1">– Kaza geçirdim, dedi Niémans bitkince, bir araba kazası.</span></p>

    <p class="duz" xml:lang="tr"><span class="duz1">– Sizi hastaneye götürmem gerek.</span></p>

    <p class="duz" xml:lang="tr"><span class="duz1">– Lafı bile olmaz. Soruşturmayı tamamlamak zorundayım.</span></p>

    <p class="duz" xml:lang="tr"><span class="duz1">Fanny diğer odaya gitti, biraz sonra kolları gazlı bezler, ilaçlar, kompresler, içi iğne ve serum dolu vakumlu küçük torbalarla döndü. Torbalardan çoğunu dişleriyle açtı. Sonra plastik bir şırınganın ucuna bir iğne vidaladı. Niémans bir gözüyle ampule baktı. Fanny şırınganın pompasını çekerek ampulün içindeki ilacı boşaltıyordu. Niémans toparlandı ve ilacın kutusuna uzandı.</span></p>

    <p class="duz" xml:lang="tr"><span class="duz1">– Nedir bu?</span></p>

    <p class="duz" xml:lang="tr"><span class="duz1">– Bir ağrı kesici. Sizi sakinleştirecek. Korkmayın.</span></p>

    <p class="duz" xml:lang="tr"><span class="duz1">Niémans genç kadının bileğini tuttu.</span></p>

    <p class="duz" xml:lang="tr"><span class="duz1">– Bir dakika.</span></p>

    <p class="duz" xml:lang="tr"><span class="duz1">Komiser ilaç prospektüsünü okudu. Ksilokaindi. Ağrılarını dindirirken bilincini kaybettirmeyecek adrenalinli bir ağrı kesici. Kabul ettiğini belirtmek için kolunu indirdi.</span></p>

    <p class="duz" xml:lang="tr"><span class="duz1">– Korkmayın, diye mırıldandı Fanny. Bu ilaç kanamayı da azaltır.</span></p>

    <p class="duz" xml:lang="tr"><span class="duz1">Başı eğik olduğundan, Niémans genç kadının hareketlerini göremiyordu. Yine de yaranın çevresine birbiri ardına iğneler yaptığını hissetti. Birkaç saniye sonra, acı azalmaya başlamıştı bile.</span></p>

    <p class="duz" xml:lang="tr"><span class="duz1">– Yarayı dikmek için, elinizde malzeme var mı? diye mırıldandı.</span></p>

    <p class="duz" xml:lang="tr"><span class="duz1">– Tabiî ki yok. Hastaneye gitmeniz şart. Birazdan yaranız yine kanayacak ve...</span></p>

    <p class="duz" xml:lang="tr"><span class="duz1">– Bir tampon yapın. Ne yaparsanız yapın. Soruşturmayı tamamlamak zorundayım. Kafam bulanık olmamalı.</span></p>

    <p class="duz" xml:lang="tr"><span class="duz1">Fanny omuzlarını silkti, birkaç gazlı bezi bir spreyle ıslattı. Niémans genç kadına doğru baktı. Kalçaları blucinini geriyor, yuvarlaklıkları Niémans’ı bu halinde bile heyecanlandıracak çizgilere dönüşüyordu.</span></p>

    <p class="duz" xml:lang="tr"><span class="duz1">Niémans, genç kadının zıtlıklarını düşündü. Aynı zamanda hem bu kadar duru hem de bu kadar somut olmayı nasıl başarabiliyordu? Bu kadar tatlı ve bu kadar sert? Bu kadar yakın ve bu kadar uzak? Aynı zıtlığı genç kadının bakışlarında da buldu: gözlerin saldırgan parıltısı, kaşların sonsuz yumuşaklığı. Antiseptiklerin geniz yakıcı kokusunu soluyarak, sordu:</span></p>

    <p class="duz" xml:lang="tr"><span class="duz1">– Burada yalnız mı kalıyorsunuz?</span></p>

    <p class="duz" xml:lang="tr"><span class="duz1">Fanny küçük hareketlerle yarayı temizliyordu. Ağrı kesicinin giderek artan etkisi altında, yanmayı neredeyse hiç hissetmiyordu Niémans. Fanny gülümsemeyi becerdi:</span></p>

    <p class="duz" xml:lang="tr"><span class="duz1">– Hiç fırsat kaçırmıyorsunuz.</span></p>

    <p class="duz" xml:lang="tr"><span class="duz1">– Ö... özür dilerim... Fazla meraklı mı oldum?</span></p>

    <p class="duz" xml:lang="tr"><span class="duz1">Fanny hemen yanı başında, dikkatini yaptığı işe vermişti. Kulağına fısıldadı:</span></p>

    <p class="duz" xml:lang="tr"><span class="duz1">– Yalnız kalıyorum. Erkek arkadaşım yok, eğer sorunuz buysa.</span></p>

    <p class="duz" xml:lang="tr"><span class="duz1">– Ben... ama... Neden fakültede?</span></p>

    <p class="duz" xml:lang="tr"><span class="duz1">– Burada anfilerin, dershanelerin yakınındayım...</span></p>

    <p class="duz" xml:lang="tr"><span class="duz1">Niémans başını çevirdi. Fanny söylenerek başını eski haline getirdi. Komiser, başı eğik, konuştu:</span></p>

    <p class="duz" xml:lang="tr"><span class="duz1">– Doğru, şimdi hatırladım... Fransa’nın en genç üniversite mezunu. Profesör kızı ve profesör torunu. Demek siz de o çocuklardansınız...</span></p>

    <p class="duz" xml:lang="tr"><span class="duz1">Fanny birden diklendi:</span></p>

    <p class="duz" xml:lang="tr"><span class="duz1">– Hangi çocuklar?</span></p>

    <p class="duz" xml:lang="tr"><span class="duz1">Niémans hafifçe ona doğru döndü:</span></p>

    <p class="duz" xml:lang="tr"><span class="duz1">– Hayır... Demek istiyorum ki, kampüsün üstün yetenekleri, aynı zamanda bütün şampiyonluklara ambargo koyan...</span></p>

    <p class="duz" xml:lang="tr"><span class="duz1">Genç kadının yüzü sertleşti. Sesi güvensizliğini dışa vuruyordu:</span></p>

    <p class="duz" xml:lang="tr"><span class="duz1">– Neyin peşindesiniz?</span></p>

    <p class="duz" xml:lang="tr"><span class="duz1">Fanny’yi ailesi hakkında sorguya çekmek için duyduğu yakıcı isteğe rağmen, cevap vermedi komiser. Bir kadına genetik gücünü nereden aldığı, kromozomlarının kaynağının nerede olduğu sorulabilir miydi? Fanny konuşmayı sürdürdü:</span></p>

    <p class="duz" xml:lang="tr"><span class="duz1">– Komiser, böyle bir durumda neden ısrarla evime gelmek istediğinizi bilmiyorum. Ama eğer aklınızda bazı sorular varsa durmayın, sorun.</span></p>

    <p class="duz" xml:lang="tr"><span class="duz1">Sesinin tonu kırbaç gibiydi. Niémans artık hiçbir acı hissetmiyordu, ama yaralarının acısını bu sese tercih ederdi. Şaşkınlıkla gülümsedi:</span></p>

    <p class="duz" xml:lang="tr"><span class="duz1">– Size sadece fakülte dergisinden, hani yazı yazdığınız o dergiden söz etmek istemiştim...</span></p>

    <p class="duz" xml:lang="tr"><span class="duz1">–</span> <span class="italik1">Tempo</span> <span class="duz1">mu?</span></p>

    <p class="duz" xml:lang="tr"><span class="duz1">– Evet, o.</span></p>

    <p class="duz" xml:lang="tr"><span class="duz1">– Ne olmuş?</span></p>

    <p class="duz" xml:lang="tr"><span class="duz1">Niémans bir süre durakladı. Fanny gazlı bezleri birbiri ardından plastik bir torbaya doldurdu, sonra komiserin başına bir sargı bezi doladı. Niémans kafatasının çevresindeki basıncın arttığını duyarak, sözüne bıraktığı yerden devam etti:</span></p>

    <p class="duz" xml:lang="tr"><span class="duz1">– Size sadece geçen temmuz ayında, hastanenin bodrumunda meydana gelen garip bir olay hakkında bir makale yazıp yazmadığınızı sormak istemiştim...</span></p>

    <p class="duz" xml:lang="tr"><span class="duz1">– Hangi garip olay?</span></p>

    <p class="duz" xml:lang="tr"><span class="duz1">– Étienne Caillois’nın, yani Rémy’nin babasının evrak dolabında doğum belgeleri bulmuşlar.</span></p>

    <p class="duz" xml:lang="tr"><span class="duz1">Fanny canı sıkılmış görünüyordu:</span></p>

    <p class="duz" xml:lang="tr"><span class="duz1">– Ha, şu mesele...</span></p>

    <p class="duz" xml:lang="tr"><span class="duz1">– Bir makale yazdınız mı?</span></p>

    <p class="duz" xml:lang="tr"><span class="duz1">– Sanırım, birkaç satır.</span></p>

    <p class="duz" xml:lang="tr"><span class="duz1">– Bana bundan neden söz etmediniz?</span></p>

    <p class="duz" xml:lang="tr"><span class="duz1">– Sakın siz... bu konu ile cinayetler arasında bir bağlantı olduğunu mu söylemek istiyorsunuz?</span></p>

    <p class="duz" xml:lang="tr"><span class="duz1">Niémans başını kaldırıp, sesini yükseltti:</span></p>

    <p class="duz" xml:lang="tr"><span class="duz1">– Bana bu hırsızlıktan neden söz etmediniz?</span></p>

    <p class="duz" xml:lang="tr"><span class="duz1">Fanny cevabını omuzlarını belli belirsiz silkerek verdi; o sırada hâlâ komiserin şakaklarını sarıyordu.</span></p>

    <p class="duz" xml:lang="tr"><span class="duz1">– Bunun gerçekten de bir hırsızlık olduğu kanıtlanmadı ki... Karmakarışık o arşivlerde, her an, her şey kaybolabilir, her şey yeniden bulunabilir. Bu kadar önemli mi?</span></p>

    <p class="duz" xml:lang="tr"><span class="duz1">– Siz, şahsen o fişleri gördünüz mü?</span></p>

    <p class="duz" xml:lang="tr"><span class="duz1">– Evet, karton fişlerin saklandığı arşivlere gittim.</span></p>

    <p class="duz" xml:lang="tr"><span class="duz1">– O belgelerde dikkatinizi çeken bir şey yok muydu?</span></p>

    <p class="duz" xml:lang="tr"><span class="duz1">– Mesela, nasıl bir şey?</span></p>

    <p class="duz" xml:lang="tr"><span class="duz1">– Bilmiyorum. O belgeleri dosyaların orijinalleriyle karşılaştırmadınız mı?</span></p>

    <p class="duz" xml:lang="tr"><span class="duz1">Fanny geriledi. Pansuman bitmişti. Cevap verdi:</span></p>

    <p class="duz" xml:lang="tr"><span class="duz1">– Onlar sadece rahibelerin karaladığı tek yaprak halinde sayfalardı. Çok heyecan verici belgeler değildi yani.</span></p>

    <p class="duz" xml:lang="tr"><span class="duz1">– Kaç taneydi?</span></p>

    <p class="duz" xml:lang="tr"><span class="duz1">– Yüzlerce. Sizin bu konuda...</span></p>

    <p class="duz" xml:lang="tr"><span class="duz1">– Yazdığınız makalede, fişlerdeki adları, söz konusu aileleri belirtmiş miydiniz?</span></p>

    <p class="duz" xml:lang="tr"><span class="duz1">– Söyledim size, sadece birkaç satırlık bir şey yazdım.</span></p>

    <p class="duz" xml:lang="tr"><span class="duz1">– Makalenizi görebilir miyim?</span></p>

    <p class="duz" xml:lang="tr"><span class="duz1">– Hiçbir yazımı saklamam.</span></p>

    <p class="duz" xml:lang="tr"><span class="duz1">Karşısında dimdik, kollarını kavuşturmuş duruyordu. Niémans devam etti:</span></p>

    <p class="duz" xml:lang="tr"><span class="duz1">– Bazılarının gidip bu fişleri incelemiş olabileceğine ihtimal veriyor musunuz? O fişlerde kendilerinin ya da anne babalarının adlarını bulacaklarını sanan bazılarının?</span></p>

    <p class="duz" xml:lang="tr"><span class="duz1">– Size hiçbir ada değinmediğimi söyledim.</span></p>

    <p class="duz" xml:lang="tr"><span class="duz1">– Bu dediğimin mümkün olabileceğini düşünüyor musunuz? Oraya insanların gittiğini?</span></p>

    <p class="duz" xml:lang="tr"><span class="duz1">– Hayır, düşünmüyorum. Şimdi artık her şey kilit altında... Üstelik, ne önemi olabilir ki? Sizin soruşturmanızla ne ilgisi olabilir?</span></p>

    <p class="duz" xml:lang="tr"><span class="duz1">Niémans hemen cevap vermedi. Fanny’nin yüzüne bakmaktan kaçınarak, daha çok belden aşağı bir vuruşa benzeyen ikinci sorusunu sordu:</span></p>

    <p class="duz" xml:lang="tr"><span class="duz1">– Siz, siz o fişleri ayrıntılı olarak incelediniz mi?</span></p>

    <p class="duz" xml:lang="tr"><span class="duz1">Cevap olarak, sessizlik. Komiser gözlerini kaldırdı: Fanny hâlâ aynı yerdeydi, ama birden çok uzaklara gitmiş gibiydi. Sonunda cevap verdi:</span></p>

    <p class="duz" xml:lang="tr"><span class="duz1">– Daha önce de evet demiştim. Öğrenmek istediğiniz ne?</span></p>

    <p class="duz" xml:lang="tr"><span class="duz1">Niémans bir an tereddüt etti, sonra konuştu:</span></p>

    <p class="duz" xml:lang="tr"><span class="duz1">– O fişlerde anne babanızın adını okuyup okumadığınızı öğrenmek istiyorum. Ya da büyükanneniz ile dedelerinizin isimlerini.</span></p>

    <p class="duz" xml:lang="tr"><span class="duz1">– Hayır, hiçbirini görmedim. Bu sorunun anlamı ne?</span></p>

    <p class="duz" xml:lang="tr"><span class="duz1">Komiser cevap vermeden ayağa kalktı. Şimdi artık ikisi de ayaktaydı, zıt kutuplar gibi düşman, Niémans odanın diğer ucundaki aynada sargılı başını gördü. Genç kıza döndü, pişmanlık dolu bir sesle:</span></p>

    <p class="duz" xml:lang="tr"><span class="duz1">– Teşekkürler, dedi. Sorularım için bağışlayın beni.</span></p>

    <p class="duz" xml:lang="tr"><span class="duz1">Paltosunu alırken devam etti:</span></p>

    <p class="duz" xml:lang="tr"><span class="duz1">– Ne kadar imkânsız görünürse görünsün, o fişler soruşturma üzerinde çalışan bir polis memurunun hayatına mal oldu. İşe yeni başlamış, genç bir teğmenin. O kâğıtları incelemek istemişti. İncelemesini engellemek için öldürdüler, bana kalırsa.</span></p>

    <p class="duz" xml:lang="tr"><span class="duz1">– Gülünç bu.</span></p>

    <p class="duz" xml:lang="tr"><span class="duz1">– Göreceğiz. Şimdi arşive gidip fişler ile dosyaları karşılaştıracağım.</span></p>

    <p class="duz" xml:lang="tr"><span class="duz1">Sırılsıklam paltosunu giyerken, genç kadın durdurdu onu:</span></p>

    <p class="duz" xml:lang="tr"><span class="duz1">– Bu korkunç şeyleri giymeyeceksiniz ya! Bekleyin.</span></p>

    <p class="duz" xml:lang="tr"><span class="duz1">Fanny kayboldu, birkaç saniye sonra ellerinde bir sweat-shirt, bir kazak, içi polar kaplı bir ceket ve sugeçirmez bir tulumla geri döndü.</span></p>

    <p class="duz" xml:lang="tr"><span class="duz1">– Tam size göre değil belki, ama hiç olmazsa sizi sıcak tutar. Özellikle de, bunu unutmayın...</span></p>

    <p class="duz" xml:lang="tr"><span class="duz1">Tek bir hareketle, pansumanlı kafasının üzerine polyester bir kar başlığı geçirdi, kenarlarını kulaklarının üzerine indirdi. Önce şaşıran Niémans, sonra takkenin altından komik komik baktı. İkisi de aynı anda kahkahayı patlattı.</span></p>

    <p class="duz" xml:lang="tr"><span class="duz1">Kısa bir süre için suç ortaklıkları, karanlığın dokusundan koparılmış gibi geri geldi. Ne var ki komiser ciddi bir sesle konuştu:</span></p>

    <p class="duz" xml:lang="tr"><span class="duz1">– Gitmem gerek. Soruşturmayı tamamlamalıyım. Arşivlere gideceğim.</span></p>

    <p class="duz" xml:lang="tr"><span class="duz1">Niémans kendini koruyacak zaman bulamadı. Fanny atıldı ve sarılıp onu öptü. Niémans birden dondu. İçini yeni bir sıcaklık kapladı. Bu sıcaklığın yarasının ateşinden mi, yoksa dudaklarının arasından sızıp içini kor gibi ısıtan o küçük dilden mi geldiğini anlayamadı. Gözlerini yumup mırıldandı:</span></p>

    <p class="duz" xml:lang="tr"><span class="duz1">– Soruşturma. Soruşturmayı tamamlamam gerek.</span></p>

    <p class="duz" xml:lang="tr"><span class="duz1">Oysa omuzları çoktan yere yapışmıştı.</span></p>
  </div>
</body>
</html>