<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>59.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x59">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Elli dokuzuncu kısım</span></h1>

    <p class="duz" xml:lang="tr"><span class="duz1">İki polis yağmur altında yürüdü. Konuşmuyorlar, neredeyse nefes bile almıyorlardı. Birkaç polis barikatından geçtiler; nöbetçiler ikisine de kuşkuyla baktı. İkisi de yanlarına birkaç polis almayı akıllarından bile geçirmedi. Niémans gücünün sonunda, Karim de yetki bölgesinin dışındaydı. Yine de iyi biliyorlardı: bu onların soruşturmasıydı, sadece ikisinin.</span></p>

    <p class="duz" xml:lang="tr"><span class="duz1">Kampüse vardılar. Asfalt yollardan, parlak çimen kaplı bölümlerden geçip durdular, sonra da merkez binanın en üst katına tırmandılar. Aynı hızla koridorun sonuna kadar yürüdüler, kapıyı vurup her biri pervazın bir yanına dayandı. Cevap gelmedi. Kilidi kırıp daireye girdiler.</span></p>

    <p class="duz" xml:lang="tr"><span class="duz1">Niémans merkez karakoldan aldığı, sonra da tıka basa doldurduğu pompalı Remington’u taşıyordu. Karim de göğsüne bastırdığı Glock’la, el fenerini. İki ışının, ölüm ile ışığın birlikteliği.</span></p>

    <p class="duz" xml:lang="tr"><span class="duz1">Kimse yoktu.</span></p>

    <p class="duz" xml:lang="tr"><span class="duz1">Hızlı bir aramaya başlamışlardı ki, Niémans’ın çağrısı çaldı. Marc Costes’u zaman kaybetmeden araması gerekiyordu. Komiser hemen numarayı çevirdi. Elleri hâla titriyor, karnını dayanılmaz ağrılar saplanıyordu. Genç doktorun sesi duyuldu:</span></p>

    <p class="duz" xml:lang="tr"><span class="duz1">– Niémans, yanımda Barnes var. Sadece Sophie Caillois’yı yakaladığımızı söylemek istemiştim de.</span></p>

    <p class="duz" xml:lang="tr"><span class="duz1">– Canlı mı?</span></p>

    <p class="duz" xml:lang="tr"><span class="duz1">– Canlı, evet. İsviçre’ye kaçmak için trene binmiş ve...</span></p>

    <p class="duz" xml:lang="tr"><span class="duz1">– Bir şey söyledi mi?</span></p>

    <p class="duz" xml:lang="tr"><span class="duz1">– Bundan sonraki kurban olduğuna inandığını. Katili tanıdığını.</span></p>

    <p class="duz" xml:lang="tr"><span class="duz1">– Katilin adını verdi mi?</span></p>

    <p class="duz" xml:lang="tr"><span class="duz1">– Sadece sizinle konuşacakmış Komiser.</span></p>

    <p class="duz" xml:lang="tr"><span class="duz1">– Sıkı gözetim altında tutun. Kimseyle konuşturmayın. Yanına kimseyi yaklaştırmayın... Bir saat sonra oradayım.</span></p>

    <p class="duz" xml:lang="tr"><span class="duz1">– Bir saat sonra mı? Yoksa... yoksa iz peşinde misiniz?</span></p>

    <p class="duz" xml:lang="tr"><span class="duz1">– Eyvallah.</span></p>

    <p class="duz" xml:lang="tr"><span class="duz1">– Bir dakika! Abdouf yanınızda mı?</span></p>

    <p class="duz" xml:lang="tr"><span class="duz1">Niémans cep telefonunu genç teğmene fırlatıp bıraktığı yerden aramaya devam etti. Karim dikkatini doktorun sesine verdi:</span></p>

    <p class="duz" xml:lang="tr"><span class="duz1">– Piyano telinin notasını buldum, dedi adlî tıp uzmanı.</span></p>

    <p class="duz" xml:lang="tr"><span class="duz1">– Si bemol mü?</span></p>

    <p class="duz" xml:lang="tr"><span class="duz1">– Nereden biliyorsun?</span></p>

    <p class="duz" xml:lang="tr"><span class="duz1">Karim cevap vermeden telefonu kapattı. Yağmurun lekelediği gözlüklerin ardından onu izleyen Niémans’a baktı.</span></p>

    <p class="duz" xml:lang="tr"><span class="duz1">– Burada bulacak bir şey yok, dedi, kapıya doğru yürürken. Spor salonuna gidelim. İni orası.</span></p>

    <p class="duz" xml:lang="tr"><span class="duz1">Kampüsün diğer ucundaki binanın, spor salonunun kapısı fazla direnmedi. İki adam içeri girip avlarının peşine düştüler. Karim fenerinin ışığı üzerinden hâlâ Glock’unu tutuyordu. Niémans da tüfeğindeki, namlunun üstündeki ışığı yakmıştı.</span></p>

    <p class="duz" xml:lang="tr"><span class="duz1">Kimse yoktu.</span></p>

    <p class="duz" xml:lang="tr"><span class="duz1">Yerdeki minderlerin üzerinden, paralel barların altından geçtiler, halkaların, düğümlü iplerin sarktığı yüksek karanlıkları araştırdılar. Bayat ter ve eski kauçuk kokusu vardı. Simetrik biçimler, tahta modüller, metal eklemlerle yüklü gölge. Niémans tramboline çarpıp sendeledi. Karim hemen döndü. Korkunç bir gerginlik hâkimdi. Kısa bir bakışma oldu. Polislerden her biri ötekinin endişesini hissedebiliyordu. Bir çakmaktaşı gibi, kıvılcım çıkarmaya hazırdılar. Niémans fısıldadı:</span></p>

    <p class="duz" xml:lang="tr"><span class="duz1">– Burası. Burası olduğundan eminim.</span></p>

    <p class="duz" xml:lang="tr"><span class="duz1">Karim gözleriyle etrafı taradı, sonra ısıtma borularının üzerinde durakladı. Duvara yapışık boru boyunca ilerleyerek, kazanın ısrarlı ıslığını dinledi. Halterlerin, meşin topların üzerinden atlayarak, duvar boyunca dizilmiş sünger yatakların üzerine çaprazlama dayanmış kir pas içindeki metal çubukların arasına girdi. Gürültü çıkarmamak için gösterdiği dikkati bir yana bırakarak, çubukları bir kenara fırlattı, süngeri çekip kopardı. Bu yapay engel, kazan dairesinin kapısını kapatıyordu.</span></p>

    <p class="duz" xml:lang="tr"><span class="duz1">Kilide tek el ateş etti. Kapı menteşeleri üzerinde sarsıldı, metal teller ve çapaklar fırlattı. Karim bir ayak darbesiyle kapıyı sonuna kadar açtı.</span></p>

    <p class="duz" xml:lang="tr"><span class="duz1">İçerisi karanlıktı.</span></p>

    <p class="duz" xml:lang="tr"><span class="duz1">Kafasını soktu, hemen ardından, geri çekti. Bu kez iki polis birlikte içeri daldı.</span></p>

    <p class="duz" xml:lang="tr"><span class="duz1">Bakırımsı koku burun deliklerini doldurdu.</span></p>

    <p class="duz" xml:lang="tr"><span class="duz1">Kan.</span></p>

    <p class="duz" xml:lang="tr"><span class="duz1">Duvarlarda, döküm borularda, yerdeki bronz disklerin üzerinde kan vardı. Yerde, avuç avuç talkla karışmış, koyu tanelere dönüşmüş, kan vardı. Kazanın şişkin duvarları kan içindeydi.</span></p>

    <p class="duz" xml:lang="tr"><span class="duz1">İki polisin içinden kusmak gelmedi; kafaları vücutlarından ayrılmış gibiydi, sanrılı bir dehşet içinde sallanıyorlardı. En küçük ayrıntıyı fenerleriyle tarayarak, yaklaştılar. Boruların çevresine sarılmış piyano telleri parlıyordu. Yerde, ağızları kanlı paçavralarla kapatılmış benzin bidonları vardı. Halter barları kurumuş et dokuları, kahverengi kabuklarla kaplıydı. Donmuş hemoglobin birikintilerine yapışmış cerrah bıçakları görünüyordu.</span></p>

    <p class="duz" xml:lang="tr"><span class="duz1">Küçük odada ilerledikçe, fenerin titreyen ışıkları, ellerini sarsan korkuyu açığa çıkarıyordu. Niémans bir sıranın altında renkli şeyler gördü. Diz çöktü. Buz kutuları. Bir tanesini kendine çekip açtı. Tek bir kelime bile etmeden, Karim’in görebilmesi için fenerini kutunun içine tuttu.</span></p>

    <p class="duz" xml:lang="tr"><span class="duz1">Gözler.</span></p>

    <p class="duz" xml:lang="tr"><span class="duz1">Buzdan bir yuvanın üzerinde, kristalleşmiş çiyin pırıltıları arasında, jelatinimsi, beyazımsı gözler.</span></p>

    <p class="duz" xml:lang="tr"><span class="duz1">Niémans bu kez içinde, mavimtırak lekeli, donmuş eller bulunan kutuyu açtı. Tırnakları kan lekeli, bilekleri yara izli eller. Komiser geri çekildi. Karim, Niémans’ın omuzlarını sıkıp inledi.</span></p>

    <p class="duz" xml:lang="tr"><span class="duz1">İkisi de artık bir kazan dairesinde olmadıklarının farkındaydı. Katilin beynindeydiler artık. Saltanat sürdüğü, bebek katillerini kurban ettiği sığınağında.</span></p>

    <p class="duz" xml:lang="tr"><span class="duz1">Karim’in birden çok tizleşmiş sesi duyuldu:</span></p>

    <p class="duz" xml:lang="tr"><span class="duz1">– Tüydü. Guernon’dan uzağa tüydü.</span></p>

    <p class="duz" xml:lang="tr"><span class="duz1">– Hayır, dedi Niémans doğrulurken. Sophie Caillois eksik. Listeden bir tek o kaldı. Caillois’yı biraz önce merkez karakoluna getirdiler. Eminim bunu öğrenecek –eğer hâlâ bilmiyorsa– ve oraya gidecektir.</span></p>

    <p class="duz" xml:lang="tr"><span class="duz1">– Yollardaki barikatlara rağmen mi? Görünmeden tek adım bile atamaz, hem...</span></p>

    <p class="duz" xml:lang="tr"><span class="duz1">Karim birden sustu. El fenerlerinin ışığının yüzlerini gölgelediği iki adam bakıştı. Aynı anda mırıldandılar:</span></p>

    <p class="duz" xml:lang="tr"><span class="duz1">– Nehir.</span></p>

    <p class="duz-ilk-paragraf" xml:lang="tr"><span class="duz1">Her şey kampüsün yakınlarında oldu. Caillois’nın cesedinin bulunduğu yerde. Kente doğru akmaya başlamadan önce, nehrin sakinleşip küçük bir göl oluşturduğu yerde.</span></p>

    <p class="duz" xml:lang="tr"><span class="duz1">İki polis hızla otlarla kaplı yamaca ulaştı. Kıyıya açılan son yamaca tırmandılar. Karim taş duvarları aydınlatırken, birden farların ışığında, siyah muşamba giymiş, sırt çantalı bir gölge gördüler. Yüz onlara doğru döndü ve bembeyaz ışıkta dondu kaldı. Karim kaskı ve kar başlığını tanıdı. Genç kadın kırmızı renkli ve sosis gibi şişkin bir tekneyi çözdü, itaatsiz bir atla uğraşıyormuş gibi ipinden çekerek kıyıya yaklaştırdı.</span></p>

    <p class="duz" xml:lang="tr"><span class="duz1">Niémans fısıldadı:</span></p>

    <p class="duz" xml:lang="tr"><span class="duz1">– Ateş etme. Yaklaşma. Ben onu durdururum.</span></p>

    <p class="duz" xml:lang="tr"><span class="duz1">Karim’e cevap verme fırsatı tanımadan, arabadan atladı, yamacın son metrelerini koşarak indi. Genç teğmen el frenini çekti, kontağı kapadı ve gözlerini dikti. Farların ışığında, kocaman adımlarla koşan polis komiserinin haykırdığını duydu:</span></p>

    <p class="duz" xml:lang="tr"><span class="duz1">– Fanny!</span></p>

    <p class="duz" xml:lang="tr"><span class="duz1">Genç kadının bir ayağını teknedeydi. Niémans onu boynundan yakaladı ve son bir hareketle kendine doğru çekti. Karim dondu, anlaşılmaz bir balede birbirine karışan iki gölge karşısında hipnotize olmuştu sanki.</span></p>

    <p class="duz" xml:lang="tr"><span class="duz1">Birbirlerine dolaştıklarını gördü, en azından öyle sandı. Kadının başını geriye attığını, gereğinden fazla diklendiğini fark etti. Niémans’ın sertleştiğini, eğilip silahını çektiğini gördü. Dudaklarından kan fışkırınca, Karim genç kadının bisturiyle komiserin bağırsaklarını doğradığını anladı. İki insan ölümcül bir öpüşme içinde birbirlerine sarılmış bir haldeyken boğuk patlamalar duydu, Niémans’ın avını deviren MR 73’ünün sesiydi bu.</span></p>

    <p class="duz" xml:lang="tr"><span class="duz1">– HAYIR!</span></p>

    <p class="duz" xml:lang="tr"><span class="duz1">Karim’in çığlığı gırtlağında dondu. Elinde silahı, gölün kenarında sendeleyen çifte doğru koştu. Bir kez daha bağırmaya çalıştı. Hızlanmak, zamanın içinde geriye koşmak istiyordu. Ne var ki önlenemezi engelleyemedi: Pierre Niémans ve kadın suları sıçratarak nehre yuvarlandı.</span></p>

    <p class="duz" xml:lang="tr"><span class="duz1">Suyun kenarına vardığında, akıntının iki cesedi yavaşça sürüklemeye başladığını gördü. Birbirine sarılmış esnek ve yumuşak cesetler biraz sonra kayaların yanından geçti ve kente doğru gözden yiten nehirde kayboldu.</span></p>

    <p class="duz" xml:lang="tr"><span class="duz1">Genç polis şaşkın, hareketsiz, kalakaldı, suya baktı, gölün ötesinde, kayaların ardında patlayan köpük kabarcıklarını dinledi. Ama birden, bitmeyen kâbusu, etini kesecek kadar gırtlağına dayanan bisturiyi hissetti.</span></p>

    <p class="duz" xml:lang="tr"><span class="duz1">Hafif bir el kolunun altından geçti, solda, kemerine sıkıştırılmış halde duran Gluck’u çekip çıkardı.</span></p>

    <p class="duz" xml:lang="tr"><span class="duz1">– Seni yeniden gördüğüm için mutluyum, Karim.</span></p>

    <p class="duz" xml:lang="tr"><span class="duz1">Ses tatlıydı. Bir mezarın üzerine halka halka konulan küçük taşların yumuşaklığındaydı. Karim usulca döndü. Sessiz havada, oval yüzü, koyu teni, yaşlarla dolu açık renk gözleri hemen tanıdı.</span></p>

    <p class="duz" xml:lang="tr"><span class="duz1">Judith Hérault’nun, Niémans’ın “Fanny” dediği kadının kusursuz kopyasının karşısında olduğunu biliyordu. Uzun zamandır aradığı küçük kızın.</span></p>

    <p class="duz" xml:lang="tr"><span class="duz1">Küçük kız, kadın olmuştu.</span></p>

    <p class="duz" xml:lang="tr"><span class="duz1">Güzel ve hâlâ canlı.</span></p>
  </div>
</body>
</html>