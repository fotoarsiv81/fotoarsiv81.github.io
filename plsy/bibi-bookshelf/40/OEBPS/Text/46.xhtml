<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>46.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x46">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Kırk altıncı kısım</span></h1>

    <p class="duz" xml:lang="tr"><span class="duz1">Geçmişteki eski dostlara başvurmanın zamanı gelmişti.</span></p>

    <p class="duz" xml:lang="tr"><span class="duz1">Fabrice Mosset. Paris Polisi Bilimsel Araştırma Merkezi’nin yıldızı. Karim’in XIV. Bölgede, Maine Caddesi karakolundaki stajı sırasında, karışık bir dosya nedeniyle tanıştığı parmak izi uzmanı. Sadece parmak izlerine bakarak, kimlerin ikiz olduğunu söyleyebileceğini iddia eden bir üstün zekâ. Ona göre, genetik izler kadar güvenli bir yöntem.</span></p>

    <p class="duz" xml:lang="tr"><span class="duz1">– Mosset? Abdouf. Karim Abdouf.</span></p>

    <p class="duz" xml:lang="tr"><span class="duz1">– Nasılsın? Hâlâ aynı delikte misin?</span></p>

    <p class="duz" xml:lang="tr"><span class="duz1">Şarkı söyler gibi, çın çın bir ses. Kâbustan birkaç ışık yılı uzakta.</span></p>

    <p class="duz" xml:lang="tr"><span class="duz1">– Hâlâ, diye mırıldandı Karim. Sadece yer değiştiriyorum, delikten deliğe gidiyorum.</span></p>

    <p class="duz" xml:lang="tr"><span class="duz1">Uzman bir kahkaha attı.</span></p>

    <p class="duz" xml:lang="tr"><span class="duz1">– Köstebekler gibi mi?</span></p>

    <p class="duz" xml:lang="tr"><span class="duz1">– Köstebekler gibi. Mosset sana, görüntüde cevabı olmayan bir soru soracağım. Bana resmî olmayan görüşünü söyleyeceksin, hem de hemen, anlaşıldı mı?</span></p>

    <p class="duz" xml:lang="tr"><span class="duz1">– Bir soruşturma mı yapıyorsun? Sorun değil. Seni dinliyorum.</span></p>

    <p class="duz" xml:lang="tr"><span class="duz1">– Elimde birbirinin eşi parmak izleri var. Biri, on dört yıl önce ölmüş küçük bir kızın. Diğerleri, tanımadığımız bir kişiden bugün alındı. Ne diyorsun?</span></p>

    <p class="duz" xml:lang="tr"><span class="duz1">– Küçük kızın öldüğünden emin misin?</span></p>

    <p class="duz" xml:lang="tr"><span class="duz1">– Eminim. Cesedin kolunu ıstampaya uzatan adamla konuştum.</span></p>

    <p class="duz" xml:lang="tr"><span class="duz1">– Öyleyse ben de sana düşüncemi söylüyorum; yanlışlık var. Sen ya da meslektaşların, cinayet yerinde parmak izi alırken, bir yanlışlık yaptınız. İki farklı insanın aynı parmak izine sahip olmaları imkânsız. İM-KÂN-SIZ.</span></p>

    <p class="duz" xml:lang="tr"><span class="duz1">– Aynı ailenin üyeleri olamaz mı? İkiz? Bir zamanlar bir programdan bahsettiğini ve...</span></p>

    <p class="duz" xml:lang="tr"><span class="duz1">– Sadece tek yumurta ikizlerinin parmak izlerinde bazı benzerlikler vardır. Kaldı ki genetik yasalar, sandığından çok daha karmaşıktır; parmak izlerini etkileyen binlerce parametre var. İki izin bu derecede birbirine benzemesi için inanılmaz bir rastlantı...</span></p>

    <p class="duz" xml:lang="tr"><span class="duz1">Karim sözünü kesti:</span></p>

    <p class="duz" xml:lang="tr"><span class="duz1">– Evinde faks var mı?</span></p>

    <p class="duz" xml:lang="tr"><span class="duz1">– Evde değilim. Hâlâ laboratuvardayım. (İçini çekti.) Uzmanlara kimse acımıyor.</span></p>

    <p class="duz" xml:lang="tr"><span class="duz1">– Elimdekileri gönderebilir miyim?</span></p>

    <p class="duz" xml:lang="tr"><span class="duz1">– Biraz önce söylediğimi duymadın galiba</span></p>

    <p class="duz" xml:lang="tr"><span class="duz1">Polis teğmeni cevap vermedi. Mosset yine iç geçirip konuştu:</span></p>

    <p class="duz" xml:lang="tr"><span class="duz1">– Tamam. Faksın yanına gidiyorum. Gönderdikten hemen sonra ara beni.</span></p>

    <p class="duz" xml:lang="tr"><span class="duz1">Karim telefon etmek için girdiği küçük odadan çıktı, faksı gönderdi, yeniden odaya girip çağrı tekrarı düğmesine bastı. Çevresinde, gidip gelen jandarmalar vardı. Kargaşada, kimsenin dikkatini çekmedi.</span></p>

    <p class="duz" xml:lang="tr"><span class="duz1">– Etkileyici, diye mırıldandı Mosset. İlk kartonun ölü birinin parmak izlerini içerdiğinden emin misin?</span></p>

    <p class="duz" xml:lang="tr"><span class="duz1">Karim kazanın siyah beyaz fotoğrafını gözünde canlandırdı. Küçük kızın, buruşmuş karoser saclarının arasından fırlayan kol ve bacakları. Parmak izi zarfını bulan yaşlı karayolcunun yüzünü yeniden hatırladı.</span></p>

    <p class="duz" xml:lang="tr"><span class="duz1">– Eminim, dedi.</span></p>

    <p class="duz" xml:lang="tr"><span class="duz1">– Kimlik belirlemede, parmak izi bölümünde bir yanlışlık olmuş. Bilirsin, böylesi yanlışlarla sık sık...</span></p>

    <p class="duz" xml:lang="tr"><span class="duz1">– Hâlâ anlayamadın, diye mırıldandı Karim. Kartonun üzerinde yazılı kimliğin hiç önemi yok. Benim söylemek istediğim, parçalanmış çocuğun eliyle dün akşamki silahı tutan elin aynı el olduğu. Hepsi bu. Hay Allah, kimliğinden bana ne? Sadece, her ikisi de aynı eldi!</span></p>

    <p class="duz" xml:lang="tr"><span class="duz1">Bir sessizlik oldu. Elektrikli gecenin içinde bir gerilim, sonra Mosset bir kahkaha attı.</span></p>

    <p class="duz" xml:lang="tr"><span class="duz1">– Söylediğin şey, imkânsız. Sana verebileceğim tek cevap, bu.</span></p>

    <p class="duz" xml:lang="tr"><span class="duz1">– Seni daha uyanık bilirdim. Bir açıklaması olmalı.</span></p>

    <p class="duz" xml:lang="tr"><span class="duz1">– Her zaman bir açıklama vardır zaten. Bunu sen de, ben de biliyoruz. Bu açıklamayı bulacağından da eminim. Çözdüğün zaman, beni ara. İyi biten hikâyeleri severim. Mantıklı bir açıklamayla bitenleri, demek istiyorum.</span></p>

    <p class="duz" xml:lang="tr"><span class="duz1">Karim söz verip telefonu kapattı. Kafasının içinde boşa dönen dişliler vardı.</span></p>

    <p class="duz-ilk-paragraf" xml:lang="tr"><span class="duz1">Karakolun koridorlarında yine Marc Costes ve Patrick Astier’ye rastladı. Elinde kare desenli, deri bir çanta tutan adlî tıp uzmanının yüzü bembeyazdı.</span></p>

    <p class="duz" xml:lang="tr"><span class="duz1">– Annecy Hastanesi’ne gidiyorum, diye açıkladı. (Arkadaşına şaşkın bir bakış attı.) Bize... iki ceset bulduklarını söylediler. Kahrolası. O genç polis de okkanın altına gitmiş... Éric Joisneau. Bu artık bir katliam oyunu olmaya başladı.</span></p>

    <p class="duz" xml:lang="tr"><span class="duz1">– Haberim var. Ne zaman dönersin?</span></p>

    <p class="duz" xml:lang="tr"><span class="duz1">– En erken, şafakta. Benden önce oraya başka bir uzman göndermişler bile. İş gittikçe çığırından çıkıyor.</span></p>

    <p class="duz" xml:lang="tr"><span class="duz1">Karim aynı zamanda hem genç, hem de yaşlı görünen ince yüzlü doktora baktı. Adamın korktuğu belliydi, ama Abdouf’un varlığından cesaret aldığı da açıktı.</span></p>

    <p class="duz" xml:lang="tr"><span class="duz1">– Costes, aklıma bir şey geldi... Sana bir ayrıntı sormak istiyordum.</span></p>

    <p class="duz" xml:lang="tr"><span class="duz1">– Sor.</span></p>

    <p class="duz" xml:lang="tr"><span class="duz1">– İlk otopsi raporunda, katilin kullandığı metal bir telden söz ederken, bisiklet freninden ya da piyano telinden bahsediyorsun. Sana göre, Sertys’i de öldüren aynı tel mi?</span></p>

    <p class="duz" xml:lang="tr"><span class="duz1">– Aynı tel, evet. Aynı doku. Aynı kalınlık.</span></p>

    <p class="duz" xml:lang="tr"><span class="duz1">– Söz konusu olan bir piyano teliyse, notasını çıkarabilir misin?</span></p>

    <p class="duz" xml:lang="tr"><span class="duz1">– Notasını mı?</span></p>

    <p class="duz" xml:lang="tr"><span class="duz1">– Evet. Müzik notasını. Telin kalınlığını ölçerek, gam üzerinde hangi notaya denk düştüğünü hesaplayamaz mısın?</span></p>

    <p class="duz" xml:lang="tr"><span class="duz1">Costes duyduklarına inanamıyormuşçasına, gülümsedi.</span></p>

    <p class="duz" xml:lang="tr"><span class="duz1">– Ne demek istediğini anladım. Elimde, telin çapı var. Bu ölçüye bakarak, benim...</span></p>

    <p class="duz" xml:lang="tr"><span class="duz1">– Senin ya da yardımcılarından birinin. Ama bu konu beni çok ilgilendiriyor.</span></p>

    <p class="duz" xml:lang="tr"><span class="duz1">– Bir iz mi buldun?</span></p>

    <p class="duz" xml:lang="tr"><span class="duz1">– Bilmiyorum.</span></p>

    <p class="duz" xml:lang="tr"><span class="duz1">Adlî tıp uzmanı gözlüğüyle oynadı.</span></p>

    <p class="duz" xml:lang="tr"><span class="duz1">– Seni nasıl bulurum? Cep telefonun var mı?</span></p>

    <p class="duz" xml:lang="tr"><span class="duz1">– Yok.</span></p>

    <p class="duz" xml:lang="tr"><span class="duz1">– Var.</span></p>

    <p class="duz" xml:lang="tr"><span class="duz1">Astier, Karim’in eline siyah ve krom renginde minicik bir telefon sıkıştırdı. Mağripli bir şey anlamadı. Genç adlî tıp uzmanı gülümsedi.</span></p>

    <p class="duz" xml:lang="tr"><span class="duz1">– Bende iki tane var. Önümüzdeki saatlerde buna ihtiyacın olacağından eminim.</span></p>

    <p class="duz" xml:lang="tr"><span class="duz1">Numara değiş tokuşu yaptılar. Marc Costes kayboldu. Karim, Astier’ye döndü:</span></p>

    <p class="duz" xml:lang="tr"><span class="duz1">– Ya sen, senin ne işin var?</span></p>

    <p class="duz" xml:lang="tr"><span class="duz1">– Pek yok. (Kocaman ellerini açtı.) Makinelerimin dişleri arasına atacak bir şey kalmadı.</span></p>

    <p class="duz" xml:lang="tr"><span class="duz1">Karim bir solukta mühendisten soruşturmasına yardım etmesini, onun adına iki iş üstlenmesini istedi.</span></p>

    <p class="duz" xml:lang="tr"><span class="duz1">– İki iş mi? diye tekrarladı Astier heyecanla. Sen iste, yeter.</span></p>

    <p class="duz" xml:lang="tr"><span class="duz1">– İlki, Guernon Hastanesi’nin doğum kayıtlarını taramak.</span></p>

    <p class="duz" xml:lang="tr"><span class="duz1">– Ne bulmak için?</span></p>

    <p class="duz" xml:lang="tr"><span class="duz1">– 23 mayıs 1972 tarihinde, Judith Hérault adına rastlayacaksın. Erkek ya da kız, bir ikizi olup olmadığına bak.</span></p>

    <p class="duz" xml:lang="tr"><span class="duz1">– Bu, parmak izlerini gördüğümüz çocuk mu?</span></p>

    <p class="duz" xml:lang="tr"><span class="duz1">Karim başını salladı. Astier devam etti:</span></p>

    <p class="duz" xml:lang="tr"><span class="duz1">– Aynı parmak izlerine sahip, ikinci bir çocuk mu düşünüyorsun?</span></p>

    <p class="duz" xml:lang="tr"><span class="duz1">Genç polis rahatsızca gülümsedi.</span></p>

    <p class="duz" xml:lang="tr"><span class="duz1">– Biliyorum. Saçma bir şey. Yine de bir bak.</span></p>

    <p class="duz" xml:lang="tr"><span class="duz1">– Diğer görevim?</span></p>

    <p class="duz" xml:lang="tr"><span class="duz1">– Kızın babası bir trafik kazasında ölmüş.</span></p>

    <p class="duz" xml:lang="tr"><span class="duz1">– O da, öyle mi?</span></p>

    <p class="duz" xml:lang="tr"><span class="duz1">– Evet, o da. Tek fark, onun bisikletli olması ve bir arabayla çarpışması. Ağustos 1980. Adı, Sylvain Hérault. Önce burada, karakolda bir araştır. Dosyasını bulacağından eminim.</span></p>

    <p class="duz" xml:lang="tr"><span class="duz1">– Dosyada ne arayacağım?</span></p>

    <p class="duz" xml:lang="tr"><span class="duz1">– Kazanın ayrıntılarını. Adamı ezen şoför ortadan kaybolmuş. Her ayrıntıyı incele. Belki de saçma bir şey vardır.</span></p>

    <p class="duz" xml:lang="tr"><span class="duz1">– Önceden kararlaştırılmış bir kaza türünden mi?</span></p>

    <p class="duz" xml:lang="tr"><span class="duz1">– O türden, evet.</span></p>

    <p class="duz" xml:lang="tr"><span class="duz1">Karim dönüp, gitmeye hazırlandı. Astier seslendi:</span></p>

    <p class="duz" xml:lang="tr"><span class="duz1">– Ya sen, sen nereye gidiyorsun?</span></p>

    <p class="duz" xml:lang="tr"><span class="duz1">Biraz sonraki korkunç dakikalara aldırmıyormuş gibi hafif, neşeli, neredeyse alaycı, döndü:</span></p>

    <p class="duz" xml:lang="tr"><span class="duz1">– Ben mi? Başlangıç noktasına dönüyorum.</span></p>
  </div>
</body>
</html>