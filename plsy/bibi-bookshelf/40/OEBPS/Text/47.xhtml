<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>47.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x47">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Kırk yedinci kısım</span></h1>

    <p class="duz" xml:lang="tr"><span class="duz1">Körler Enstitüsü, Guernon evleri gibi bir aydınlık kalıntısı değil, Sept-Laux Dağı’nın eteklerinde, sağanağın altında pırıl pırıl parlayan ışıklı bir yapıydı. Niémans giriş kapısına yöneldi.</span></p>

    <p class="duz" xml:lang="tr"><span class="duz1">Sabahın üçüydü. Enstitünün pencerelerinden hiçbirinde, ışık yoktu. Komiser zili çaldı, sonra da binanın çevresinde, alçalarak uzanan yeşil çimenlere baktı. Bahçe sınırı boyunca, kısa direkler üzerine yerleştirilmiş fotoselleri gördü. Anlaşılan, görünmez tellerden oluşan bir ağ hırsızlardan çok, yanlışlıkla enstitüden uzaklaşan körler için alarm görevi görüyordu.</span></p>

    <p class="duz" xml:lang="tr"><span class="duz1">Zile bir daha bastı.</span></p>

    <p class="duz" xml:lang="tr"><span class="duz1">Şaşkın bir bekçi kapıyı açıp açıklamalarını dinledi, dinlediklerinden hiçbiri gözkapaklarının altında hiçbir ışık yakmadı. Yine de komiseri büyük bir salona alıp yöneticiyi uyandırmaya gitti.</span></p>

    <p class="duz" xml:lang="tr"><span class="duz1">Komiser bekledi. Girdiği oda, holden gelen ışıkla aydınlanmıştı. Beyaz çimentodan dört duvar, yine beyaz ve çıplak zemin. Dipte, açık renk, cilasız ahşap bir tırabzan boyunca, piramit gibi yükselen çifte merdiven. Bez kaplı tavana yerleştirilmiş lambalar. Uzaktaki dağları gösteren, açma mekanizması olmayan geniş camlar. Tüm bunlar, uçuk kaçık görüşlü mimarların çizdiği bir modern çağ sanatoryumunu andırıyordu.</span></p>

    <p class="duz" xml:lang="tr"><span class="duz1">Niémans burada da fotoselli duvar lambaları gördü: kısacası körler hep gözetlenen güvenlikli bir alanda hareket ediyorlardı. Her camda, hızla aşağı kayma yarışına girmiş sağanak damlaları görünüyordu. Havada bir macun ve çimento kokusu vardı; ortam sıcaklıktan yoksundu.</span></p>

    <p class="duz" xml:lang="tr"><span class="duz1">Birkaç adım attı. Bir ayrıntı dikkatini çekti; salonun bir bölümü, üzerinde karmakarışık şekiller bulunan resim sehpalarıyla doluydu. Uzaktan bakınca, resimler bir matematikçinin denklemlerini andırıyordu. Yakına gelindiğinde, korkmuş ve dehşet dolu yüzlerin altında, zarif ve ilkel kuklalar görünüyordu. Komiser görmeyen çocuklar için yapılmış bir merkezde, resim atölyesi görmeye şaşırdı. En önemlisi, üzerinden ağır bir yük kalkmış gibi hissediyordu; neredeyse cildinin lifleri gevşemişti; buraya geldiğinden beri, ne bir havlama, ne de bir hayvan sesi duymuştu. Burada, körlerin eğitim merkezinde, köpek olmaması mümkün müydü?</span></p>

    <p class="duz" xml:lang="tr"><span class="duz1">Birden, mermerin üzerinde ayak sesleri yankılandı. Polis müfettişi zeminin çıplaklığının nedenini anladı: insanların her gürültüyü bir nirengi noktası olarak almaları için akustik öğeler ön plana çıkarılmıştı mimarîde. Döndü, güçlü kuvvetli, beyaz sakallı bir adamın yaklaştığını gördü. Gözleri uykudan kıpkırmızı ve şiş, üzerinde kum rengi bir hırkayla, saygın bir ihtiyar. Adamı görür görmez, içinde olumlu bir duygu doğdu. Bu adama güvenebilirdi.</span></p>

    <p class="duz" xml:lang="tr"><span class="duz1">– Ben enstitü müdürü, Doktor Champelaz, dedi iri adam, alçak sesle. Bu saatte gelmek için, önemli bir nedeniniz vardır, umarım.</span></p>

    <p class="duz" xml:lang="tr"><span class="duz1">Niémans üç renk şeritli kimliğini uzattı.</span></p>

    <p class="duz" xml:lang="tr"><span class="duz1">– Başkomiser Pierre Niémans. Buraya Guernon cinayetleri konusunda geldim.</span></p>

    <p class="duz" xml:lang="tr"><span class="duz1">– Yine mi?</span></p>

    <p class="duz" xml:lang="tr"><span class="duz1">– Evet, yine. Aslında size ilk ziyaretçiniz, Teğmen Éric Joisneau konusunda sorular sormak istiyorum. Ona, soruşturma için son derecede önemli bilgiler vermiş olduğunuzu düşünüyorum.</span></p>

    <p class="duz" xml:lang="tr"><span class="duz1">Champelaz’ın aklı karışmış gibiydi. Yağmur damlalarının yansıması, bembeyaz saçlarının üzerinden kıvrılarak iniyordu. Gözlerini kemer takılı kelepçeden, silahtan ayıramadı. Başını kaldırdı.</span></p>

    <p class="duz" xml:lang="tr"><span class="duz1">– Bakın... Ben sadece sorularına cevap verdim.</span></p>

    <p class="duz" xml:lang="tr"><span class="duz1">– Cevaplarınız onu Edmond Chernecé’ye yöneltti.</span></p>

    <p class="duz" xml:lang="tr"><span class="duz1">– Evet, tabiî. Ee?</span></p>

    <p class="duz" xml:lang="tr"><span class="duz1">– Ee’si, her ikisi de öldü.</span></p>

    <p class="duz" xml:lang="tr"><span class="duz1">– Öldü mü? Nasıl? Bu, imkânsız... Bu...</span></p>

    <p class="duz" xml:lang="tr"><span class="duz1">– Üzgünüm, ama ayrıntıları anlatacak kadar zamanım yok. Sizden bütün anlattıklarınızı hatırlamanızı istiyorum. Farkında olmadan, bu konuyla ilgili son derecede önemli bilgilere sahipsiniz.</span></p>

    <p class="duz" xml:lang="tr"><span class="duz1">– Siz sakın...</span></p>

    <p class="duz" xml:lang="tr"><span class="duz1">Adam birden sustu. Ellerini soğuk ve merak karışımı bir hareketle ovuşturdu.</span></p>

    <p class="duz" xml:lang="tr"><span class="duz1">– Peki, o halde... Önce tamamen uyanmam gerekir, değil mi?</span></p>

    <p class="duz" xml:lang="tr"><span class="duz1">– Bence de öyle.</span></p>

    <p class="duz" xml:lang="tr"><span class="duz1">– Bir kahve?</span></p>

    <p class="duz" xml:lang="tr"><span class="duz1">Niémans başıyla onayladı. Yüksek pencerelerin sıralandığı bir koridorda, yaşlı adamın peşinden gitti. Şimşekler karanlık koridorda ani bir aydınlık yaratıyor, sonra sadece yağmur ipliklerinin çizdiği alacakaranlık yeniden hâkim oluyordu.</span></p>

    <p class="duz" xml:lang="tr"><span class="duz1">Komiser de fosforlu sarmaşıklardan oluşan bir ormanda ilerliyormuş duygusuna kapıldı. Pencerelerin karşısındaki duvarların üzerinde, başka resimler de vardı. Bu kez manzara resimleri. Karmaşık çizgili dağlar. Pastel renklere boyanmış nehirler. Taş devrinden, insanın küçücük kaldığı bir çağdan çıkıp gelmişe benzeyen, birçok iri pullu, omurgalı, dev hayvanlar.</span></p>

    <p class="duz" xml:lang="tr"><span class="duz1">– Merkezin sadece kör çocuklarla ilgilendiğini düşünüyordum.</span></p>

    <p class="duz" xml:lang="tr"><span class="duz1">Müdür dönüp yaklaştı.</span></p>

    <p class="duz" xml:lang="tr"><span class="duz1">– Sadece körlerle değil. Başka göz hastalıklarını da tedavi ediyoruz.</span></p>

    <p class="duz" xml:lang="tr"><span class="duz1">– Mesela.</span></p>

    <p class="duz" xml:lang="tr"><span class="duz1">– Pigment retiniti. Renkkörlüğü.</span></p>

    <p class="duz" xml:lang="tr"><span class="duz1">Güçlü parmaklarıyla resimlerden birini gösterdi.</span></p>

    <p class="duz" xml:lang="tr"><span class="duz1">– Bu resimler tuhaf. Çocuklar gerçekleri sizin ya da benim gibi görmüyorlar. Aslında, kendi resimlerini de görmüyorlar. Gerçek, onların gerçeği, ne gerçek manzarada, ne de bu kâğıdın üzerinde. Gerçek, onların beyninde. Ne ifade etmek istediklerini sadece onlar biliyor, her zamanki bakışımızla, çizimlerin arasında, ne ifade etmek istediklerini hiç anlayamıyoruz. Rahatsız edici, değil mi?</span></p>

    <p class="duz" xml:lang="tr"><span class="duz1">Niémans belli belirsiz bir kafa sallamayla onayladı. Gözlerini o benzersiz resimlerden alamıyordu. Canlı, sert, abartılmış renkler. Renk ve tondan oluşan bir savaş alanı gibi; ama belirli bir yumuşaklık, biraz melankoli veren bir savaş alanı.</span></p>

    <p class="duz" xml:lang="tr"><span class="duz1">Müdür, Niémans’ın sırtına dostça vurdu.</span></p>

    <p class="duz" xml:lang="tr"><span class="duz1">– Gelin. Kahve size iyi gelecek. Pek keyifli görünmüyorsunuz.</span></p>

    <p class="duz" xml:lang="tr"><span class="duz1">Tüm eşya ve aletlerin paslanmaz çelikten olduğu geniş bir mutfağa girdiler. Parlak duvarlar Niémans’a morgların fayanslarını hatırlattı.</span></p>

    <p class="duz" xml:lang="tr"><span class="duz1">Müdür kulplu iki büyük fincan aldı, sürekli olarak sıcak duran cam kahvelikten doldurdu. Fincanlardan birini komisere uzatıp, paslanmaz masalardan birinin üzerine oturdu. Niémans yeniden otopsideki cesetleri, Caillois’nın, Sertys’in yüzlerini düşündü. Zamandaki kara delikler gibi boş, kahverengimsi göz çukurları.</span></p>

    <p class="duz" xml:lang="tr"><span class="duz1">Champelaz, şaşkınca sordu:</span></p>

    <p class="duz" xml:lang="tr"><span class="duz1">– Bana anlattıklarınıza inanmak, imkânsız... O ikisi, öldü ha? İyi ama, nasıl?</span></p>

    <p class="duz" xml:lang="tr"><span class="duz1">Pierre Niémans soruyu duymazdan geldi.</span></p>

    <p class="duz" xml:lang="tr"><span class="duz1">– Joisneau’ya ne anlattınız?</span></p>

    <p class="duz" xml:lang="tr"><span class="duz1">Doktor fincanındaki kahvesini döndürerek omuz silkti.</span></p>

    <p class="duz" xml:lang="tr"><span class="duz1">– Burada tedavi ettiğimiz hastalıklar hakkında sorular sordu. Ona çoğunlukla kalıtımsal hastalıklarla uğraştığımızı, hastalarımızdan çoğunun Guernon’lu ailelerden geldiğini söyledim.</span></p>

    <p class="duz" xml:lang="tr"><span class="duz1">– Daha ayrıntılı sorular sordu mu?</span></p>

    <p class="duz" xml:lang="tr"><span class="duz1">– Evet. Bana, anlattığım hastalıklara nasıl yakalanıldığını sordu. Ona kısaca çekinik gen sistemlerini anlattım.</span></p>

    <p class="duz" xml:lang="tr"><span class="duz1">– Bana da anlatın.</span></p>

    <p class="duz" xml:lang="tr"><span class="duz1">Enstitü müdürü içini çekti, sonra sinirlenmeden, anlatmaya başladı:</span></p>

    <p class="duz" xml:lang="tr"><span class="duz1">– Oldukça basit. Bazı genler hastalık taşır. Bunlar hepimizin sahip olduğu, tek başlarına bir hastalığa neden olamayacak kusurlu genlerdir; bir başka deyişle, sistemin imla yanlışları. Ama öte yandan, anne ve babanın ikisi de aynı genlerden taşıyorsa, işler çatallaşır. Hastalık onların çocuklarında görülebilir. Genler birleşir ve hastalığı aktarır; tıpkı bir dişi, bir erkek iki prizin birleşip elektrik geçirmesi gibi, anlıyor musunuz? İşte bu yüzden, kan bağının kanı kirlettiği söylenir ya. Bu aslında sadece, yakın akraba olan bir çiftin paylaştıkları, ama farkında olmadıkları bir hastalığı çocuklarına geçirme ihtimalinin yüksek olduğunu belirtmek için söylenmiş bir deyim.</span></p>

    <p class="duz" xml:lang="tr"><span class="duz1">Chernecé daha önce bu konuyu açıklamıştı. Niémans sordu:</span></p>

    <p class="duz" xml:lang="tr"><span class="duz1">– Guernon’daki kalıtımsal rahatsızlıkların akraba evliliklerinden kaynaklandığını söylenmek mümkün mü?</span></p>

    <p class="duz" xml:lang="tr"><span class="duz1">– Kuşkusuz. Enstitümde tedavi gören yatılı ya da gündüzlü çocuklardan çoğu, bu bölgeden geliyor. Özellikle de üniversitedeki profesörlerin ya da araştırmacıların ailelerinden geliyorlar, yani çok seçkin, dolayısıyla soyutlanmış bir gruptan.</span></p>

    <p class="duz" xml:lang="tr"><span class="duz1">– Rica ediyorum, biraz daha açık konuşun.</span></p>

    <p class="duz" xml:lang="tr"><span class="duz1">Champelaz gerilip kuvvet almak ister gibi, kollarını kavuşturdu.</span></p>

    <p class="duz" xml:lang="tr"><span class="duz1">– Guernon’da çok eski bir üniversite geleneği var. Sanırım fakültenin kuruluşu XVIII. yüzyıla dayanıyor. İsviçrelilerle birlikte kurulmuş. Eskiden, şimdiki hastanenin binasındaydı üniversite... Neyse, üniversitenin profesörleri, araştırmacıları üç yüzyıldan beri bir arada yaşıyor, kendi aralarında evleniyor. Entelektüel açıdan üstün yetenekli kuşaklar doğurdular, ama şimdiki nesiller genetik açıdan bitkin, yoksul. Guernon zaten vadide kaybolmuş kasabalar gibi, tek başına, yapayalnız bir kentken, üniversite de yalnızlık içinde yeni bir yalnızlık yarattı, anlıyorsunuz değil mi? Gerçek bir mikrokozmos.</span></p>

    <p class="duz" xml:lang="tr"><span class="duz1">– Bu yalnızlık genetik hastalıkların yeniden ortaya çıkmasını açıklamaya yeter mi?</span></p>

    <p class="duz" xml:lang="tr"><span class="duz1">– Yeter.</span></p>

    <p class="duz" xml:lang="tr"><span class="duz1">Niémans bu bilgilerin soruşturmayı nasıl etkileyebileceğini anlayamıyordu.</span></p>

    <p class="duz" xml:lang="tr"><span class="duz1">– Joisneau’ya başka ne anlattınız?</span></p>

    <p class="duz" xml:lang="tr"><span class="duz1">Champelaz komisere baktı, sonra ciddi bir sesle konuştu:</span></p>

    <p class="duz" xml:lang="tr"><span class="duz1">– Ona özel bir şeyden bahsettim. İlginç bir ayrıntıdan.</span></p>

    <p class="duz" xml:lang="tr"><span class="duz1">– Bana da anlatın.</span></p>

    <p class="duz" xml:lang="tr"><span class="duz1">– Yaklaşık bir kuşaktan beri, kanları yoksullaşmış bu ailelerde, çok değişik çocuklar doğdu. Parlak, başarılı, ama fizik olarak açıklanamayacak derecede güçlü çocuklar. İçlerinden büyük çoğunluğu bütün spor yarışmalarını kazanıyor, hemen her spor dalında en üst noktalara ulaşıyor.</span></p>

    <p class="duz" xml:lang="tr"><span class="duz1">Niémans rektörün bekleme odasındaki resimleri, bütün madalyalara, tüm kupalara ambargo koyan güler yüzlü şampiyonları düşündü. Berlin Olimpiyatları’nın resimlerini, Caillois’nın olimpiyat nostaljisi konulu doktora çalışmasını hatırladı. Bütün bu unsurların kendine özgü bir gerçek dokumuş olmaları mümkün müydü?</span></p>

    <p class="duz" xml:lang="tr"><span class="duz1">Hiçbir şey bilmeyen, saf bir polis gibi sordu:</span></p>

    <p class="duz" xml:lang="tr"><span class="duz1">– Oysa bütün bu çocukların hasta olmaları gerekirdi, değil mi?</span></p>

    <p class="duz" xml:lang="tr"><span class="duz1">– Bu kadar kesin değil, ama bütün ufaklıkların, enstitüdeki diğer çocuklar gibi, bir bünye zayıflığı, genlerin taşıdığı bir hastalık göstermeleri gerekirdi. Oysa, görünen bu değil. Hiç değil, tam tersine. Sanki o küçük dehalar bölgedeki tüm fizik yetenekleri kendilerine ayırıp, genetik güçsüzlükleri diğerlerine bırakmışlar gibi. (Champelaz, Niémans’a gergin bir bakış attı.) Kahvenizi içmediniz?</span></p>

    <p class="duz" xml:lang="tr"><span class="duz1">Niémans elindeki fincanı hatırladı. Yakıcı bir yudum içti; kahvenin sıcak olduğunu anlamadı bile. Sanki tüm vücudu en küçük bir harekete, en ufak bir ışığa uzanmış bir makine gibiydi. Sordu:</span></p>

    <p class="duz" xml:lang="tr"><span class="duz1">– Bu oluşumu yakından inceleyebildiniz mi?</span></p>

    <p class="duz" xml:lang="tr"><span class="duz1">– Bundan yaklaşık iki yıl önce, ufak bir araştırma yaptım. Önce bu şampiyonların aynı ailelerden gelip gelmediklerine, kardeş çocukları olup olmadıklarına baktım. Nüfus memurluğuna, belediyeye gittim... Bütün çocuklar aynı soydan geliyor.</span></p>

    <p class="duz" xml:lang="tr"><span class="duz1">Sonra soyağaçlarını inceledim. Doğumevindeki tıbbî dosyalarına baktım. Bir belirti, bir işaret bulabilmek için annelerinin, büyükannelerinin dosyalarına başvurdum. Belirgin bir şey bulamadım. Tam tersine, atalarından bazıları kalıtımsal hastalık belirtileri taşıyor, tıpkı tedavi ettiğim öteki ailelerde olduğu gibi... Çok şaşırdım.</span></p>

    <p class="duz" xml:lang="tr"><span class="duz1">Niémans anlatılanları tüm ayrıntılarıyla yutuyordu: neden ve nasıl olduğunu bilmeden, bir kez daha duyduklarının onu konunun önemli bir yanına götürdüğünü hissediyordu.</span></p>

    <p class="duz" xml:lang="tr"><span class="duz1">Champelaz şimdi mutfağı arşınlıyor, paslanmaz çeliğin üzerinde buzlu dalgalanmalar yaratıyordu. Söze devam etti:</span></p>

    <p class="duz" xml:lang="tr"><span class="duz1">– Hastanenin doktorlarıyla, jinekologlarıyla, ebeleriyle görüştüm, işte o zaman beni gerçekten şaşırtan bir şey öğrendim. Yaklaşık elli yıldan beri, özellikle yükseklerde yaşayan köylüler arasında, şimdiye kadar görülmemiş oranda çocuk ölümleri var. Hemen doğumdan sonra gelen, ani ölümler. Oysa bu çocukların, tam tersine gelenek olarak, çok güçlü olmaları gerek. Bir çeşit yer değiştirme, anlıyor musunuz? Üniversitedeki zayıf, cılız çocuklar, sihirli birer değnek dokunmuşçasına, birden güçleniyor, diğer yanda köylülerin çoluk çocuğu giderek zayıflıyor, gücünü yitiriyor...</span></p>

    <p class="duz" xml:lang="tr"><span class="duz1">Aynı zamanda, ani ölüm olarak sınıflandırılan, yetiştirici ya da kristalci çocuklarının dosyalarını da inceledim. Hiçbir sonuca varamadım. Hastane personeliyle, bazı araştırmacılarla hastanenin genetik alanında uzmanlaşmış doktorlarıyla konuştum. Kimse bu garip olayı açıklayamıyor. Ben de, içimde korkunç bir rahatsızlığa rağmen konuyu bıraktım. Nasıl diyeyim? Sanki üniversitenin çocukları doğumevindeki küçük komşularının yaşam gücünü sömürmüş gibi.</span></p>

    <p class="duz" xml:lang="tr"><span class="duz1">– Aman Tanrım, ne diyorsunuz?</span></p>

    <p class="duz" xml:lang="tr"><span class="duz1">Champelaz girdiği bu kabul edilemez yoldan hemen döndü.</span></p>

    <p class="duz" xml:lang="tr"><span class="duz1">– Size söylediğimi unutun; anlattığım hiç bilimsel değildi. Üstelik, baştan aşağıya saçma.</span></p>

    <p class="duz" xml:lang="tr"><span class="duz1">Duydukları mantıksız olabilirdi, ama Niémans bir konudan emindi artık: üstün yetenekli çocukların gizemi bir rastlantıya bağlı olamazdı. Bu da kâbusun halkalarından biriydi. Sakin bir sesle sordu:</span></p>

    <p class="duz" xml:lang="tr"><span class="duz1">– Hepsi bu mu?</span></p>

    <p class="duz" xml:lang="tr"><span class="duz1">Doktor tereddüt etti. Komiser, daha güçlü bir sesle tekrarladı:</span></p>

    <p class="duz" xml:lang="tr"><span class="duz1">– Hepsi bu mu, dedim.</span></p>

    <p class="duz" xml:lang="tr"><span class="duz1">– Hayır, diye irkildi Champelaz. Bir şey daha var. Bu yaz, olay, hem rahatsızlık verici, hem de önemsiz, yeniden alevlendi... Geçen temmuz ayında Guernon Hastanesi baştan aşağıya yenilendi, bu nedenle de arşivleri bilgisayar ortamına geçirildi.</span></p>

    <p class="duz" xml:lang="tr"><span class="duz1">Uzmanlar gelip eski tozlu dosyalarla dolu bodrumları gezdiler, arşiv aktarımının ne kadar süreceğini anlamaya çalıştılar. Bu anlamda, hastanenin bazı yer altı depolarında araştırmalar yürüttüler; başta yetmiş öncesinin kütüphanesi olmak üzere, eski üniversitenin mahzenlerini araştırdılar.</span></p>

    <p class="duz" xml:lang="tr"><span class="duz1">Niémans donup kaldı. Champelaz devam etti:</span></p>

    <p class="duz" xml:lang="tr"><span class="duz1">– Bu araştırmalar sırasında uzmanlar ilginç bir şey buldular. Elli yıllık bir süreye ait, doğum belgelerini, bebeklerin hastane dosyalarının ilk sayfalarını buldular. Bu sayfalar tekti, dosyaların gerisi yoktu, sanki... sanki birileri dosyaları çalmıştı.</span></p>

    <p class="duz" xml:lang="tr"><span class="duz1">– Bu kâğıtlar nerede bulundu? Tam olarak nerede, demek istiyorum.</span></p>

    <p class="duz" xml:lang="tr"><span class="duz1">Champelaz yeniden mutfağı arşınlamaya koyuldu. Fazla ilgilenmiyormuş gibi görünmeye çalışıyordu, ama sesi endişesini ele verdi:</span></p>

    <p class="duz" xml:lang="tr"><span class="duz1">– Esas tuhaf olan da bu ya... Bu formlar tek bir insanın, bir kütüphane sorumlusunun kişisel evrak dolabında, özenle yerleştirilmişti.</span></p>

    <p class="duz" xml:lang="tr"><span class="duz1">Niémans kanının damarlarında daha hızlı aktığını hissetti.</span></p>

    <p class="duz" xml:lang="tr"><span class="duz1">– Görevlinin adı?</span></p>

    <p class="duz" xml:lang="tr"><span class="duz1">Champelaz endişeli gözlerle komisere baktı. Dudakları titriyordu.</span></p>

    <p class="duz" xml:lang="tr"><span class="duz1">– Caillois. Étienne Caillois.</span></p>

    <p class="duz" xml:lang="tr"><span class="duz1">– Rémy’nin babası?</span></p>

    <p class="duz" xml:lang="tr"><span class="duz1">– Ta kendisi.</span></p>

    <p class="duz" xml:lang="tr"><span class="duz1">Komiser doğruldu.</span></p>

    <p class="duz" xml:lang="tr"><span class="duz1">– Bunu şimdi mi anlatıyorsunuz? Cesedi dün bulunduktan sonra?</span></p>

    <p class="duz" xml:lang="tr"><span class="duz1">– Sesinizin tonunu beğenmedim, Komiser. Beni şüphelilerinizden biriyle karıştırmayın lütfen. Kaldı ki ben size yönetimle ilgili bir ayrıntıdan, bir tuhaflıktan söz ediyorum. Bunun Guernon cinayetleriyle bir ilgisi olduğunu nasıl düşünürsünüz?</span></p>

    <p class="duz" xml:lang="tr"><span class="duz1">– Ayrıntılar arasındaki ilişkilere ben karar veririm.</span></p>

    <p class="duz" xml:lang="tr"><span class="duz1">– Öyle olsun. Her neyse, bütün bunları yardımcınıza da anlattım. Onun için, sakin olun biraz. Kaldı ki, size gizli bir şey de anlatmadım. Aynı şeyleri kentteki herhangi birinden de duyabilirdiniz. Herkes biliyor bunu. Bölge gazetelerinde bile yazıldı.</span></p>

    <p class="duz" xml:lang="tr"><span class="duz1">Niémans’ın tam o anda en az isteyeceği şey, bir aynaya bakmak olurdu kuşkusuz. Yüzünün öylesine gergin, öylesine sert olduğunu, aynanın bile onu tanıyamayacağını biliyordu. Koluyla alnını sildi, daha sakin bir sesle konuştu:</span></p>

    <p class="duz" xml:lang="tr"><span class="duz1">– Özür dilerim. Ama bu olay, gerçek bir bok çukuru. Katil şimdiye kadar üç kişiyi öldürdü, daha da öldürecek. Her dakikanın, her bilginin önemi var. O eski arşivler şimdi nerede?</span></p>

    <p class="duz" xml:lang="tr"><span class="duz1">Müdür kaşlarını kaldırdı, biraz gevşedi, yeniden paslanmaz çelik masaya dayandı.</span></p>

    <p class="duz" xml:lang="tr"><span class="duz1">– Yine hastanenin mahzeninde. Bilgisayara geçme tamamlanmadığı sürece, arşivler aynen korunacak.</span></p>

    <p class="duz" xml:lang="tr"><span class="duz1">– Öyle sanıyorum ki o fişlerin arasında, küçük üstün yeyetenekli küçüklerin de fişleri vardı. Yanılıyor muyum?</span></p>

    <p class="duz" xml:lang="tr"><span class="duz1">– Doğrudan onlar değil; unutmayın, formlar yetmişli yılların öncesine aitti. Ama bazı fişler annelerine, babalarına ya da dedelere, büyükannelere aitti. Beni rahatsız eden de, bu ayrıntı. Çünkü kendi araştırmam sırasında, o fişleri taramıştım. Benim baktığım dosyalarda eksik yoktu, anlıyor musunuz?</span></p>

    <p class="duz" xml:lang="tr"><span class="duz1">– Caillois özellikle kopyaları almış olamaz mı?</span></p>

    <p class="duz" xml:lang="tr"><span class="duz1">Champelaz yeniden yürümeye başladı. Anlattıklarının ilginçliği onu da etkiliyordu.</span></p>

    <p class="duz" xml:lang="tr"><span class="duz1">– Kopyalar... ya da orijinaller. Belki de Caillois dosyalardaki gerçek doğum belgelerini sahteleriyle değiştirdi. Onun için, onun dolabında bulunanlar, gerçek, orijinal doğum belgeleriydi.</span></p>

    <p class="duz" xml:lang="tr"><span class="duz1">– Kimse bana bu olaydan söz etmedi. Jandarma soruşturma açmadı mı?</span></p>

    <p class="duz" xml:lang="tr"><span class="duz1">– Hayır. Bir anekdot olarak kaldı. Bir ayrıntı. Kaldı ki, suçlanabilecek tek kişi, Étienne Caillois, üç yıl önce ölmüştü. Aslında, benden başka bu hikâyeyle ilgilenen çıkmadı ya.</span></p>

    <p class="duz" xml:lang="tr"><span class="duz1">– İyi ya. Bu yeni fişleri incelemek istemediniz mi? Resmî dosyalarda gördüklerinizle karşılaştırmak?</span></p>

    <p class="duz" xml:lang="tr"><span class="duz1">Champelaz gülümsemeye çalıştı.</span></p>

    <p class="duz" xml:lang="tr"><span class="duz1">– Tabiî. Ama zamanım olmadı. Söz konusu belgelerin neye benzediği konusunda bilginiz yok. Tek bir sayfa üzerinde fotokopi olarak alınmış birkaç sütun: bebeğin kilosu, boyu, kan grubu... Kaldı ki aynı bilgiler hemen ertesi gün çocuğun sağlık karnesine işlenir. O fişler bebeğin dosyasının ilk halkasıdır sadece.</span></p>

    <p class="duz" xml:lang="tr"><span class="duz1">Niémans hastane arşivlerine bir göz atmak isteyen Joisneau’yu düşündü. İşe yarasın yaramasın, o fişler onu son derecede ilgilendiriyordu. Birden yön değiştirdi:</span></p>

    <p class="duz" xml:lang="tr"><span class="duz1">– Chernecé ile bu anlattıklarınız arasında nasıl bir ilgi var? Joisneau neden buradan çıkar çıkmaz onun evine gitti?</span></p>

    <p class="duz" xml:lang="tr"><span class="duz1">Yöneticinin rahatsızlığı geri gelmişti.</span></p>

    <p class="duz" xml:lang="tr"><span class="duz1">– Edmond Chernecé size anlattığım çocuklarla çok ilgilenmişti...</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Chernecé enstitünün resmî doktorudur... doktoruydu. Hastalarımızın genetik rahatsızlıklarını bütün ayrıntılarıyla biliyordu. Başka çocukların, enstitüdeki birinci ya da ikinci dereceden akrabası, kuzeni olan başka çocukların, böylesine farklı olmalarını anlayamıyordu. Ayrıca, genetikle çok ilgiliydi. Genetik gerçeklerin insanların gözbebeğinden okunabileceğini düşünüyordu. Birçok bakımdan, oldukça farklı bir doktor...</span></p>

    <p class="duz" xml:lang="tr"><span class="duz1">Komiser alnı çilli adamı düşündü. “Farklı.” Tam ona uygun bir tanımlama. Joisneau’nun asitlerin kemirdiği cesedini de hatırladı. Sordu:</span></p>

    <p class="duz" xml:lang="tr"><span class="duz1">– Ona tıbbî görüşünü sormadınız mı?</span></p>

    <p class="duz" xml:lang="tr"><span class="duz1">Champelaz tuhaf bir biçimde kıvrandı; sanki hırkası bir tarafını kaşındırmıştı.</span></p>

    <p class="duz" xml:lang="tr"><span class="duz1">– Hayır. Ce... cesaret edemedim. Bu kentin ruhunu bilmiyorsunuz. Chernecé, üniversitenin kaymak tabakasındandı, anladınız mı? Bölgenin en ünlü göz hekimiydi. Büyük bir doktor. Oysa ben... ben sadece bu dört duvarın bekçisiyim...</span></p>

    <p class="duz" xml:lang="tr"><span class="duz1">– Chernecé’nin sizinle aynı belgeleri incelemiş olabileceğini düşünüyor musunuz: resmî doğum belgelerini?</span></p>

    <p class="duz" xml:lang="tr"><span class="duz1">– Evet.</span></p>

    <p class="duz" xml:lang="tr"><span class="duz1">– O belgeleri sizden önce incelemiş olabilir mi?</span></p>

    <p class="duz" xml:lang="tr"><span class="duz1">– Belki, evet.</span></p>

    <p class="duz" xml:lang="tr"><span class="duz1">Müdür gözlerini indirdi. Yüzü terden sırılsıklam, kıpkırmızıydı. Niémans ısrar etti:</span></p>

    <p class="duz" xml:lang="tr"><span class="duz1">– Onun da fişlerin değiştirildiğini anlaması mümkün mü?</span></p>

    <p class="duz" xml:lang="tr"><span class="duz1">– Ama... Nereden bileyim! Anlattıklarınızdan hiçbirini anlayamıyorum.</span></p>

    <p class="duz" xml:lang="tr"><span class="duz1">Niémans daha fazla ısrar etmedi. Hikâyenin bir başka yanını anlamıştı. Champelaz, Caillois tarafından çalınmış fişleri incelemeye gitmemişti, çünkü üniversite profesörleri hakkında bazı şeyler öğrenmekten korkuyordu. Kentin efendileri gibi hüküm süren, onun gibilerinin kaderini ellerinde tutan üniversite profesörlerinin.</span></p>

    <p class="duz" xml:lang="tr"><span class="duz1">Komiser ayağa kalktı:</span></p>

    <p class="duz" xml:lang="tr"><span class="duz1">– Joisneau’ya başka ne anlattınız?</span></p>

    <p class="duz" xml:lang="tr"><span class="duz1">– Hiç. Size anlattıklarımdan başka, hiç</span></p>

    <p class="duz" xml:lang="tr"><span class="duz1">– Düşünün.</span></p>

    <p class="duz" xml:lang="tr"><span class="duz1">– Hepsi bu. Emin olun.</span></p>

    <p class="duz" xml:lang="tr"><span class="duz1">Niémans doktorun karşısına dikildi.</span></p>

    <p class="duz" xml:lang="tr"><span class="duz1">– Judith Hérault adı sizin için bir anlam ifade ediyor mu?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Philippe Sertys?</span></p>

    <p class="duz" xml:lang="tr"><span class="duz1">– İkinci kurbanın adı değil mi?</span></p>

    <p class="duz" xml:lang="tr"><span class="duz1">– Daha önce bu adı hiç duymamış mıydınız?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– “Kızıl nehirler” deyimi bazı anıları canlandırıyor mu?</span></p>

    <p class="duz" xml:lang="tr"><span class="duz1">– Hayır. Gerçekten, ben...</span></p>

    <p class="duz" xml:lang="tr"><span class="duz1">– Teşekkürler, Doktor.</span></p>

    <p class="duz" xml:lang="tr"><span class="duz1">Niémans şaşkın doktoru selamladı, topuğunun üzerinde döndü. Kapının eşiğinden geçmek üzereyken, omzunun üzerinden seslendi:</span></p>

    <p class="duz" xml:lang="tr"><span class="duz1">– Son bir ayrıntı, Doktor. Burada ne bir köpeğe rastladım, ne de köpek havlaması duydum. Yok mu?</span></p>

    <p class="duz" xml:lang="tr"><span class="duz1">Champelaz şaşkındı:</span></p>

    <p class="duz" xml:lang="tr"><span class="duz1">– Kö... köpek mi?</span></p>

    <p class="duz" xml:lang="tr"><span class="duz1">– Evet, köpek. Körler için.</span></p>

    <p class="duz" xml:lang="tr"><span class="duz1">Adam anladı, gülümseyecek gücü buldu.</span></p>

    <p class="duz" xml:lang="tr"><span class="duz1">– Köpekler sadece yalnız yaşayan, hiçbir yardımdan yararlanmayan körler içindir. Merkezimiz, en ileri yöntemlerle donatıldı. Hastalarımız en küçük bir engeli algılar, doğru yönü bulur... Köpeğe ihtiyacımız yok.</span></p>

    <p class="duz" xml:lang="tr"><span class="duz1">Dışarıda, yağmurun altında parıldayan açık renkli binaya döndü Niémans. Sabahtan beri, olmayan köpekler yüzünden, buraya gelmekten kaçınmıştı. Joisneau’yu buraya sadece korktuğu için, sadece beyninde havlayan hayaletler olduğu için göndermişti.</span></p>

    <p class="duz" xml:lang="tr"><span class="duz1">Arabanın kapısını açıp dışarı tükürdü.</span></p>

    <p class="duz" xml:lang="tr"><span class="duz1">Genç bir teğmenin hayatına mal olan, kendi hayaletleriydi.</span></p>
  </div>
</body>
</html>