<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>8.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x8">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Sekizinci kısım</span></h1>

    <p class="duz" xml:lang="tr"><span class="duz1">Güneş Sarzac üzerinde yükseliyordu. Kötü bir nekahat dönemi kadar solgun, ılık bir ekim güneşi. Karim eski Peugeot’suna binmiş, devriye arabasını izliyordu. O saatte hâlâ beyaz kıpırtılı ışıkların göründüğü ölü kentten geçtiler.</span></p>

    <p class="duz" xml:lang="tr"><span class="duz1">Sarzac ne eski küçük bir kasaba, ne de çağdaş bir kentti. Belirgin bir özellik göstermeyen, ne zaman yapıldıkları belirsiz binaları ya da çirkin yapılarıyla bir ova boyunca uzanıyordu. Sadece kent merkezinde, küçük bir fark vardı; merkezi bir uçtan diğerine geçen, eski taş sokakları kateden küçük bir tramvay. Karim buradan her geçtiğinde, nedenini anlamadan, İsviçre ya da İtalya’yı düşünüyordu. Ne İsviçre’ye, ne de İtalya’ya gitmişti oysa.</span></p>

    <p class="duz" xml:lang="tr"><span class="duz1">Jean-Jaurès Okulu kentin tam doğusunda, sanayi mahallesinin yakınındaki yoksul sitelerin yer aldığı semtteydi. Karim çocukluğunu hatırlatan, hepsi çirkin, mavi ve kahverengi apartmanların arasından geçti. Okul, asfaltı çatlamış bir yolun bitimindeki beton rampanın sonundaydı.</span></p>

    <p class="duz" xml:lang="tr"><span class="duz1">Sahanlıkta, koyu renk bir hırkaya boğulmuş bir kadın onları bekliyordu. Müdire Hanım. Karim kadını selamladı, kendini tanıttı. Kadın samimi bir tebessümle karşılık verince, şaşırdı. Genelde, bir güvensizlik dalgasıyla karşılanmaya alışkındı. Karim içinden kadına teşekkür etti, birkaç saniye boyunca karşısındakini inceledi. Yüzü bir su birikintisi kadar düz, bu düzlüğün ortasında da, nilüferlere benzeyen iki kocaman yeşil göz.</span></p>

    <p class="duz" xml:lang="tr"><span class="duz1">Müdire tek bir söz bile etmeden peşinden gelmelerini istedi. Modern olma iddiasındaki bina, sanki hiç tamamlanmamış gibiydi. Ya da belirsiz bir restorasyon süresi geçiriyormuş gibi. Alçak tavanlı koridorlar, bazıları yerlerine oturtulamamış polistiren panolardan oluşuyordu. Panolardan çoğunun üzerinde de, raptiyelerle tutturulmuş, çocukların yaptığı resimleri vardı. Çocuk boyunda, palto kancaları. Her şey tersti. Karim kendini ezilmiş bir ayakkabı kutusunda hissetti.</span></p>

    <p class="duz" xml:lang="tr"><span class="duz1">Müdire aralık bir kapının önünde durdu. Gizemli bir sesle mırıldandı:</span></p>

    <p class="duz" xml:lang="tr"><span class="duz1">– Girdikleri tek yer.</span></p>

    <p class="duz" xml:lang="tr"><span class="duz1">Kapıyı dikkatle itti. Daha çok bekleme salonunu andıran bir büroya girdiler. Camlı dolaplarda bir sürü defter ve okul kitapları vardı. Küçük bir buzdolabının üzerinde, bir kahve makinesi. Su dolu tabakların üzerine yerleştirilmiş geniş yapraklı bitkilerin gözden saklamaya çalıştığı, meşe taklidi bir yazı masası. Bütün odaya, ıslak toprak kokusu hâkimdi.</span></p>

    <p class="duz" xml:lang="tr"><span class="duz1">– Bakın, dedi kadın dolaplardan birini göstererek, bu dolabı açmışlar. Arşivlerimiz, bunlar. İlk bakışta, bir şey çalmadıkları anlaşılıyor. Dokunmamışlar bile.</span></p>

    <p class="duz" xml:lang="tr"><span class="duz1">Karim çömeldi, camlı dolabın kilidini inceledi. On yıllık bir otomobil hırsızlığı tecrübesi, kilitler konusunda oldukça geniş bir bilgi birikimi sağlamıştı. Hiç kuşku yok, dolabı açmak isteyen hırsız da kilit konusunda gerçek bir uzmandı. Karim şaşkındı; profesyonel bir hırsızı Sarzac’ta bir ilkokul soymaya iten neydi? Defterlerden birini aldı, sayfalarını karıştırdı. İsimler, öğretmen yorumları, yönetim yazışmaları... Her cilt, belirli bir yıla aitti. Ayağa kalktı.</span></p>

    <p class="duz" xml:lang="tr"><span class="duz1">– Kimse bir şey duymadı mı?</span></p>

    <p class="duz" xml:lang="tr"><span class="duz1">Kadın cevap verdi:</span></p>

    <p class="duz" xml:lang="tr"><span class="duz1">– Bakın, okulun gerçekten korunduğunu söylemek imkânsız. Bir kapıcı kadın var, ama bana sorarsanız...</span></p>

    <p class="duz" xml:lang="tr"><span class="duz1">Karim’in gözleri hâlâ uzmanca açılmış dolabın kapağındaydı.</span></p>

    <p class="duz" xml:lang="tr"><span class="duz1">– Size göre hırsızlık cumartesi gecesi mi oldu, yoksa dün gece mi?</span></p>

    <p class="duz" xml:lang="tr"><span class="duz1">– Her ikisi de olabilir, hatta gündüz bile. Tekrar ediyorum, hafta sonlarında bu küçük okulun bir değirmenden farkı yok. Burada çalınacak bir şey olamaz.</span></p>

    <p class="duz" xml:lang="tr"><span class="duz1">– Tamam, dedi Karim. İfade vermek için polis merkezine uğramanız gerekecek.</span></p>

    <p class="duz" xml:lang="tr"><span class="duz1">– Siz gizli ajansınız, öyle değil mi?</span></p>

    <p class="duz" xml:lang="tr"><span class="duz1">– Anlamadım?</span></p>

    <p class="duz" xml:lang="tr"><span class="duz1">Müdire Karim’i dikkatli gözlerle süzüyordu. Sözü sürdürdü:</span></p>

    <p class="duz" xml:lang="tr"><span class="duz1">– Demek istiyorum ki kıyafetiniz, havanız. Sanki mahalle çetelerine karışmışsınız gibi...</span></p>

    <p class="duz" xml:lang="tr"><span class="duz1">Karim kahkahasını tutamadı.</span></p>

    <p class="duz" xml:lang="tr"><span class="duz1">– Buraları çete kaynamıyor ki.</span></p>

    <p class="duz" xml:lang="tr"><span class="duz1">Müdire, polisin söylediklerini önemsemeyip devam etti:</span></p>

    <p class="duz" xml:lang="tr"><span class="duz1">– Bu işlerin nasıl yapıldığını bilirim. Bu konuda bir belgesel izlemiştim. Sizin gibiler, öteki yüzünde polis amblemi taşıyan çifte yüzlü ceketler giyer ve...</span></p>

    <p class="duz" xml:lang="tr"><span class="duz1">– Madam, diye sözünü kesti Karim. Bana kalırsa küçük şehrinizi fazla büyütüyorsunuz.</span></p>

    <p class="duz" xml:lang="tr"><span class="duz1">Topuklarının üzerinde dönüp, kapıya yöneldi. Müdire peşinden yetişti:</span></p>

    <p class="duz" xml:lang="tr"><span class="duz1">– Parmak izi falan almayacak mısınız?</span></p>

    <p class="duz" xml:lang="tr"><span class="duz1">Karim cevap verdi:</span></p>

    <p class="duz" xml:lang="tr"><span class="duz1">– Konunun önemine bakarak, ifadenizi almak ve çevrede soruşturma yapmakla yetineceğiz.</span></p>

    <p class="duz" xml:lang="tr"><span class="duz1">Kadın hayal kırıklığına uğramış gibiydi. Karim’e yine dikkatle baktı:</span></p>

    <p class="duz" xml:lang="tr"><span class="duz1">– Buralı değilsiniz, yanılıyor muyum?</span></p>

    <p class="duz" xml:lang="tr"><span class="duz1">– Değilim.</span></p>

    <p class="duz" xml:lang="tr"><span class="duz1">– Buraya atanmak için ne yaptınız?</span></p>

    <p class="duz" xml:lang="tr"><span class="duz1">– Uzun hikâye. Belki bir gün uğrar anlatırım.</span></p>

    <p class="duz" xml:lang="tr"><span class="duz1">Dışarıda, yakalanma korkusu taşıyan öğrenciler gibi sigaralarını avuçlarının içine saklayarak içen polis memurlarının yanına gitti. Sélier devriye arabasından fırladı.</span></p>

    <p class="duz" xml:lang="tr"><span class="duz1">– Teğmen, yeni bir gelişme var.</span></p>

    <p class="duz" xml:lang="tr"><span class="duz1">– Ne dedin?</span></p>

    <p class="duz" xml:lang="tr"><span class="duz1">– Başka bir hırsızlık. Buraya geldiğimden beri, hiç bu kadar...</span></p>

    <p class="duz" xml:lang="tr"><span class="duz1">– Nerede?</span></p>

    <p class="duz" xml:lang="tr"><span class="duz1">Sélier tereddüt etti, arkadaşlarına baktı. Soluğu bıyıklarının altında hışırdıyordu.</span></p>

    <p class="duz" xml:lang="tr"><span class="duz1">– Ben... Mezarlıkta. Bir mezara girmişler.</span></p>

    <p class="duz-ilk-paragraf" xml:lang="tr"><span class="duz1">Mezarlar ve haçlar, güneşin altında parlayan yosunlar gibi, gri ve yeşil arası renklerde, hafif bir meyil boyunca uzanıyordu. Parmaklığın ardından, çiy ve solmuş çiçek kokusunu soludu genç Arap.</span></p>

    <p class="duz" xml:lang="tr"><span class="duz1">– Beni burada bekleyin, diye homurdandı polis memurlarına bakarak.</span></p>

    <p class="duz" xml:lang="tr"><span class="duz1">Lateks eldivenlerini geçirirken, Sarzac’ın bu pazartesi gününü hiç unutmayacağını düşünüyordu.</span></p>

    <p class="duz" xml:lang="tr"><span class="duz1">Bu kez oturduğu stüdyoya uğramış, “bilimsel araştırma” malzemesini almıştı: parmak izlerini belirlemek için alüminyum ve granit tozu, yapıştırıcılar ve ninhidrin, ayak izlerinin kalıbını çıkarmak için de çeşitli elastomerler... En ufak izi bile dikkatle almaya kararlıydı.</span></p>

    <p class="duz" xml:lang="tr"><span class="duz1">Yerini tarif ettikleri mezara giden çakıllı patikada ilerledi. Kısa bir an için, Fransa’da birkaç yıldan beri görülen mezar saldırılarından biriyle karşılaşacağını, kırılmış kafatasları, mezardan çıkarılmış cesetler bulacağını sanmıştı. Ama hayır. Burada her şey düzenliydi. Saldırganlar mezardan başka hiçbir şeye dokunmamıştı anlaşılan. Karim granit blokun dibine vardı; şapel biçiminde bir anıt mezardı.</span></p>

    <p class="duz" xml:lang="tr"><span class="duz1">Kapı aralıktı sadece. Diz çöküp kilidi inceledi. Okulda olduğu gibi, burada da mezarın kilidini açmak için olağanüstü özenle çalışmıştı hırsızlar. Ellerini mezar duvarının köşesinde gezdirdi, bu kez de profesyonelce bir işle karşı karşıya olduğunu düşündü. Aynı kişiler miydi?</span></p>

    <p class="duz" xml:lang="tr"><span class="duz1">Kapıyı itip sahneyi gözlerinin önüne getirmeye çalıştı. Adamlar neden anıt mezarın kapısını böylesine büyük bir dikkatle açmışlar, sonra da tam kapatmadan gitmişlerdi? Taş kapıyı itince, anladı. Çakıl taşları kapının altına sıkışmıştı. Artık, mezarı kapatmak imkânsızdı. Saldırganların yaptıklarını haber veren, bu küçük mineral parıltılardı, kısacası.</span></p>

    <p class="duz" xml:lang="tr"><span class="duz1">Sonra kilidi oluşturan taş dişli sistemini inceledi. Bu tip yapılar için alışılmış, ama sadece uzmanlarının açabileceği özel bir sistemdi. Karim ürperdiğini hissetti: uzmanlar? Bir kez daha, okula girenler ile anıt mezarın kapısını açanların aynı insanlar olup olmadıklarını düşündü. İki olay arasında nasıl bir ilişki olabilirdi?</span></p>

    <p class="duz" xml:lang="tr"><span class="duz1">Cevabın başlangıcını mezar taşında buldu: “Jude İtero. 23 mayıs 1972-14 ağustos 1982”. Karim düşündü. Belki de bu küçük çocuk Jean-Jaurès Okulu’nda okumuştu. Yeniden mezar taşına baktı; ne bir dua, ne bir yazı. Mermerin üzerinde, sadece solmuş gümüşten oval bir çerçeve vardı ve içi boştu.</span></p>

    <p class="duz" xml:lang="tr"><span class="duz1">– Bu kız ismi, değil mi?</span></p>

    <p class="duz" xml:lang="tr"><span class="duz1">Karim arkasına döndü. Sélier bıyıkları ve meşgul tavrıyla arkasında dikiliyordu. Dudaklarının ucuyla cevap verdi:</span></p>

    <p class="duz" xml:lang="tr"><span class="duz1">– Hayır, erkek ismi.</span></p>

    <p class="duz" xml:lang="tr"><span class="duz1">– İngiliz adı mı, yoksa?</span></p>

    <p class="duz" xml:lang="tr"><span class="duz1">– Hayır, Yahudi.</span></p>

    <p class="duz" xml:lang="tr"><span class="duz1">Sélier alnını sildi.</span></p>

    <p class="duz" xml:lang="tr"><span class="duz1">– Öyleyse, dur bakalım, bu Carpentras’daki gibi bir saldırı mı yoksa? Aşırıcı sağcı işi bir şey?</span></p>

    <p class="duz" xml:lang="tr"><span class="duz1">Karim ayağa kalktı ve eldivenli ellerini birbirine sürttü.</span></p>

    <p class="duz" xml:lang="tr"><span class="duz1">– Hayır, sanmıyorum. Bana bir iyilik et, diğerlerinin yanına git, beni orada bekle.</span></p>

    <p class="duz" xml:lang="tr"><span class="duz1">Sélier, kasketinin siperliğini kaldırdı, homurdanarak gitti. Karim onun uzaklaşışına dikkatle baktı, sonra yeniden aralık kapıya döndü.</span></p>

    <p class="duz" xml:lang="tr"><span class="duz1">Yer altına küçük bir dalış yapmaya karar verdi. İki büklüm, el fenerini yakarak ilerledi. Ayaklarının altındaki tozu gıcırdatarak, basamakları indi. Atadan kalma bir tabuyu yıkıyor gibiydi. Hiçbir dinî inanışı olmadığını düşünüp, o anda kendini kutladı. Halojen demeti, karanlığı yırtıyordu. Karim ilerledi, sonra birden durdu. Fenerin ışığında, iki dayanak üzerine yerleştirilmiş, açık renkli ahşap tabut önündeydi.</span></p>

    <p class="duz" xml:lang="tr"><span class="duz1">Gırtlağı kupkuru, tabuta yaklaşıp inceledi. Yaklaşık bir metre altmış santimetre boyundaydı. Köşelerinde gümüş arabesk süsler vardı. Eldivensiz olsa, tabuta hiç dokunamayacağını düşünerek, menteşeleri yokladı. Böylesi bir korku duyduğu için, kendine küfretti. İlk bakışta, tabut kapağı açılmamış gibi görünüyordu. Menteşeleri daha yakından inceleyebilmek için, fenerini dişlerinin arasına sıkıştırdı.</span></p>

    <p class="duz" xml:lang="tr"><span class="duz1">– Burada ne halt ediyorsunuz?</span></p>

    <p class="duz" xml:lang="tr"><span class="duz1">Karim sıçradı. Ağzını açtı, fener düştü, tabutun üzerinde yuvarlanmaya başladı. Arkasına dönerken, karanlıkların üzerine devrildiğini gördü. Girişte, düşük omuzlu, bereli bir adam eğilmiş, içeriye bakıyordu. Mağripli el yordamıyla yerdeki feneri aradı. Soludu:</span></p>

    <p class="duz" xml:lang="tr"><span class="duz1">– Polis. Ben polis teğmeniyim.</span></p>

    <p class="duz" xml:lang="tr"><span class="duz1">Yukarıdaki adam bir şey söylemedi, sonra homurdandı:</span></p>

    <p class="duz" xml:lang="tr"><span class="duz1">– Buraya girmeye hakkınız yok.</span></p>

    <p class="duz" xml:lang="tr"><span class="duz1">Karim yeri aydınlattı, basamaklara doğru ilerledi. Gözlerini, aydınlık bir perdeyle çevrili, asık suratlı irikıyım adama dikti. Mezarlık bekçisi olmalıydı. Karim mezara izinsiz girdiğinin farkındaydı. Böylesi bir durumda bile, bir kabre girebilmek için özel bir izin ya da ailenin imzaladığı bir belge gerekiyordu. Basamakları tırmanıp konuştu:</span></p>

    <p class="duz" xml:lang="tr"><span class="duz1">– Çekilin. Çıkıyorum.</span></p>

    <p class="duz" xml:lang="tr"><span class="duz1">Adam çekildi. Karim ışığı bir hayat iksiriymişçesine içti. Üç renkli kimliğini gösterdi:</span></p>

    <p class="duz" xml:lang="tr"><span class="duz1">– Karim Abdouf. Sarzac Karakolu. Mezara girildiğini haber veren siz misiniz?</span></p>

    <p class="duz" xml:lang="tr"><span class="duz1">Adam sessizliğini koruyordu. Renksiz gözleriyle Arap’ı inceliyordu. Gri sularda hava kabarcıkları gibiydi gözleri.</span></p>

    <p class="duz" xml:lang="tr"><span class="duz1">– Buraya girmeye hakkınız yok.</span></p>

    <p class="duz" xml:lang="tr"><span class="duz1">Karim dalgınca onayladı. Sabah havası sıkıntısını gideriyordu.</span></p>

    <p class="duz" xml:lang="tr"><span class="duz1">– Tamam, arkadaş. Tartışmayın. Polis her zaman haklıdır.</span></p>

    <p class="duz" xml:lang="tr"><span class="duz1">İhtiyar, kıllarla kaplı dudaklarını büktü. Alkol ve ıslak toprak kokuyordu, leş gibi. Karim devam etti:</span></p>

    <p class="duz" xml:lang="tr"><span class="duz1">– Peki, şimdi bana bildiklerinizi anlatın. Durumu ne zaman fark ettiniz?</span></p>

    <p class="duz" xml:lang="tr"><span class="duz1">İhtiyar içini çekti:</span></p>

    <p class="duz" xml:lang="tr"><span class="duz1">– Saat altıda geldim. Bu sabah bir cenaze var da.</span></p>

    <p class="duz" xml:lang="tr"><span class="duz1">– Buradan en son ne zaman geçtiniz?</span></p>

    <p class="duz" xml:lang="tr"><span class="duz1">– Cuma.</span></p>

    <p class="duz" xml:lang="tr"><span class="duz1">– Yani, hafta sonu her hangi bir saatte mezara girmiş olabilirler?</span></p>

    <p class="duz" xml:lang="tr"><span class="duz1">– Evet. Yalnız ben bu gece girdikleri kanısındayım.</span></p>

    <p class="duz" xml:lang="tr"><span class="duz1">– Neden?</span></p>

    <p class="duz" xml:lang="tr"><span class="duz1">– Çünkü pazar öğleden sonra yağmur yağdı, kabirde de en küçük bir rutubet izi yok... Demek ki kapı hâlâ kapalıydı.</span></p>

    <p class="duz" xml:lang="tr"><span class="duz1">Karim sordu:</span></p>

    <p class="duz" xml:lang="tr"><span class="duz1">– Yakında mı oturuyorsunuz?</span></p>

    <p class="duz" xml:lang="tr"><span class="duz1">– Kimse buranın yakınında oturmaz.</span></p>

    <p class="duz" xml:lang="tr"><span class="duz1">Arap çevresine sükûnet ve dinginlik yayan küçük mezarlığa baktı.</span></p>

    <p class="duz" xml:lang="tr"><span class="duz1">– Buraya daha önce de serseriler gelmiş miydi?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Kuşkulu ziyaretçiler? Saldırganlar? Değişik törenler?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Bana bu mezardan söz edin.</span></p>

    <p class="duz" xml:lang="tr"><span class="duz1">Bekçi çakıl taşlarının üzerine tükürdü.</span></p>

    <p class="duz" xml:lang="tr"><span class="duz1">– Anlatacak bir şey yok.</span></p>

    <p class="duz" xml:lang="tr"><span class="duz1">– Tek bir çocuk için bu anıt mezar, tuhaf değil mi?</span></p>

    <p class="duz" xml:lang="tr"><span class="duz1">– Evet, tuhaf.</span></p>

    <p class="duz" xml:lang="tr"><span class="duz1">– Aileyi tanır mıydınız?</span></p>

    <p class="duz" xml:lang="tr"><span class="duz1">– Hayır. Hiç görmedim.</span></p>

    <p class="duz" xml:lang="tr"><span class="duz1">– 1982’de, burada değil miydiniz?</span></p>

    <p class="duz" xml:lang="tr"><span class="duz1">– Hayır. Herif benden önce ölmüş. (Sırıttı) Hepimizin bu yollardan geçmesi gerekecek.</span></p>

    <p class="duz" xml:lang="tr"><span class="duz1">– Kabir bakımlı görünüyor.</span></p>

    <p class="duz" xml:lang="tr"><span class="duz1">– Kimse gelmiyor demedim ki. Sadece tanımadığımı söyledim. Tecrübeliyim ben. Taşların ne hızla yıprandıklarını bilirim. Plastik de olsalar, çiçeklerin ne kadar dayanacaklarını bilirim. Ayrıkotlarının, çalıların, bütün bu pisliklerin nasıl geldiğinden de haberim var. Bu mezara sık sık gelindiğini söyleyebilirim. Ama ben, kimseyi görmedim.</span></p>

    <p class="duz" xml:lang="tr"><span class="duz1">Karim biraz düşündü. Yeniden diz çöküp, küçük çerçeveyi inceledi:</span></p>

    <p class="duz" xml:lang="tr"><span class="duz1">– Bana kalırsa hırsızlar çocuğun resmini çalmış.</span></p>

    <p class="duz" xml:lang="tr"><span class="duz1">– Öyle mi? Belki, evet.</span></p>

    <p class="duz" xml:lang="tr"><span class="duz1">– Yüzünü hatırlıyor musunuz? Çocuğun yüzünü?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">Karim doğruldu, eldivenlerini çıkarırken anlattı.</span></p>

    <p class="duz" xml:lang="tr"><span class="duz1">– Bugün, izleri almak, belirtileri incelemek için bir ekip gelecek. Demek ki sabah törenini iptal edeceksiniz. Bakım çalışmaları yapıldığını, su bastığını anlatırsınız ya da öyle bir şey, ne bileyim ben. Bugün burada kimseyi istemiyorum, anlaşıldı mı? Özellikle de gazetecileri.</span></p>

    <p class="duz" xml:lang="tr"><span class="duz1">Adam kafasını sallayıp onaylarken Karim çıkışa yönelmişti bile.</span></p>

    <p class="duz" xml:lang="tr"><span class="duz1">Uzakta, tiz bir çan, saatin dokuz olduğunu bildiriyordu.</span></p>
  </div>
</body>
</html>