<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>33.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x33">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Otuz üçüncü kısım</span></h1>

    <p class="duz" xml:lang="tr"><span class="duz1">Gerçek yavaş yavaş somutlanıyordu.</span></p>

    <p class="duz" xml:lang="tr"><span class="duz1">Alev yutucuya göre, dört kez karşılaştığı çocuk, özenle erkeğe benzetilmeye çalışılmış bir kızdı. Kısa kesilmiş saçlar, uygun elbiseler, erkek çocuk davranışları. Adamda en küçük bir kuşku bile yoktu: “Bana hiç kız olduğunu söylemedi... Bu onun sırrıydı, çaktın mı? Ama ben hemen bir şeylerin topal gittiğini anladım. Her şeyden önce, çok güzeldi. Gerçek bir afet. Sonra, bir de sesi vardı tabiî, bir de vücudu. On ikisinde falan olmalıydı. Bazı yerlerinde başlayan değişiklikler göze çarpıyordu. Başka dalgalar da vardı. Gözlerine, gözbebeklerinin rengini değiştiren zamazingolar takıyordu. Simsiyah gözleri vardı, mürekkep gibi, ama yapay gözlerdi onunkiler. Çocuktum, ama farkındaydım işin. Üstelik hep gözlerinin ağrıdığından yakınıyordu. Kafasının derinliklerine kadar giden sancılar, öyle diyordu...”</span></p>

    <p class="duz" xml:lang="tr"><span class="duz1">Karim bütün öğeleri bir araya topluyordu. Jude’ün annesi çocuğunu yok etmek isteyen iblislerden çok korkuyordu. Muhtemelen bu sebeple bir kentten ayrılmış, soluğu Sarzac’ta almıştı. Bu şehirde, Karim bunu daha önce düşünmeliydi, yeni bir kimlik almış, çocuğunun adını değiştirmiş, bununla da yetinmeyerek daha önemli bir karar almış, cinsiyetini bile değiştirmişti. Artık birinin onları bulup tanıması imkânsızdı. Ne var ki iki yıl sonra, iblisler yeni hayatlarına da musallat oldular, onları bu yeni şehirde, Sarzac’ta buldular. Hâlâ çocuğun peşindeydiler, ulaşmaları da an meselesiydi.</span></p>

    <p class="duz" xml:lang="tr"><span class="duz1">Kızı ele geçirmeleri.</span></p>

    <p class="duz" xml:lang="tr"><span class="duz1">Anne paniğe kapılmıştı. Belgeleri, tüm kayıtları yok etmiş, kızının sahte adı da dahil, adını taşıyan bütün dosyaları ortadan kaldırmıştı. Özellikle de fotoğrafları, çünkü kesin olan bir şey vardı: yeni adını bilmiyor olsalar da, çocuğun yüzünü tanıyordu o iblisler. Aradıkları da, o yüzdü zaten; kanıt olarak, ipucu olarak. Bu yüzden, hiç olmazsa başlangıçta, peşine düştükleri yüzü bulabilmek için, sınıf fotoğraflarıyla yetinmek zorundaydılar. İyi de, bu iblisler nereden geliyordu? Ve, kimdi bunlar?</span></p>

    <p class="duz" xml:lang="tr"><span class="duz1">Karim genç alev yutucuya sordu:</span></p>

    <p class="duz" xml:lang="tr"><span class="duz1">– O küçük kız, sana hiç iblislerden söz etti mi?</span></p>

    <p class="duz" xml:lang="tr"><span class="duz1">Genç panayırcı hâlâ elindeki meşaleyle oynuyordu.</span></p>

    <p class="duz" xml:lang="tr"><span class="duz1">– İblisler mi? Hayır. İblisler... (sırıtarak meslektaşlarını gösterdi) biziz. Üstelik Jude, fazla konuşkan değildi. Söyledim ya, çocuktuk o zamanlar. Ona sadece alev püskürtmeyi öğrettim...</span></p>

    <p class="duz" xml:lang="tr"><span class="duz1">– İlgileniyor muydu?</span></p>

    <p class="duz" xml:lang="tr"><span class="duz1">– Hayran mıydı, demek istiyorsun. Alev yutmayı, püskürtmeyi öğrenmek istiyordu... sanki kendini korumak için. Öylesine tuhaf bir çocuktu ki...</span></p>

    <p class="duz" xml:lang="tr"><span class="duz1">– Annesi hakkında hiçbir şey anlatmadı mı?</span></p>

    <p class="duz" xml:lang="tr"><span class="duz1">– Hayır. Onu görmedim bile... Jude benimle bir ya da iki saat kalıyordu, sonra hop, kayboluveriyordu... Külkedisi gibi. Böyle birkaç kez kayboldu, bir keresinde de hiç dönmedi...</span></p>

    <p class="duz" xml:lang="tr"><span class="duz1">– Hatırladığın başka bir şey yok mu? Bana yardımcı olabilecek bir ayrıntı, dikkatini çeken bir tuhaflık?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Adı, mesela... Gerçek adını hiç söylemedi mi?</span></p>

    <p class="duz" xml:lang="tr"><span class="duz1">– Hayır, ama üzerinde ısrarla durduğu bir şey vardı...</span></p>

    <p class="duz" xml:lang="tr"><span class="duz1">– Neymiş?</span></p>

    <p class="duz" xml:lang="tr"><span class="duz1">– Ben adını öğrenir öğrenmez, İngiliz aksanıyla, Beatles’ın şarkısında olduğu gibi, “Cud” dedim ona. Bu kadarı bile öfkeden gözünün dönmesine yetiyordu. Ona, Fransız aksanıyla “Jüd” dememi istiyordu. O küçük ağzı hâlâ gözümün önünde: “Jüd.”</span></p>

    <p class="duz" xml:lang="tr"><span class="duz1">Genç panayırcı, derinlerden geldiği belli olan bir tebessümle güldü; gözkapaklarının altında gözyaşları birikmişti. Karim, ejderhanın küçük kıza çılgın gibi âşık olduğunu anladı. Soru sorma sırası alev yutucudaydı şimdi:</span></p>

    <p class="duz" xml:lang="tr"><span class="duz1">– Bir soruşturma mı yapıyorsun? Neden? Ona ne oldu? Şimdi, yaklaşık...</span></p>

    <p class="duz" xml:lang="tr"><span class="duz1">Karim dinlemiyordu bile. Sahte bir kimlikle, iki yıl okula gitmek zorunda kalan küçük Jude’ü düşündü. Annesi okula yazdırırken, çocuğunun belgelerini nasıl değiştirmişti? Herkesin, özellikle de çocukla her gün yan yana olan öğretmenin karşısında, oğlunun bir kız olduğu masalını nasıl sürdürebilmişti?</span></p>

    <p class="duz" xml:lang="tr"><span class="duz1">Birden, kafasında bir şimşek çaktı. Gözlerini kaldırıp, meşale adama sordu:</span></p>

    <p class="duz" xml:lang="tr"><span class="duz1">– Buralarda bir telefon var mı?</span></p>

    <p class="duz" xml:lang="tr"><span class="duz1">– Bizi ne sandın? Sokak serserisi mi? Peşimden gel.</span></p>

    <p class="duz" xml:lang="tr"><span class="duz1">Abdouf adamın peşine düştü.</span></p>

    <p class="duz" xml:lang="tr"><span class="duz1">Panayırcı, Karim’i, kum pistin ucundaki, ahşap kulübenin önünde bıraktı. Küçük bir taburenin üzerinde bir telefon vardı. Polis teğmeni, Jean-Jaurès Okulu’nun müdiresinin numarasını çevirdi. Rüzgâr çadırın altında şiddetle kükrüyordu. Uzakta, alev yutucuları görebiliyordu. Üç zil sesi duyuldu, sonra bir erkek sesi telefona cevap verdi.</span></p>

    <p class="duz" xml:lang="tr"><span class="duz1">– Müdire Hanım’la görüşmek istiyorum, dedi Karim, heyecanını dizginlemeye çalışarak.</span></p>

    <p class="duz" xml:lang="tr"><span class="duz1">– Kim arıyor?</span></p>

    <p class="duz" xml:lang="tr"><span class="duz1">– Teğmen Karim Abdouf.</span></p>

    <p class="duz" xml:lang="tr"><span class="duz1">Birkaç saniye sonra, ahizede kadının soluk soluğa nefesi duyuldu. Polis teğmeni hiçbir girizgâha gerek duymadı:</span></p>

    <p class="duz" xml:lang="tr"><span class="duz1">– Hatırlıyor musunuz, 1982 yılının sonunda Sarzac’tan ayrılan öğretmenden söz etmiştiniz bana?</span></p>

    <p class="duz" xml:lang="tr"><span class="duz1">– Tabiî hatırlıyorum.</span></p>

    <p class="duz" xml:lang="tr"><span class="duz1">– 1981’de birinci sınıfa, 1982’de ikinci sınıfa baktığını söylemiştiniz.</span></p>

    <p class="duz" xml:lang="tr"><span class="duz1">– Doğru.</span></p>

    <p class="duz" xml:lang="tr"><span class="duz1">– Yani Jude İtero’yu her iki sınıfta da okuttu, değil mi?</span></p>

    <p class="duz" xml:lang="tr"><span class="duz1">– Evet. İşe böyle de bakılabilir, ama size daha önce de söylemiştim, bir öğretmenin, aynı sınıfla...</span></p>

    <p class="duz" xml:lang="tr"><span class="duz1">– Adı neydi öğretmenin?</span></p>

    <p class="duz" xml:lang="tr"><span class="duz1">– Bir dakika bekleyin, bakmam gerek.</span></p>

    <p class="duz" xml:lang="tr"><span class="duz1">Müdire kâğıtları karıştırdı.</span></p>

    <p class="duz" xml:lang="tr"><span class="duz1">– Fabienne Pascaud.</span></p>

    <p class="duz" xml:lang="tr"><span class="duz1">Bu ad Karim için hiçbir anlam ifade etmiyordu tabiî. Üstelik, çocuğun takma adıyla da arasında ses benzerliği bile yoktu. Her yeni bilgiden sonra, kafasını bir yerlere vuruyordu hâlâ. Yine de sordu:</span></p>

    <p class="duz" xml:lang="tr"><span class="duz1">– Kızlık adını biliyor musunuz?</span></p>

    <p class="duz" xml:lang="tr"><span class="duz1">– İyi ama, kızlık adı bu.</span></p>

    <p class="duz" xml:lang="tr"><span class="duz1">– Evlenmemiş mi?</span></p>

    <p class="duz" xml:lang="tr"><span class="duz1">– Duldu. En azından, kayıtlardan gördüğüm bu. Tuhaf. Yeniden ilk adına dönmüş.</span></p>

    <p class="duz" xml:lang="tr"><span class="duz1">– Kocasının soyadı neymiş?</span></p>

    <p class="duz" xml:lang="tr"><span class="duz1">– Bir dakika... Hah, buldum: Hérault. H.É.R.A.U.L.T.</span></p>

    <p class="duz" xml:lang="tr"><span class="duz1">Yeni bir çıkmaz. Karim yanlış yoldaydı.</span></p>

    <p class="duz" xml:lang="tr"><span class="duz1">– Tamam. Teşekkür ederim, ben...</span></p>

    <p class="duz" xml:lang="tr"><span class="duz1">Yeni bir kıvılcım. Eğer haklıysa, eğer o kadın gerçekten de Jude’ün annesiyse, küçük kızın soyadı, başlangıçta Hérault olmuş olmalıydı. Adı da...</span></p>

    <p class="duz" xml:lang="tr"><span class="duz1">Karim alev yutucunun küçük kızın adının söylenmesi konusunda anlattıklarını hatırladı. Kızcağız adının yazıldığı gibi okunmasında, Fransız usulü telaffuz edilmesinde ısrar ediyordu. Neden? Asıl adını hatırlattığı için mi? Küçük kızken kullandığı adı?</span></p>

    <p class="duz" xml:lang="tr"><span class="duz1">Karim telefona doğru soludu:</span></p>

    <p class="duz" xml:lang="tr"><span class="duz1">– Bir dakika bekleyin.</span></p>

    <p class="duz" xml:lang="tr"><span class="duz1">Diz çöktü, sinirden titreyen bir elle kumun üzerine her iki adı büyük harflerle, alt alta yazdı:</span></p>

    <p class="bold-ortali1" xml:lang="tr"><span class="duz1">FABİENNE HÉRAULT</span></p>

    <p class="bold-ortali2" xml:lang="tr"><span class="duz1">JUDE İTERO</span></p>

    <p class="duz-ilk-paragraf" xml:lang="tr"><span class="duz1">Son iki hecede aynı ses, aynı ton vardı. Birkaç saniye düşündü, sonra tozun üzerine yazdıklarını eliyle sildi. Yeniden, bu kez heceleri ayırarak yazdı:</span></p>

    <p class="bold-ortali1" xml:lang="tr"><span class="duz1">JU-Dİ-TE-RO</span></p>

    <p class="duz-ilk-paragraf" xml:lang="tr"><span class="duz1">Sonra da :</span></p>

    <p class="bold-ortali1" xml:lang="tr"><span class="duz1">JUDİTH HÉRAULT</span></p>

    <p class="duz-ilk-paragraf" xml:lang="tr"><span class="duz1">Muzaffer bir çığlık atmamak için kendini zor tuttu. Jude İtero’nun asıl adı Judith Hérault’ydu.<a class="calibre1" href="#footnote-231-1" id="footnote-231-1-backlink">[1]</a> Küçük erkek çocuk, aslında güzel bir küçük kızdı. Annesi de öğretmeni. İzleri daha da karıştırmak için kızlık soyadına dönmüş, çocuğu daha da zora koşmamak ya da yeni kimliğiyle yanlışlıklar yapmamak için olacak, adını bir erkek adına uyarlamıştı.</span></p>

    <p class="duz" xml:lang="tr"><span class="duz1">Karim yumruklarını sıktı. İşlerin bu şekilde düzenlenmiş olduğundan emindi. Kadın, okulda çalıştığı, orada bulunduğu için çocuğunun kimliğini değiştirebilmişti. Bu varsayım her şeyi açıklıyordu: kadının Sarzac’ta herkesi kolaylıkla kandırmasını, resmî belgeleri çalarken hiçbir güçlükle karşılaşmamasını. Titrek bir sesle, müdireye sordu:</span></p>

    <p class="duz" xml:lang="tr"><span class="duz1">– Eğitim Müdürlüğü’nden, o öğretmen hakkında ayrıntılı bilgiler alabilir misiniz?</span></p>

    <p class="duz" xml:lang="tr"><span class="duz1">– Bu akşam mı?</span></p>

    <p class="duz" xml:lang="tr"><span class="duz1">– Bu akşam, evet.</span></p>

    <p class="duz" xml:lang="tr"><span class="duz1">– Ben... Evet, onları tanıyorum. Mümkün. Ne öğrenmek istiyorsunuz?</span></p>

    <p class="duz" xml:lang="tr"><span class="duz1">– Fabienne Pascaud-Hérault’nun Sarzac’tan sonra nereye yerleştiğini bilmek istiyorum. Bir de kente gelmeden önce nerede oturduğunu. Onu tanımış olanları da bulmaya çalışın. Cep telefonunuz var mı?</span></p>

    <p class="duz" xml:lang="tr"><span class="duz1">Kadın “Evet” dedi, numarayı verdi. Hafifçe şaşırmışa benziyordu. Karim devam etti:</span></p>

    <p class="duz" xml:lang="tr"><span class="duz1">– Bizzat müdürlüğe gidip bu bilgileri almanız, ne kadar sürer?</span></p>

    <p class="duz" xml:lang="tr"><span class="duz1">– Çok çok iki saat.</span></p>

    <p class="duz" xml:lang="tr"><span class="duz1">– Cep telefonunuzu yanınıza alın. Sizi iki saat sonra ararım.</span></p>

    <p class="duz-son-paragraf" xml:lang="tr"><span class="duz1">Karim kulübeden çıktı, yeniden danslarına başlamış alev yutucuları eliyle selamladı.</span></p>

    <div class="generated-style">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Jude İtero’nun okunuşu Jüditero, Judith Hérault’nun okunuşu Jüditero. (ç.n.)</span></p>
    </div>
  </div>
</body>
</html>