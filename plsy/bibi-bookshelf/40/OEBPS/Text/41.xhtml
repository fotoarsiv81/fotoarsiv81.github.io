<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>41.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x41">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Kırk birinci kısım</span></h1>

    <p class="duz" xml:lang="tr"><span class="duz1">Guernon Mezarlığı Sarzac’takine benzemiyordu. Beyaz mermerden sütunlar karanlık çimenlerin üzerinde, simetrik aysbergler gibi sıralanıyordu. Haçlar da, meraklı siluetler gibi, parmak uçlarında dikilmişti. Buradaki tek düzensizlik, ölü yapraklardı; zümrüt yeşili çimenler üzerinde, sarı fırça darbeleri. Karim Abdouf mezarların arasında ilerliyor, sabırla, düzenle, mermerin, taşın ya da demirin üzerine kazınmış isimleri, kitabeleri okuyordu.</span></p>

    <p class="duz" xml:lang="tr"><span class="duz1">Şimdilik, Sylvain Hérault’nun mezarına rastlamamıştı.</span></p>

    <p class="duz" xml:lang="tr"><span class="duz1">Bir taraftan yürüyor, bir taraftan da soruşturmanın bu son saatlerde aldığı keskin dönemeci düşünüyordu. Bu kente olabildiğince çabuk gelmiş, bu amaçla da bir Audi’ye “el koymak”tan çekinmemişti. Niémans’ın soruşturma dosyasının tüm ayrıntılarını okuyup ezberledikten sonra, kendi dosyasının önemsizliği karşısında umutsuzluğa kapılmamak için kendini zorlaması gerekiyordu. Bir okulun soyulması ve Sarzac Mezarlığı’nda bir kabre girilmesi, bir ailenin trajik kaderini gözler önüne sermişti. Üstelik bu kader şimdi de Guernon’daki seri cinayetlerle ilgili olabilirdi. Sertys’in kişiliği iki olay arasında bir eksen görevi görüyordu; Karim kendi yolunda sonuna kadar gitmeye, adamın başka ilişkilerini, diğer bağlantılarını bulmaya kararlıydı.</span></p>

    <p class="duz" xml:lang="tr"><span class="duz1">Gözlerini en fazla kamaştıran bu döne döne inen spiral değildi. Asıl önemlisi Pierre Niémans’ın, Cannes-Écluse seminerleri sırasında etkisinde kaldığı bu komiserin yanında çalışmasıydı. Aynalar ve atom kuramının polisi. Sokakların, şiddetin, öfkeli ve zorlu adamı. Yeraltı dünyasında kendine haklı bir ün edinen, ama denetlenemez karakteri ve psikolojik şiddet krizleri yüzünden kenara çekilmek zorunda bırakılan parlak bir polis. Bu yeni işbirliği bir türlü aklından çıkmıyordu. Gururluydu kuşkusuz. Çok da heyecanlı. Asıl önemlisi, onunla karşılaşmadan daha birkaç saat önce, Niémans’ı hatırlamış olmaktan da oldukça rahatsızdı.</span></p>

    <p class="duz" xml:lang="tr"><span class="duz1">Mezarlıktaki son ağaçlı yola da baktı. Sylvain Hérault’dan en ufak bir iz yoktu. Bir tek iki bitkin kolonun taşıdığı şapel görünümlü yapı kalmıştı göz atmadığı; ölü yakma yeri, krematoryum. Hızlı adımlarla, binaya yaklaştı. Daima her ipucunu takip etme güdüsü. Tepedeki camlardan ışık alan, iki yanı, üzerinde isimler ve tarihler yazılı küçük kutucuklarla dolu bir koridora girdi. Sağa sola kısa bakışlar atarak, Küller Salonu’na vardı. Posta kutularına benzeyen küçük kutular duvar boyunca yükseliyor, üzerlerindeki yazıların ve süslerin farklılığıyla göze çarpıyorlardı. Bazen, bir girintinin dibindeki solmuş bir buket, renkli palyaço rolü oynuyor, sonra yeniden sıkıcı tekdüzelik egemenliğini sürdürüyordu. Dipte, mermer duvarın üzerine kazınmış bir dua dikkat çekiyordu.</span></p>

    <p class="duz" xml:lang="tr"><span class="duz1">Karim biraz daha yaklaştı. Duvarların arasında nemli, kararsız, yüzeysel dalgın bir rüzgâr ıslık çalıyordu. Polis teğmeninin bacakları arasında birbirlerine sarılan, kuru yapraklara karışan ince kireç sütunları vardı.</span></p>

    <p class="duz" xml:lang="tr"><span class="duz1">İşte aradığını o zaman gördü.</span></p>

    <p class="duz" xml:lang="tr"><span class="duz1">Bir mezar yazısı. Yaklaşıp okudu: Sylvain Hérault. Doğumu şubat 1951. Ölümü ağustos 1980. Karim, Judith’in babasının yakılmış olacağını tahmin etmiyordu. Bu yöntem, Fabienne’in dinî inançlarına uygun değildi.</span></p>

    <p class="duz" xml:lang="tr"><span class="duz1">Ne var ki onu en fazla şaşırtan bu değildi. Kanını donduran, küllerin konduğu deliğin dibine yerleştirilmiş, çiy damlalarıyla ıslanmış, canlı ve kırmızı çiçeklerdi. Karim çiçeklerin yapraklarına dokundu; buket taptazeydi. Bugün konulmuş olmalıydı. Topuklarının üzerinde döndü, parmaklarını şıklattı.</span></p>

    <p class="duz" xml:lang="tr"><span class="duz1">Bu kovalamaca hiç bitmeyecekti.</span></p>

    <p class="duz" xml:lang="tr"><span class="duz1">Abdouf mezarlıktan çıktı, bir nöbetçi, bir bahçıvan bulabilmek umuduyla çevreyi dolandı, bir baraka ya da kulübe aradı. Sol tarafta, iç karartıcı küçük bir kulübe gördü. Pencereden soluk bir ışık yayılıyordu.</span></p>

    <p class="duz" xml:lang="tr"><span class="duz1">Gürültü etmeden parmaklıklı kapıyı itti, kendini üst kısmı tel örgülerle kaplanıp dev bir kafese benzetilmiş bir bahçede buldu. Bir yerlerden güvercin kuğurdamaları geliyordu.</span></p>

    <p class="duz" xml:lang="tr"><span class="duz1">Karim birkaç adım attı; gırtlaklardan gelen kuğurdamalar arttı, kanat çırpışları kâğıt açacakları gibi sessizliği böldü. Genç teğmen gözlerini kıstı, krematoryumun deliklerine benzeyen girintilere baktı. Güvercinleri gördü. Küçük ve koyu yeşil girintilerde uyuklayan yüzlerce gri güvercin. Polis memuru üç basamağı tırmanıp zili çaldı. Kapı hemen açıldı.</span></p>

    <p class="duz" xml:lang="tr"><span class="duz1">– Ne istiyorsun, serseri?</span></p>

    <p class="duz" xml:lang="tr"><span class="duz1">Adamın elinde, namlusu doğrultulmuş pompalı bir tüfek vardı.</span></p>

    <p class="duz" xml:lang="tr"><span class="duz1">– Polis memuruyum, dedi Karim sakin bir sesle. Kimliğimi göstermeme izin verin...</span></p>

    <p class="duz" xml:lang="tr"><span class="duz1">– Tabiî, tabiî gündüz feneri. Ben de Kutsal Ruh’um. Sakın kıpırdama!</span></p>

    <p class="duz" xml:lang="tr"><span class="duz1">Polis teğmeni basamakları geri geri indi. Hakaret vücudunu elektriklendirmişti. Birini öldürmek istemesi için, böylesi hakaretlere hiç de ihtiyacı yoktu aslında.</span></p>

    <p class="duz" xml:lang="tr"><span class="duz1">– Kıpırdama, dedim sana! diye bağırdı mezarcı, tüfeğinin namlusunu Karim’in yüzüne doğrulturken.</span></p>

    <p class="duz" xml:lang="tr"><span class="duz1">Dudaklarının kenarında köpük köpük tükürük vardı.</span></p>

    <p class="duz" xml:lang="tr"><span class="duz1">Karim biraz daha geriledi, usulca. Adam titriyordu. Arap’ın peşinden bir basamak indi. Elindeki silahı, kötü bir gerilim filminde yabasını vampire karşı kaldıran bir köylü gibi tutuyordu. Arkalarında, güvercinler, havadaki gerginliği hissetmiş gibi kanat çırptılar.</span></p>

    <p class="duz" xml:lang="tr"><span class="duz1">– Ağzını burnunu dağıtacağım, sonra da...</span></p>

    <p class="duz" xml:lang="tr"><span class="duz1">– İşte buna şaşarım, babalık. Silahın boş.</span></p>

    <p class="duz" xml:lang="tr"><span class="duz1">İhtiyar sırıttı:</span></p>

    <p class="duz" xml:lang="tr"><span class="duz1">– Ya, öyle mi? Daha bu gece doldurdum, götümün kenarı.</span></p>

    <p class="duz" xml:lang="tr"><span class="duz1">– Belki, ama namluya fişek sürmeyi unutmuşsun.</span></p>

    <p class="duz" xml:lang="tr"><span class="duz1">Adam bir an tüfeğine baktı. Karim durumdan yararlandı. İki basamağı bir sıçrayışta tırmandı, iyice yağlanmış namluyu sol eliyle itti, sağ eliyle de Gluck’unu çekti. İhtiyarı kapının pervazına doğru itti, bileğini pervazın köşesine dayadı.</span></p>

    <p class="duz" xml:lang="tr"><span class="duz1">Mezarcı bir çığlık atıp tüfeği bıraktı. Gözlerini kaldırdığında, alnının birkaç santim ötesinde, otomatiğin kapkara namlusunu gördü.</span></p>

    <p class="duz" xml:lang="tr"><span class="duz1">– Beni iyi dinle, salak, dedi Karim soluk soluğa. Benim bilgiye ihtiyacım var. Sorularıma cevap verirsen, fazla güçlük çıkarmadan çekip giderim. Aptal adam rolüne devam edersen, işler karışır. Hem de çok karışır. Senin için. Ee, ne diyorsun?</span></p>

    <p class="duz" xml:lang="tr"><span class="duz1">Mezarcı başını salladı, gözleri yuvalarından uğramıştı. Yüzündeki tüm saldırganlık uçup gitmiş, yerini kor kızıllık almıştı. Karim’in iyi bildiği “panik kırmızısı”ydı bu. Buruşuk gırtlağı biraz daha sıktı:</span></p>

    <p class="duz" xml:lang="tr"><span class="duz1">– Sylvain Hérault. Ağustos 1980. Yakılmış. Anlat.</span></p>

    <p class="duz" xml:lang="tr"><span class="duz1">– Hérault mu? diye kekeledi mezar kazıcı. Tanımıyorum. Karim adamı kendine çekti sonra yine duvarın köşesine itti. Adam yüzünü buruşturdu. Ensesinin hizasında, kan duvarı ıslattı. Panik, kuş tüneklerini de sardı. Tel örgülerin gerisinde mahpus güvercinler, şimdi artık bütün yönlerde uçuşuyordu. Polis teğmeni fısıldadı:</span></p>

    <p class="duz" xml:lang="tr"><span class="duz1">– Sylvain Herault. Karısı çok uzun boylu. Esmer. Kıvırcık. Gözlüklü. Çok da güzel. Küçük kızı gibi. Düşün.</span></p>

    <p class="duz" xml:lang="tr"><span class="duz1">Adam başını sarsak sarsak salladı.</span></p>

    <p class="duz" xml:lang="tr"><span class="duz1">– Tamam, hatırladım... Çok tuhaf bir cenaze töreniydi... Kimse yoktu.</span></p>

    <p class="duz" xml:lang="tr"><span class="duz1">– Ne demek, kimse yoktu?</span></p>

    <p class="duz" xml:lang="tr"><span class="duz1">– Dediğim gibi, kadın bile gelmedi. Cesedin yakılması için bana para verdi, önceden verdi, ondan sonra kimse onu bir daha Guernon’da görmedi. Cesedi yaktım. Ben... ben... tek başıma.</span></p>

    <p class="duz" xml:lang="tr"><span class="duz1">– Adam, neden ölmüş?</span></p>

    <p class="duz" xml:lang="tr"><span class="duz1">– Otomobil kazası.</span></p>

    <p class="duz" xml:lang="tr"><span class="duz1">Mağripli otoyolu ve çocuğun cesedinin korkunç fotoğraflarını hatırladı. Trafik terörü. Tekrarlanan, birbirine benzeyen bir nakarat. Abdouf parmaklarını gevşetti. Güvercinler spiraller çizerek uçuyor, tavanı oluşturan tel örgüleri yırtmaya çalışıyorlardı.</span></p>

    <p class="duz" xml:lang="tr"><span class="duz1">– Bana kanıt gerek. Bu konuda ne biliyorsun?</span></p>

    <p class="duz" xml:lang="tr"><span class="duz1">– Belledonne’a giden yolda, bir arabanın altında kalmış. Bisikletliymiş... İşe giderken... Şoför içkiyi biraz fazla kaçırmış galiba... Ben...</span></p>

    <p class="duz" xml:lang="tr"><span class="duz1">– Soruşturma açıldı mı?</span></p>

    <p class="duz" xml:lang="tr"><span class="duz1">– Bilmem... Her neyse, arabanın şoförü hiç yakalanamadı. Cesedi yol üzerinde, tamamen parçalanmış olarak buldular.</span></p>

    <p class="duz" xml:lang="tr"><span class="duz1">Karim hayal kırıklığına uğramıştı.</span></p>

    <p class="duz" xml:lang="tr"><span class="duz1">– İşe giderken, dedin; nasıl bir iş?</span></p>

    <p class="duz" xml:lang="tr"><span class="duz1">– Dağ köylerinde çalışıyordu. Kristalciydi...</span></p>

    <p class="duz" xml:lang="tr"><span class="duz1">– Ne demek bu?</span></p>

    <p class="duz" xml:lang="tr"><span class="duz1">– Yüksek zirvelerde, değerli kristaller arayan heriflere öyle deriz... Dediklerine göre, içlerinden en iyisiymiş, ama hayatını tehlikeye atmakta da üzerine yokmuş...</span></p>

    <p class="duz" xml:lang="tr"><span class="duz1">Karim konuyu değiştirdi:</span></p>

    <p class="duz" xml:lang="tr"><span class="duz1">– Neden Guernon’dan hiç kimse cenazeye gelmedi?</span></p>

    <p class="duz" xml:lang="tr"><span class="duz1">Adam bir idamlığın gırtlağı gibi yanmış boynunu ovuşturuyordu. Panik halindeki güvercinlerine endişeyle baktı.</span></p>

    <p class="duz" xml:lang="tr"><span class="duz1">– Yeniydiler... Başka bir köyden geldiler... Taverlay... Dağlarda... Onun için kimsenin aklına cenazeye katılmak gelmedi. Söyledim sana, tek bir kişi bile yoktu!</span></p>

    <p class="duz" xml:lang="tr"><span class="duz1">Karim son sorusunu sordu:</span></p>

    <p class="duz" xml:lang="tr"><span class="duz1">– Kutunun kapağının önünde bir buket çiçek var. Kim getirdi?</span></p>

    <p class="duz" xml:lang="tr"><span class="duz1">Mezarcının tuzağa düşmüş hayvan gözleri yuvalarında döndü. Güvercinlerden biri omzuna kondu. Çığlığını bastırıp, kekeledi:</span></p>

    <p class="duz" xml:lang="tr"><span class="duz1">– Onun önünde hep çiçek olmuştur...</span></p>

    <p class="duz" xml:lang="tr"><span class="duz1">– Kim getiriyor? diye yineledi Karim. Çok uzun boylu bir kadın mı? Siyah saçlı bir kadın mı? Fabienne Hérault’nun kendisi mi?</span></p>

    <p class="duz" xml:lang="tr"><span class="duz1">İhtiyar başını hızla salladı:</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Peki öyleyse, kim?</span></p>

    <p class="duz" xml:lang="tr"><span class="duz1">Yaşlı adam sanki dudaklarındaki ince tükürük tabakası üzerinde kayan sözleri telaffuzdan çekiniyormuş gibi tereddüt etti. Üzerlerinden gri bir kar gibi, tüy yağıyordu. Sonunda mırıldandı:</span></p>

    <p class="duz" xml:lang="tr"><span class="duz1">– Sophie... Sophie Caillois.</span></p>

    <p class="duz" xml:lang="tr"><span class="duz1">Polis teğmeninin gözleri kamaştı. Birden, iki dosya arasında yeni bir ilişki ortaya çıkmıştı. Yüzünü herifinkine birkaç milim kalıncaya kadar yaklaştırdı:</span></p>

    <p class="duz" xml:lang="tr"><span class="duz1">– KİM?</span></p>

    <p class="duz" xml:lang="tr"><span class="duz1">– Evet... diye hıçkırdı adam. Rémy Caillois’nın karısı. Her hafta gelir. Bazen, haftada birkaç kez... Radyoda cinayeti duyduğumda, gidip jandarmalarla konuşmayı düşündüm... Yemin ederim... bilgi vermek için... Belki de cinayetle ilgisi vardır... Ben...</span></p>

    <p class="duz" xml:lang="tr"><span class="duz1">Karim, ihtiyarı tellerin ve kuşlarının arasına doğru itti. Demir parmaklıklı kapıyı itip arabasına koştu. Yüreği bir gong gibi vuruyordu.</span></p>
  </div>
</body>
</html>