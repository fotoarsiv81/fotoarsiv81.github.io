<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>17.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x17">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">On yedinci kısım</span></h1>

    <p class="duz" xml:lang="tr"><span class="duz1">Saat öğleden sonra bir. Karim Abdouf, Henri Crozier’nin bürosuna girdi, raporunu önüne koydu. Tüm dikkatini yazmakta olduğu mektuba veren Crozier, önündeki kâğıt destesine bakmadan sordu:</span></p>

    <p class="duz" xml:lang="tr"><span class="duz1">– Ee?</span></p>

    <p class="duz" xml:lang="tr"><span class="duz1">– Dazlakların işi değil, ama mezardan çıkan iki gölge görmüşler. Dün gece.</span></p>

    <p class="duz" xml:lang="tr"><span class="duz1">– Tarif edebildiler mi?</span></p>

    <p class="duz" xml:lang="tr"><span class="duz1">– Hayır. Çok karanlıkmış.</span></p>

    <p class="duz" xml:lang="tr"><span class="duz1">Crozier sonunda gözlerini kaldırdı.</span></p>

    <p class="duz" xml:lang="tr"><span class="duz1">– Belki de yalan söylüyorlar.</span></p>

    <p class="duz" xml:lang="tr"><span class="duz1">– Yalan söylemiyorlar. Mezara saldıranlar da onlar değil.</span></p>

    <p class="duz" xml:lang="tr"><span class="duz1">Karim sustu. İki adamın arasındaki sessizlik uzadı. Teğmen yeniden söze girdi:</span></p>

    <p class="duz" xml:lang="tr"><span class="duz1">– Bir tanığınız vardı, Komiser. (İşaret parmağını oturan adama uzattı.) Bir tanığınız vardı ve bana söylemediniz. “Birileri” size dün gece dazlakların mezarlık çevresinde görüldüklerini söyledi, siz de suçluların dazlaklar olduğuna karar verdiniz. Oysa gerçek çok daha karmaşık. Eğer tanığınızı sorgulamama izin verseydiniz, ben...</span></p>

    <p class="duz" xml:lang="tr"><span class="duz1">Crozier eliyle teskin edici bir hareket yaptı.</span></p>

    <p class="duz" xml:lang="tr"><span class="duz1">– Sakin ol, çocuk. Buranın insanları eskilere açılır. Kendi hemşerilerine. Bana anlattıklarının onda birini söylemezlerdi sana. Dazlakların bütün anlattıkları bu mu?</span></p>

    <p class="duz" xml:lang="tr"><span class="duz1">Karim polis memurlarının zaferi onuruna basılmış afişleri inceledi. Metal dolaplardan birinin üzerinde, Crozier’nin çeşitli atış yarışmalarında kazandığı kupalar parıldıyordu. Cevap verdi:</span></p>

    <p class="duz" xml:lang="tr"><span class="duz1">– Dazlaklar ayrıca, sabahın ikisinde oralardan geçen beyaz bir araba görmüşler. 143 nolu devlet yolu üzerinde.</span></p>

    <p class="duz" xml:lang="tr"><span class="duz1">– Nasıl bir araba?</span></p>

    <p class="duz" xml:lang="tr"><span class="duz1">– Lada. Ya da Doğu Bloku üretimi herhangi bir marka. Birini görevlendirmek gerekecek. Bölgede bu arabalara pek rastlanmıyor olmalı...</span></p>

    <p class="duz" xml:lang="tr"><span class="duz1">– Neden sen değil?</span></p>

    <p class="duz" xml:lang="tr"><span class="duz1">– Komiser, ne istediğimi biliyorsunuz. Dazlakları sorguladım. Şimdi mezarı aramak istiyorum.</span></p>

    <p class="duz" xml:lang="tr"><span class="duz1">– Bekçi mezara girdiğini söyledi.</span></p>

    <p class="duz" xml:lang="tr"><span class="duz1">Karim duymazdan geldi.</span></p>

    <p class="duz" xml:lang="tr"><span class="duz1">– Mezarlıktaki soruşturma ne aşamada?</span></p>

    <p class="duz" xml:lang="tr"><span class="duz1">– Sıfır. Tek bir parmak izi yok. En ufak bir ipucu yok. Araştırmayı genişleteceğiz. Eğer mezar saldırganlarıysa, olağanüstü tedbirler almışlar.</span></p>

    <p class="duz" xml:lang="tr"><span class="duz1">– Mezar saldırganı değil bunlar. Profesyonel. Her neyse, ne aradıklarını iyi bilen insanlar. O mezarda bir sır var, onlar da sırrı öğrenmeyi başardı. Aileye haber verebildiniz mi? Ne diyorlar? Kabre girmemizi kabul edecekler mi?</span></p>

    <p class="duz" xml:lang="tr"><span class="duz1">Karim sustu. Crozier’nin rahatsızlığı açıkça belli oluyordu. Teğmen iki elini masaya dayadı, komiserin cevabını bekledi. Adam mırıldandı:</span></p>

    <p class="duz" xml:lang="tr"><span class="duz1">– Aileyi bulamadık. Bu kentte bu isim altında tek bir kişi yok. Bölgedeki yerleşme birimlerinde de.</span></p>

    <p class="duz" xml:lang="tr"><span class="duz1">– Cenaze 1982’de kaldırılmış, belgeler, kayıtlar vardır mutlaka.</span></p>

    <p class="duz" xml:lang="tr"><span class="duz1">– Şimdilik, hiçbir şey bulamadık</span></p>

    <p class="duz" xml:lang="tr"><span class="duz1">– Ölüm raporu?</span></p>

    <p class="duz" xml:lang="tr"><span class="duz1">– Ölüm raporu da yok. En azından, Sarzac’ta yok.</span></p>

    <p class="duz" xml:lang="tr"><span class="duz1">Karim’in yüzü aydınlandı. Topuğu üzerinde dönüp, birkaç adım attı.</span></p>

    <p class="duz" xml:lang="tr"><span class="duz1">– O mezarda, çocukla ilgili bir karışıklık var. Eminim. Okulun soyulmasına kadar dayanan bir karışıklık.</span></p>

    <p class="duz" xml:lang="tr"><span class="duz1">– Karim, hayal kuruyorsun. Olanları açıklamanın bin çeşit yolu var. Belki de küçük Jude bir trafik kazasında öldü. Belki de yakındaki bir hastaneye kaldırıldı, sonra da burada gömüldü, en kolayı bu olduğu için. Belki de annesi hâlâ buralardadır, ama aynı soyadını taşımıyordur. Belki de...</span></p>

    <p class="duz" xml:lang="tr"><span class="duz1">– Mezar bekçisiyle konuştum. Kabir çok bakımlı, ama ziyarete gelen kimseyi görmemiş.</span></p>

    <p class="duz" xml:lang="tr"><span class="duz1">Crozier cevap vermedi. Metal bir çekmeceyi açtı, morumsu renkte bir içki şişesi çıkardı. Tek bir hareketle kendine küçük bir kadeh doldurdu, bir parmak kadar.</span></p>

    <p class="duz" xml:lang="tr"><span class="duz1">– Eğer aile bulunmazsa, diye devam etti Karim, mezara girmek için izin alınabilir mi?</span></p>

    <p class="duz" xml:lang="tr"><span class="duz1">– Hayır.</span></p>

    <p class="duz" xml:lang="tr"><span class="duz1">– Öyleyse izin verin de, aileyi arayayım.</span></p>

    <p class="duz" xml:lang="tr"><span class="duz1">– Ya beyaz araba? Mezarlık çevresindeki izlerin aranması?</span></p>

    <p class="duz" xml:lang="tr"><span class="duz1">– Takviye gelecek. Adlî polisin adamları bu iş için biçilmiş kaftan. Bana birkaç saat verin, Komiser. Soruşturmanın bu bölümünü yürütmem için. Tek başıma.</span></p>

    <p class="duz" xml:lang="tr"><span class="duz1">Crozier kadehini Karim’e doğru kaldırdı.</span></p>

    <p class="duz" xml:lang="tr"><span class="duz1">– İster misin?</span></p>

    <p class="duz" xml:lang="tr"><span class="duz1">Karim başını hayır anlamında salladı. Crozier kadehi bir dikişte boşaltıp, dilini şaklattı.</span></p>

    <p class="duz" xml:lang="tr"><span class="duz1">– Saat akşam altıya kadar zamanın var. Buna rapor yazmak da dahil.</span></p>

    <p class="duz" xml:lang="tr"><span class="duz1">Mağripli deri hışırtıları arasında çıkıp gitti.</span></p>
  </div>
</body>
</html>