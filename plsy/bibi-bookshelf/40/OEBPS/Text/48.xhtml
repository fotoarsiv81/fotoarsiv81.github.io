<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>48.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x48">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Kırk sekizinci kısım</span></h1>

    <p class="duz" xml:lang="tr"><span class="duz1">Niémans Sept-Laux’nun yükseklerinden döne döne iniyordu. Yağmur şiddetini artırmıştı. Farların ışığı altında asfalttan, billurumsu bir buğu yükseliyordu. Arada sırada, bir çamur birikintisine giriyor, lastiklerinin altında çamur bir çağlayan gürültüsüyle çukurlaşıyordu. Niémans direksiyona sarılmış, her seferinde uçurumun kenarına kaymaya çalışan otomobile hâkim olmaya uğraşıyordu.</span></p>

    <p class="duz" xml:lang="tr"><span class="duz1">Birden, cebindeki çağrı cihazı ötmeye başladı. Tek elle, ekran düğmesine bastı; Paris’ten, Antoine Rheims’den bir mesaj almıştı. Zaman kaybetmeden cep telefonunu çıkardı, hafızadan numarayı çağırdı. Rheims sesini tanır tanımaz, müjdeyi verdi:</span></p>

    <p class="duz" xml:lang="tr"><span class="duz1">– İngiliz öldü, Pierre.</span></p>

    <p class="duz" xml:lang="tr"><span class="duz1">Gırtlağına kadar Guernon soruşturmasına batmışken, aldığı haberin sonuçlarını düşünmeye çalıştı. Ama başaramadı. Müdürü devam etti:</span></p>

    <p class="duz" xml:lang="tr"><span class="duz1">– Neredesin?</span></p>

    <p class="duz" xml:lang="tr"><span class="duz1">– Guernon yakınlarında.</span></p>

    <p class="duz" xml:lang="tr"><span class="duz1">– Tutuklanma emri çıkarıldı. Aslında teslim olman, silahını iade etmen gerekirdi.</span></p>

    <p class="duz" xml:lang="tr"><span class="duz1">– Aslında?</span></p>

    <p class="duz" xml:lang="tr"><span class="duz1">– Tarpentes’la konuştum. Sizin iş olduğu yerde sayıyor, giderek daha da kötüleşiyor. Gazeteler, televizyonlar oraya üşüştü bile. Yarın sabah, Guernon Fransa’nın en ünlü kenti olacak. (Rheims bir an durakladı.) Ve herkes seni arıyor.</span></p>

    <p class="duz" xml:lang="tr"><span class="duz1">Niémans ağzını açmadı. Gözlerini tersten yağan yağmur damlalarını delmeye çalışırmış gibi dönerek inen yoldan ayırmıyordu. Rheims devam etti:</span></p>

    <p class="duz" xml:lang="tr"><span class="duz1">– Pierre, katili yakında yakalayabilecek misin?</span></p>

    <p class="duz" xml:lang="tr"><span class="duz1">– Bilmiyorum. Söyleyebileceğim tek şey, doğru yolda olduğum; bundan eminim.</span></p>

    <p class="duz" xml:lang="tr"><span class="duz1">– Öyleyse, hesabımızı daha sonra görürüz. Seninle konuşmadım. Kimse nerede olduğunu bilmiyor, kimse sana ulaşamıyor. Bu kahrolası işi bitirmek için bir ya da iki saatin var. Ondan sonra, senin için bir şey yapamam. Avukat tutmaktan başka.</span></p>

    <p class="duz" xml:lang="tr"><span class="duz1">Niémans birkaç kelime homurdanıp telefonu kapattı.</span></p>

    <p class="duz" xml:lang="tr"><span class="duz1">İşte sağdan fırlayan bir araba, farlarının ışığına o anda girdi. Komiser tepki göstermekte bir saniye gecikti. Araç tüm hızıyla onun sağ çamurluğuna çarptı. Direksiyon elinden kurtuldu. Araba falezin kayalarına çarptı. Komiser bir küfür salladı, direksiyonu doğrultmaya çabaladı. Göz açıp kapayacak kadar kısa bir zamanda, yeniden arabaya hâkim oldu, öteki arabaya baktı. Farları sönük, koyu renk bir 4</span>×<span class="duz1">4’tü. Yeniden saldırıya geçti.</span></p>

    <p class="duz" xml:lang="tr"><span class="duz1">Niémans geri vitese taktı. Dev gibi cip homurdandı, sonra sola yöneldi, komiser frene iyice basmak zorunda kaldı. Niémans yeniden gaza yüklendi. 4</span>×<span class="duz1">4 tüm hızıyla önünden gidiyor, geçmesine engel oluyordu. Plakaları çamurla sıvanmıştı. Hiçbir şey düşünmeden, hızlanıp 4</span>×<span class="duz1">4’ü dıştan geçmeye çalıştı. Boşuna. Kara kütle en küçük bir boşluğu bile kemiriyor, Niémans’ın arabasının çamurluğuna toslayarak komiseri uçurumun kenarına sürüklüyordu.</span></p>

    <p class="duz" xml:lang="tr"><span class="duz1">Ne istiyordu peki, bu çılgın? Niémans birden yavaşladı, onu öldürmeye niyetli arabayla arasında on metrelik bir ara oldu. 4</span>×<span class="duz1">4 de yavaşladı, binek arabasının yaklaşmasını bekledi. Ancak Niémans vites değişikliğinden yararlandı. Hızla gazı kökledi, bu kez soldan geçmeyi denedi, son anda da başardı.</span></p>

    <p class="duz" xml:lang="tr"><span class="duz1">Tüm gücüyle gaza yüklendi, dikiz aynasında cipin karanlıkta kaybolduğunu gördü. Hiç düşünmeden, ayağını gazdan çekmeden, birkaç kilometre daha gitti.</span></p>

    <p class="duz" xml:lang="tr"><span class="duz1">Yolda yeniden yalnızdı.</span></p>

    <p class="duz" xml:lang="tr"><span class="duz1">Şimdi arabasının bütün hızıyla asfalttaki dolambaçlı, karışık yol çizgisini izliyor, yağmur duvarlarından geçip, çam ağaçlarının tepesini görüyordu. Ne olmuştu? Ona saldıran kimdi? Sebebi neydi? Öldürülmesini gerektirecek hangi bilgiye sahipti? Saldırı öylesine ani, öylesine hızlı olmuştu ki, direksiyondaki gölgeye bakacak zaman bile bulamamıştı.</span></p>

    <p class="duz" xml:lang="tr"><span class="duz1">Bir virajın sonunda, Jasse Viyadüğü’nü gördü; yüz metreyi aşkın yükseklikteki direklerin tepesinden giden altı kilometrelik beton bir köprüydü. Yuvasından, Guernon’dan on kilometre uzaktaydı.</span></p>

    <p class="duz" xml:lang="tr"><span class="duz1">Gaza biraz daha yüklendi.</span></p>

    <p class="duz" xml:lang="tr"><span class="duz1">Viyadüğe girmek üzereyken şiddetli beyaz bir ışık gözlerini kamaştırdı, arka camı ışığa boğulmuştu. Uzunları yakılmış farlar. 4</span>×<span class="duz1">4 arka tamponundaydı yine. Niémans dikiz aynasını gece konumuna getirdi, karanlığın içinde asılı duran beton yola baktı. Açıkça düşündü: “Ölmemeliyim. Böyle ölmemeliyim.” Ayağının olanca ağırlığıyla gaz pedalına yüklendi.</span></p>

    <p class="duz" xml:lang="tr"><span class="duz1">Farlar hâlâ arkasındaydı. Direksiyonun üzerine eğilmiş, kendi arabasının ışıklarıyla parlayan, yolu bir çılgın öpücük gibi saran, su buharlarının arasında bir görünüp bir kaybolan güvenlik bariyerlerine bakıyordu.</span></p>

    <p class="duz" xml:lang="tr"><span class="duz1">Zamana karşı kazanılmış birkaç metre.</span></p>

    <p class="duz" xml:lang="tr"><span class="duz1">Dünyadan çalınmış birkaç saniye.</span></p>

    <p class="duz" xml:lang="tr"><span class="duz1">Niémans tuhaf bir fikre, anlatılamaz bir inanca kapıldı; bu köprünün üzerinde ilerlediği, yağmurun içinde uçtuğu sürece, ona hiçbir şey olamazdı. Hayattaydı. Hafifti. Sapasağlamdı.</span></p>

    <p class="duz" xml:lang="tr"><span class="duz1">Çarpma soluğunu kesti.</span></p>

    <p class="duz" xml:lang="tr"><span class="duz1">Kafası, hiçbir yere bağlı değilmiş gibi sallandı, ön cama vurdu. Dikiz aynası parçalanıp, dağıldı. Aynanın sapı bir kanca gibi Niémans’ın şakağını yırttı. Ellerini başının üzerine getirdi, homurdanarak doğrulmaya çalıştı. Altındaki arabanın önce sola, sonra sağa çektiğini, kontrolden çıktığını hissetti... Yüzünün yarısı kan içindeydi.</span></p>

    <p class="duz" xml:lang="tr"><span class="duz1">Yeniden irkildi. Yağmurun çeliğimsi tokadını, gecenin sınırsız serinliğini hissetti.</span></p>

    <p class="duz" xml:lang="tr"><span class="duz1">Bir sessizlik oldu. Sonra karanlık. Su gibi akan saniyeler.</span></p>

    <p class="duz" xml:lang="tr"><span class="duz1">Niémans gözlerini açtığında, gördüklerine inanamadı: gökyüzünü ve şimşekleri gördü; ama hepsi tersti. Yağmurun ve rüzgârın içinde, tek başına uçuyordu.</span></p>

    <p class="duz" xml:lang="tr"><span class="duz1">Arabası bariyerlere çarpınca, Niémans köprünün üzerinden boşluğa uçmuştu. Kollarını ve bacaklarını isteksizce sallayarak, usulca, sessizce düşüyordu; düşerken de mantıksız bir ölümün getireceği son duyguyu düşünmeye çalışıyordu.</span></p>

    <p class="duz" xml:lang="tr"><span class="duz1">Art arda hissettiği acılar merakını dindirdi. Kırbaç tesiri yapan iğne yapraklar. Çatırdayan dallar. Ladinlerin, karaçamların arasında vücudu binlerce acıyla kıvrandı.</span></p>

    <p class="duz" xml:lang="tr"><span class="duz1">Arka arkaya iki darbe hissetti.</span></p>

    <p class="duz" xml:lang="tr"><span class="duz1">Önce, ağaçların oldukça yavaşlattığı vücudunun yere vurması. Sonra, korkunç bir gümbürtü. Şiddetli bir çarpma. Bir vücudun üzerine aniden indirilen dev bir kapak gibi. O an, çelişkili duygular karmaşası yaşadı. Soğuğun çeneleri. Buhar yanıkları. Su. Taşlar. Karanlık.</span></p>

    <p class="duz" xml:lang="tr"><span class="duz1">Zaman geçti. Bir boşluk.</span></p>

    <p class="duz" xml:lang="tr"><span class="duz1">Niémans gözlerini açtı. Gözkapaklarının ardında, başka gözkapaklarıyla karşılaştı; karanlığın, ormanın gözkapaklarıyla. Yavaşça, mezarın ötesine geçip geri dönen biri gibi, kendine geldi. Usulca, beyninin derinliklerinden bir sonuç çıkardı; canlıydı, hayattaydı.</span></p>

    <p class="duz" xml:lang="tr"><span class="duz1">Bilincinin parçalarını toplayıp, olup biteni yeniden düşündü.</span></p>

    <p class="duz" xml:lang="tr"><span class="duz1">Ağaçların arasına düşmüş, bir şans eseri olarak, köprü ayaklarının dibindeki, yağmur sularıyla dolu küçük kanala yuvarlanmıştı. Aynı yolu izleyen arabası da aynı hızla peşinden gelmiş, dev bir tank gibi üzerine kapaklanmıştı. Şasisi geniş olduğundan da, kanalın kenarlarına sıkışıp kalmıştı.</span></p>

    <p class="duz" xml:lang="tr"><span class="duz1">Bir mucizeydi.</span></p>

    <p class="duz" xml:lang="tr"><span class="duz1">Niémans gözlerini kapadı. Bir sürü yara vücuduna işkence ediyordu, ama en çok acı vereni sağ şakağının üzerindeki zonklamaydı. Dikiz aynasının sapının sağ şakağında, kulağının üzerinde derin bir yara açmış olacağını düşündü. Öte yandan, düşme sırasında bir tarafı kırılmamış gibiydi.</span></p>

    <p class="duz" xml:lang="tr"><span class="duz1">Çenesi göğsüne yapışmış, yukarıya, otomobilin tüten radyatörüne baktı. Çimentodan bir lahtin içinde, hâlâ kaynamakta olan sacdan bir çatının altına sıkışıp kalmıştı. Başını sağdan sola çevirince, tamponun bir parçasına takılı olduğunu gördü.</span></p>

    <p class="duz" xml:lang="tr"><span class="duz1">Umutsuz bir gayretle, kanalın içinde sürünmeye çalıştı. Tüm vücudunu karıncalandıran acılar, şimdi ondan yanaydı sanki; birbirini dengeliyor, bedenini duyarsızlaştırıyordu.</span></p>

    <p class="duz" xml:lang="tr"><span class="duz1">Tamponun altından sürünüp tabutundan kurtulmayı başardı. Kolları serbest kalır kalmaz, elini doğruca şakağına götürdü, açık yaradan yoğun bir sızıntı olduğunu hissetti. Uyuşmuş parmakları arasından akan kanın tatlı sıcaklığını duyunca, inledi. Mazot kusan, gagası yapışmış kuşu hatırladı, gözleri yaşla doldu.</span></p>

    <p class="duz" xml:lang="tr"><span class="duz1">Bir koluyla kanalın kenarına dayanarak doğruldu, toprağın üzerinde yuvarlanırken, sarsak bilinci yeni bir düşünceyle titredi.</span></p>

    <p class="duz" xml:lang="tr"><span class="duz1">Katil buraya gelecekti. İşini bitirmek için.</span></p>

    <p class="duz" xml:lang="tr"><span class="duz1">Karosere tutunarak ayağa kalkmayı başardı. Bir yumruk darbesiyle ezik bagaj kapağını açtı, pompalı tüfeğini aldı, sağa sola dağılmış fişekleri topladı. Silahı sol kolunun altına kıstırdı –sol eli hâlâ yarasının üzerindeydi– sağ eliyle tüfeği doldurmayı becerdi. Bütün hareketlerini neredeyse hiçbir şey göremeden, el yordamıyla yapıyordu: gözlükleri kaybolmuştu, gece de bir vahşi hayvanın bağırsaklarının içi kadar karanlıktı.</span></p>

    <p class="duz" xml:lang="tr"><span class="duz1">Yüzü kan ve çamur, vücudu acılar içinde döndü, çevresini namlusunun ucuyla kontrol etti. Tek bir ses duymadı. Tek bir hareket görmedi. Başı döndü. Arabanın yanına kaydı, yeniden çimento mezara düştü. Bu kez soğuk suyun ısırışını hissedip uyandı. Kendine geldiğinde, çimento duvara çarpa çarpa, bir nehre doğru akıyordu.</span></p>

    <p class="duz" xml:lang="tr"><span class="duz1">Bütün bunlardan sonra, neden olmasın, diye düşündü.</span></p>

    <p class="duz" xml:lang="tr"><span class="duz1">Tüfeğini göğsüne bastırdı, kendini, ölüler nehrine doğru yola çıkmış bir firavun gibi, daha geniş sulara doğru akmaya bıraktı.</span></p>
  </div>
</body>
</html>