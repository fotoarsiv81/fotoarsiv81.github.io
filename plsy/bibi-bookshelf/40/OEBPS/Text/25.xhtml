<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>25.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x25">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Yirmi beşinci kısım</span></h1>

    <p class="duz" xml:lang="tr"><span class="duz1">Niémans dosyayı masanın üzerine bırakıp, Barnes’a döndü:</span></p>

    <p class="duz" xml:lang="tr"><span class="duz1">– Bu adamın bulduğumuz kurban olduğundan nasıl bu kadar eminsiniz?</span></p>

    <p class="duz" xml:lang="tr"><span class="duz1">Ayaktaki jandarma subayı, eliyle anlaşılmayacak bir şey yok gibisinden bir işaret yaptı.</span></p>

    <p class="duz" xml:lang="tr"><span class="duz1">– Biraz önce annesi geldi. Oğlunun dün gece kaybolduğunu söyledi...</span></p>

    <p class="duz" xml:lang="tr"><span class="duz1">Komiser yine jandarma karakolunda, karakolun ikinci katındaki bürodaydı. Sık örülmüş, dik yakalı kazağının sıcaklığını yeni yeni duymaya başlamıştı. Daha bir saat önce, Fanny her ikisini de yarasız beresiz yarıktan çıkarmayı başarmıştı. Şansları da yaver gitmişti doğrusu; onları almak için geri dönen helikopter, tam o sırada bulundukları yerin üzerinden uçuyordu.</span></p>

    <p class="duz" xml:lang="tr"><span class="duz1">Komiser ve Fanny Ferreira kente getirilip ayrıntılı bir muayeneden geçirilirken, dağ kurtarma ekipleri çoktan buzların içine gömülü cesedi çıkarma çalışmalarına başlamışlardı bile.</span></p>

    <p class="duz" xml:lang="tr"><span class="duz1">Jandarma karakoluna döndüklerinde, Barnes eşkali bulunan cesede uyan bir kayıptan söz etmişti: Philippe Sertys, yirmi altı yaşında, bekâr, Guernon Hastanesi’nde hastabakıcı yardımcısı. Niemans kaynar kahvesini yudumlamaya çalışırken, sorusunu yineledi:</span></p>

    <p class="duz" xml:lang="tr"><span class="duz1">– Kurbanın kimliği kesin olarak belirlenmediği sürece, bulduğumuz adamın bu kişi olduğunu nasıl iddia edersiniz?</span></p>

    <p class="duz" xml:lang="tr"><span class="duz1">Barnes karton kapaklı dosyanın içinde bir şeyler aradı, sonra kekeledi:</span></p>

    <p class="duz" xml:lang="tr"><span class="duz1">– Ben... benzerlikten dolayı.</span></p>

    <p class="duz" xml:lang="tr"><span class="duz1">– Benzerlik mi?</span></p>

    <p class="duz" xml:lang="tr"><span class="duz1">Jandarma yüzbaşısı, Niémans’ın önüne saçları alabros kesilmiş, ince yüzlü genç bir adam fotoğrafı bıraktı. Resimdeki yüz heyecanla gülümsüyor, koyu renk gözlerin yumuşaklığı insanın dikkatini çekiyordu. Fotoğraftan neredeyse çocuksu bir gençlik, o gençliğin yanı sıra da bir sinirlilik havası yayılıyordu. Komiser, Barnes’ın söylemek istediğini anladı; bu adam da ilk kurbana, Rémy Caillois’ya benziyordu. Aynı yaş. Aynı küçük yüz. Aynı saç kesimi. Her ikisinin de yüz ifadesi bir iç çalkantısını dışa vuran ince ve yakışıklı iki genç.</span></p>

    <p class="duz" xml:lang="tr"><span class="duz1">– Bu gerçek bir seri cinayet Komiser.</span></p>

    <p class="duz" xml:lang="tr"><span class="duz1">Niémans kahvesinden bir yudum aldı. Hâlâ buz tutmuş gırtlağının sıcak bir sıvı değince parçalara bölünmesinden korkuyordu. Gözlerini kaldırdı.</span></p>

    <p class="duz" xml:lang="tr"><span class="duz1">– Ne?</span></p>

    <p class="duz" xml:lang="tr"><span class="duz1">Barnes rahatsız bir şekilde bir ayağından ötekine geçirdi ağırlığını. Eklemlerinin yaşlı bir gemi güvertesi gibi çatırdamaları duyuldu.</span></p>

    <p class="duz" xml:lang="tr"><span class="duz1">– Sizin kadar deneyimli değilim tabiî, ama... Eğer ikinci maktul gerçekten de Philippe Sertys’se, o zaman bir cinayet serisiyle karşı karşıya olduğumuza kuşku yok. Seri cinayetler işleyen bir katilden söz ediyorum. Kurbanlarını fiziklerine göre seçen birinden. Bu... bu yüz ona geçmişteki bir travmayı hatırlatıyor olmalı ve...</span></p>

    <p class="duz" xml:lang="tr"><span class="duz1">Yüzbaşı, Niémans’ın öfkeden kıpkırmızı yüzünü görünce durakladı. Komiser karşısındakinin şaşkınlığını gidermek için gülümsemeyi sürdürdü.</span></p>

    <p class="duz" xml:lang="tr"><span class="duz1">– Yüzbaşı, bu benzerlik konusunda bir roman yazmanın gereği yok, Özellikle de şimdi, maktulün kimliği tam olarak belirlenmemişken...</span></p>

    <p class="duz" xml:lang="tr"><span class="duz1">– Ben... haklısınız, Komiser.</span></p>

    <p class="duz" xml:lang="tr"><span class="duz1">Jandarma subayı, tüm kentin hayatıyla ilgili bilgileri içeren dosyasını sinirli sinirli karıştırıyordu. Hem utanmış, hem de öfkelenmişti. Niémans adamın düşüncelerini okuyabiliyordu: “Guernon’da seri cinayetler işleyen bir katil”. Jandarma yüzbaşısı emekliye ayrılana kadar, hatta daha sonra bile etkisinde kalacaktı bu olayın. Niémans sözlerini sürdürdü:</span></p>

    <p class="duz" xml:lang="tr"><span class="duz1">– Kurtarma çalışmaları ne âlemde?</span></p>

    <p class="duz" xml:lang="tr"><span class="duz1">– Kurbanı çıkarmak üzereler. Şeyy... Neyse, buz cesedi tamamen kaplamış. Bizimkilere göre, ceset oraya dün gece yerleştirilmiş. Buzun böyle donması için, havanın çok soğuk olması gerekir.</span></p>

    <p class="duz" xml:lang="tr"><span class="duz1">– Cesedi ne zaman görebiliriz?</span></p>

    <p class="duz" xml:lang="tr"><span class="duz1">– En az bir saat sonra, Komiser. Maalesef.</span></p>

    <p class="duz" xml:lang="tr"><span class="duz1">Niémans ayağa kalkıp, pencereyi açtı. Soğuk odanın içine doldu.</span></p>

    <p class="duz" xml:lang="tr"><span class="duz1">Saat on sekizdi.</span></p>

    <p class="duz" xml:lang="tr"><span class="duz1">Akşam, kentin üzerini karartmaya başlamıştı. Arduvaz çatıları, ahşap alınlıkları ağır ağır içen yoğun bir karanlık. Nehir, iki taşın arasından kayıp giden bir yılan gibi, bu koyu karanlığın içinden geçiyordu.</span></p>

    <p class="duz" xml:lang="tr"><span class="duz1">Komiser kazağının içinde ürperdi. Taşra, kuşkusuz onun dünyası değildi. Özellikle de bu taşra, hiç. Dağların eteğine sıkışmış, soğuğun ve fırtınanın insafına terk edilmiş, sarkıtların bitmek bilmeyen tıkırtısı ile karın karamsı çamuru arasında kalmış bir kent. Don yemiş bir meyvenin içindeki çekirdek gibi sessizliğin içinde billurlaşmış içine kapanık, gizemli, düşman bir dünya.</span></p>

    <p class="duz" xml:lang="tr"><span class="duz1">– On bir saatlik bir soruşturmadan sonra nereye vardık? diye sordu, Barnes’a dönerek.</span></p>

    <p class="duz" xml:lang="tr"><span class="duz1">– Hiçbir yere. Sorgulama hiç sonuç vermedi. Serseri falan yok. Katil olarak kuşkulanabileceğimiz, son günlerde serbest bırakılmış mahkûm da yok. Otellerden, otobüs duraklarından, garlardan da bir bilgi bulamadık. Yol barikatlarının da sonucu sıfır.</span></p>

    <p class="duz" xml:lang="tr"><span class="duz1">– Ya kütüphane?</span></p>

    <p class="duz" xml:lang="tr"><span class="duz1">– Kütüphane mi?</span></p>

    <p class="duz" xml:lang="tr"><span class="duz1">Yeni bir cesedin bulunmasından sonra, kitaplardan elde edilebilecek ipucu geri planda kalmıştı kuşkusuz. Ne var ki komiser, soruşturulmaya başlanan her konunun sonuçlandırılmasından yanaydı. Açıkladı:</span></p>

    <p class="duz" xml:lang="tr"><span class="duz1">– Cinayet Masası’nın çocukları, öğrencilerin kütüphaneden aldığı kitaplar üzerinde bir araştırma yapıyor.</span></p>

    <p class="duz" xml:lang="tr"><span class="duz1">Jandarma yüzbaşısı omuzlarını silkti:</span></p>

    <p class="duz" xml:lang="tr"><span class="duz1">– Ha, şu mesele... Bu bizim işimiz değil. Bunun için Joisneau’yu bulup...</span></p>

    <p class="duz" xml:lang="tr"><span class="duz1">– Nerede?</span></p>

    <p class="duz" xml:lang="tr"><span class="duz1">– Hiçbir fikrim yok.</span></p>

    <p class="duz" xml:lang="tr"><span class="duz1">Niémans vakit geçirmeden genç polisin cep telefonunu aradı. Cevap yoktu. Telefon kapatılmıştı. Kızgınlıkla sordu:</span></p>

    <p class="duz" xml:lang="tr"><span class="duz1">– Ya Vermont?</span></p>

    <p class="duz" xml:lang="tr"><span class="duz1">– Adamlarıyla birlikte hâlâ dağda. Barınakları, dağın yamaçlarını arıyorlar. Her zamankinden daha yoğun bir şekilde...</span></p>

    <p class="duz" xml:lang="tr"><span class="duz1">Niémans içini çekti.</span></p>

    <p class="duz" xml:lang="tr"><span class="duz1">– Grenoble’dan hemen takviye isteyeceksiniz. Elli adam daha istiyorum. En az. Aramaların Vallernes buzulunda ve oraya çıkan teleferikte yoğunlaşmasını istiyorum. Dağın yamaçtan zirveye doğru taranmasını istiyorum.</span></p>

    <p class="duz" xml:lang="tr"><span class="duz1">– İlgilenirim.</span></p>

    <p class="duz" xml:lang="tr"><span class="duz1">– Yollarda kaç barikat var?</span></p>

    <p class="duz" xml:lang="tr"><span class="duz1">– Sekiz. Otoyol gişesinde, iki devlet yolunda, beş de normal yolda. Guernon sıkı kontrol altında, Komiser. Ama size söylediğim gibi...</span></p>

    <p class="duz" xml:lang="tr"><span class="duz1">Komiser gözlerini Barnes’ınkilere dikti.</span></p>

    <p class="duz" xml:lang="tr"><span class="duz1">– Yüzbaşı, şimdiye kadar öğrenebildiğimiz tek bir şey var: o da katilin deneyimli bir dağcı olduğu. Guernon’da ya da çevresinde, buzula tırmanabilecek herkesi bulup sorguya çekin.</span></p>

    <p class="duz" xml:lang="tr"><span class="duz1">– İşte bu çok zor. Dağcılık bölgenin yerel sporu; onun için...</span></p>

    <p class="duz" xml:lang="tr"><span class="duz1">– Size bir uzmandan söz ediyorum Barnes. Sırtında bir cesetle buzların otuz metre altına inebilecek birinden. Bunu Joisneau’dan da istedim. Derhal Joisneau’yu bulun, neyle meşgul olduğunu öğrenin.</span></p>

    <p class="duz" xml:lang="tr"><span class="duz1">Barnes eğildi.</span></p>

    <p class="duz" xml:lang="tr"><span class="duz1">– Tamam. Ama hâlâ ısrar ediyorum; biz dağcı insanlarız. Her köyde, her evde, bütün dağların yamaçlarında usta dağcılara rastlarsınız. Dağcılık, bizde bir gelenek. Bölgedeki bazı insanlar hâlâ kristalcilik yapar, hayvan yetiştiriciliğiyle uğraşır... ama hepsi zirvelerin tutkunudur. Bu geleneklerin terk edildiği tek yer, üniversite kentidir, Guernon yani.</span></p>

    <p class="duz" xml:lang="tr"><span class="duz1">– Nereye varmak istiyorsunuz?</span></p>

    <p class="duz" xml:lang="tr"><span class="duz1">– Sadece araştırmalarımızı çok daha geniş bir alana yaymak zorunda olduğumuzu anlatmak istiyorum. Yüksekteki köylere. Bu da günler sürer.</span></p>

    <p class="duz" xml:lang="tr"><span class="duz1">– Daha fazla takviye isteyin. Her köyde, kasabada karargâh kurun. Nasıl zaman geçirdiklerini, ellerindeki malzemeleri, mesafeleri araştırın. Allah kahretsin, bana şüpheli her insanı getirin!</span></p>

    <p class="duz" xml:lang="tr"><span class="duz1">Komiser kapıyı açarken seslendi:</span></p>

    <p class="duz" xml:lang="tr"><span class="duz1">– Bana anneyi getirin.</span></p>

    <p class="duz" xml:lang="tr"><span class="duz1">– Anneyi mi?</span></p>

    <p class="duz" xml:lang="tr"><span class="duz1">– Evet, anneyi. Philippe Sertys’in annesini. Onunla konuşmak istiyorum.</span></p>
  </div>
</body>
</html>