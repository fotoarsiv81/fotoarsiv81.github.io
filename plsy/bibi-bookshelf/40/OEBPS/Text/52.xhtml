<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>52.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="x52">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Elli ikinci kısım</span></h1>

    <p class="duz" xml:lang="tr"><span class="duz1">– Isındı, Abdouf. Çok ısındı.</span></p>

    <p class="duz" xml:lang="tr"><span class="duz1">Patrick Astier’nin sesi bir parazit fırtınasının arasından duyuluyordu. Cep telefonu, Karim gri steplerin arasında yol alırken çalmıştı. Genç teğmen irkilip sıçramış, yoldan çıkmaya ramak kala güçlükle kurtulabilmişti. Astier gidip gelen sesiyle devam etti:</span></p>

    <p class="duz" xml:lang="tr"><span class="duz1">– Verdiğin iki görev de, birer saatli bomba çıktı. İkisi de elimde patladı.</span></p>

    <p class="duz" xml:lang="tr"><span class="duz1">Karim derisinin altındaki sinirlerin düğümlendiğini hissetti.</span></p>

    <p class="duz" xml:lang="tr"><span class="duz1">– Anlat, dedi, farlarını söndürüp arabasını yolun kenarına çekerken.</span></p>

    <p class="duz" xml:lang="tr"><span class="duz1">– Önce, Sylvain Hérault’nun öldüğü kaza. Dosyayı buldum. Senin verdiğin bilgilerin teyidini aldım. Sylvain Hérault 17 no’lu devlet yolunda bisikletiyle giderken, plakası belirlenemeyen bir aracın altında kalıp ölmüş. Karanlık bir iş. Rafa kaldırılmış. Dönemin jandarmaları laf olsun diye bir soruşturma açmış. Tanık yok. Herhangi bir yorum gerektirecek herhangi bir neden de yok...</span></p>

    <p class="duz" xml:lang="tr"><span class="duz1">Ses tonu bir soru davet eder gibiydi. Karim isteneni uysalca yaptı:</span></p>

    <p class="duz" xml:lang="tr"><span class="duz1">– Ama?</span></p>

    <p class="duz" xml:lang="tr"><span class="duz1">– Ama, diye söze girdi kimyager, o dönemden bu yana fotoğraf işleme konusunda önemli adımlar attık.</span></p>

    <p class="duz" xml:lang="tr"><span class="duz1">Karim yeni bir teknoloji konferansının başlamakta olduğunu hissetti. Araya girdi:</span></p>

    <p class="duz" xml:lang="tr"><span class="duz1">– Yalvarırım Astier, doğrudan sonuca gel!</span></p>

    <p class="duz" xml:lang="tr"><span class="duz1">– Tamam. Dosyada fotoğraflar buldum. Yerel bir gazetenin muhabirinin çektiği siyah beyaz fotoğraflar. Resimlerde bir arabanın lastik izlerinin arasında bisiklet izleri açıkça görülüyor. Her şey o kadar küçük, o kadar belirsiz ki, insan bu fotoğrafların neden saklandığını merak ediyor.</span></p>

    <p class="duz" xml:lang="tr"><span class="duz1">– Ee?</span></p>

    <p class="duz" xml:lang="tr"><span class="duz1">Kimyager söyleyeceklerinin etkisini daha da artırmak için bir süre sustu:</span></p>

    <p class="duz" xml:lang="tr"><span class="duz1">– Ee’si, Grenoble Kampüsü’nde son derecede ileri bir optik laboratuvarımız var.</span></p>

    <p class="duz" xml:lang="tr"><span class="duz1">– Allah kahretsin Astier, yoksa...</span></p>

    <p class="duz" xml:lang="tr"><span class="duz1">– Bekle. O herifler fotoğrafları inanmayacağın ölçüde geliştirip işleyebiliyor. Dijital yöntemlerle büyütüyor, kontrastla oynuyor, tramlarla oynuyor, çizikleri temizliyor... kısacası, çıplak gözle görülemeyecek ayrıntıları ortaya çıkarıyor. Onları iyi tanırım. Uyandırıp işbaşına göndermeye değebileceğini düşündüm. Fotoğrafları göndermek için, CMM’yi tarayıcı olarak kullandım. Yataktan henüz çıkmış olsalar bile inanılmaz şeyler yapıyor o herifler. Resimleri hemen ele aldılar ve...</span></p>

    <p class="duz" xml:lang="tr"><span class="duz1">– VE?</span></p>

    <p class="duz" xml:lang="tr"><span class="duz1">Yeni bir sessizlik, Astier’nin yeni bir oyunu:</span></p>

    <p class="duz" xml:lang="tr"><span class="duz1">– Onların çıkardığı sonuç, jandarma raporundan çok farklı bir öykü anlatıyor. Bisikletin ve arabanın tekerlek izlerini büyütmüşler. Kontrastları kullanarak, asfalt üzerindeki lastiklerin diş izlerini incelemişler. Çıkardıkları ilk sonuca göre, Hérault dosyada belirtildiği gibi dağlara doğru işine gitmiyormuş. Lastik dişlerin yönü tam tersini söylüyor: Hérault fakülteye doğru gidiyormuş. Harita üzerinde doğruladım.</span></p>

    <p class="duz" xml:lang="tr"><span class="duz1">– Ama... ama karısı, Fabienne ne demişti?</span></p>

    <p class="duz" xml:lang="tr"><span class="duz1">– Fabienne Hérault yalan söyledi. İfadesini okudum, o sadece jandarmaların tahminini, kristalcinin Belledonne’a gittiğini doğrulamış. Bundan büyük yalan olamaz.</span></p>

    <p class="duz" xml:lang="tr"><span class="duz1">Karim dişlerini sıktı. Yeni bir yalan, yeni bir esrar. Astier devam ediyordu:</span></p>

    <p class="duz" xml:lang="tr"><span class="duz1">– Bu kadar da değil. Optik uzmanları arabanın lastik izlerini de inceledi. (Yine bir süre durakladı.) Tekerlekler iki yönde de gitmiş, Abdouf. Şoför vücudun üzerinden bir kez geçmiş, sonra geri gelmiş ve kurbanını bir kez daha ezmiş. Tam bir cinayet. Yumurtadaki bir yılan kadar soğukkanlı bir cinayet.</span></p>

    <p class="duz" xml:lang="tr"><span class="duz1">Karim artık dinlemiyordu. Göğsünde yüreği yavaşça atmaya başlamıştı. Sonunda, Hérault’ların intikam almaları için bir neden bulmuştu. İki kadının umutsuz kaçışının ötesinde, dolaylı da olsa Judith’in ölümüne neden olan korkunun ve sürek avının ötesinde, her şeyden önce bir cinayet vardı. Sylvain Hérault’nun öldürülmesi. İblisler önce ailenin “güçlü adamı”nı ortadan kaldırmış, sonra da kadınların peşine düşmüştü.</span></p>

    <p class="duz" xml:lang="tr"><span class="duz1">Fabienne Hérault. Judith Hérault. Abdouf’un düşünceleri atlamalar yapıyordu.</span></p>

    <p class="duz" xml:lang="tr"><span class="duz1">– Ya hastane? diye sordu.</span></p>

    <p class="duz" xml:lang="tr"><span class="duz1">– O da iki numaralı bomba. 1972 doğum kayıtlarını taradım. 23 mayıs sayfası koparılmış.</span></p>

    <p class="duz" xml:lang="tr"><span class="duz1">Karim içinden bunu daha önce yaşadığını hissetti. Başka bir hayatın, birkaç saatte yoğunlaşan anıları.</span></p>

    <p class="duz" xml:lang="tr"><span class="duz1">– Ama daha da ilginci var, diye devam etti Astier. Arşivleri, çocukların sağlık dosyalarının konulduğu yeri de gördüm. Devamlı su alan, gerçek bir labirent. Bu kez Judith’in dosyasını buldum. Zorlukla karşılaşmadan. Bunun anlamını anlıyorsun değil mi? Sanki o gece bir şey olmuş gibi, genel deftere kaydedilen, ama çocuğun kişisel dosyasına yazılmayan bir şey. O sayfayı kızın doğumunu gizlemek için değil, o esrarlı olayı saklamak için koparmışlar. Rahibelerle konuştum, ama gidip uyumayı tercih ettiler, üstelik Astier Amca’nın hikâyeleriyle ilgilenmeyecek kadar da gençtiler...</span></p>

    <p class="duz" xml:lang="tr"><span class="duz1">Karim biliyordu, kimyager kendi korkusunu gizlemek için çığırtkanlık yapıyordu. Teşekkür edip, telefonu kapattı.</span></p>

    <p class="duz" xml:lang="tr"><span class="duz1">Bulunduğu yerden, dört yüz metre ilerideki otlarla kaplı Herzine Tepesi’ni görüyordu.</span></p>

    <p class="duz" xml:lang="tr"><span class="duz1">O gölgeli yamaçta, gerçek onu bekliyordu.</span></p>
  </div>
</body>
</html>