<html xmlns="http://www.w3.org/1999/xhtml">
<head>
  <title>29.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x29">
    <h1 class="bolum-ismi" id="toc-anchor" xml:lang="tr"><span class="bolum-ismi">29</span></h1>

    <p class="duz" xml:lang="tr"><span class="duz">– Hiç sorun değil.</span></p>

    <p class="duz" xml:lang="tr"><span class="duz">– Emin misin.</span></p>

    <p class="duz" xml:lang="tr"><span class="duz">– Eminim. Çelik değil. Hemen hallederim.</span></p>

    <p class="duz" xml:lang="tr"><span class="duz">Michel Brune aletlerini çıkardı. İş tulumunda şirketinin logosu –Kyros Kilitleri– vardı. Jeanne kollarını kavuşturmuş, ona bakıyordu. Her ikisi de Antoine Féraud’nun muayenehanesinin kapısının önünde duruyorlardı. Saat 21.00’di.</span></p>

    <p class="duz" xml:lang="tr"><span class="duz">Brune, diğerlerinden farklı bir kilitçiydi. Jeanne onunla hırsızlık suçlamasıyla getirildiği Asliye Ceza Mahkemesi’ndeki bürosunun önünde karşılaşmıştı. Yirmi altı yaşındaki genç adamın, gündüzleri çalıştığı atölyede anahtarları kopyalamak gibi kötü bir huyu vardı. Daha sonra bunları kullanıp ganimetini topluyordu. Sutyenler. Kirli külotlar.</span> <span class="italik">National Geographic</span> <span class="duz">dergileri. Dolmakalemler... Jeanne onun yaptığı hırsızlıkların saçma sapan, maddi değeri düşük şeyler olduğunu dikkate almıştı. Ayrıca bu kleptomanın kilit açma konusunda eşsiz bir yeteneği olduğunu fark etmişti. Aleyhine dava açmamıştı. Böyle bir uzman ona gerekli olabilirdi. Brune’ü serbest bırakmıştı. Ama dosyasını da kapatmamıştı. O zamandan beri de, gerekli gördüğü zamanlarda onu çağırıyordu. İzinsiz aramalar için.</span></p>

    <p class="duz" xml:lang="tr"><span class="duz">– İşte.</span></p>

    <p class="duz" xml:lang="tr"><span class="duz">Antoine Féraud’nun kilidi açılmıştı. Jeanne, mermerin soğuğunun içine işlediğini hissetti. Viraj alınmıştı. Geri çekilmek için artık çok geçti. Yeniden yasal yollara başvurmak için de.</span></p>

    <p class="duz" xml:lang="tr"><span class="duz">Brune kapıyı itti ve Jeanne’a takıldı.</span></p>

    <p class="duz" xml:lang="tr"><span class="duz">– Çıkarken kapıyı arkanızdan kapatmayı unutmayın.</span></p>

    <p class="duz" xml:lang="tr"><span class="duz">Jeanne lateks eldivenlerini giydi. Karanlığın içine daldı. Dairenin içi çok daha sıcaktı. Dikkatle kapıyı kapattı. El fenerini yaktı. Pencerelerden görünmemesi için elini fener ışığının önüne siper etti. Dairenin içi karanlık ve son derece sessizdi.</span></p>

    <p class="duz" xml:lang="tr"><span class="duz">Koridor önce, sol taraftaki küçük bir odaya açılıyordu. Bekleme salonu. Beyaz duvarlar. Eski tip silmeler. Cilalı parkeler. Birkaç sandalye. Sehpanın üzerine bırakılmış kitaplar. Magazin dergileri değil, sergi katalogları, mesleki yayınlar. Bir entelektüelin muayenehanesi. Bu ilk odayı geçti, sağ tarafta kapalı bir kapıyla karşılaştı. Kapıyı açtı, görüşme odası.</span> <span class="italik">Dinlenen oda</span><span class="duz">.</span></p>

    <p class="duz" xml:lang="tr"><span class="duz">Hayal ettiğinden çok farklı değildi. Yaklaşık otuz metrekare. Sağda, bir kitaplık. Ortaya, pencerenin karşısına, verevine yerleştirilmiş bir çalışma masası. Ve solda, aşı boyası renkli İskoç kumaşıyla örtülü bir divan. Parkelerin üzerinde kırmızı bir halı. Divanın üstündeki duvarda asılı Peru tarzı bir şal. O da kırmızı. Ingmar Bergman’ın</span> <span class="italik">Çığlıklar ve Fısıltılar</span> <span class="duz">filminin tanıtımında söylediği cümleyi hatırladı: “Çocukluğumdan beri, insan ruhunun içini hep kırmızı renkli, ıslak bir zar gibi hayal etmişimdir.” Şimdi bu ruhun odasındaydı. Duvarlar, bu odada yükselen seslerle uğulduyor gibiydi...</span></p>

    <p class="duz" xml:lang="tr"><span class="duz">Masanın arkasına geçti. Karıştırmaya başladı. Hiç kullanılmamış bir bloknot. Biblolar. Kurşunkalemler. Ajanda yoktu. Herhangi bir not pusulası yoktu. İsim de. Çekmeceyi açtı. Bir reçete koçanı. Bir Vidal-Fransızca ilaç sözcüğü. Bir DSM (</span><span class="italik">Diagnostic and Statistical Manual</span><span class="duz">)<a class="footnote-link" href="#footnote-231-1" id="footnote-231-1-backlink">[1]</a> –akıl hastalıklarını sınıflandıran bir Amerikan başvuru kitabı... Hastalarla ilgili en ufak bir ayrıntı yoktu.</span></p>

    <p class="duz" xml:lang="tr"><span class="duz">Aklına bir fikir geldi. SIAT tarafından yerleştirilmiş dinleme cihazını alma fırsatı vardı. Döndü ve perde çubuğunun üst kısmına baktı. Teknisyenler hep aynı yöntemi kullanırdı. Bir sandalye çekti, bir zarf açacağı aldı. Perde çubuğunun üzerine uzandı. “Böcek” oradaydı, pervazın üstünde, duvara iyice yerleştirilmişti. Zarf açacağının ucuyla kanırttı ve cihaz avcuna düştü.</span></p>

    <p class="duz" xml:lang="tr"><span class="duz">Jeanne kitaplığın yanındaki bir başka kapıyı fark etti. Yaklaştı.</span> <span class="italik">Büyük ikramiye</span><span class="duz">. Féraud’nun arşivinin bulunduğu yaklaşık beş metrekare genişliğinde küçük bir odaydı. İçleri elle tutulmuş notlarla dolu bir sürü dosyanın durduğu basit raflar. Psikiyatr eski usul çalışıyordu. Rasgele bir dosya aldı. Féraud her hasta için bir fiş açmıştı: ad, soyadı, adres... Sonra seanslar sırasında aldığı notları da dosyaya eklemişti. Aradığı tam olarak buydu.</span></p>

    <p class="duz" xml:lang="tr"><span class="duz">İspanyol’un yaşına denk –mesela elli yaşın üstünde–, İspanyol adı taşıyan bütün hastaların dosyalarını burada oturup elden geçirmeliydi. Şüphesiz bu, akıntıya kürek çekmekten farksızdı. Eğer Féraud eşyalarını toplayıp yolculuğa çıktıysa –ve üstelik soruşturma yapmak için gittiyse– yaşlı İspanyol’un dosyasını da beraberinde götürmüş olabilirdi. Ayrıca adamın İspanyol ismi taşıması da bir şey ifade etmeyebilirdi. Örneğin Latin Amerika’dan gelmiş olsa da, bir Alman, Rus veya İtalyan soyadı taşıyabilirdi...</span></p>

    <p class="duz" xml:lang="tr"><span class="duz">Ama önce dairenin içindeki turunu tamamlamalıydı. Jeanne odadan çıktı, daha şimdiden ter içinde kalmıştı. Koridorun sonunda bir oda daha vardı. İki kişilik bir yatak. Soldaki duvara gömülü raflar. Yatağın tam karşısında bir plazma ekran TV. Kesin olan bir şey vardı: Féraud burada yaşıyordu. Jeanne duvarlarda ve başucu konsollarında herhangi bir kişisel fotoğraf bulunmadığını fark etti.</span></p>

    <p class="duz" xml:lang="tr"><span class="duz">Jeanne karmaşık duygular içindeydi. Bir yandan bu keşfinden dolayı mutluydu. Antoine Féraud’nun ailesi yoktu. Ne karısı, ne de çocukları. Diğer yandan, muayenehanesinde bu şekilde yalnız yaşaması keyfini kaçırmıştı. Féraud bir üniversite öğrencisi gibi yaşıyordu. Konforsuz. Sıcak bir ortamdan uzak. Yokluk içinde. Kendini tamamen davasına adamış bir şekilde. Bunu hiç aklına gelmemişti. Ama sanki kendisi farklı bir hayat mı sürüyordu?</span></p>

    <p class="duz" xml:lang="tr"><span class="duz">Çekmecelere bir göz attı. Külotlar. Çoraplar. Gömlekler. Hep koyu renk tonlarda. Sayılarının azlığı seyahate çıktığının bir göstergesiydi. Raylı bir dolap. Birkaç takım elbise. Siyah yünlü takımlar. Tam bir cenaze levazımatçısının gardırobu. Belki de ince ve renkli giysilerini Nikaragua’ya götürmüştü.</span></p>

    <p class="duz" xml:lang="tr"><span class="duz">Jeanne devam etti. Yatağın kenarına, yere bırakılmış kitaplar. Bruno Bettelheim’ın</span> <span class="italik">The Empty Fortress</span><span class="duz">’i. Thomas Mann’ın</span> <span class="italik">Büyülü Dağ</span><span class="duz">’ı. Puşkin’in</span> <span class="italik">Yevgeniy Onegin</span><span class="duz">’i. Kitapları karıştırdı. Silkeledi. Sayfaların arasında fotoğraf olup olmadığına bakıyordu. Yoktu. Pencere ile plazma TV arasına sıkıştırılmış küçük çalışma masasını fark etti. Bilgisayar yoktu. İnce çekmeceyi açtı. Not defterlerini, kâğıtları, bir sürü ıvır zıvırı altüst etti. Nafile. Féraud sırlarıyla birlikte ortadan kaybolmuştu.</span></p>

    <p class="duz" xml:lang="tr"><span class="duz">Koridora geri döndü, tişörtü terden vücuduna yapışmıştı. Mutfağı buldu ve yüzüne soğuk su çarptı. Burası da evin geri kalan kısmının bir yansımasıydı. Temiz. Kişiliksiz. Gerçekten uzak. Buzdolabını açtı, boştu. Banyoya geçti, keza. Raflarda ne bir temizlik ürünü, ne de diş macunu, fırçası vardı. İçini yersiz bir şüphe kapladı: Féraud hafta içi burada kalıyor, hafta sonları ise Provence stili muhteşem evine, ailesinin yanına gidiyor olabilir miydi? Hayır. O takdirde burada fotoğraflar olmalıydı. Çocuklarının yaptığı resimler. Mektuplar. Féraud psikiyatrinin bir Haçlısıydı. Ruhun kıvrımlarına, Viyana devrimine ve</span> <span class="italik">babalık mekanizması</span><span class="duz">’na tutkun bir münzeviydi.</span></p>

    <p class="duz" xml:lang="tr"><span class="duz">Yeniden küçük odaya döndü. Bir kez daha bir sandalyenin üzerine çıktı ve karıştırmaya başladı. Hemen, vakit geçirmeden işe koyuldu. Fenerini uygun bir yere bıraktı. Bir dosya tomarı aldı. Sol kolunun kıvrımının üstüne yerleştirdi. Hastanın ismine bakmak için sağ eliyle her dosyanın ilk sayfasını açtı. İki saat içinde, düşündüğü adama uyabilecek beş dosya seçmişti.</span></p>

    <p class="duz" xml:lang="tr"><span class="duz">Kriterlerine uyan beş hasta.</span></p>

    <p class="italik" xml:lang="tr"><span class="italik">En çok uyan</span><span class="duz">.</span></p>

    <p class="duz" xml:lang="tr"><span class="duz">Carlos Vila, 57 yaşında.</span></p>

    <p class="duz" xml:lang="tr"><span class="duz">Reinaldo Reyes, 65 yaşında.</span></p>

    <p class="duz" xml:lang="tr"><span class="duz">Jean-Pierre Vengas, 69 yaşında.</span></p>

    <p class="duz" xml:lang="tr"><span class="duz">Claudio Garcia, 76 yaşında.</span></p>

    <p class="duz" xml:lang="tr"><span class="duz">Thomas Gutierrez, 71 yaşında.</span></p>

    <p class="duz" xml:lang="tr"><span class="duz">Hasat verimli miydi? Pek sanmıyordu, ama yine de her dosyayı inceleyecekti. En alttaki, son rafa da dikkatle baktı. Ensesi, şakakları, koltukaltları terden yapış yapış olmuştu. Bu ter havada uçuşan tozla karışıyordu. Her yanı pis bir çamurla kaplanmış gibiydi.</span></p>

    <p class="duz" xml:lang="tr"><span class="duz">Son dosyaları almak için tam diz çökmüştü ki, bir an kalbi duracak gibi oldu.</span></p>

    <p class="duz" xml:lang="tr"><span class="duz">Daire kapısına vuruluyordu.</span></p>

    <p class="duz" xml:lang="tr"><span class="duz">Normal bir vuruştan çok art arda güçlü patlamalar gibiydi. Belirgin. Şiddetli. Kısa aralıklarla. Sanki biri var gücüyle kapıya taş atıyordu. Jeanne fenerini düşürdü. Aklına gelen tek bir şey vardı:</span> <span class="italik">katil</span><span class="duz">.</span></p>

    <p class="duz" xml:lang="tr"><span class="duz">Kapı yeniden vurulmaya başladı.</span></p>

    <p class="duz" xml:lang="tr"><span class="duz">Ve ahşap çatırtıları duyulmaya.</span></p>

    <p class="duz" xml:lang="tr"><span class="duz">Biri kapıyı zorluyordu...</span></p>

    <p class="duz" xml:lang="tr"><span class="duz">Jeanne raflara yaslandı, heyecanı doruk noktasındaydı. Kafasının içinde aynı anda birçok şeyi düşünüyordu. Feneri yerden almak. Dosyaları bir araya getirmek. Başka bir çıkış bulmak. Yerdeki el fenerine doğru eğildi. Bir kâğıda basıp kaydı. Kâğıtların arasına düştü. Bu düşüşün ona yararı oldu. Soğukkanlılığını yeniden kazandı. El fenerini aldı. Dağılmış dosyaları bir araya getirdi. Darbeler sıklaşmıştı. Kapı titriyordu. Jeanne kapıyı arkasından kilitlemediğini hatırladı. Silah taşımadığı da başka bir gerçekti.</span></p>

    <p class="duz" xml:lang="tr"><span class="duz">Emekleyerek dosyaları toplamayı sürdürdü. Bu kâğıt yığınları bir anda paha biçilmez bir değer kazanmıştı. Ganimetiydi. Hazinesiydi. Bunlar için gelmişti ve bunlarla buradan ayrılacaktı. Etrafında sayfalar hışırdıyordu. Kâğıtlar elinden düşüyordu. Hepsinin kolunun altına tıkıştırdığı sırada, dairenin sessizliğini yırtan yeni bir gürültü duydu.</span></p>

    <p class="duz" xml:lang="tr"><span class="duz">Bir çığlık.</span></p>

    <p class="duz" xml:lang="tr"><span class="duz">Bir homurtu.</span></p>

    <p class="duz" xml:lang="tr"><span class="duz">Bugüne kadar hiç buna benzer bir çığlık duymamıştı. İşitince insanın canını yakan boğuk, pes bir ses. İnsanın kulak zarlarını delen, damağını kazıyan ve gırtlağını sıyıran bir tür sesli kürtaj. Homurtu biraz daha yükseldi ve uzun bir kuğurdamaya dönüştü. Bir güvercin kuğurdamasına.</span></p>

    <p class="duz" xml:lang="tr"><span class="duz">Jeanne, usul usul üflendiğinde seramikten çıkan düdük sesini düşündü. Joachim, diye mırıldandı. Bu çığlığın içinde, dijital kayıttaki aynı metalik sesi hissedebiliyordu. Avukatın bedeninden çıkan şey... Yaratık uyanmıştı. Önceki gece François Taine’i öldürdüğü gibi bu gece de Antoine Féraud’yu öldürmeye gelmişti. Kimseyi sağ bırakmayacaktı.</span></p>

    <p class="duz" xml:lang="tr"><span class="duz">Koridora yöneldi. Arkasına baktı. Sokak kapısının darbelerden kabarmış olduğunu gördü –veya ona öyle geldi. Odaya doğru koştu. Mutfağa. Banyoya. Başka bir çıkış arıyordu. Her yeri gözleriyle tarıyordu. Küvetin üstündeki banyo penceresini gördü. Banyonun sokağa göre konumunu hatırlamaya çalıştı. Belki avluya bir geçiş olabilirdi...</span></p>

    <p class="duz" xml:lang="tr"><span class="duz">Elektrik düğmesine basarak pencereye yöneldi. Pencerenin ispanyoleti vardı, ama kolu yoktu. Durdu. Dosyaları bıraktı. Bir alet aramaya koyuldu...</span></p>

    <p class="duz" xml:lang="tr"><span class="duz">Bir çatırtı yükseldi.</span></p>

    <p class="duz" xml:lang="tr"><span class="duz">Bir çığlık, çok daha net, çok daha yakın.</span></p>

    <p class="duz" xml:lang="tr"><span class="duz">Katil kapıyı çatlatmıştı. Kuğurdaması koridor boyunca yankılanıyor, duvarlara çarpıyordu. Jeanne her çekmeceyi karıştırıyordu. Sabunlar. Bir törpü. Bir tarak... Darbeler kapıya inmeye devam ediyordu. Kapı zıvanaları üstünde titriyordu. Bir cımbız. Bir deodorant. Bir ruj...</span> <span class="italik">Lanet olsun</span><span class="duz">.</span> <span class="italik">Lanet olsun</span><span class="duz">.</span> <span class="italik">Lanet olsun</span><span class="duz">. Jeanne titremesine hâkim olamıyordu. Havlular. Küçük şişeler. Spreyler...</span></p>

    <p class="duz" xml:lang="tr"><span class="duz">Yeniden büyük bir çatırtı, ardından yere düşen tahta parçalarının sesi. Kapı pes etmişti. Katil içerideydi. RRRRRROOOOOOUUUUU!!!!!!!... Kerpeteni andıran bir tırnak makası buldu. Pencereye koştu. Tırnak makasıyla ispanyoleti tuttu ve çevirdi. Olmadı. RRRRROOOOUUUUU!!!!! Yeniden denedi. Yine olmadı. Gözyaşlarından gözleri buğulanmıştı.</span></p>

    <p class="duz" xml:lang="tr"><span class="duz">Sonunda çubuk döndü. Pencere açıldı. Jeanne kafasını dışarı uzattı. Binanın cephesi boyunca uzanan dar bir çıkıntı gördü. Aşağısı iç avluydu. Dosyaları tişörtünün altına soktu. Pencereden dışarı çıktı.</span></p>

    <p class="duz" xml:lang="tr"><span class="duz">Ayakları çıkıntıya bastığı sırada fısıltı tam arkasındaydı:</span></p>

    <p class="duz" xml:lang="tr"><span class="duz">–</span> <span class="italik">Todas las promesas de mi amor se irán contigo / Me olvidarás</span><span class="duz">...</span></p>

    <p class="duz" xml:lang="tr"><span class="duz">Jeanne olukların üstünden atlayarak korniş boyunca ilerledi, ilkine dikey konumdaki bir başka binanın cephesine ulaştı.</span></p>

    <p class="duz" xml:lang="tr"><span class="duz">Uğultu avluda yankılanıyordu:</span></p>

    <p class="duz" xml:lang="tr"><span class="duz">– ...</span> <span class="italik">Me olvidarás / Junto a la estacíon lloraré igual que un niño, / Porque te vas, porque te vas, / Porque te vas, porque te vas</span><span class="duz">...</span></p>

    <p class="duz" xml:lang="tr"><span class="duz">Boşluğa basmamaya dikkat ederek, yeni saçak silmesi boyunca ilerledi. Alacakaranlıkta açık bir pencere gördü. Bir merdiven boşluğu. Dosyalarını fırlattı. Vila’lar, Reyes’ler, Garcia’lar basamaklara saçıldı. Pencere pervazından içeri ayağını attı.</span></p>

    <p class="duz" xml:lang="tr"><span class="duz">Arkasına kaçamak bir bakış atmaktan da geri kalmadı.</span></p>

    <p class="duz" xml:lang="tr"><span class="duz">Yaratık onu dışarıda takip etmemişti.</span></p>

    <p class="duz" xml:lang="tr"><span class="duz">Arkasındaki banyo penceresinden vuran ışıkta bir süre hareketsiz kaldı. Elleri, kolları her yeri sarsılıyordu. Sıcağa rağmen sanki soğuktan tir tir titriyor gibiydi. Simsiyah bir siluetti, ama Jeanne bazı ayrıntıları iyice gördüğünü sanıyordu. Kirpi gibi diken diken saçlar. Çıplak bir omuz. Pencere pervazına koyduğu, uzun tırnaklı, içe doğru kıvrık bir el.</span></p>

    <p class="duz" xml:lang="tr"><span class="duz">Jeanne, onun da kendisine baktığından emindi, ancak o anda yaratığın gözlerine bir ışık vurmuştu. Ve gözlerinin yere baktığını, titrek ve tikli olduğunu fark etmişti. Bu gözler ona bakmıyordu.</span></p>

    <p class="duz" xml:lang="tr"><span class="duz">Ne ona, ne de başkasına.</span></p>

    <p class="duz" xml:lang="tr"><span class="duz">Bu gözler kendi içine dönüktü.</span></p>

    <p class="duz" xml:lang="tr"><span class="duz">Katilin benliğine.</span></p>

    <p class="duz-son-paragraf-2" xml:lang="tr"><span class="duz">Ona öldürmesini, daha çok öldürmesini emreden ormana.</span></p>

    <div class="footnotes footnote">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot dipnot-override">Teşhis ve İstatistik Kılavuzu. (ç.n.)</span></p>
    </div>
  </div>
</body>
</html>