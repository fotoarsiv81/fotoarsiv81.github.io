<html xmlns="http://www.w3.org/1999/xhtml">
<head>
  <title>12.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x12">
    <h1 class="bolum-ismi" id="toc-anchor" xml:lang="tr"><span class="bolum-ismi">12</span></h1>

    <p class="duz" xml:lang="tr"><span class="duz">Saat 20.30’du.</span></p>

    <p class="duz" xml:lang="tr"><span class="duz">Jeanne, Asliye Ceza Mahkemesi’ne dönmüş, ama tanık dinlemelerini iptal etmişti. Mecali yoktu. Günlük işlerini tamamlamıştı. Bütün apartmanı kurşunla zehirleyen şu pislik Michel Dunant adına bir celp imzalamıştı. Diğer dosyalara şöyle bir bakmıştı. Ancak Doğu Timor olayıyla ilgilenecek gücü kendinde bulamamıştı. Yarın bakacaktı. Psikiyatrdaki randevusuna kadar, bu şekilde çalışıyormuş gibi yapmıştı. Gerçekten de onu yeniden ayağa kaldırabilecek tek şey bu seanstı...</span></p>

    <p class="duz" xml:lang="tr"><span class="duz">Artık evine dönmüştü. Akşam oluyordu ve yağmur yüklü bulutlarla dolu gökyüzü yeniden patlamak için geceyi bekliyordu. Mutfakta, ayakta, üzerinde hâlâ nemli olan ceketiyle kımıldamadan duruyor ve sebepsiz yere satın aldığı Çin yemeklerine bakıyordu. Aç değildi.</span></p>

    <p class="duz" xml:lang="tr"><span class="duz">Ölü kadını yeniden görüyordu. İş kence edilmiş. Parçalanmış. Yenmiş kadını. Morarmış yüzündeki saydam gözlerini. Çevreye saçılmış kol ve bacaklarını. Bağırsaklarını. Ve duvarlardaki, gres veya motoryağı siyahlığına sahip motifleri... Ayrıca bembeyaz, mikroplardan arındırılmış laboratuvarları da hatırlıyordu. Bernard Pavois’nın, Elvis Costello tarzı gözlüğünün ardındaki donuk yüzünü de.</span> <span class="italik">Nelly bu şekilde öldü. Ruhu yolculuğa devam ediyor.</span></p>

    <p class="duz" xml:lang="tr"><span class="duz">Birden midesinde çok şiddetli bir ağrı hissetti. Ve ona eşlik eden korkunç bir mide bulantısı. Kusmak için eviyenin üzerine eğildi. Hiçbir şey çıkmadı. Soğuk su musluğunu açtı. Yüzünü soğuk suyun altına tuttu. Sallanarak doğruldu, bir çöp torbası aldı, içine Çin yemeklerini boşalttı. Sanki yemeğini bitirmiş gibi tuhaf bir duyguya kapıldı.</span> <span class="italik">Çöp, mide, aynı mücadele.</span></p>

    <p class="duz" xml:lang="tr"><span class="duz">Üstünü değiştirmek için odasına gitti. Vieux-Colombier Sokağı’nda, hiçbir özelliği olmayan üç odalı bir dairede oturuyordu. Beyaz duvarlar. Koyu renk parkeler. Donanımlı bir mutfak. Binlerce bekârın oturduğu, başkentteki yenilenmiş şu dairelerden biriydi.</span></p>

    <p class="duz" xml:lang="tr"><span class="duz">Büyük bir minnettarlıkla duşun altına girdi. Tazyikli su, bedenindeki teri ve yağmur sularını alıp götürdü. Buharın ve su damlalarının altında büzüldü ve bir an eriyormuş gibi bir hisse kapıldı. Bir uçurumun kenarında yürüyordu... Yeniden depresyona mı giriyordu yoksa? El yordamıyla şampuan şişesini buldu. Bu basit temas bile onu rahatlattı. Sadece saçlarını değil ruhunu da yıkamalıydı.</span></p>

    <p class="duz" xml:lang="tr"><span class="duz">Az çok sakinleşmiş olarak duş kabininden çıktı. Kurulandı. Saçlarını düzeltti. Aynada suratını gördü ve bir an bu çökmüş ve çekiciliğini kaybetmiş yüzün kendi yüzü olduğuna inanamadı. Bir günde on yaş birden yaşlanmıştı. Belirgin yüz hatları. Çıkık elmacıkkemikleri. Gözlerin çevresinde halkalar ve kırışıklıklar. İlk kez Thomas’nın onu artık aramadığına çok sevindi. Kimsenin onu aramadığına. Herkesi ürkütebilirdi.</span></p>

    <p class="duz" xml:lang="tr"><span class="duz">Salona döndü. Öğleden sonra hızını artıran yağmurun nemi evin içinden bile hissediliyordu. Bütün gece bu nemi soluyacaktı. Sehpanın üzerinde, adının yazılı olduğu bir zarf vardı. Akşamki iki disk. Antoine Féraud’nun dinleme kayıtları, mühürlü orijinali ile kopyası.</span></p>

    <p class="duz" xml:lang="tr"><span class="duz">İşte düşüncelerini değiştirebilecek şey buydu.</span></p>

    <p class="duz" xml:lang="tr"><span class="duz">Hemen törensel ortamı hazırladı. Bir bardak madensuyu eşliğinde bir fincan kahve –Arjantin’de edindiği bir alış kanlıktı bu. Karanlık. Dizüstü bilgisayar. Kulaklıklar. Yastıkların arasına bir kedi gibi yerleşti. Diski bilgisayara yerleştirdi.</span></p>

    <p class="duz" xml:lang="tr"><span class="duz">– Hep aynı rüyayı görüyorum, dedi kadın.</span></p>

    <p class="duz" xml:lang="tr"><span class="duz">– Hangi rüya?</span></p>

    <p class="duz" xml:lang="tr"><span class="duz">– Altın sarısı renkli bir melek beni ölümden kurtarıyor.</span></p>

    <p class="duz" xml:lang="tr"><span class="duz">– Ne ölümü?</span></p>

    <p class="duz" xml:lang="tr"><span class="duz">– Pencereden atlıyorum.</span></p>

    <p class="duz" xml:lang="tr"><span class="duz">– İntihar mı?</span></p>

    <p class="duz" xml:lang="tr"><span class="duz">– İntihar, evet.</span></p>

    <p class="duz" xml:lang="tr"><span class="duz">– Gerçek hayatta da bu tür teşebbüsleriniz oldu mu?</span></p>

    <p class="duz" xml:lang="tr"><span class="duz">– Bunu çok iyi biliyorsunuz. Üç yıl süren bir depresyon. İki ay hastanede yatma. Bir yıl boyunca devam eden yüz felci. Yani, evet, sizin de söylediğiniz gibi, daha önce “teşebbüs etmiştim.”</span></p>

    <p class="duz" xml:lang="tr"><span class="duz">– Pencereden mi atlamaya kalktınız?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">Psikiyatr sustu. Bu, hastayı düşünmeye davetti.</span></p>

    <p class="duz" xml:lang="tr"><span class="duz">– Son seferinde, evet, dedi kadın.</span></p>

    <p class="duz" xml:lang="tr"><span class="duz">– Bu ne zamandı?</span></p>

    <p class="duz" xml:lang="tr"><span class="duz">– Bilmiyorum. Kafamın çok... karışık olduğu bir dönemdi.</span></p>

    <p class="duz" xml:lang="tr"><span class="duz">– Ayrıntıları hatırlıyor musunuz? Nerede oturuyordunuz?</span></p>

    <p class="duz" xml:lang="tr"><span class="duz">– IV. Henri Bulvarı’nda, IV. Bölge’de.</span></p>

    <p class="duz" xml:lang="tr"><span class="duz">– Bastille Meydanı yakınlarında mı?</span></p>

    <p class="duz" xml:lang="tr"><span class="duz">– Orada, evet...</span></p>

    <p class="duz" xml:lang="tr"><span class="duz">Antoine Féraud başka soru sormadı. Bunca kelime bolluğu arasında, süjenin ruh halini anlamasını sağlayacak bir titremeyi, bir ayrıntıyı saptayabilen bir doğru detektörü var gibiydi.</span></p>

    <p class="duz" xml:lang="tr"><span class="duz">– Hatırlıyorum, diye mırıldandı kadın. Pencereyi açıyorum. Gökyüzünü görüyorum. Bastille... Ruhu’nu<a class="footnote-link" href="#footnote-231-1" id="footnote-231-1-backlink">[1]</a> görüyorum... Karanlık gökyüzünde parlıyor. Her şey kafamın içimde tersine dönüyor. Artık boşluk beni cezbetmiyor. Meleğin gücü bana engel oluyor. Beni içerde tutuyor. Beni yeniden hayatın kollarına doğru itiyor. (Kadın hıçkırarak ağlamaya başlıyor). Kurtarılmıştım... Kurtarılmıştım...</span></p>

    <p class="duz" xml:lang="tr"><span class="duz">Féraud’nun muayenehanesi</span> <span class="italik">Binbir Gece Masalları</span> <span class="duz">gibiydi. Hikâyeler. Hayatlar. Kişiler. Psikiyatrın tavrı ile kendisinin şüphelileri sorgularken üstlendiği rolü mukayese ediyordu. İşleyiş tersineydi. Jeanne “müşterilerini” mahkûm etmek için sorguluyordu, Féraud ise onları kurtarmak için. Ama aslında, söz konusu olan hep itiraf edecek bir şeylerin olduğuydu...</span></p>

    <p class="duz" xml:lang="tr"><span class="duz">Jeanne dinlemeye devam ediyordu. Özellikle de Féraud’nun sesini. Yumuşak bir örtü. Aynı zamanda hem serin hem sıcak bir rahatlama ve açılma yeri. Bitkisel bir şeyler. Bir çiçeğin üzerine kapanan yapraklar gibi...</span></p>

    <p class="duz" xml:lang="tr"><span class="duz">Diski hızlı moda getirdi. Bir vakada durdu. Coşkulu bir ses, acele konuşma tarzı. Bir adam konuşuyordu. Susuyordu. Yeniden konuşmaya başlıyordu. Kelimeler başka kelimeleri doğuruyordu. Çağrışımlar. Hece tekrarları. Karşıtlıklar. Şu çok eski kelime türetme oyunundaki gibi:</span> <span class="italik">Hırpani... Nikotin... Tinsel...</span></p>

    <p class="duz" xml:lang="tr"><span class="duz">Hasta bir rüyasını ve bu rüyanın ayrıntılarını tasvir ediyordu. Yatmadan önce, entelektüel bir dergi olan</span> <span class="italik">Oyunun Kuralı’</span><span class="duz">na şöyle bir göz atmıştı. Bu isim aklına, yönetmen Jean Renoir’ın aynı adı taşıyan filmini getirmişti. Rüyasında bu uzun metrajlı filmin yerini, Renoir’ın bir başka filmi,</span> <span class="italik">Hayvanlaşan İnsan</span> <span class="duz">almıştı, bu filmde Jean Gabin buharlı bir lokomotif kullanıyordu. Son hızla giden lokomotifin korkunç ve unutulmaz siyah-beyaz görüntüleri, treni kullanan Gabin’in trajik suratı. Bu görüntü, rüyasında hep Çehov’un bir oyununun –hasta hangi oyun olduğunu hatırlamıyordu– final sahnesine bağlanıyordu. Oyuncular son repliklerini söylerken fonda bir tren düdüğü duyuluyordu. Rüyanın gün boyunca, onun üzerinde karmaşık, içinden çıkılmaz bir etkisi olmuştu.</span></p>

    <p class="duz" xml:lang="tr"><span class="duz">Şimdi başka bir ayrıntıyı daha hatırlıyordu. Edebiyat fakültesindeyken Çehov’un bu final sahnesiyle ilgili olarak bir ders kredisi çerçevesinde bir yorum kaleme almıştı. Son olarak, rüyada tren görmenin psikanaliz açısından ölümü simgelediğini hatırlatmıştı. Şimdi başka bir olayı daha hatırlıyordu. Bu ödevi, hazırladıktan sonra, o dönemde, depresyona girmişti. İki yıl boyunca üniversiteye gitmemişti. Sanki bu Rus oyunu hakkında yazdığı birkaç satır ve özellikle de dekorun arkasından tren düdüğünün duyulması ondaki bu düşüşe ve aklına ölüm fikrinin yerleşmesine neden olmuştu.</span></p>

    <p class="duz" xml:lang="tr"><span class="duz">Bugün, rüyanın sayesinde, divanın sayesinde, başka bir durum saptaması daha yapıyordu. Tüm bunlara hiçbir şekilde bağlamadığı bir olay. Onu tek başına büyütmüş olan annesi, o dönemde yeniden evlenmişti. O ilkbahar yeni eşinin evine taşınmış, onu birlikte yaşadıkları evde tek başına bırakmıştı. Böylece de tren –ölüm– Çehov’un diyaloglarından ve bunlarla ilgili yazdığı yorum yazısından fırlayıp ortaya çıkmıştı. Ama bu kez gerçek hayatta. Tren annesini uzaklara götürmüş ve onu, onun bilincinin derinliklerinde öldürmüştü...</span></p>

    <p class="duz" xml:lang="tr"><span class="duz">Jeanne, karanlıkta, gözleri açık bir şekilde dinliyordu. Zaman –ve aynı zamanda mekân– kavramını yitirmişti. İçine nüfuz eden, onu alıp götüren bu seslerin etkileşimiyle, hep Féraud’nun yumuşak ve dingin sesinin yönlendirmesiyle kulağında kulaklıklarıyla karanlıkta yüzüyordu.</span></p>

    <p class="duz" xml:lang="tr"><span class="duz">Birden heyecanlandı. Saatine baktı. Gecenin ikisiydi. Uyuması gerekiyordu. Ertesi gün formda olmalıydı. Zaten ofiste, bugün hiçbir şey yapmamış, günü boşa harcamıştı...</span></p>

    <p class="duz" xml:lang="tr"><span class="duz">Öğleden sonraki son hastaları hızla dinledi.</span> <span class="italik">Son bir yolculuk.</span> <span class="duz">Saat 18.00’deki hastada durdu.</span></p>

    <p class="duz" xml:lang="tr"><span class="duz">– Uzanmak istemiyor musunuz?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">– Öyleyse oturun. Buyrun.</span></p>

    <p class="duz" xml:lang="tr"><span class="duz">– Hayır. Buraya kendim için gelmedim, çok iyi biliyorsunuz.</span></p>

    <p class="duz" xml:lang="tr"><span class="duz">Bu yeni hasta otoriter bir tonda konuşuyordu. Sert, pes bir sesi ve belirgin bir İspanyol aksanı vardı.</span></p>

    <p class="duz" xml:lang="tr"><span class="duz">– Yeni bir şey mi var?</span></p>

    <p class="duz" xml:lang="tr"><span class="duz">Féraud’nun ses tınısı değişmiş gibiydi. Gergin ve sinirliydi.</span></p>

    <p class="duz" xml:lang="tr"><span class="duz">– Yeni bir şey mi? Krizleri gitgide daha şiddetli olmaya başladı.</span></p>

    <p class="duz" xml:lang="tr"><span class="duz">– Krizler sırasında ne yapıyor?</span></p>

    <p class="duz" xml:lang="tr"><span class="duz">– Bilmiyorum. Ortadan kayboluyor. Ama bu çok tehlikeli. Bundan eminim.</span></p>

    <p class="duz" xml:lang="tr"><span class="duz">– Onu görmem lazım.</span></p>

    <p class="duz" xml:lang="tr"><span class="duz">– İmkânsız.</span></p>

    <p class="duz" xml:lang="tr"><span class="duz">– Onunla konuşmadan tanı koyamam, dedi Féraud. Sizin aracılığınızla onu tedavi etmem olanaksız.</span></p>

    <p class="duz" xml:lang="tr"><span class="duz">– Yine de bu hiçbir şeye yaramaz. Onunla konuşamazsınız. Onu hiç anlayamazsınız.</span></p>

    <p class="duz" xml:lang="tr"><span class="duz">– Bırakın buna ben karar vereyim.</span></p>

    <p class="duz" xml:lang="tr"><span class="duz">Féraud bu kelimeleri son derece otoriter bir ses tonuyla söylemişti. Neredeyse agresif bir tavır takınmıştı. Ama İspanyol’un sinmiş bir hali yoktu.</span></p>

    <p class="duz" xml:lang="tr"><span class="duz">– Kötülük onun içinde, anlıyor musunuz? Saklı. Görünmez.</span></p>

    <p class="duz" xml:lang="tr"><span class="duz">– Burada günlerimi, gömülü sırların izini sürmekle geçiriyorum. Kendilerinin bile bilmediği meçhul sırlar.</span></p>

    <p class="duz" xml:lang="tr"><span class="duz">– Oğlumda durum farklı.</span></p>

    <p class="duz" xml:lang="tr"><span class="duz">– Ne bakımdan farklı?</span></p>

    <p class="duz" xml:lang="tr"><span class="duz">– Size daha önce de açıkladım. Korkulması gereken adam benim oğlum değil.</span> <span class="italik">Diğeri.</span></p>

    <p class="duz" xml:lang="tr"><span class="duz">– Demek ki bir kişilik bölünmesi yaşıyor.</span></p>

    <p class="duz" xml:lang="tr"><span class="duz">– Hayır. Onun içinde bir başka adam var. Daha doğrusu bir çocuk. Kendi hikâyesi, kendi gelişimi, kendi arzuları olan bir çocuk. Oğlumun içinde olgunlaşan bir çocuk. Bir kanser gibi.</span></p>

    <p class="duz" xml:lang="tr"><span class="duz">– Kendi oğlunuzun olduğu çocuktan mı söz ediyorsunuz?</span></p>

    <p class="duz" xml:lang="tr"><span class="duz">İspanyol’un sesinden pes ettiği anlaşılıyordu:</span></p>

    <p class="duz" xml:lang="tr"><span class="duz">– Biliyorsunuz, o dönemde orada değildim.</span></p>

    <p class="duz" xml:lang="tr"><span class="duz">– Peki şimdi neden korkuyorsunuz?</span></p>

    <p class="duz" xml:lang="tr"><span class="duz">– Bu kişiliğin oturmasından.</span></p>

    <p class="duz" xml:lang="tr"><span class="duz">– Hangi açıdan?</span></p>

    <p class="duz" xml:lang="tr"><span class="duz">– Bilmiyorum. Ama bu çok tehlikeli.</span> <span class="italik">Madre Dios!<a class="footnote-link" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz">– Bu krizler konusunda, emin misiniz?</span></p>

    <p class="duz" xml:lang="tr"><span class="duz">Ayak sesleri duyuldu. İspanyol geri çekiliyordu. Kuşkusuz kapıya doğru.</span></p>

    <p class="duz" xml:lang="tr"><span class="duz">– Gitmem lazım. Bir sonraki seansta, bu konuda size daha fazla şey anlatırım.</span></p>

    <p class="duz" xml:lang="tr"><span class="duz">– Emin misiniz?</span></p>

    <p class="duz" xml:lang="tr"><span class="duz">– Bu bilgileri benim değerlendirmem gerekiyor. Tüm bunlar bir bütünün parçası.</span></p>

    <p class="duz" xml:lang="tr"><span class="duz">İskemle gürültüsü: Féraud ayağa kalkıyordu.</span></p>

    <p class="duz" xml:lang="tr"><span class="duz">– Hangi bütün?</span></p>

    <p class="duz" xml:lang="tr"><span class="duz">– Bu bir mozaik, anlıyor musunuz? Her parça kendi hakikat parçasını getiriyor.</span></p>

    <p class="duz" xml:lang="tr"><span class="duz">İspanyol’un sesi de büyüleyiciydi. Sesi gitgide ısınıyordu. Bunu bir şeyle ifade etmek gerekirse, güneşte esmerleşmiş gibiydi. Yılların sıcağı ve tozuyla yanmış bir ses. Jeanne uzun boylu, gri saçlı, kibar, altmışlı yaşlarda bir adam hayal ediyordu. Işıktan ve korkudan kurumuş bir adam.</span></p>

    <p class="duz" xml:lang="tr"><span class="duz">– Onunla tanışmak istiyorum, diye üsteledi Féraud.</span></p>

    <p class="duz" xml:lang="tr"><span class="duz">– Bu yararsız. Konuşmayacaktır. Size hiçbir şey söylemez. Yani,</span> <span class="italik">diğeri</span> <span class="duz">söylemez demek istiyorum.</span></p>

    <p class="duz" xml:lang="tr"><span class="duz">– Bunu denemek istemez misiniz?</span></p>

    <p class="duz" xml:lang="tr"><span class="duz">Ayak sesleri. Féraud kapının eşiğinde İspanyol’a yetişmiş olmalıydı. Kısa bir sessizlik.</span></p>

    <p class="duz" xml:lang="tr"><span class="duz">– Düşüneceğim. Sizi ararım.</span></p>

    <p class="duz" xml:lang="tr"><span class="duz">Selamlaşmalar. Kapı çarpmaları. Sonrası yok. Antoine Féraud da hemen onun ardından muayenehanesinden ayrılmış olmalıydı. Jeanne birkaç kez daha bu gizemli konuşmayı dinledi, sonra ne odasının ne de banyonun ışığını yakmadan yatmaya gitti.</span></p>

    <p class="duz" xml:lang="tr"><span class="duz">Dişlerini fırçalarken, bu gece yoldan çıkmamış olduğunu fark etti. Kendini okşamamıştı. Anlaşılmaz bir gurur duydu.</span> <span class="italik">Tertemiz</span> <span class="duz">bir gece olmuştu.</span></p>

    <p class="duz" xml:lang="tr"><span class="duz">Çarşafın üstüne uzandı. Fırtına gökyüzünün derinliklerinde yol alıyordu. Jeanne, ay ışığıyla harelenmiş bulutların yer değiştirdiğini pencereden görebiliyordu. Döndü ve yanağını yastığına koydu. Tatlı bir serinlik. Her akşam, çocukluğundan kalma bir alış kanlıkla yastığına okaliptüs kokusu sıkıyordu...</span></p>

    <p class="duz" xml:lang="tr"><span class="duz">Gözlerini kapadı. Antoine Féraux. Sesi. Birkaç saat önce, psikiyatrında daha fazla dayanamamıştı.</span></p>

    <p class="duz" xml:lang="tr"><span class="duz">– Bana bir psikiyatrdan söz ettiler, demişti olabildiğince ilgisiz bir ses tonuyla. Antoine Féraud. Tanıyor musunuz?</span></p>

    <p class="duz" xml:lang="tr"><span class="duz">– Psikiyatr mı değiştirmek istiyorsunuz?</span></p>

    <p class="duz" xml:lang="tr"><span class="duz">– Elbette hayır. Onu tanıyor musunuz?</span></p>

    <p class="duz" xml:lang="tr"><span class="duz">– Biraz.</span></p>

    <p class="duz" xml:lang="tr"><span class="duz">– Onun hakkında ne biliyorsunuz?</span></p>

    <p class="duz" xml:lang="tr"><span class="duz">– Bir klinikte çalışıyor. Ama hangisi hatırlamıyorum. Ayrıca V. Bölge’de bir muayenehanesi ve iyi bir ünü var.</span></p>

    <p class="duz" xml:lang="tr"><span class="duz">– Nasıl biri?</span></p>

    <p class="duz" xml:lang="tr"><span class="duz">– Açıkçası onu pek tanımıyorum. Sadece birkaç kolokyumda karşılaştık.</span></p>

    <p class="duz" xml:lang="tr"><span class="duz">– Fiziksel olarak... nasıl peki?</span></p>

    <p class="duz" xml:lang="tr"><span class="duz">Psikiyatr neşeli bir kahkaha attı. Seans bitiyordu.</span></p>

    <p class="duz" xml:lang="tr"><span class="duz">– Oldukça sevimli.</span></p>

    <p class="duz" xml:lang="tr"><span class="duz">– Nasıl sevimli?</span></p>

    <p class="duz" xml:lang="tr"><span class="duz">– Ortalamanın üstünde sevimli. Bu soruların sebebi ne?</span></p>

    <p class="duz" xml:lang="tr"><span class="duz">Jeanne, psikiyatrik bilirkişi olarak onunla yakın bir zamanda randevusu olduğu yalanını uydurmuştu. Bu değerli bilgiyi yanında götüren bir fare gibi kaçmıştı.</span> <span class="italik">Nasıl sevimli? Ortalamanın üstünde sevimli...</span></p>

    <p class="duz" xml:lang="tr"><span class="duz">Uyku iyice bastırmıştı, ama Jeanne hâlâ düşünmeye çalışıyordu. Irmağın tam ortasındaydı. Thomas kıyısını terk etmiş –düşündüğünden çok daha az zorluk çekerek– ama henüz diğer kıyıya ulaşmamıştı. Sesin kıyısına. Féraud’nunkine.</span></p>

    <p class="duz" xml:lang="tr"><span class="duz">Ve bu zaman esnasında da günler bir ırmak gibi çıplak ayaklarının arasından akıp gidiyordu...</span></p>

    <p class="duz" xml:lang="tr"><span class="duz">Uyku onu alt etmek üzereydi. Yağmur kamçı gibi camları dövüyordu; fırtına nihayet patlamıştı. Jeanne bir karar aldı. Muğlak, iradedışı, uykunun etkisinde aldığı, ancak ertesi sabah büyük bir olasılıkla yeniden aklına takılacağını bildiği bir karar.</span></p>

    <p class="duz-son-paragraf-2" xml:lang="tr"><span class="italik">Yüzünü görmeliyim. Sesin yüzünü.</span></p>

    <div class="footnotes">
      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">Bastille Meydanı’ndaki Temmuz Sütunu üstündeki, güneşte ışıldayan, geceleriyse fener gibi parlayan melek heykeli. (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">İspanyolca, “Aman Tanrım!” anlamında. (ç.n.)</span></p>
      </div>
    </div>
  </div>
</body>
</html>