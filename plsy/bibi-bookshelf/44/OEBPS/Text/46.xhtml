<html xmlns="http://www.w3.org/1999/xhtml">
<head>
  <title>46.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x46">
    <h1 class="bolum-ismi" id="toc-anchor" xml:lang="tr"><span class="bolum-ismi">46</span></h1>

    <p class="duz" xml:lang="tr"><span class="duz">Bir</span> <span class="italik">quesillo</span> <span class="duz">–eritme peynirli tortilla– alıp hastaneye gelene kadar geçen süre zarfında akşam olmuştu. Karanlık yassı bir taş gibi şehrin üstüne çökmüştü. Yürüyerek gelmiş gibi görünmek ve ana kapının önünde kuyruk oluşturmuş insanların arasına kolaylıkla karışmak için biraz uzakta indi taksiden. Demir parmaklıkların arasından, bir karantina bölgesini andıran tek katlı çirkin yapıyı seçebiliyordu. Bu parmaklıkların kimi koruduğu anlaşılmıyordu: İçerideki hastaları mı yoksa dışarıdan geçenleri mi?</span></p>

    <p class="duz" xml:lang="tr"><span class="duz">İlk engeli sorunsuz geçti. Geriye ikinci engel kalıyordu. Niels Agosto’nun yattığı bölümün nöbetçileri. Yerlerinde değillerdi. Akşam yemeği için gitmiş olabilirler miydi? Anlamaya çalışmadı. Tropikal ülkelerde, bazı şeyleri olduğu gibi kabullenmek gerekirdi...</span></p>

    <p class="duz" xml:lang="tr"><span class="duz">Agosto’nun bölümüne girdi. İçerisi ter, ateş ve ilaç kokuyordu. Cılız bir aydınlatma. Boğucu bir sıcaklık. Anında insanın yaşam merkezlerini etkileyen bir çürük kokusu. Birden Jeanne da kendini hasta hissetti, can çekişen birinin hâlâ sıcak olan yatağına girmiş gibiydi.</span></p>

    <p class="duz" xml:lang="tr"><span class="duz">Koridorda iki kapı vardı. Sağdaki odanın kapısı çivili tahtalarla kapatılmıştı. Jeanne soldaki kapıya vurdu. Cevap yoktu. Aslında ölmek üzere olan biriyle karşılaşmayı bekliyordu. Bir mumya gibi sargıları içinde bir hasta. Ama hasta, saçları Latino tarzı arkaya taralı, yatağında oturmuş, yakışıklı, genç bir adamdı. Sakin bir biçimde</span> <span class="italik">La Prensa</span> <span class="duz">okuyordu.</span></p>

    <p class="duz" xml:lang="tr"><span class="duz">Jeanne’ı görünce irkildi, sonra rahatladı. Gülümsemesi durumunu ele veriyordu. Kendisine hiç de yabancı gelmeyen bu ürkekliği Jeanne çok iyi anlıyordu. Birçok kez hastanede yaralı tanıkların ifadesini almıştı. Şiddetin izleri hem bedenlerinde hem de ruhlarındaydı.</span></p>

    <p class="duz" xml:lang="tr"><span class="duz">Jeanne özür diledikten sonra sordu:</span></p>

    <p class="duz" xml:lang="tr"><span class="duz">–</span> <span class="italik">Señor Niels Agosto</span><span class="duz">?</span></p>

    <p class="duz" xml:lang="tr"><span class="duz">Adam gözlerini kapatarak cevap verdi.</span></p>

    <p class="duz" xml:lang="tr"><span class="duz">–</span> <span class="italik">Soy Jeanne Korowa, jueza in Francia</span><span class="duz">.<a class="footnote-link" href="#footnote-231-1" id="footnote-231-1-backlink">[1]</a></span></p>

    <p class="duz" xml:lang="tr"><span class="duz">Adam bu kez kaşlarını kaldırarak cevapladı. Jeanne adamın sesini kaybetmiş olabileceğini düşündü. Ses tellerine bir bıçak darbesi almış olabilir miydi? Üzerinde boynuna kadar uzanan kâğıt bir hastane gömleği vardı. Bir adım daha attı. Açıklamalarına devam edeceği sırada, ışıkların aniden kesilmesiyle olduğu yerde dondu.</span></p>

    <p class="duz" xml:lang="tr"><span class="duz">Bir anda her yerin ışıkları sönmüştü. Odanın. Koridorun. Dışarıdaki bahçenin. İçeriye sadece gökyüzünde parlayan ayın ışığı vuruyordu. Bu ülkelerin henüz elverişli koşullara kavuşamadığını düşünürken, bir gürültü onu bu düşüncelerden uzaklaştırdı. Artık düşünemiyordu. Tepki veremiyordu. Sadece korkuyordu.</span></p>

    <p class="duz" xml:lang="tr"><span class="duz">Kafasını çevirdi. Karanlığın içinde yeşil bir yılan ve kırmızı bir alev gördü. Bir saniye sonra duvara yapıştırıldı. Yılan tarafından. Arabesk motiflerden ve kıvrımlardan oluşan kocaman, korkunç bir dövme. Altında her kıvrıma, her motife can veren sert adaleler. Yılan onu öldürecekti. Bir boa yılanı gibi onu boğacaktı. Elmacıkkemiğinin altına, karanlıkta bir cıva damlası gibi parlayan bir bıçak dayandı.</span></p>

    <p class="duz" xml:lang="tr"><span class="duz">–</span> <span class="italik">Hija de puta, no te mueves</span><span class="duz">!<a class="footnote-link" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz">Jeanne bayılacağını sandı. Karanlıkta her hareketi görebiliyordu. Kırmızı alev, yataktaki hastanın üzerine çullanan ikinci saldırganın kafasındaki bandanaydı. Birazdan ölecek olan Niels Agosto için korkuya kapıldığını hissetti. Hiç bağırmayan bir Niels Agosto için. Hiç kımıldamayan. Sanki çoktan yazgısına boyun eğmiş, ölümü kabullenmişti. Nikaragua’nın zulme uğramış, katledilmiş, soyulmuş kuşaklarından miras kalmış bir yazgıya...</span></p>

    <p class="duz" xml:lang="tr"><span class="duz">Alev, katilinin yüzünü daha iyi görebilsin diye Niels’in çenesini tuttu.</span></p>

    <p class="duz" xml:lang="tr"><span class="duz">– Kil insan için!</span></p>

    <p class="duz" xml:lang="tr"><span class="duz">ÇAK! Adam bıçağını Agosto’nun göğsüne sapladı. Fışkıran kan. Gecenin karanlığında, anında yok olacak kadar kısa süreli ve güçlü.</span></p>

    <p class="duz" xml:lang="tr"><span class="duz">– Tahta insan için!</span></p>

    <p class="duz" xml:lang="tr"><span class="duz">ÇAK! ÇAK! Katil bıçağını art arda iki kez Agosto’nun gırtlağına sapladı. Yeniden kanlar. Daha yavaş. Daha ağır. Boynuna doğru süzülen ve gömleğinin üstünde küçük bir birikinti oluşturan siyah bir akıntı. Demir kokusu. Sıcağın içinde sıcak. Kurbanın kokusu odanın içinde baş döndürücü bir hal almıştı. Jeanne artık Yılan’ı düşünmüyordu. Ne de suratını yukarı doğru iten bıçağı. Gece sıvılaşıyordu. Gece bir kan nehrine dönmüş akıyordu...</span></p>

    <p class="duz" xml:lang="tr"><span class="duz">– Mısır insan için!</span></p>

    <p class="duz" xml:lang="tr"><span class="duz">Alev bir kez daha bıçağını Agosto’nun gırtlağına daldırdı. Köpüklenen kan. Çatırdayan omurlar. Kemiklere sürtünen bıçağın gıcırtısı. Katil boğuk bir çığlık attı ve bıçağı sapına kadar, yarılmış etin içine soktu.</span></p>

    <p class="duz" xml:lang="tr"><span class="duz">Sonunda kafayı bedenden kopardı ve tükürerek yere attı.</span></p>

    <p class="duz" xml:lang="tr"><span class="duz">– Aşağılık insanların kanını istemiyoruz!</span></p>

    <p class="italik" xml:lang="tr"><span class="italik">Yılan ve Alev.</span></p>

    <p class="italik" xml:lang="tr"><span class="italik">Efsanevi katiller.</span></p>

    <p class="italik" xml:lang="tr"><span class="italik">Ama bu efsaneler bana yasak.</span></p>

    <p class="italik" xml:lang="tr"><span class="italik">Bu efsaneler, benim bilmediğim bir kozmogoniye ait.</span></p>

    <p class="duz" xml:lang="tr"><span class="duz">Kafanın yere çarpmasıyla Jeanne gözlerini kapattı.</span></p>

    <p class="duz" xml:lang="tr"><span class="duz">Yeniden açtığında katiller yoktu.</span></p>

    <p class="duz" xml:lang="tr"><span class="duz">Yere baktı.</span></p>

    <p class="duz-son-paragraf-2" xml:lang="tr"><span class="duz">Kafa onun yanına kadar yuvarlanmıştı.</span></p>

    <div class="footnotes">
      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">İspanyolca, “Ben Jeanne Korowa, Fransa’da yargıcım.” (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">İspanyolca, “Orospu çocuğu, kımıldama!” (ç.n.)</span></p>
      </div>
    </div>
  </div>
</body>
</html>