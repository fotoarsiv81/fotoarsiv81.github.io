<html xmlns="http://www.w3.org/1999/xhtml">
<head>
  <title>21.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x21">
    <h1 class="bolum-ismi" id="toc-anchor" xml:lang="tr"><span class="bolum-ismi">21</span></h1>

    <p class="duz" xml:lang="tr"><span class="duz">İlk salon, rafların üzerinde farklı dönemleri, ifadeleri ve farklı alanları betimleyen kafaların sergilendiği bir yerdi. Sinemanın, televizyonun, siyasetin ünlüleri. Ama, özellikle insan türünün ataları. Ayrıca, kasları spatulayla belirgin kılınmış fayans kilinden yapılma bedenler.</span></p>

    <p class="duz" xml:lang="tr"><span class="duz">– Bastığın yere dikkat et.</span></p>

    <p class="duz" xml:lang="tr"><span class="duz">Jeanne bu tuhaf faunada Taine’i takip ediyordu. Polisler, herhangi bir şeyi düşürmemeye azami çaba göstererek raflar boyunca “girilmez şeridi” çekiyorlardı. Herkes kalabalığın içinde kendine yol açmaya çalışıyordu. Her yerde killi toprak, talaş ve kimyasal kokusu vardı.</span></p>

    <p class="duz" xml:lang="tr"><span class="duz">İkinci salon çok daha tuhaftı.</span></p>

    <p class="duz" xml:lang="tr"><span class="duz">Duvarlar boyunca, turuncu renkli bir dizi beden, kauçuğumsu bir duyarsızlık içinde farklı konumlarda yerleştirilmişti. Her siluet elastik bir haleyi andıran, yine aynı maddeden bir kabukla örtülüydü. Yerde içi boş gövdeler, esnek kol ve bacaklar vardı. Kalıplar. Jeanne kullanılan tekniği biliyordu. Atölyedeki sanatçılar, önce kilden bir vücut yapıyor, sonra kauçukla kaplayıp kalıp çıkarıyorlardı. Elde edilen kalıp, silikon heykele biçim vermekte kullanılıyordu.</span></p>

    <p class="duz" xml:lang="tr"><span class="duz">Üçüncü salon kurbanın bulunduğu salondu.</span></p>

    <p class="duz" xml:lang="tr"><span class="duz">Taine, olay yeri inceleme teknisyenlerinden beyaz tulum istedi:</span></p>

    <p class="duz" xml:lang="tr"><span class="duz">– Bizi bir süreliğine yalnız bırakır mısınız?</span></p>

    <p class="duz" xml:lang="tr"><span class="duz">Adamlar tek kelime etmeden dışarı çıktı. Jeanne sorgu yargıcının peşinden yürüdü ve gördüğü manzara karşısında şoka uğradı. Karşılaştığı vahşeti bile unutarak, bu kez tarihöncesi insanlarının –çok eski çağların gerçek insanları– da bu şenliğe davet edilmiş olduğunu düşündü. Kurban, odanın ortasında, hâlâ baş aşağı asılıydı; çevresinde sessiz gözlemciler gibi hareketsizce duran, hayvan postlarına bürünmüş insanlar vardı. Omuzlarında geyik taşıyan veya mızraklarının ucundaki balıkları sallayan alınları çıkıntılı, çeneleri yüzlerinden daha ileride yabani avcılar. Hem çekingen hem de muzaffer bir duruşları vardı. Doğaya karşı bir kez daha zafer kazanmış olmaktan gururlu insansılar.</span></p>

    <p class="duz" xml:lang="tr"><span class="duz">– Çılgınca değil mi? diye mırıldandı Taine.</span></p>

    <p class="duz" xml:lang="tr"><span class="duz">Jeanne cevap vermek yerine, kafasını salladı. Nefesini tuttu ve kurbana dikkatle baktı. Maktul çıplaktı.</span></p>

    <p class="duz" xml:lang="tr"><span class="duz">Tavana bir bacağından asılmıştı.</span></p>

    <p class="duz" xml:lang="tr"><span class="duz">Katil, heykelleri asmakta kullanılan odadaki makara sisteminden yararlanmıştı. Kadın da, asılı bir heykeli andırıyordu. Beyaz teni, mavimsi hematomlarla, yol yol kurumuş ve kararmış kanlarla bir tezat oluşturuyordu. Tuhaf bir ayrıntı vardı: Adli tabip, kulakdavulu ısısını ölçmek için kurbanın kulağına termokupllu bir termometre yerleştirmişti.</span></p>

    <p class="duz" xml:lang="tr"><span class="duz">Jeanne incelemesini sürdürdü. Katil, avının gövdesini karından pubise kadar yarmıştı ve yere kadar sarkıttığı bağırsakları da kurbanın yüzünü örtmüştü. Bağırsakların arasından maktulün şişmiş, şiddet görmüş yüz hatları ayırt ediliyordu. Ve yarılmış boğazı da.</span></p>

    <p class="duz" xml:lang="tr"><span class="duz">Jeanne’ın dikkatini çeken başka bir şey daha vardı. Katil ya yakalanacağını düşünmüş –işini bitirmeye zaman bulamamıştı– ya da tarzını değiştirmişti. Ancak her iki durumda da kadını kancadan indirmemiş ve kollarını bacaklarını koparmamıştı. Sadece uyluklarındaki, kasıklarındaki kalçalarındaki etlerden parça koparmakla yetinmişti. Şüphesiz yemek için...</span></p>

    <p class="duz" xml:lang="tr"><span class="duz">Yerlerde kan ve yenmemiş veya çiğnendikten sonra püskürtülmüş et parçaları vardı. Sıyrılmış, emilmiş kemikler ve kıkırdaklar. Bu akşam ateş yoktu, kuzu çevirme yoktu. Yamyam, eti çiğ yemekle yetinmişti.</span></p>

    <p class="duz" xml:lang="tr"><span class="duz">Jeanne çevresine bakındı. Oradaydı, kanla çizilmiş işaretler aletlerin, çeşitli eşyaların durduğu rafın üstündeki duvardaydı. Her biri sonsuz sayıda X ve Y oluşturan farklı dallara sahip ağacı andıran şeyler. Hiç olmadığı kadar, tekrarlanan bu işaretler bir karyotipin kromozomlarını çağrıştırıyordu.</span></p>

    <p class="duz" xml:lang="tr"><span class="duz">Derin bir nefes alınca kanın ve etin pis kokusunu bastıran solventlerin ve reçinenin kokusunu aldı. Hafif bir rahatlama hissetti... Yeniden katilin çılgınlıklarına döndü. Zihninde onu hâlâ “Joachim” olarak adlandırmıyordu. Şu an sahnenin korkunçluğuyla yüz yüzeydi ve bu sahnenin sebebi olan kişinin sesini duymuş olduğuna hâlâ inanamıyordu.</span></p>

    <p class="duz" xml:lang="tr"><span class="duz">Bu cani, ilkel tanrılara yakarıyordu. Belki de ruhunu bu şekilde arındırdığını düşünüyordu. Veya dünyayı. Ya da tüm insanlığı. Jeanne, Amerikalı seri katil Herbert Mullin’i hatırlıyordu; adam, öldürdüğü insanlar sayesinde depremleri önlediğine inanıyordu ve havadaki kirliliğin avlarının bağırsaklarından kaynaklandığını ileri sürüyordu.</span></p>

    <p class="duz" xml:lang="tr"><span class="duz">Kesin olan bir şey vardı: Katil Francesca Tercia’yı mesleğinden dolayı seçmişti. Bu dekor içinde öldürmek istiyordu, dostlarının yanında; kendisi gibi arkaik inançlarla, ölümsüzlük refleksiyle canlandırılmış ilkel insanların huzurunda. Binlerce yıl öncesinin, evrim geçiren insan türünün yer aldığı bu eşsiz mekân için yeraltını –mahzenler, otoparklar, kanalizasyonlar– terk etmişti.</span></p>

    <p class="duz" xml:lang="tr"><span class="duz">Joachim’i düşündü. Sesi hâlâ kulaklarındaydı:</span> <span class="italik">Todas las promesas de mi amor...<a class="footnote-link" href="#footnote-231-1" id="footnote-231-1-backlink">[1]</a></span> <span class="duz">Bir kez daha kendinden şüpheye düştü. Gerçekten de yamyam katil o muydu? Belki de bu, sadece basit bir rastlantıydı. Bir tesadüf...</span></p>

    <p class="duz" xml:lang="tr"><span class="duz">Olay yeri incelemenin adamları yeniden odaya doluşmuştu.</span></p>

    <p class="duz" xml:lang="tr"><span class="duz">– Geri geleceğim, dedi Jeanne, ekip sorumlusuyla konuşmakta olan Taine’e.</span></p>

    <p class="duz" xml:lang="tr"><span class="duz">Odadan çıktı. Koridoru buldu. Kafası jöleli Reischenbach’la karşılaştı. Suratı asıktı. Her yeni kurban aklına çaresizliğini getiriyor olmalıydı. Jeanne onu selamladı, yanından geçti ve dip taraftaki yarı karanlık son odayı gördü. Nedenini bilmeksizin, oraya doğru yöneldi.</span></p>

    <p class="duz" xml:lang="tr"><span class="duz">Odanın tam ortasında, büyük siyah lake bir masa vardı. Masanın arkasında, kadife bir kordon. Kordonun ardında da, bir kalabalık. İlkçağlara ait yaratıklar, bir kez daha. Binlerce, hatta milyonlarca yıl öncesinin farklı dönemlerine ait, karşılıklı olarak yerleştirilmiş yaratıklar. Düzensiz bir şekilde. Jeanne, kafasında onları evrim zincirine göre yeniden sıralamaya çalıştı. Solda, bir çift fark etti, kıllı ve kapkara, ufak tefek iki goril. Gözlerinde bir ışık, dudaklarının kenarında bir gülümseme vardı, bu da onlara insansı bir görünüm kazandırıyordu. Biraz ileride, yine sol tarafta, bir başka çift, kazma gibi sivri dişlerini gösteriyordu. Daha az kıllıydılar ve daha gelişmiş görünüyorlardı. Avlanmakta ve ateş yakmakta kullandıkları çakmaktaşları gibi sivri dişleri vardı. Gözlerinde, geçen yüzyıllarla birlikte ortaya çıkan yeni bir kıvılcım. Üstün zekâ.</span></p>

    <p class="duz" xml:lang="tr"><span class="duz">Bir kenarda, yanlışlıkla oraya çağırılmış bir köylü ailesi gibi, dar alınlı, elleri mızraklı, hayvan postları giymiş, saçlı bir topluluk. Kirpi gibi saçlar, köşeli çeneler, derin bakışlar. Sanki bunların evrimi üzerine bazı makaleler okumuştu. Dünya üzerinden kaybolmadan önce</span> <span class="italik">Homo sapiens sapiens</span><span class="duz">’le birlikte yaşamış Neandertal insanını hatırlıyordu.</span></p>

    <p class="duz" xml:lang="tr"><span class="duz">Grubun arkasında insanlar vardı. Günümüz insanlarına benzemiyorlardı, ama maymunsu da değillerdi. Karmakarışık saçlar, Amerika yerlileri tarzında eski püskü süet giysiler giymiş, Auguste Rodin’in</span> <span class="italik">Calais Burjuvaları</span><span class="duz">’nı andıran tipler. Yırtık pırtık elbiseler içinde, yorgun görünümlü insanlar. Yine de cam gözlerinden, korkunun yerini kurnazlığın aldığı anlaşılıyordu. İnsan gelişiyordu.</span></p>

    <p class="duz" xml:lang="tr"><span class="duz">Tüm bu yüzler lake masaya yansıyor, kara bir su birikintisinden su içmeye hazırlanıyormuş gibi görünüyorlardı. Jeanne, bu göletin diğer ucunda çömelmiş gibi duran son bir heykel daha fark etti. Siyah bir kürk giymiş veya koyu renkli paçavralara bürünmüş bir kadın –iyi göremiyordu. Çarpıcı olan, kısa kesilmiş kırmızı saçlarıydı. İnsanlığın ilk dönemlerine ait bir şaman olabilir miydi?</span></p>

    <p class="duz" xml:lang="tr"><span class="duz">Jeanne geriye doğru sıçradı. Heykel kımıldamıştı. Bu aslında, masanın diğer ucunda oturan bir kadındı. Siyah bir şala sarınmıştı. Punk tarzı diken diken saçları alev gibi parlak kırmızı ışıltılar saçıyordu. Sersemlemiş bir hali vardı.</span></p>

    <p class="duz" xml:lang="tr"><span class="duz">Jeanne’ın önsezileri güçlüydü. Karşısındaki atölyenin şefi olmalıydı. Bu tarihöncesi kişiliklere hayat veren virtüöz. Buraya kafasını toplamaya gelmişti. Hiç tereddüt etmeden, Jeanne ona yaklaştı ve elini omzuna koydu. Kırmızı saçlı kadın ona baktı. Kısa bir kararsızlık anından sonra üzüntülü yüz ifadesine rağmen gülümsedi.</span></p>

    <p class="duz" xml:lang="tr"><span class="duz">Ayağa kalktı ve elini uzattı.</span></p>

    <p class="duz" xml:lang="tr"><span class="duz">– Isabelle Vioti. Bu atölyenin yöneticisiyim. Siz polis misiniz?</span></p>

    <p class="duz" xml:lang="tr"><span class="duz">– Hayır. Jeanne Korowa. Sorgu yargıcı.</span></p>

    <p class="duz" xml:lang="tr"><span class="duz">Kadının gözbebekleri şaşkınlığını ele vererek büyüdü.</span></p>

    <p class="duz" xml:lang="tr"><span class="duz">– Az önce bir yargıçla konuştum.</span></p>

    <p class="duz" xml:lang="tr"><span class="duz">– Onunla birlikteyim.</span></p>

    <p class="duz" xml:lang="tr"><span class="duz">– Uygulama hep böyle midir?</span></p>

    <p class="duz" xml:lang="tr"><span class="duz">– Hayır. Ama bu olay gerçekten... çok özel.</span></p>

    <p class="duz" xml:lang="tr"><span class="duz">Kadın sert bir hareketle yeniden oturdu. Sanki kibar olmak için harcadığı çabadan yorgun düşmüştü. Dirseklerini masaya dayadı ve alnını ellerinin arasına aldı.</span></p>

    <p class="duz" xml:lang="tr"><span class="duz">– Anlamıyorum... Anlamıyorum...</span></p>

    <p class="duz" xml:lang="tr"><span class="duz">– Kimse anlamıyor, dedi Jeanne. Burada bulunmamızın sebebi bir açıklama yapmak değil. Ne de bir çözümleme. Suçluyu bulmamız gerekiyor. Onu durdurmalıyız. Onu yakalasak bile, bana inanın, bu cinayetlerdeki esrar perdesi tamamen kalkmayacak.</span></p>

    <p class="duz" xml:lang="tr"><span class="duz">Isabelle Vioti başını kaldırdı.</span></p>

    <p class="duz" xml:lang="tr"><span class="duz">– Polisler konuşurken duydum. Bu ilk cinayet değilmiş.</span></p>

    <p class="duz" xml:lang="tr"><span class="duz">– Bildiğimiz kadarıyla, bu üçüncü kurban. Kısa bir süre içinde.</span></p>

    <p class="duz" xml:lang="tr"><span class="duz">– Ama neden? Yani neden Francesca?</span></p>

    <p class="duz" xml:lang="tr"><span class="duz">Jeanne bir sandalye çekti ve kadının karşısına oturdu.</span></p>

    <p class="duz" xml:lang="tr"><span class="duz">– Francesca rasgele seçilmedi. Atölyeniz katilin ilgisini çekiyordu.</span></p>

    <p class="duz" xml:lang="tr"><span class="duz">– Benim atölyem mi?</span></p>

    <p class="duz" xml:lang="tr"><span class="duz">– Bu cinayetlerin, en başından beri, ilkel bir yan anlamı var. Tarihöncesi çağlarla ilgili bir şey. Katilin duvarlara çiziktirdiği işaretleri gördünüz mü?</span></p>

    <p class="duz" xml:lang="tr"><span class="duz">– Evet. Hayır. Onlara bakmak istemiyorum.</span></p>

    <p class="duz" xml:lang="tr"><span class="duz">Jeanne üstelemedi. Daha sonra kadına fotoğraflarını gösterebilirdi. Kadın belki de bir şeyler anlayabilirdi... Jeanne bu düşüncesinden hemen vazgeçti. Ne yapıyordu böyle? Bu onun soruşturması değildi. Bu olayda hiçbir meşruiyeti yoktu. Suçluyu biliyor olsa bile.</span></p>

    <p class="duz" xml:lang="tr"><span class="duz">– Bu eski zaman insanlarını yeniden yapmak için, dedi, nelerden yararlanarak çalışıyorsunuz? Kemikler mesela?</span></p>

    <p class="duz" xml:lang="tr"><span class="duz">– Kafatasları. Kemikler. Aslında hepsi kalıp. Afrika’da, Avrupa’da, Asya’da bulunmuş fosillerin kopyaları. Güvenlik gereği orijinalleri müzelerde muhafaza ediliyor.</span></p>

    <p class="duz" xml:lang="tr"><span class="duz">– Onları size kim temin ediyor?</span></p>

    <p class="duz" xml:lang="tr"><span class="duz">– Araştırmacılar. Müzebilimciler.</span></p>

    <p class="duz" xml:lang="tr"><span class="duz">– Atölyeden çalınmış bir şey var mı?</span></p>

    <p class="duz" xml:lang="tr"><span class="duz">– Nasıl yani?</span></p>

    <p class="duz" xml:lang="tr"><span class="duz">– Bir kafatası, bazı parçalar. Her şey yerinde mi?</span></p>

    <p class="duz" xml:lang="tr"><span class="duz">– Bilmiyorum. Kontrol etmek lazım. Hem neden bunları alsınlar ki?</span></p>

    <p class="duz" xml:lang="tr"><span class="duz">– Seninle biraz konuşabilir miyim?</span></p>

    <p class="duz" xml:lang="tr"><span class="duz">Jeanne başını çevirdi. François Taine kapının ağzında duruyordu, sinirli bir hali vardı. Jeanne koridora, onun yanına çıktı. Diğer salonda, olay yeri incelemenin teknisyenleri, ambulans görevlilerinin yardımıyla, cesedi büyük bir dikkatle kancadan indiriyordu.</span></p>

    <p class="duz" xml:lang="tr"><span class="duz">– Ne haltlar karıştırıyorsun? Benim yerime soruşturma mı yapıyorsun?</span></p>

    <p class="duz" xml:lang="tr"><span class="duz">– Hayır. Sadece öğrenmeye...</span></p>

    <p class="duz" xml:lang="tr"><span class="duz">– Seni duydum. Bu soruların sebebi ne? Şimdi de katilin kemik çaldığını mı düşünüyorsun?</span></p>

    <p class="duz" xml:lang="tr"><span class="duz">– Pavois Laboratuvarları’ndan amniyon sıvısı çaldı. Her seferinde bir hatıra alıyor olabilir. Bir ganimet. Ve...</span></p>

    <p class="duz" xml:lang="tr"><span class="duz">Taine artık onu dinlemiyordu; ambulans görevlilerinin ve heykellerin biraz uzağındaki bir şeye veya birine bakıyordu. Langleber, adli tabip. Dijital teybi hâlâ elindeydi. İncelemesini yeni bitirmiş olmalıydı. Cesedin götürülmesi için talimat veren de oydu.</span></p>

    <p class="duz" xml:lang="tr"><span class="duz">– Sana yemin ederim, eğer buna benzer bir aptallık daha yaparsan... dedi Taine dişlerinin arasından.</span></p>

    <p class="duz" xml:lang="tr"><span class="duz">Langleber yanlarına geldi.</span></p>

    <p class="duz" xml:lang="tr"><span class="duz">– Lacan’ın ne dediğini biliyor musunuz?</span></p>

    <p class="duz" xml:lang="tr"><span class="duz">– Kahrolası... diye hırladı Taine.</span></p>

    <p class="duz" xml:lang="tr"><span class="duz">– “Eğer anladığınızı sanıyorsanız, yanılıyorsunuz demektir.”</span></p>

    <p class="duz" xml:lang="tr"><span class="duz">– Saçmalamayı kesecek misin? dedi sorgu yargıcı, işaretparmağını adama doğru sallayarak.</span></p>

    <p class="duz" xml:lang="tr"><span class="duz">Adli tabip “pes” dercesine ellerini havaya kaldırdı.</span></p>

    <p class="duz" xml:lang="tr"><span class="duz">– Tamam. İşten konuşalım. Yöntem aynı. Yalnız bu gece, bizim herif biraz baştan savma çalışmış. Ya işini yarım bırakmış ya da bilmediğimiz bir sebepten dolayı hızlı hareket etmek istemiş. Kurbanı kancadan indirmemiş. Kollarını, bacaklarını koparmamış. Hiçbir parçayı pişirmemiş. Gerisi diğerleriyle tıpatıp aynı. Tüm kanı boşaltma. Isırık izleri. Koparılmış parçalar.</span></p>

    <p class="duz" xml:lang="tr"><span class="duz">– Yarın sabah raporunu masamda istiyorum.</span></p>

    <p class="duz" xml:lang="tr"><span class="duz">– Alacaksın. Birkaç ayrıntı dışında, rapor diğerlerinin bir kopyası.</span></p>

    <p class="duz" xml:lang="tr"><span class="duz">– Ne tür ayrıntılar? diye sordu Jeanne.</span></p>

    <p class="duz" xml:lang="tr"><span class="duz">– Kurbanın gözlerini yemiş.</span></p>

    <p class="duz" xml:lang="tr"><span class="duz">Taine sert bir şekilde kafasını salladı.</span></p>

    <p class="duz" xml:lang="tr"><span class="duz">– Bu kadarı yeter, dedi tiksintiyle. Gidelim.</span></p>

    <p class="duz" xml:lang="tr"><span class="duz">Langleber’e veda edip yanından ayrıldılar ve önce kalıpların, sonra kafaların bulunduğu salonlardan geçtiler. Dışarıda polisler koşuşturup duruyordu. Bazıları, ana avluyu diğerlerinden ayırmak için hâlâ plastik bant çekmekle meşguldü. Bazıları ise apartmanların girişlerini gözetim altında tutuyordu. Güvenlik çemberinin içine sivillerin girmesine izin verilmiyordu, ama herkes pencerelerdeydi.</span></p>

    <p class="duz" xml:lang="tr"><span class="duz">Reischenbach güvenlik şeridinin altından geçti ve yanlarına geldi.</span></p>

    <p class="duz" xml:lang="tr"><span class="duz">– Durum boktan. Basın burada.</span></p>

    <p class="duz" xml:lang="tr"><span class="duz">– Hadi bakalım. Onlara kim haber verdi?</span></p>

    <p class="duz" xml:lang="tr"><span class="duz">– Biz değil, bu kesin. Ne yapıyoruz?</span></p>

    <p class="duz" xml:lang="tr"><span class="duz">– Onlara, yarından sonra, pazartesi sabahı, savcının basın açıklaması yapacağını söyle. Başka seçeneğimiz yok; her şeyi bir düzene sokmak gerekiyor. Ve bu çok hızlı olmalı, ne durumda olduğumuz meydanda.</span></p>

    <p class="duz" xml:lang="tr"><span class="duz">Polis gözden kayboldu. Taine, Jeanne’ı kolundan tuttu ve fısıldar gibi konuştu:</span></p>

    <p class="duz" xml:lang="tr"><span class="duz">– Gel. Arkadan çıkalım.</span></p>

    <p class="duz" xml:lang="tr"><span class="duz">Birkaç dakika sonra, yeniden Civiale Sokağı’na açılan kapının ağzındaydılar.</span></p>

    <p class="duz" xml:lang="tr"><span class="duz">– Her şeyi toparlayınca seni ararım. Ve bu hafta sonu birlikte bir yemek yeriz, tamam mı?</span></p>

    <p class="duz" xml:lang="tr"><span class="duz">İlk kez Pavois Laboratuvarları’nda olduğu gibi yeniden doğal neşesine kavuşmuştu. Jeanne onu tersledi:</span></p>

    <p class="duz" xml:lang="tr"><span class="duz">– Katili bul. Bu bir oyun değil.</span></p>

    <p class="duz" xml:lang="tr"><span class="duz">Taine’in gülümsemesi kayboldu. Hayır, bu bir oyun değildi. Sorgu yargıcı olası kurbanların hayatıyla oynuyordu, bunu biliyordu. Ve kadranı kandan, akrep ile yelkovanı çakmaktaşından olan saat ilerliyordu.</span></p>

    <p class="duz" xml:lang="tr"><span class="duz">Jeanne, Taine’e “Hoşça kal” dedi ve karmaşık bir ruh haliyle arabasına doğru yürüdü. Aklında iki şey vardı.</span></p>

    <p class="duz" xml:lang="tr"><span class="duz">İlki, ilaç yardımıyla birkaç saat uyumaktı. İkincisi ise, Antoine Féraud’ya ulaşmak ve ağzından laf almaktı.</span></p>

    <p class="duz" xml:lang="tr"><span class="duz">Ne müzedeki güzel madonnayı, ne de korkmuş âşı ğı oynamak söz konusuydu.</span></p>

    <p class="duz-son-paragraf-2" xml:lang="tr"><span class="duz">Yasaların ve hukukun yerine.</span></p>

    <div class="footnotes footnote">
      <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot dipnot-override">Aşkımın bütün vaatleri... (ç.n.)</span></p>
    </div>
  </div>
</body>
</html>