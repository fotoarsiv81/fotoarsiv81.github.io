<html xmlns="http://www.w3.org/1999/xhtml">
<head>
  <title>1.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x1">
    <h1 class="bolum-ismi" id="toc-anchor" xml:lang="tr"><span class="bolum-ismi">1</span></h1>

    <p class="duz" xml:lang="tr"><span class="duz">Evet buydu. Kesinlikle bu.</span></p>

    <p class="duz" xml:lang="tr"><span class="duz">Geçen ay</span> <span class="italik">Vogue</span> <span class="duz">dergisinde gördüğü Prada marka ayakkabılar. Takımı tamamlayacak kibar, ağırbaşlı bir ayrıntı. Kafasında tasarladığı elbiseyle –Dragon Sokağı’ndan satın aldığı şu anlamsız siyah elbise– mükemmel olacaktı. Kısacası</span> <span class="italik">tuhaf.</span> <span class="duz">Gülümsedi. Jeanne Korowa çalışma masasının ardında gerindi. Nihayet akşam giyeceği kıyafeti bulmuştu. Hem görünüm olarak hem de</span> <span class="italik">ruhen.</span></p>

    <p class="duz" xml:lang="tr"><span class="duz">Bir kez daha cep telefonuna baktı. Mesaj yoktu. Midesi sıkıntıyla kasıldı. Öncekilerden daha şiddetli, daha ağrılı bir kasılma. Neden aramıyordu? 16 saatten fazla olmuştu. Bir akşam yemeğini teyit etmek için çok uzun bir süre değil miydi bu?</span></p>

    <p class="duz" xml:lang="tr"><span class="duz">Şüphelerini bir kenara bıraktı ve Montaigne Caddesi’ndeki Prada mağazasına telefon etti. Ayakkabılar mağazanın stokunda var mıydı? 39 numara? Saat 19.00’dan önce orada olacaktı. Kısa bir ferahlama hissetti. Sonra hemen başka bir huzursuzluğa kapıldı. Daha şimdiden hesabından 800 avro harcamıştı... Bu yeni alış verişle yapacağı harcama 1 300 avroyu geçecekti.</span></p>

    <p class="duz" xml:lang="tr"><span class="duz">Mayısın 29’uydu. İki gün içinde maaşı hesabına yatacaktı. 4 000 avro. İkramiyeler dahil, bir sent fazla değildi. Bir kez daha, şimdiden üçte birini harcadığı maaşıyla ayın sonunu getirecekti. Buna alış kındı. Uzun zamandan beri, hesabındaki açıkla ustaca yaşamayı öğrenmişti.</span></p>

    <p class="duz" xml:lang="tr"><span class="duz">Gözlerini kapattı. Kendini parlak ökçeler üzerinde yürürken hayal etti. Bu akşam, bir başka olacaktı. Farklı. Işıltılı. Büyüleyici. Gerisi çocuk oyuncağıydı. Yakınlaşma. Barışma. Yeni bir başlangıç...</span></p>

    <p class="duz" xml:lang="tr"><span class="duz">Ama neden aramıyordu? Halbuki bir önceki akşam kendisiyle yeniden temas kuran oydu. Elektronik posta kutusunu açtı ve e-mail’lerine baktı, belki bu yüzüncü bakışıydı.</span></p>

    <p class="alinti-ilk-paragraf" xml:lang="tr"><span class="dar-paragraf-duz">Kelimelerle her şeyi söyleyebiliriz. Kuşkusuz, aklımda tek bir şey yok. İkimiz akşam yemek yiyebilir miyiz, yarın? Seni ararım ve gelip adliyeden alırım. Ben senin kralın, sen de benim kraliçem olacaksın...</span></p>

    <p class="duz-ilk-paragraf" xml:lang="tr"><span class="duz">Son kelimeler, David Bowie’nin bir şarkısına, “Heroes”a bir göndermeydi. Bu, rock starın birçok bölümünü Fransızca söylediği bir şarkıydı. Halles Mahallesi’ndeki bir müzik mağazasında o plağı buldukları günü hatırlıyordu. Onun gözlerinde mutluluk vardı. Bir gülümseme... O anda Jeanne başka bir şey istemezdi. Her zaman gözlerinde o pırıltıyı sağlamak ya da sadece o pırıltıyı korumak. Tıpkı Eski Roma’da, tapınaktaki kutsal ateşi korumakla görevli Vesta Rahibeleri gibi.</span></p>

    <p class="duz" xml:lang="tr"><span class="duz">Telefon çaldı. Ama cep telefonu değildi çalan. Sabit hattı.</span></p>

    <p class="duz" xml:lang="tr"><span class="duz">– Alo?</span></p>

    <p class="duz" xml:lang="tr"><span class="duz">– Violet.</span></p>

    <p class="duz" xml:lang="tr"><span class="duz">Jeanne hemen yeniden resmi kimliğine büründü.</span></p>

    <p class="duz" xml:lang="tr"><span class="duz">– Ne durumdayız?</span></p>

    <p class="duz" xml:lang="tr"><span class="duz">– Kötü.</span></p>

    <p class="duz" xml:lang="tr"><span class="duz">– İtiraf etti mi?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">– Ona tecavüz etti, kahretsin, öyle değil mi?</span></p>

    <p class="duz" xml:lang="tr"><span class="duz">– Kızı tanımadığını söylüyor.</span></p>

    <p class="duz" xml:lang="tr"><span class="duz">– Kız, patronunun kızı değil mi?</span></p>

    <p class="duz" xml:lang="tr"><span class="duz">– Annesini de tanımadığını söylüyor.</span></p>

    <p class="duz" xml:lang="tr"><span class="duz">– Tersini ispatlamak kolay, öyle değil mi?</span></p>

    <p class="duz" xml:lang="tr"><span class="duz">– Bu vakada kolay olan hiçbir şey yok.</span></p>

    <p class="duz" xml:lang="tr"><span class="duz">– Ne kadar vaktimiz var?</span></p>

    <p class="duz" xml:lang="tr"><span class="duz">– Altı saat. Âdeta başladığımız noktadayız. On sekiz saat boyunca hiç renk vermedi.</span></p>

    <p class="duz" xml:lang="tr"><span class="duz">– Pislik.</span></p>

    <p class="duz" xml:lang="tr"><span class="duz">– Aynen öyle. Tamam. Ben geri dönüp sorguya devam edeyim. Ama bir mucize olmadığı sürece, çok zor...</span></p>

    <p class="duz" xml:lang="tr"><span class="duz">Jeanne telefonu kapattı ve kayıtsızlığını düşündü. Dosyanın taşıdığı önem –küçük bir kıza tecavüz ve uygulanan şiddet– ile hayatındaki anlamsızlıklar –akşam yemeğine gitmek veya gitmemek– arasında bir uçurum vardı. Ama yine de akşamki randevusundan başka bir şey düşünemiyordu.</span></p>

    <p class="duz" xml:lang="tr"><span class="duz">Yargıçlık okulundaki ilk eğitimlerden biri de bir video görüntüsünün teknik açıdan izlenmesiydi: Bu, bir güvenlik kamerası tarafından kaydedilmiş bir suçüstü görüntüsü olurdu. Daha sonra her yargıç adayından gördüklerini anlatması istenirdi. Filmi izleyen kişi sayısı kadar farklı yorum olurdu. Arabanın markası, rengi değişirdi. Saldırganların sayısı artar veya eksilirdi. Olayların seyri hiçbir zaman aynı olmazdı. Anlatım biçimleri de değişirdi. Objektiflik yoktu. Adalet insani bir olaydı. Kusurları olan, değişken, sübjektif.</span></p>

    <p class="duz" xml:lang="tr"><span class="duz">Jeanne gayriihtiyari cep telefonunun ekranına yeniden baktı. Hiçbir şey yoktu. Gözlerinin dolduğunu hissetti. Sabahtan beri telefon bekliyordu. Kafasında kuruyor, saçma sapan şeyler düşünüyor, aynı düşünceler, aynı umutlar etrafında dolanıp duruyor, ardından büyük bir sıkıntıya kapılıyordu. Birkaç kez aramak için teşebbüste bulunmuştu. Ama hayır. Bu söz konusu bile olamazdı. Kendine hâkim olmalıydı...</span></p>

    <p class="duz" xml:lang="tr"><span class="duz">Saat 17.30 olmuştu. Birden paniğe kapıldı. Her şey bitmişti. Bu akşam yemeği vaadi, bir cesedin son çırpınışlarıydı. O geri dönmeyecekti. Bunu kabullenmeliydi. “Yokluğuna alışmalıydı.” “Toparlanmalıydı.” “Kendisiyle ilgilenmeliydi.” Onun gibi zavallı kızların sıkıntısını dile getiren saçma sapan sözler, hiçbir anlamı olmayan ifadeler. Hep baştan savılan, üzüntülü, kaygılı kızların ifadeleri. Stabilosunu masaya fırlattı ve ayağa kalktı.</span></p>

    <p class="duz" xml:lang="tr"><span class="duz">Ofisi Nanterre Asliye Ceza Mahkemesi’nin üçüncü katındaydı. Toz ve matbaa mürekkebi kokan dosyalarla dolu, 10 metrekare büyüklüğünde bir odaydı ve içeride iki masa –kendi masası ve zabıt kâtibesi Claire’inki– vardı. Sıkıntısını kendi kendine yaşayabilmek için ona saat 16.00’da izin vermişti.</span></p>

    <p class="duz" xml:lang="tr"><span class="duz">Pencerenin önünde durdu, Nanterre Parkı’nın küçük tepelerine, yamaçlarına baktı. Küçük vadilerin yumuşak çizgileri ile gür ve bakımlı çimenler görülüyordu. Sağ tarafta gökkuşağı tonlarında siteler, daha da uzakta, “Prefabrikasyon ekonomik bir zorunluluktur, ama insanlarda kendilerinin de prefabrike olduğu duygusunu uyandırmamalıdır” diyen mimar Émile Aillaud’nun “bulut kuleleri.” Jeanne, Aillaud’nun bu sözünü seviyordu. Ama sonucun mimarın düşündüğü gibi olduğundan şüpheliydi. Her gün bu boktan sitelerden ofisine ardı arkası kesilmeksizin dava dosyaları geliyordu: hırsızlık, tecavüz, gasp, uyuşturucu... İnsanlar prefabrike değildi, bu doğruydu.</span></p>

    <p class="duz" xml:lang="tr"><span class="duz">Gelip masasına oturdu. Midesi bulanıyordu, bir Lexomil yutmadan ne kadar dayanabileceğini merak etti. Gözleri masasının üzerindeki mektuplara takıldı. Versailles İstinaf Mahkemesi. Nanterre Asliye Ceza Mahkemesi. Madam Jeanne Korowa’nın ofisi. Nanterre Asliye Ceza Mahkemesi nezdinde sorgu yargıcı. Sürekli olarak, kendisini niteleyen, çoğunlukla basmakalıp sözler işitiyordu. Döneminin en genç mezunu. “Devamlı yükselen genç yargıç.” Eva Joly’lerin, Laurence Vichnievsky’lerin tahtına aday biri. Tabii bunlar kariyerine ilişkindi.</span></p>

    <p class="duz" xml:lang="tr"><span class="duz">Ama özel hayatında sonuç tam bir başarısızlıktı. Otuz beş yaşındaydı. Hiç evlenmemişti. Çocuğu yoktu. Hepsi bekâr birkaç kız arkadaşı vardı. VI. Bölge’de üç odalı bir evde oturuyordu. Hiç birikimi yoktu. Ailesinden hiçbir şey kalmamıştı. Gelecekle ilgili herhangi bir planı yoktu. Hayatı, bir su gibi parmaklarının arasından akıp gitmişti. Ve artık, restoranlarda ona “matmazel” yerine “madam” diye hitap etmeye başlamışlardı. Lanet olsun.</span></p>

    <p class="duz" xml:lang="tr"><span class="duz">İki yıl önce dibe vurmuştu. Zaten acı bir tadı olan hayat artık ona iyice tatsız gelmeye başlamıştı. Depresyon. Hastaneye yatma. O dönemde yaşamak sadece “acı çekmek”ti. Bu iki kavram tamamen eşdeğer, tamamen eşanlamlıydı onun için. Tuhaf bir şekilde, hastanede yattığı günlerle ilgili iyi bir hatırası vardı. Her ne olursa olsun hâlâ taze bir hatıra. Üç haftayı uykuda geçirmiş, ilaçlarla ve bebek mamalarıyla beslenmişti. Gerçek dünyaya dönmesi ise yavaş yavaş olmuştu. Antidepresanlar. Psikanaliz... Bu dönemi, görünmez bir boşluk olarak içinde muhafaza ediyor, günlük sıkıntılarından ilaçlarla, psikolojik destekle, açık havada yaptığı gezintilerle kurtulmaya çalışıyordu. Ama kara delik orada, hep yakınındaydı, sürekli olarak onu çeken manyetik bir alan gibi...</span></p>

    <p class="duz" xml:lang="tr"><span class="duz">Çantasında Lexomil kutusunu aradı. Bir hapı bütün olarak dilinin altına yerleştirdi. Eskiden hapın dörtte birini alırdı, ama ilacın alış kanlık yapmasından ötürü artık tam doz ancak yetiyordu. Koltuğuna gömüldü. Bekledi. Göğsüne baskı yapan ağrının hızla geçtiğini hissetti. Soluk alıp verişleri düzene girdi. Düşünceleri yoğunluğunu kaybetti.</span></p>

    <p class="duz" xml:lang="tr"><span class="duz">Kapı vuruldu. İrkildi. Uykuya dalmak üzereydi.</span></p>

    <p class="duz" xml:lang="tr"><span class="duz">Piyedöpul ceketiyle Stéphane Reinhardt eşikte belirdi. Saçı başı dağınıktı. Sıkıntılı bir hali vardı. Tıraş olmamıştı. Asliye ceza mahkemesinin yedi sorgu yargıcından biriydi. Onlara “yedi paralı asker” diyorlardı. Reinhardt cinsel cazibesi yüksek biriydi. Yul Brynner’dan ziyade Steve McQueen’i andırıyordu.</span></p>

    <p class="duz" xml:lang="tr"><span class="duz">– Mali davalarla ilgilenen nöbetçi yargıç sen misin?</span></p>

    <p class="duz" xml:lang="tr"><span class="duz">– Gerektiğinde.</span></p>

    <p class="duz" xml:lang="tr"><span class="duz">Üç hafta önce, uzmanı olmadığı bu alanı üstüne yıkmışlardı. Terörle veya gaspla ilgili davalar da olabilirdi.</span></p>

    <p class="duz" xml:lang="tr"><span class="duz">– Sen misin, değil misin?</span></p>

    <p class="duz" xml:lang="tr"><span class="duz">– Benim.</span></p>

    <p class="duz" xml:lang="tr"><span class="duz">Reinhardt elindeki yeşil şömizli karton dosyayı salladı.</span></p>

    <p class="duz" xml:lang="tr"><span class="duz">– Savcılık karıştırmış, bu Hİ’yi bana yollamışlar.</span></p>

    <p class="duz" xml:lang="tr"><span class="duz">“Hİ”, ilk soruşturmanın ardından savcı veya yardımcısı tarafından kaleme alınan hazırlık iddianamesiydi. Dava dosyasını oluşturan ilk belgelerin –polis tutanakları, mali işletme raporları, isimsiz mektuplar– de ilişikte yer aldığı resmi bir evraktı... Şüphe uyandıran ne varsa tümü.</span></p>

    <p class="duz" xml:lang="tr"><span class="duz">– Sana bir kopya çıkardım, diye devam etti Reinhardt. Hemen inceleyebilirsin. Orijinalini bu akşam onlara geri yollayacağım. Yarın sana ulaştırırlar. Ya da birkaç gün bekler ve bir sonraki nöbetçi yargıca veririm. Ne dersin?</span></p>

    <p class="duz" xml:lang="tr"><span class="duz">– O ne ki?</span></p>

    <p class="duz" xml:lang="tr"><span class="duz">– İmzasız bir rapor. Her şeyden önce küçük bir siyasi skandal.</span></p>

    <p class="duz" xml:lang="tr"><span class="duz">– Hangi tarafa ait?</span></p>

    <p class="duz" xml:lang="tr"><span class="duz">Reinhardt sağ elini şakağına doğru kaldırdı, komik bir şekilde hazır ola geçti.</span></p>

    <p class="duz" xml:lang="tr"><span class="duz">– Tamamen sağa, generalim!</span></p>

    <p class="duz" xml:lang="tr"><span class="duz">Onun bu içten hareketi bir anda Jeanne’ın tüm bedenine nüfuz etti, içini inanç ve umutla doldurdu. İşi. İtibarı. Cumhurbaşkanlığı kararnamesiyle yargıçlık statüsü.</span></p>

    <p class="duz" xml:lang="tr"><span class="duz">Masanın üzerinden elini uzattı.</span></p>

    <p class="duz-son-paragraf-2" xml:lang="tr"><span class="duz">– Gönder.</span></p>

    <p class="ikon" xml:lang="tr"><span class="generated-style"><img alt="icon1b.jpg" class="generated-style" src="../Images/icon1b_fmt.jpeg"/></span></p>
  </div>
</body>
</html>