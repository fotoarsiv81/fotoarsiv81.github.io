<html xmlns="http://www.w3.org/1999/xhtml">
<head>
  <title>68.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x68">
    <h1 class="bolum-ismi" id="toc-anchor" xml:lang="tr"><span class="bolum-ismi">68</span></h1>

    <p class="duz" xml:lang="tr"><span class="duz">Izgara etler. Dumanı tüten</span> <span class="italik">churrasco’</span><span class="duz">lar. Kızaran sosisler. Domuz sucukları... Tüm bunlar, birkaç metre uzunluğundaki bir barbekünün üzerinde cazırdıyor, çıtırdıyor, alazlanıyordu.</span> <span class="italik">Asado’</span><span class="duz">su için Vinicio Pellegrini her şeyi düşünmüştü.</span></p>

    <p class="duz" xml:lang="tr"><span class="duz">Palermo Chico, şehrin kuzeybatısındaydı. Fransız tarzı villalar, köşkler, İngiliz konakları, hepsi ağaçların ve asmaların arasındaydı. Değerli konutlarını ve nöbetçi kulübelerini daha iyi gizlemek istercesine evlere giden elektrik kabloları, bile sarmaşıklarla örtülmüştü.</span></p>

    <p class="duz" xml:lang="tr"><span class="duz">Kameralar. İnterfon. Nöbetçiler. Köpekler. Metal detektörleri. Üst aramalar... Pellegrini’nin bahçesine ulaşana kadar, Jeanne ve Féraud tüm bu etaplardan geçtiler. Fransız uyruklu olmaları içeri girmelerinde kolaylık sağlamıştı. Villa, mahalledeki diğer binalardan çok daha moderndi. Mallet-Stevens tarzı sert çizgileriyle, kare biçimli küçük kuleleri ve sanatsal pencereleri olan aydınlık bir binaydı. Jeanne, Pellegrini’nin ev hapsini düşündü: Burası hiç görmediği kadar güzel bir hapishaneydi.</span></p>

    <p class="duz" xml:lang="tr"><span class="duz">İlerlediler. Çimenlerin üzerinde salkımsöğütler, yüzyıllık meşeler, ulu çınarlar vardı. Ağaçların altında, beyaz başlıkları ve önlükleriyle Fransız şefleri gibi giyinmiş aşçılar et dağlarıyla uğraşıyordu. Pellegrini’nin misafirleri, ellerinde tabak, sabırla bekliyordu...</span></p>

    <p class="duz" xml:lang="tr"><span class="duz">Jeanne burada üniformalı generaller, tayyörlü kadınlarla karşılaşacağını düşünüyordu. Bir klişe daha... Topluluk daha ziyade, Miami’deki bir</span> <span class="italik">club-house</span><span class="duz">’da bir</span> <span class="italik">garden-party</span><span class="duz">’ye gelmiş gibiydi. Erkekler orta yaşın üstündeydi, ama yıpranmamışlardı, şık giyimliydiler ve Arjantin güneşinde esmerleşmişlerdi. Üzerlerinde pensli pantolonlar, Ralph Lauren pololar vardı, golf ayakkabıları giymişlerdi. Kadınlara gelince, adamların küçük kızlarıymış gibi bir havaları vardı. Çoğu yüzünü gerdirmişti; bisturiyle biçimlendirilmiş yüzleri Asyalıların hatlarını andırıyordu. Barbie’ler Gucci, Versace veya Prada kıyafetler giymişti; hepsi de yakın bir geçmişte Miss Arjantin veya Miss Latin Amerika yarışmasına katılmış gibi görünüyordu.</span></p>

    <p class="duz" xml:lang="tr"><span class="italik">Diktatörlükler devam ediyor,</span> <span class="duz">diye düşündü Jeanne. Öldürmüş, işkence etmiş, insanları zorla içerde tutmuş ve otuz yıldan beri ülkelerinin mahkemeleri tarafından kovuşturulan bu subaylar turp gibiydi. Arjantin adaletinin, her ne olursa olsun Azrail’den bile daha yavaş olduğunu bilerek, davalarının sonuçlanmasını bekliyorlardı.</span></p>

    <p class="duz" xml:lang="tr"><span class="duz">Jeanne Féraud’ya baktı. Psikiyatr ızgarada üst üste duran et yığınına gözlerini dikmişti.</span></p>

    <p class="duz" xml:lang="tr"><span class="duz">– Her şey yolunda mı?</span></p>

    <p class="duz" xml:lang="tr"><span class="duz">– Ben... ben vejetaryenim.</span></p>

    <p class="duz" xml:lang="tr"><span class="duz">Jeanne nasıl ıslak tişört yarışmasına katılmak için yaratılmışsa, bu psikiyatr da Arjantin’i fethetmek için yaratılmıştı.</span></p>

    <p class="duz" xml:lang="tr"><span class="duz">– İşte benim genç Fransız dostlarım!</span></p>

    <p class="duz" xml:lang="tr"><span class="duz">İspanyolca bağıran sese doğru döndüler. Çok kısa kesilmiş gri saçları olan, koyu mavi yünlü bir polar ile iyi kesim bol bir kot pantolon giymiş iriyarı bir adam onlara doğru yürüyordu. Altın kaplama ince çerçeveli gözlüğü, küçük bir tahta fırçasını andıran bıyığıyla Vinicio Pellegrini’nin kendine has ayırt edici özellikleri vardı. Bu özellikler yüzünün düz hatlarını daha da belirginleştiriyordu. Bir yırtıcınınki gibi kusursuz işleyen kaslı bir ağız yapısı vardı. El Puma yetmiş beş yaşında olmalıydı. Ama yirmi yaş genç gösteriyordu.</span></p>

    <p class="duz" xml:lang="tr"><span class="duz">– Sizi buraya hangi rüzgar attı,</span> <span class="italik">muchachos?<a class="footnote-link" href="#footnote-231-1" id="footnote-231-1-backlink">[1]</a></span></p>

    <p class="duz" xml:lang="tr"><span class="duz">Sağ elinde, içinde pizza büyüklüğünde bir sığır eti bulunan bir tabak tutuyordu. Diğer elindeki kadehte, taze kanı andıran kırmızı şarap vardı. Neşeli bir masal canavarı. Jeanne, Mayıs Meydanı Anneleri evinin önüne gösteri yapmaya geldiğinde Pellegrini’nin yüz ifadesini hayal etmeye çalışıyordu. Yaşlı kadınların üzerine köpeklerini salıyor veya basınçlı su püskürtüyor olmalıydı.</span></p>

    <p class="duz" xml:lang="tr"><span class="duz">Jeanne ziyaret sebeplerini özetledi. Soruşturma. Kitap. Generaller. Her zamanki yalanlar.</span></p>

    <p class="duz" xml:lang="tr"><span class="duz">– Ha, ha, ha, diye bir güvercin gibi kuğurdadı Pellegrini, en ufak bir rahatsızlık duymadan. Amatör anı derleyicileri, ha?</span></p>

    <p class="duz" xml:lang="tr"><span class="duz">Göz ucuyla oturacak sakin bir köşe aradı. Bir çınarın gölgesindeki tikağacından bir masayı işaret etti. Her biri bir sandalye çekti.</span></p>

    <p class="duz" xml:lang="tr"><span class="duz">Albay, ellerinin boş olduğunu görünce kaşlarını kaldırdı.</span></p>

    <p class="duz" xml:lang="tr"><span class="duz">– Yemiyor musunuz?</span></p>

    <p class="duz" xml:lang="tr"><span class="duz">Jeanne, masanın ortasında duran bir sepetin içinden bir</span> <span class="italik">empanada</span> <span class="duz">–içi etle doldurulmuş bir tür börek– aldı. Féraud’ya da almasını işaret etti. Psikiyatr başını “hayır” anlamında salladı.</span></p>

    <p class="duz" xml:lang="tr"><span class="duz">– Size adresimi kim verdi?</span></p>

    <p class="duz" xml:lang="tr"><span class="duz">– Mayıs Meydanı Anneleri ofisi.</span></p>

    <p class="duz" xml:lang="tr"><span class="duz">– Orospular!</span></p>

    <p class="duz" xml:lang="tr"><span class="duz">– Biz sadece bir...</span></p>

    <p class="duz" xml:lang="tr"><span class="duz">– Hepsi kaltak! dedikten sonra bıçağını uzatarak ekledi: Şu diğer orospu Cristina Kirchner’in sultası altındalar! O fahişenin bu yaşlı kaçıklara muazzam bir bütçe tahsis ettiğini biliyor musunuz? Hem de ülke uçurumun eşiğindeyken!</span></p>

    <p class="duz" xml:lang="tr"><span class="duz">Cristina Fernandez Kirchner, kocasının ardından ülkenin cumhurbaşkanı olmuştu. Jeanne, çiftin Yüce Divan’da reformlar yaptığını hatırladı.</span></p>

    <p class="duz" xml:lang="tr"><span class="duz">– Mayıs Kaçıklarının hepsi üçkağıtçı. Oğulları yaşıyor. Avrupa’da mutlu mesut bir hayat sürüyorlar.</span></p>

    <p class="duz" xml:lang="tr"><span class="duz">Bu muazzam bir yalandı, ama Jeanne, Buenos Aires’te böyle söylentiler dolaşmasına şaşırmamıştı. Zaten Pellegrini’nin öfkesi de öylesine bir öfkeydi.</span></p>

    <p class="duz" xml:lang="tr"><span class="duz">– Kitabımızda yer vermek istediğimiz kişiler arasında, dedi Jeanne soğukkanlılığını koruyarak, Amiral Alfonso Palin de var.</span></p>

    <p class="duz" xml:lang="tr"><span class="duz">El Puma bifteğini yemeye başladı. Kanlı etini coşkuyla kesiyordu.</span></p>

    <p class="duz" xml:lang="tr"><span class="duz">– Size iyi şanslar dilerim, dedi kestiği parçayı ağzına atarken. Yirmi yıldan beri kimse onu görmedi.</span></p>

    <p class="duz" xml:lang="tr"><span class="duz">– Ama siz onu tanıyorsunuz, değil mi?</span></p>

    <p class="duz" xml:lang="tr"><span class="duz">– Elbette. Gerçek bir yurtsever. Arjantin ordusu haberalma servisinde önemli bir mevkideydi. Bozgunculara karşı verilen savaşın temel direği.</span></p>

    <p class="duz" xml:lang="tr"><span class="duz">– Onun hakkında ne söyleyebilirsiniz? Yani kişisel düzeyde?</span></p>

    <p class="duz" xml:lang="tr"><span class="duz">Pellegrini etini var gücüyle çiğniyordu. Bu da beyninin bir bölümünü tahrik ediyor gibiydi. Ama diğer bölümü düşünüyordu. Amiral Palin’i tanımlamak için kelimeler arıyordu.</span></p>

    <p class="duz" xml:lang="tr"><span class="duz">– Bir kusuru vardı, dedi şarabından büyük bir yudum aldıktan sonra. Bir sofuydu. Çok sık kiliseye giderdi. Katolik çevrelere çok yakındı.</span></p>

    <p class="duz" xml:lang="tr"><span class="duz">– Onun bu inançları askerlik mesleğiyle uyum gösteriyor muydu?</span></p>

    <p class="duz" xml:lang="tr"><span class="duz">– Sizce? Palin’in elleri kanlıydı. Hem de çok. Ve yapmak zorundaydı... Hoş, o dönem Katolik makamlar bozguncuların kökünün kazınmasını teşvik ediyordu, ama yine de bu pek normal değildi.</span></p>

    <p class="duz" xml:lang="tr"><span class="duz">Albay yeniden ağzını doldurmuştu. Sığır eti. Şarap. Kazan için yakıt.</span></p>

    <p class="duz" xml:lang="tr"><span class="duz">– Bir olay hatırlıyorum, dedi Pellegrini. Diktatörlüğün ilk yıllarında, 1976’da, Palin ilk</span> <span class="italik">vuelo’</span><span class="duz">lardan birine katılmıştı. Ne olduğunu biliyorsunuz, değil mi?</span></p>

    <p class="duz" xml:lang="tr"><span class="duz">Jeanne cevap vermedi, subayın geçmişin şiddetinden bu denli rahat bahsetmesine şaşırmıştı.</span></p>

    <p class="duz" xml:lang="tr"><span class="duz">– Ne olduğunu biliyor musunuz, bilmiyor musunuz?</span></p>

    <p class="duz" xml:lang="tr"><span class="duz">– Biliyorum, evet. Ama...</span></p>

    <p class="duz" xml:lang="tr"><span class="duz">– Ama ne? Zamanaşımı diye bir şey var, değil mi? Ancak bir şeyi unutmayın: Savaştaydık. Ülkemiz frengiye yakalanmıştı. Arjantin bir felaketin eşiğinden döndürüldü. Eğer bu solcular –kelimenin İspanyolcasını, “</span><span class="italik">izquierdistas</span><span class="duz">”ı tiksintiyle söylemişti– yok edilmesiydi, daha sonra yeniden başlayacaklardı.</span></p>

    <p class="duz" xml:lang="tr"><span class="duz">El Puma bifteğinden bir parça daha kopardı. Arkasından, kareli pantolonlar, cafcaflı pololar, çok renkli elbiseler giymiş davetliler gidip geliyordu –gerçek bir sirk alayı.</span></p>

    <p class="duz" xml:lang="tr"><span class="duz">– Yine de ders alınmadı, dedikten sonra çatalını Jeanne’a doğru yöneltti. Siz Fransızlar, her şeyi siz icat ettiniz! Bozgunculara karşı savaşı. İşkenceyi. Ölüm taburlarını. Hatta denize insanları atmayı bile! Tüm bunlar Cezayir’de oldu. Hepsi Albay Trinquier’nin</span> <span class="italik">La Guerre Moderne</span> <span class="duz">adlı kitabında kuram halinde dile getirildi. Biz sadece bu modeli uyguladık, hepsi bu. Fransızlar bizi eğitmek için buraya geldi. OAS’nin<a class="footnote-link" href="#footnote-231-2" id="footnote-231-2-backlink">[2]</a> yarısı Buenos Aires’e yerleşmişti. Aussaresses’in<a class="footnote-link" href="#footnote-231-3" id="footnote-231-3-backlink">[3]</a> Fransız Elçiliği’nde ofisi vardı. Tüm o dönem boyunca!</span></p>

    <p class="duz" xml:lang="tr"><span class="duz">Jeanne bir</span> <span class="italik">empanada</span> <span class="duz">daha aldı. Sırf soğukkanlılığını korumak için.</span></p>

    <p class="duz" xml:lang="tr"><span class="duz">– Yine de, diye devam etti albay, etkili olduğunu kabul etmek gerekiyor. Üç yıl içinde işler yoluna girmişti. Düşman yok edildi. Sonra bazı küçük sorunları yoluna koymamız gerekti.</span></p>

    <p class="duz" xml:lang="tr"><span class="duz">– Condor Planı gibi mi?</span></p>

    <p class="duz" xml:lang="tr"><span class="duz">Pellegrini kayıtsızca omuzlarını silkti.</span></p>

    <p class="duz" xml:lang="tr"><span class="duz">– Bütün eski dosyaları açmayalım.</span></p>

    <p class="duz" xml:lang="tr"><span class="duz">Jeanne küstahı oynadı:</span></p>

    <p class="duz" xml:lang="tr"><span class="duz">– Askerler ayrıca Arjantin’i iflasa sürükledi.</span></p>

    <p class="duz" xml:lang="tr"><span class="duz">Pellegrini, çatal ve bıçağının saplarıyla masaya vurdu.</span></p>

    <p class="duz" xml:lang="tr"><span class="duz">– Bilinen tek başarısızlık Falkland Savaşı’dır! Aptal bir generalin aptalca bir kararı. Kahrolası İngiliz! XIX. yüzyılda İngilizler Buenos Aires’i kuşattığında, kadınlarımız onların suratlarına kızgın yağ atmıştı. İyi zamanlardı.</span></p>

    <p class="duz" xml:lang="tr"><span class="duz">Bir an susan albay çatalını Féraud’ya yönelterek sordu:</span></p>

    <p class="duz" xml:lang="tr"><span class="duz">– Bu çocuk, neden hiçbir şey yemiyor?</span></p>

    <p class="duz" xml:lang="tr"><span class="duz">– Karnı tok. Amiral Palin’den söz ediyordunuz...</span></p>

    <p class="duz" xml:lang="tr"><span class="duz">– Evet. Sıradan bir deniz subayıyken, ilk</span> <span class="italik">vuelo’</span><span class="duz">lardan birinde başına bir iş geldi. Uçakta doktor, tutukluları uyuşturuyordu. Uyuduklarında da onları soyuyorlardı. Bu operasyonlara katıldım. Bir Nazi kampını andıran, üst üste yığılı çıplak bedenlerin görüntüsü pek güzel değildi. Ardından ambar kapakları açılıyor ve tutuklular aşağı atılıyordu. Palin bir tutukluyu aşağı iterken oğlan uyanmış. Ona tutunmuş. (Pellegrini bir kahkaha patlattı.) Bu aptal az kalsın</span> <span class="italik">subversivo</span><span class="duz">’yla birlikte uçaktan düşüyormuş!</span></p>

    <p class="duz" xml:lang="tr"><span class="duz">Kahkahası biraz daha yükseldi, sonra öksürüğe dönüştü. Kötücül görüntüsüyle, yeniden tabağındaki sığır parçasıyla ilgilenmeye başladı.</span></p>

    <p class="duz" xml:lang="tr"><span class="duz">– Her gece, o oğlanın kâbuslarına girdiğini söylüyordu. Palin onun korkudan deliye dönmüş yüzünü görüyordu. Koluna sarılan elini. Düşerkenki sessiz çığlığını... Palin için bu sahne</span> <span class="italik">vuelo</span><span class="duz">’ların korkunçluğunun bir özetiydi. Sanki Tanrı, yaptığı şeyin korkunçluğunu yüzüne haykırması için o tutukluyu uyandırmıştı.</span></p>

    <p class="duz" xml:lang="tr"><span class="duz">Pellegrini teatral bir havaya büründü ve Fransızca olarak yüksek sesle devam etti:</span></p>

    <p class="duz" xml:lang="tr"><span class="duz">– Göz mezardaydı ve Kabil’e bakıyordu...</span></p>

    <p class="duz" xml:lang="tr"><span class="duz">Kanlı bıçağını, bir cam sileceği gibi salladı.</span></p>

    <p class="duz" xml:lang="tr"><span class="duz">– Ama bu onun devam etmesine engel olmadı. Ve AAA örgütünü kurmasına da. İyi işti.</span></p>

    <p class="duz" xml:lang="tr"><span class="duz">Jeanne bu örgütü biliyordu. Arjantin Antikomünist İttifakı. Karanlık yıllar boyunca, ölüm taburları oluşturmuş aşırı sağcı terörist bir grup.</span></p>

    <p class="duz" xml:lang="tr"><span class="duz">– Ardından, diye devam etti Pellegrini, amiral oldu. Videla ona hayrandı. Grubun entelektüeli olarak geçiniyordu. Bu çok zor değildi. Enformasyan Bakanlığı genel sekreteri olarak atandı. Artık ellerini kirletmiyordu. Ve sonra psikanalizi keşfetti.</span></p>

    <p class="duz" xml:lang="tr"><span class="duz">– Psikanaliz mi?</span></p>

    <p class="duz" xml:lang="tr"><span class="duz">– Arjantin’de bu tür zımbırtılara bayılırlar. Palin’in psikanalizi yıllarca sürdü...</span></p>

    <p class="duz" xml:lang="tr"><span class="duz">Jeanne, baş işkenceci, seri katil, antikomünist hareketin “beyni” Amiral Alfonso Palin’i vicdanını rahatlatmak için her hafta psikanalistine giderken hayal ediyordu.</span> <span class="italik">Görevimiz Tehlike.</span></p>

    <p class="duz" xml:lang="tr"><span class="duz">Esas konuya girmenin tam sırasıydı.</span></p>

    <p class="duz" xml:lang="tr"><span class="duz">– Siz Campo Alegre’nin komutanıyken, Alfonso Palin’in 1981’de sizi görmeye geldiğini biliyoruz.</span></p>

    <p class="duz" xml:lang="tr"><span class="duz">Pellegrini</span> <span class="italik">achura</span><span class="duz">’larını yemeye başladı. “Hiçbir işe yaramayan” anlamına gelen bir sözcük. Sosisler. Domuz sucukları...</span></p>

    <p class="duz" xml:lang="tr"><span class="duz">– Bayağı bilgi toplamışsınız.</span></p>

    <p class="duz" xml:lang="tr"><span class="duz">– O dönemde neler olduğunu bize anlatabilir misiniz?</span></p>

    <p class="duz" xml:lang="tr"><span class="duz">El Puma düşünceli bir hal aldı.</span></p>

    <p class="duz" xml:lang="tr"><span class="duz">– Neden size bunu anlatayım?</span></p>

    <p class="duz" xml:lang="tr"><span class="duz">Jeanne yaşlı adamın gururuna hitap etmeye karar verdi:</span></p>

    <p class="duz" xml:lang="tr"><span class="duz">– Kitabımızın merkezinde yer almanız için, dedikten sonra Fransızca olarak devam etti:</span> <span class="italik">Afişin en tepesinde olmak için.</span> <span class="duz">Zaten zamanaşımı var, bunu siz söylediniz.</span></p>

    <p class="duz" xml:lang="tr"><span class="duz">Albayın yüzünde kibir dolu, acımasız bir gülümseme belirdi. Evet. Gurur, onun Aşil tendonuydu. Jeanne bu adama karşı en ufak bir şey hissedemiyordu. Bir katildi. Bir soykırımcıydı. Ama yalan söylemeyen bir suçluydu.</span></p>

    <p class="duz" xml:lang="tr"><span class="duz">– O dönemde, bir sorunumuz vardı, diye söze başladı. Generaller tutukluların çocuklarını öldürmeme kararı almıştı. Bu durumda onları devşirmek gerekiyordu. Ve eğitmek. Şili’de “Yavrulamadan önce dişi köpek öldürülmelidir” denir. Burada dişi köpeklerin yavruları devşiriliyor ve doğru yola sevk ediliyordu. Farklı bir ekol. Bana göre, bu bir hataydı. Onları öldürmemiz gerekiyordu. Hepsini. Bugün, bunların bizi nereye getirdiğini gayet iyi görüyoruz: Hayatlarını kurtardığımız, eğitip büyüttüğümüz bu pislikler bizim aleyhimize döndü. Onları kargo uçaklarına bindirmemiz gerekirdi! Güzel bir iğne ve...</span></p>

    <p class="duz" xml:lang="tr"><span class="duz">– Ne oldu?</span></p>

    <p class="duz" xml:lang="tr"><span class="duz">– Tam bir karmaşaydı, dedi Pellegrini daha sakin bir şekilde. Kural yoktu. Kadın mahkûmlar zindanlarda doğuruyorlardı. Subaylar, bebekleri gözde fahişelerine veriyorlardı. Bir komiser, yaşlılık günlerinde “küçük bir sevgilisi” olması için bir kız çocuğunu evlat edinmişti. Rütbeliler bebekleri zengin ailelere satıyorlardı. Videla bu karmaşaya bir son vermek istedi. Palin’i sayım yapmakla görevlendirdi.</span></p>

    <p class="duz" xml:lang="tr"><span class="duz">– Tutukevlerinde doğmuş çocuklar için mi?</span></p>

    <p class="duz" xml:lang="tr"><span class="duz">Albay bir sosisi yuttu.</span></p>

    <p class="duz" xml:lang="tr"><span class="duz">– Evet.</span></p>

    <p class="duz" xml:lang="tr"><span class="duz">Féraud söze karıştı, ilk kez:</span></p>

    <p class="duz" xml:lang="tr"><span class="duz">– Ama... ya anneler? Bebeklerin anneleri?</span></p>

    <p class="duz" xml:lang="tr"><span class="duz">– Onlar nakledilmişti.</span></p>

    <p class="duz" xml:lang="tr"><span class="duz">– Nereye?</span></p>

    <p class="duz" xml:lang="tr"><span class="duz">Pellegrini önce Féraud’ya, sonra Jeanne’a baktı. Onların bu saflığı yüreğini yakıyor gibiydi.</span></p>

    <p class="duz" xml:lang="tr"><span class="duz">– Buenos Aires’e RIP notuyla bir teleks yollanıyordu.</span> <span class="italik">Resquiescat in pace</span><span class="duz">.<a class="footnote-link" href="#footnote-231-4" id="footnote-231-4-backlink">[4]</a> O dönemde insanlar hâlâ nükteden anlıyordu.</span></p>

    <p class="duz" xml:lang="tr"><span class="duz">– Kasım 1981’de, dedi Jeanne, Palin, yeni doğmuş çocukların sayımı için Campo Alegre’ye geldi. O sırada beklenmedik bir olay oldu: Amiral de bir çocuğu evlat edinmek istedi.</span></p>

    <p class="duz" xml:lang="tr"><span class="duz">Albay hayranlık dolu bir ıslık çaldı.</span></p>

    <p class="duz" xml:lang="tr"><span class="duz">– Gerçekten çok iyi bilgi toplamışsınız,</span> <span class="italik">compañera</span><span class="duz">...</span></p>

    <p class="duz" xml:lang="tr"><span class="duz">– Çocuk dokuz yaşındaydı. Adı Joachim’di. Askeri üsteki alt rütbeli bir subay olan Hugo Garcia tarafından evlat edinilmişti. İntihar etmeden önce karısını öldüren bir alkolik. Joachim ormana kaçtı. Belçika asıllı bir Cizvit, Pierre Roberge onu bulana kadar üç yıl ormanda yaşadı. Mart 1982’de Roberge çocuğu Palin’e vermektense onunla birlikte Guatemala’ya kaçtı. Sonuçta sizinle temasa geçti ve intihar etmeden önce oğlanı Palin’e verdi.</span></p>

    <p class="duz" xml:lang="tr"><span class="duz">Pellegrini güldü.</span></p>

    <p class="duz" xml:lang="tr"><span class="duz">– Size daha fazla ne anlatabilirim, bilmiyorum.</span></p>

    <p class="duz" xml:lang="tr"><span class="duz">– Sadece şu soruya cevap verin: Alfonso Palin, otistik belirtileri olan ve öldürme dürtülerine sahip bir çocuğu neden evlat edinmek istedi?</span></p>

    <p class="duz" xml:lang="tr"><span class="duz">El Puma başını salladı; düşünceliydi. Ancak dudaklarındaki, gülümseme kaybolmamıştı. Sanki kaderin yaptığı güzel bir şakayı unutamıyordu.</span></p>

    <p class="duz" xml:lang="tr"><span class="duz">– Bir sebebi vardı. Hepsinden iyi bir sebep. Joachim onun oğluydu.</span> <span class="italik">Biyolojik oğlu.</span></p>

    <p class="duz" xml:lang="tr"><span class="italik">–</span> <span class="duz">Nasıl?</span></p>

    <p class="duz" xml:lang="tr"><span class="italik">–</span> <span class="duz">Eğer tarihleri karşılaştırırsanız, kronolojide bir aykırılık olduğunu hemen fark edeceksiniz. 1982’de Joachim dokuz yaşındaydı. Yani 1973’te doğmuştu. Diktatörlükten üç yıl önce. Dolayısıyla 1976’dan itibaren çalınmaya başlamış çocuklarla bir alakası yoktu. Annesi, biz daha iktidara el koymadan önce bize sorun çıkarmıştı.</span></p>

    <p class="duz" xml:lang="tr"><span class="italik">–</span> <span class="duz">Annesi kimdi?</span></p>

    <p class="duz" xml:lang="tr"><span class="italik">–</span> <span class="duz">ESMA’da bir sekreter. Adını hatırlamıyorum. Solcu olduğu anlaşıldı. Bizi ispiyonluyordu. Campo Alegre’ye yollandı ve sorguda konuşturuldu.</span></p>

    <p class="duz" xml:lang="tr"><span class="italik">–</span> <span class="duz">Alfonso Palin’le ilgisini anlayamıyorum.</span></p>

    <p class="duz" xml:lang="tr"><span class="italik">–</span> <span class="duz">Kadın onun ESMA’daki özel sekreteriydi. İşi pişirmişler. Kız sevişirken Palin’in ağzından ustalıkla laf alıyor olmalıydı. Ya da başka bir hikâyeleri vardı, bilmiyorum. Kısacası Palin, kadın mahkûmların gizli doğum listesini görünce kızın ismi dikkatini çekti. Kızım hamile olduğunu bilmiyordu. Hesap yaptı ve çocuğun babası olduğunu anladı.</span></p>

    <p class="duz" xml:lang="tr"><span class="italik">–</span> <span class="duz">Ama kız başka bir âşığından da hamile kalmış olabilir. Bir solcudan. Bir</span> <span class="italik">Montonero</span><span class="duz">’dan.</span></p>

    <p class="duz" xml:lang="tr"><span class="italik">–</span> <span class="duz">Bunu ona ben de söyledim, ama kafasına koymuştu bir kere. Sonrası onu haklı çıkardı.</span></p>

    <p class="duz" xml:lang="tr"><span class="italik">–</span> <span class="duz">Hangi anlamda?</span></p>

    <p class="duz" xml:lang="tr"><span class="italik">–</span> <span class="duz">Çocuk büyüdükçe ona benziyordu.</span></p>

    <p class="duz" xml:lang="tr"><span class="italik">–</span> <span class="duz">Fiziksel olarak mı?</span></p>

    <p class="duz" xml:lang="tr"><span class="italik">–</span> <span class="duz">Fiziksel olarak, evet. Ve kafaca. Aynı kan dökücü kasap, daha küçüğü. Daha vahşisi...</span></p>

    <p class="duz" xml:lang="tr"><span class="duz">Jeanne, Féraud’ya baktı. Bu inanılması güç olay, hikâyenin hem başını hem de sonunu açıklıyordu. Joachim’i alma konusunda Palin’in inadı. Psikiyatrın muayenehanesinde onu gerçek oğlu olarak tanıtması.</span></p>

    <p class="duz" xml:lang="tr"><span class="duz">– Daha sonra ne oldu? Yani Guatemala’dan sonra?</span></p>

    <p class="duz" xml:lang="tr"><span class="duz">– Tam olarak bilmiyorum. Palin, Atitlán’a Joachim’i bulmaya gitti. Cizvit soğukkanlılığını yitirmişti. İntihar etmişti. Üçünü de bir daha görmedim. Falkland Savaşı’ndan sonra da Palin tamamen ortadan kayboldu.</span></p>

    <p class="duz" xml:lang="tr"><span class="duz">Pellegrini saatine göz attı. Elini beline dayadı ve kaşlarını çatarak onlara dikkatle baktı.</span></p>

    <p class="duz" xml:lang="tr"><span class="duz">– Sorularınızı gitgide tuhaf bulmaya başlıyorum...</span></p>

    <p class="duz" xml:lang="tr"><span class="duz">Jeanne’ın cevabı hazırdı:</span></p>

    <p class="duz" xml:lang="tr"><span class="duz">– Kitabımızda Joachim’in, yani Palin’in oğlunun, adli bir vaka olarak ayrı bir yeri olacak.</span></p>

    <p class="duz" xml:lang="tr"><span class="duz">– Neden?</span></p>

    <p class="duz" xml:lang="tr"><span class="italik">–</span> <span class="duz">Çünkü, o da bir katile dönüştü. Fransa’da.</span></p>

    <p class="duz" xml:lang="tr"><span class="duz">El Puma, bu haber karşısında ne heyecanlandı, ne de şaşırdı. Masanın üstünde duran, içinde yüksek alkollü bir içki bulunan şişeyi aldı ve bir bardağı silme doldurdu. Jeanne, yanan bir kazana benzin dökülüyormuş gibi bir izlenime kapıldı.</span></p>

    <p class="duz-son-paragraf-2" xml:lang="tr"><span class="duz">– Kahrolası bebekler... diye homurdandı, içkisini bir dikişte bitirdikten sonra. Hepsini öldürmek gerekiyordu.</span></p>

    <div class="footnotes">
      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">İspanyolca, “çocuklar.” (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Organisation Armée Secrète, Gizli Ordu Örgütü. (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-3-backlink" id="footnote-231-3">3</a>]<span class="dipnot">Paul Ausseresses: Cezayir savaşında tutsaklara sistemli işkence yapmasıyla ünlü Fransız general. (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-4-backlink" id="footnote-231-4">4</a>]<span class="dipnot">Latince, “Huzur içinde yatsın.” (ç.n.)</span></p>
      </div>
    </div>
  </div>
</body>
</html>