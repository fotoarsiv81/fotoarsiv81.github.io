<html xmlns="http://www.w3.org/1999/xhtml">
<head>
  <title>71.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x71">
    <h1 class="bolum-ismi" id="toc-anchor" xml:lang="tr"><span class="bolum-ismi">71</span></h1>

    <p class="duz" xml:lang="tr"><span class="duz">16 haziran pazartesi, Aerolinas Argentinas’ın 1712 numaralı uçuşu.</span></p>

    <p class="duz" xml:lang="tr"><span class="duz">Karanlıkta, sabahın 6’sında havalanmışlardı.</span></p>

    <p class="duz" xml:lang="tr"><span class="duz">Gündoğumuyla birlikte varıyorlardı.</span></p>

    <p class="duz" xml:lang="tr"><span class="duz">Uçağın penceresinden Jeanne Arjantin’in gerçek doğasını görüyordu. Bir toprak, evet, ama deniz kadar geniş. Sınırsız, engelsiz. Ufuk burada gökyüzüyle kavuşmuyordu. Bu ülkede, yolların sadece tek bir yöne kıvrıldığı söylenirdi: aşağıya. Ufuk çizgisiyle birlikte.</span></p>

    <p class="duz" xml:lang="tr"><span class="duz">Jeanne, bulutların arasından tarlaları, otlakları, ormanları seyrediyordu. Doğan günün aydınlığında, her şey çiğ bir renk alıyordu. Nehirler lal rengi dalgalar halinde akıyordu. Ovalar zümrüt yeşilinin tonlarını sergiliyordu. Ve üstlerinde,</span> <span class="italik">sierra</span><span class="duz">’lar,<a class="footnote-link" href="#footnote-231-1" id="footnote-231-1-backlink">[1]</a> karlı tepeleriyle aydınlığı deliyordu. Buz dağları ile bitek topraklar arasındaki bu zıtlık Jeanne’a bir şey hatırlattı. Tucumán eyaletine “Arjantin’in Cenneti” deniyordu. Binlerce kilometrelik tozlu çorak alandan sonra, burası ülke nüfusunun önemli bir bölümünü besleyen en büyük tarım bölgesiydi.</span></p>

    <p class="duz" xml:lang="tr"><span class="duz">Uçak indi. Pistte, açıklık duygusu çok daha yoğundu. Manzara 360 derecelik bir açıya sahipti. Gözlerinizi hangi yöne çevirirseniz çevirin, en ufak bir işaret noktası olmadan toprağın akıp giden çizgisini kaybediyordunuz. Jeanne tuhaf bir duyguya kapıldı. Bir tür baş dönmesi... ufki.</span></p>

    <p class="duz" xml:lang="tr"><span class="duz">Havalimanı, tamamen tersiydi. Cep boy. Bagajların alındığı salon bir vestiyere benziyordu. Karşılama salonu da bir evin salonuna. Çıkış ise bir koridora. Féraud diğer yolcuları inceliyordu. Sıradanlıklarından dolayı hayal kırıklığına uğramış gibiydi. Mühendisler. Tüccarlar. Üniversite öğrencileri.</span></p>

    <p class="duz" xml:lang="tr"><span class="duz">– Ne bekliyordunuz? diye sordu Jeanne. Burun deliklerinde tüyler olan yerliler mi?</span></p>

    <p class="duz" xml:lang="tr"><span class="duz">– Sizin kadar deneyimli değilim, dedi Féraud; alınmıştı.</span></p>

    <p class="duz" xml:lang="tr"><span class="duz">Çantalar geldi. Féraud çantaları fark etmeden Jeanne hepsini aldı.</span></p>

    <p class="duz" xml:lang="tr"><span class="duz">– Özel bir kadar deneyimim yok, ama Arjantin’i biliyorum. Büyük hayalleri, kocaman bir yüreği, tonlarca borcu olan bir ülke. Görünürde egzotizm de yok. Arjantinliler, Fransa’nın beş katı bir ülkeye dağılmış, çoğu Avrupa kökenli, sizin ve benim gibi insanlardır. Kendileri için ne derler biliyor musunuz? “Latin Amerika’da herkes yerli soyundan gelir. Arjantin’e ise herkes gemilerle gelir.”</span></p>

    <p class="duz" xml:lang="tr"><span class="duz">Dışarıda gün nar şurubu renginde ağarıyodu. Her ayrıntı, her yüzey, her nesne olağanüstü bir akkorluğa sahip gibi görünüyordu. Yine de sıcaklık ancak sıfırın üstünde birkaç dereceydi ve havada nemli, soğuk bir toprak kokusu vardı. Hâlâ şekil verilebilecek killi bir manzara.</span></p>

    <p class="duz" xml:lang="tr"><span class="duz">Jeanne bir kahkaha attı.</span></p>

    <p class="duz" xml:lang="tr"><span class="duz">– Çılgınca, değil mi?</span></p>

    <p class="duz" xml:lang="tr"><span class="duz">Féraud cevap vermedi. Başını omuzlarının arasına gömmüş, şaşkın bir halde, iki elinde birer çantayla yürüyordu. Jeanne’ın içinden ona sarılmak geldi. İki hafta öncesine kadar birbirlerini tanımıyorken, bugün burada, onunla birlikte, bir yamyam katilin ve bir maymun-insan kavminin peşinde olmak bir hayal gibi geliyordu.</span></p>

    <p class="duz" xml:lang="tr"><span class="duz">Bir taksi buldular. Jeanne şehir merkezine gitmek istediklerini söyledi. Öncelikle duş almak ve eşyalarını bırakmak için bir otel bulmaları gerekiyordu. Ama kendini tam olarak planlarına veremiyordu. Manzaradan büyülenmiş gibiydi. Soğuğa rağmen camı açtı. Boğazı kurumuştu, gözleri sonsuzluğa bakmaktan yorgun düşmüştü, teni doğan güneşin altında parlıyordu.</span></p>

    <p class="duz" xml:lang="tr"><span class="duz">Şoföre sormaya karar verdi:</span></p>

    <p class="italik" xml:lang="tr"><span class="duz">–</span> <span class="italik">Donde se encuentra un bueno hotel?<a class="footnote-link" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz">Adam arkaya dönmeden Catalinas Park’ı tavsiye etti. Otelin beş yıldızlı olduğunu belirtmek için de elinin parmaklarını açtı.</span></p>

    <p class="duz" xml:lang="tr"><span class="duz">– Beş yıldızlı mı? diye mırıldandı Féraud. Bu bize pahalıya patlayacak.</span></p>

    <p class="italik" xml:lang="tr"><span class="italik">Kesinlikle bir cimri...</span></p>

    <p class="duz" xml:lang="tr"><span class="duz">– Dert etmeyin. Arjantin’de yıldızlar gökyüzünden kolayca düşer.</span></p>

    <p class="duz" xml:lang="tr"><span class="duz">Jeanne haklıydı. 9 Temmuz Parkı’nın karşısında bulunan Catalinas Park ikinci sınıf bir oteldi. Yuvarlak köşeleri ve camlı kapının üstündeki plastik bir banyo küvetini andıran tuhaf sundurmasıyla altmışlı yılların mimarisine sahipti.</span></p>

    <p class="duz" xml:lang="tr"><span class="duz">İçi de dışı gibiydi. Bitmek bilmeyen koridorlar. Küçük beyaz kapılar. Renkli şekerler gibi parlayan yaldızlı numaralar. Jeanne’ın oda numarası 432’ydi. Tavan ışığını yaktı ve duvarları kum rengi, sıradan bir odayla karşılaştı. Perdeler, yatak örtüleri, döşemelik kadifeler hepsi aynı tondaydı.</span></p>

    <p class="duz" xml:lang="tr"><span class="duz">Sevgiyle gülümsedi. Klima gürültüyle çalışıyordu. Ampullerin voltajı düşüktü. Hamamböcekleri onu banyoda bekliyor olmalıydı. Tropiklere has gerçek bir otel. Yeniden ekvator çizgisine yaklaşıyorlardı...</span></p>

    <p class="duz" xml:lang="tr"><span class="duz">Duşa girdi. Henüz yeni sabunlanmıştı ki su kesildi. Küfrederek kabinden çıktı. Elek gibi olmuş bir havluya sarındı. Bir an kendini aynada seyretti. Kızıl saçlarını. Omzundaki çilleri. Bir kez daha kendini fena bulmadı. Hem de hiç fena değildi... Yeniden kendine güveni geliyordu.</span></p>

    <p class="duz" xml:lang="tr"><span class="duz">Bir şort-külot, bir tişört, bir kot pantolon giydi.</span> <span class="italik">Bir kazak almalıydı.</span> <span class="duz">Ama önce kahvaltı etmeliydi. Sonra tarım enstitüsüne gitmeleri ve Daniel Taïeb’i, hayalet antropoloğu bulmaları gerekiyordu.</span></p>

    <p class="duz" xml:lang="tr"><span class="duz">Cennette bir ruh bulmaya çalışmak...</span></p>

    <p class="duz-son-paragraf-2" xml:lang="tr"><span class="duz">Soruşturmanın geleceği açısından çok önemliydi...</span></p>

    <div class="footnotes">
      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">İspanyolca, “dağ.” (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">İspanyolca, “Nerede iyi bir otel bulabiliriz?” (ç.n.)</span></p>
      </div>
    </div>
  </div>
</body>
</html>