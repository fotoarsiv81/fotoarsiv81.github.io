<html xmlns="http://www.w3.org/1999/xhtml">
<head>
  <title>16.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="x16">
    <h1 class="bolum-ismi" id="toc-anchor" xml:lang="tr"><span class="bolum-ismi">16</span></h1>

    <p class="duz" xml:lang="tr"><span class="duz">Kapısının önünde, Jeanne paspasın üzerine bırakılmış bir zarf buldu. O günün kayıtları. Doktor Antoine Féraud’nun seansları. Zarfı yerden aldı ve ertesi gün dinlemeyi düşündü. Psikiyatrın sesini yeniden duymak istemiyordu. Az önceki izlenimlerini berbat etmeye niyeti yoktu...</span></p>

    <p class="duz" xml:lang="tr"><span class="duz">Doğruca banyoya gitti ve kafası karışık bir halde duşun altına girdi. Sarhoş gibiydi. Bu görüşmenin nasıl sonuçlandığını tam olarak bilemiyordu. Birbirlerinin cep numaralarını almışlardı. Tek hatırladığı buydu.</span></p>

    <p class="duz" xml:lang="tr"><span class="duz">Duş kabininden çıktı ve üzerine bir tişört geçirdi, şortunu giydi. Artık ne sıcaklık, ne de yorgunluk hissediyordu. Sadece bir uyuşukluk. Hoş bir boşluk. İçinde sadece muğlak, tam adını koyamadığı bu duygu kalmıştı: yeşeren bir aşk.</span></p>

    <p class="duz" xml:lang="tr"><span class="duz">Mutfak. Işık. Aç değildi. Kendine bir fincan yeşil çay hazırladı. Hemen yatmak istiyordu. Yeniden kaygıya kapılmamak, sıkılmamak için bu sarhoşlukla uyumayı arzuluyordu. Kendini tanıyordu. Eğer uyanık kalırsa, kendini sorgulamaya başlayacaktı. Féraud da ondan hoşlanmış mıydı? Onu arayacak mıydı? Onun ruh halini anlamasını sağlayacak olumlu veya olumsuz işaretler neydi? Gecenin geri kalan kısmını, bu şekilde her şeyi en ince ayrıntısına kadar didikleyerek geçirebilirdi. Gerçek bir soruşturma yöntemi. Sonunda da tatmin edici bir kanıya varamayacaktı.</span></p>

    <p class="duz" xml:lang="tr"><span class="duz">Gözleri yeniden zarfa takıldı. Sesi duymak istiyordu. Onun sesini. Kucağında dizüstü bilgisayarı, kulağında kulaklıkları, salondaki yerini aldı. Diski bilgisayarın okuyucusuna yerleştirdi.</span></p>

    <p class="duz" xml:lang="tr"><span class="duz">Kaydı hızlı moda aldı. Sadece bir veya iki seans dinlemek istiyordu. Her randevunun ilk kelimelerini yakalıyor ve karar veriyordu. Sesleri, tınıları ve her hastanın labirentteki bir fare gibi dolandığı, uygun duruma getirilmiş küçük psişik cehennemleri tanıyordu.</span></p>

    <p class="duz" xml:lang="tr"><span class="duz">Nihayet diskin sonuna doğru ilginç bir seansla karşılaştı.</span></p>

    <p class="duz" xml:lang="tr"><span class="duz">İspanyol baba yeniden ortaya çıkmıştı.</span></p>

    <p class="duz" xml:lang="tr"><span class="duz">Oğluyla birlikte.</span></p>

    <p class="duz" xml:lang="tr"><span class="duz">– Size Joachim’i tanıtayım.</span></p>

    <p class="duz" xml:lang="tr"><span class="duz">Karanlıkta sesi biraz daha, açtı. Baba ile oğlunun 18.00 civarında Féraud’yu ziyaret ettiğini anlıyordu.</span></p>

    <p class="duz" xml:lang="tr"><span class="duz">– Merhaba, Joachim.</span></p>

    <p class="duz" xml:lang="tr"><span class="duz">– Merhaba.</span></p>

    <p class="duz" xml:lang="tr"><span class="duz">Sesinden, Jeanne onun kırklı yaşlarda olduğunu tahmin etmişti. Öyleyse baba, önceden de tahmin ettiği gibi, en az altmışlı yaşlarda olmalıydı.</span></p>

    <p class="duz" xml:lang="tr"><span class="duz">– Birkaç soruya cevap vermeyi kabul ediyor musunuz?</span></p>

    <p class="duz" xml:lang="tr"><span class="duz">– Kabul ediyorum.</span></p>

    <p class="duz" xml:lang="tr"><span class="duz">– Yaşınız?</span></p>

    <p class="duz" xml:lang="tr"><span class="duz">– Otuz beş.</span></p>

    <p class="duz" xml:lang="tr"><span class="duz">– Evli misiniz?</span></p>

    <p class="duz" xml:lang="tr"><span class="duz">– Bekârım.</span></p>

    <p class="duz" xml:lang="tr"><span class="duz">– İşiniz?</span></p>

    <p class="duz" xml:lang="tr"><span class="duz">– Avukatım.</span></p>

    <p class="duz" xml:lang="tr"><span class="duz">– Uzmanlık alanınız?</span></p>

    <p class="duz" xml:lang="tr"><span class="duz">– Şu an, Güney Amerika kıtasındaki HDÖ’lerle<a class="footnote-link" href="#footnote-231-1" id="footnote-231-1-backlink">[1]</a> ilgileniyorum.</span></p>

    <p class="duz" xml:lang="tr"><span class="duz">Joachim’in İspanyol aksanı yoktu. Fransa’da yetişmiş olmalıydı. Veya dile karşı özel bir yeteneği vardı.</span></p>

    <p class="duz" xml:lang="tr"><span class="duz">– Bu HDÖ’lerin faaliyet alanları nedir?</span></p>

    <p class="duz" xml:lang="tr"><span class="duz">– Orijinal bir yanı yok. Fakirlere yardım ediyoruz. Çocukları tedavi ediyoruz, onları aşı lıyoruz. Bana gelince, dünyanın her tarafından bağış topluyorum.</span></p>

    <p class="duz" xml:lang="tr"><span class="duz">Sessizlik. Féraud not alıyordu. Joachim her soruya hiç tereddüt etmeden ve rahatsızlık duymadan cevap veriyordu.</span></p>

    <p class="duz" xml:lang="tr"><span class="duz">– Herhangi bir sağlık sorununuz var mı?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">– Alkol kullanıyor musunuz?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">– Uyuşturucu?</span></p>

    <p class="duz" xml:lang="tr"><span class="duz">– Asla.</span></p>

    <p class="duz" xml:lang="tr"><span class="duz">– Babanız bana sizin, nasıl söylesem, kriz geçirdiğinizi söyledi.</span></p>

    <p class="duz" xml:lang="tr"><span class="duz">Jeanne bir kahkaha duyduğunu sandı. Joachim tüm bunları hafife alıyor gibiydi.</span></p>

    <p class="duz" xml:lang="tr"><span class="duz">– “Krizler.” Evet kelime bu.</span></p>

    <p class="duz" xml:lang="tr"><span class="duz">– Bunlar hakkında bana ne söyleyebilirsiniz?</span></p>

    <p class="duz" xml:lang="tr"><span class="duz">– Hiçbir şey.</span></p>

    <p class="duz" xml:lang="tr"><span class="duz">– Yani.</span></p>

    <p class="duz" xml:lang="tr"><span class="duz">– Yanisi, bunlarla ilgili hiçbir şey hatırlamıyorum. Kara delikler gibi.</span></p>

    <p class="duz" xml:lang="tr"><span class="duz">– Zaten sorun da burada, diye ekledi babası.</span></p>

    <p class="duz" xml:lang="tr"><span class="duz">Yeniden sessizlik. Alınan yeni notlar.</span></p>

    <p class="duz" xml:lang="tr"><span class="duz">– Bu hatırlamamaların sebebi o anda başka bir kişiliğin ortaya çıkması mı?</span></p>

    <p class="duz" xml:lang="tr"><span class="duz">– Size hiçbir şey bilmediğimi söyledim!</span></p>

    <p class="duz" xml:lang="tr"><span class="duz">Joachim sesini yükseltmişti. İlk sinirlenme belirtisi. Féraud da ses tonunu değiştirdi. Daha kararlı, daha sert konuştu.</span></p>

    <p class="duz" xml:lang="tr"><span class="duz">– Şimdi kısa bir hipnoz seansı yapmamızı kabul eder misiniz?</span></p>

    <p class="duz" xml:lang="tr"><span class="duz">–</span> <span class="italik">Şeytan</span> <span class="duz">filmindeki gibi mi?</span></p>

    <p class="duz" xml:lang="tr"><span class="duz">Avukat yeniden neşeli bir ses tonuyla konuşmaya başlamıştı. Ama mesafeliydi.</span></p>

    <p class="duz" xml:lang="tr"><span class="duz">–</span> <span class="italik">Şeytan</span> <span class="duz">filmindeki gibi. Evet. Çoğunlukla sürprizlere gebe bir yöntemdir.</span></p>

    <p class="duz" xml:lang="tr"><span class="duz">Joachim yeniden güldü.</span></p>

    <p class="duz" xml:lang="tr"><span class="duz">– İçime şeytan girdiğini mi... düşünüyorsunuz?</span></p>

    <p class="duz" xml:lang="tr"><span class="duz">Asabiyet ve gevşeme, sürekli yer değiştiriyordu. Bu hem Joa- chim, hem de Féraud için geçerliydi.</span></p>

    <p class="duz" xml:lang="tr"><span class="duz">– Hayır. Hatırlamamanızın sebebi sizin içinizde, sizden habersiz ortaya çıkan bir kişilik olabilir. Daha çok sizin kişiliğinizin başka bir yanı diyelim. Şüphesiz bu yüzünüzü birlikte ortaya çıkarabiliriz. Hipnoz bu konuda bize yardımcı olabilir. Sizin için en ufak bir tehlikesi yok.</span></p>

    <p class="duz" xml:lang="tr"><span class="duz">Féraud çok daha özenli bir ses tonuyla konuşmuştu. Anestezi öncesi bir cerrah gibi. Kumaş hışırtıları. Joachim koltuğunda kımıldanıyordu.</span></p>

    <p class="duz" xml:lang="tr"><span class="duz">– Bilmiyorum...</span></p>

    <p class="duz" xml:lang="tr"><span class="duz">– Joachim... diye fısıldadı baba.</span></p>

    <p class="duz" xml:lang="tr"><span class="duz">– Baba, sen bu işe karışma!</span></p>

    <p class="duz" xml:lang="tr"><span class="duz">Kısa bir sessizlik.</span></p>

    <p class="duz" xml:lang="tr"><span class="duz">– Tamam. Deneyelim.</span></p>

    <p class="duz" xml:lang="tr"><span class="duz">– Müsaade ederseniz storları indireyim...</span></p>

    <p class="duz" xml:lang="tr"><span class="duz">Ayak sesleri. İnen storların gürültüsü. Gıcırtılar. İskemleler bir yerlere çekiliyordu. Jeanne büyülenmiş gibiydi. Tüm bunların, karşılaşmalarından hemen önce olduğuna inanamıyordu. Bir gerçeğin farkına varıyordu. O Champs-Elysées’de dondurmasını yerken, Antoine Féraud da bir şekilde rahatlamaya çalışıyordu. İyi bir değiş tokuş.</span></p>

    <p class="duz" xml:lang="tr"><span class="duz">Jeanne hipnoz seansı öncesi gevşeme etaplarını atlayarak diski hızlı moda aldı. Joachim şu anda telkin durumundaydı. Ağır ağır verilen cevaplar. Gırtlaktan, doğrudan ses tellerinden çıkıyormuş gibi vurgusuz bir ses. Jeanne üçünü de loş odada otururken hayal ediyordu. Féraud çalışma masasının ardında veya belki de hastasının yanında oturuyordu. Joachim, gözleri kapalı veya gözbebekleri sabit, sandalyesinde dimdik duruyordu. Ve biraz geride, baba ayaktaydı. Jeanne, onu neden gri veya beyaz gür saçlı olarak hayal ettiğini bilmiyordu.</span></p>

    <p class="duz" xml:lang="tr"><span class="duz">– Joachim, beni duyuyor musunuz?</span></p>

    <p class="duz" xml:lang="tr"><span class="duz">– Evet, duyuyorum.</span></p>

    <p class="duz" xml:lang="tr"><span class="duz">– Eğer oradaysa, sizin içinizde olan kişiyle konuşmak istiyorum.</span></p>

    <p class="duz" xml:lang="tr"><span class="duz">Cevap yok.</span></p>

    <p class="duz" xml:lang="tr"><span class="duz">– Onunla konuşmam mümkün mü?</span></p>

    <p class="duz" xml:lang="tr"><span class="duz">Cevap yok. Féraud sesini yükseltti.</span></p>

    <p class="duz" xml:lang="tr"><span class="duz">– Joachim’in içinde yaşayan kişiye sesleniyorum. Bana cevap ver.</span></p>

    <p class="duz" xml:lang="tr"><span class="duz">Joanne, Féraud’nun “sen” diye konuşmaya başladığını fark etti. Şüphesiz iki muhatabı arasında bir ayrım yapmak istiyordu. Joachim ile davetsiz misafir arasında. Son bir deneme daha yaptı, bu kez biraz daha sakindi:</span></p>

    <p class="duz" xml:lang="tr"><span class="duz">– Adın ne?</span></p>

    <p class="duz" xml:lang="tr"><span class="duz">Kısa bir sessizlik. Sonra odada başka bir ses duyuldu:</span></p>

    <p class="italik" xml:lang="tr"><span class="duz">–</span> <span class="italik">Senin adın yok</span><span class="duz">.</span></p>

    <p class="duz" xml:lang="tr"><span class="duz">Bu ses tınısı Jeanne’ı ürküttü. Metalik, cızırtılı, iç burucu bir ses. Ne erkek, ne kadın. Belki bir çocuk. Perche’teki köyde ablasıyla birlikte geçirdiği yaz tatillerinde, iple birbirine bağlı konserve kutularından telsiz yaparlardı. Metal silindirin içinden duyulan ses de aynı bu sese benziyordu. Metalik bir ses. Tarazlı bir ses.</span></p>

    <p class="duz" xml:lang="tr"><span class="duz">– Adın ne?</span></p>

    <p class="duz" xml:lang="tr"><span class="duz">Baba, fısıltıyla konuştu.</span></p>

    <p class="duz" xml:lang="tr"><span class="duz">– “Şey” asla “ben” demez. “Şey” hep ikinci tekil şahıs olarak konuşur.</span></p>

    <p class="duz" xml:lang="tr"><span class="duz">– Susun.</span></p>

    <p class="duz" xml:lang="tr"><span class="duz">Féraud boğazını temizledi:</span></p>

    <p class="duz" xml:lang="tr"><span class="duz">– Kaç yaşındasın?</span></p>

    <p class="italik" xml:lang="tr"><span class="duz">–</span> <span class="italik">Senin yaşın yok. Sen ormandan geliyorsun.</span></p>

    <p class="duz" xml:lang="tr"><span class="duz">– Hangi orman?</span></p>

    <p class="duz" xml:lang="tr"><span class="duz">–</span> <span class="italik">Çok acı çekeceksin.</span></p>

    <p class="duz" xml:lang="tr"><span class="duz">– Ne arıyorsun? Ne istiyorsun.</span></p>

    <p class="duz" xml:lang="tr"><span class="duz">Cevap yok.</span></p>

    <p class="duz" xml:lang="tr"><span class="duz">– Bana ormandan bahset.</span></p>

    <p class="duz" xml:lang="tr"><span class="duz">Metal gıcırtısı. Belki de alaycı bir gülüş.</span></p>

    <p class="duz" xml:lang="tr"><span class="duz">–</span> <span class="italik">Onu dinlemek lazım. Manes<a class="footnote-link" href="#footnote-231-2" id="footnote-231-2-backlink">[2]</a> Ormanı’nı.</span></p>

    <p class="duz" xml:lang="tr"><span class="duz">– Neden bu şekilde adlandırıyorsun?</span></p>

    <p class="duz" xml:lang="tr"><span class="duz">Cevap yok.</span></p>

    <p class="duz" xml:lang="tr"><span class="duz">– Bu ormanla çocukken mi tanıştın?</span></p>

    <p class="duz" xml:lang="tr"><span class="duz">–</span> <span class="italik">Bu ormanla çocukken mi tanıştın?</span></p>

    <p class="duz" xml:lang="tr"><span class="duz">Baba bir kez daha araya girdi, alçak sesle:</span></p>

    <p class="duz" xml:lang="tr"><span class="duz">– Bu onun “evet” deme biçimi, bunu daha önce de gözlemledim. “Şey” soruyu tekrarlıyor.</span></p>

    <p class="duz" xml:lang="tr"><span class="duz">Féraud karşılık vermedi. Jeanne onun Joachim’e yoğunlaşmış olduğunu düşünüyordu. Şüphesiz, elleri dizlerinin üstünde, ona doğru eğilmişti.</span></p>

    <p class="duz" xml:lang="tr"><span class="duz">– Bana onu tarif et.</span></p>

    <p class="duz" xml:lang="tr"><span class="duz">–</span> <span class="italik">Orman, o çok tehlikeli.</span></p>

    <p class="duz" xml:lang="tr"><span class="duz">– Nasıl?</span></p>

    <p class="duz" xml:lang="tr"><span class="duz">–</span> <span class="italik">Seni öldürüyor. Orman seni ısırıyor.</span></p>

    <p class="duz" xml:lang="tr"><span class="italik">–</span> <span class="duz">Ormanda ısırıldın mı?</span></p>

    <p class="duz" xml:lang="tr"><span class="duz">–</span> <span class="italik">Ormanda ısırıldın mı?</span></p>

    <p class="duz" xml:lang="tr"><span class="duz">– Joachim’in içinde belirdiğinde, ondan ne yapmasını istiyorsun?</span></p>

    <p class="duz" xml:lang="tr"><span class="duz">Sessizlik.</span></p>

    <p class="duz" xml:lang="tr"><span class="duz">– Ormandan intikam mı almak istiyorsun?</span></p>

    <p class="duz" xml:lang="tr"><span class="duz">Sessizlik.</span></p>

    <p class="duz" xml:lang="tr"><span class="duz">– Soruma cevap ver.</span></p>

    <p class="duz" xml:lang="tr"><span class="duz">Sessizlik.</span></p>

    <p class="duz" xml:lang="tr"><span class="duz">– Cevap ver, bu bir emirdir!</span></p>

    <p class="duz" xml:lang="tr"><span class="duz">Yeniden bir metal gıcırtısı. Belki de bir kahkaha. Veya bir geğirme sesi. Çocuk sesi birkaç nota yükseldi ve tekdüze bir şarkıya başladı.</span></p>

    <p class="duz" xml:lang="tr"><span class="duz">–</span> <span class="italik">Todas las promesas de mi amor se irán contigo / Me olvidarás me olvidarás / Junto a la estación lloraré igual que un niño / Porque te vas, porque te vas / Porque te vas, porque te vas...<a class="footnote-link" href="#footnote-231-3" id="footnote-231-3-backlink">[3]</a></span></p>

    <p class="duz" xml:lang="tr"><span class="duz">Féraud onu durdurmaya çalıştı, ama çocuk-adam aynı sözleri, nefes almadan tekrarlamayı sürdürüyordu:</span></p>

    <p class="duz" xml:lang="tr"><span class="duz">–</span> <span class="italik">... se irán contigo / Me olvidarás, me olvidarás / Junto a la estación lloraré igual que un niño / Porque te vas, porque te vas / Porque te vas, porque te vas...</span></p>

    <p class="duz" xml:lang="tr"><span class="duz">Ses ürkütücüydü, sanki ses telleri ısınana dek, kopana dek birbirine sürtünüyordu. Féraud sesini yükselterek onu hipnoz halinden çıkarmayı başardı. Verdiği komuttan sonra ortama yeniden sessizlik hâkim oldu.</span></p>

    <p class="duz" xml:lang="tr"><span class="duz">– Joachim, beni duyuyor musunuz?</span></p>

    <p class="duz" xml:lang="tr"><span class="duz">– Sizi duyuyorum, evet.</span></p>

    <p class="duz" xml:lang="tr"><span class="duz">Adamın sesi geri dönmüştü.</span></p>

    <p class="duz" xml:lang="tr"><span class="duz">– Kendinizi nasıl hissediyorsunuz?</span></p>

    <p class="duz" xml:lang="tr"><span class="duz">– Yorgun.</span></p>

    <p class="duz" xml:lang="tr"><span class="duz">– Bana hipnoz altındayken neler söylediğinizi hatırlıyor musunuz?</span></p>

    <p class="duz" xml:lang="tr"><span class="duz">– Hayır.</span></p>

    <p class="duz" xml:lang="tr"><span class="duz">– Çok iyi. Bugünlük bitiriyoruz.</span></p>

    <p class="duz" xml:lang="tr"><span class="duz">– Neyim var doktor?</span></p>

    <p class="duz" xml:lang="tr"><span class="duz">Joachim yeniden neşeli bir ses tonuyla konuşmaya başlamıştı, ama kaygısı hafifçe belli oluyordu.</span></p>

    <p class="duz" xml:lang="tr"><span class="duz">– Bunu söylemek için çok erken. Buraya düzenli olarak gelmeyi kabul eder misiniz? Bazı tıbbi muayenelerden geçmeyi?</span></p>

    <p class="duz" xml:lang="tr"><span class="duz">– Nasıl isterseniz, diye fısıldadı, her şeyi kabullenmiş bir ses tonuyla.</span></p>

    <p class="duz" xml:lang="tr"><span class="duz">– Şimdi babanızla konuşmak istiyorum. Yalnız.</span></p>

    <p class="duz" xml:lang="tr"><span class="duz">– Sorun değil. Hoşça kalın doktor.</span></p>

    <p class="duz" xml:lang="tr"><span class="duz">İskemle gıcırtıları. Kapı gürültüsü. Sonra babanın titrek sesi:</span></p>

    <p class="duz" xml:lang="tr"><span class="duz">– Korkutucu değil mi?</span></p>

    <p class="duz" xml:lang="tr"><span class="duz">– Hayır. Ancak bazı incelemeler yapmamız gerekiyor. Nörolojik bir lezyon olup olmadığını görmek için.</span></p>

    <p class="duz" xml:lang="tr"><span class="duz">– Nasıl uygun görürseniz.</span></p>

    <p class="duz" xml:lang="tr"><span class="duz">– Oğlunuz –yani hipnoz altında sorguladığım şu varlık– spesifik semptomlar sergiliyor.</span></p>

    <p class="duz" xml:lang="tr"><span class="duz">– Ne tür semptomlar?</span></p>

    <p class="duz" xml:lang="tr"><span class="duz">– Kişi zamirini yanlış kullanma. Soruları tekrarlama. Karşısındaki ne söylerse onu yineleme. Hatta yüzü... Diğeri konuştuğunda yüzünün değiştiğini gördünüz...</span></p>

    <p class="duz" xml:lang="tr"><span class="duz">– NE TÜR semptomlar?</span></p>

    <p class="duz" xml:lang="tr"><span class="duz">– Otizm.</span></p>

    <p class="duz" xml:lang="tr"><span class="duz">– Bu kelimeyi duymak istemiyorum.</span></p>

    <p class="duz" xml:lang="tr"><span class="duz">– Bununla ilgili olarak hiç tedavi görmedi mi?</span></p>

    <p class="duz" xml:lang="tr"><span class="duz">– Onun hikâyesini biliyorsunuz. İlk yıllarda onun yanında değildim.</span></p>

    <p class="duz" xml:lang="tr"><span class="duz">– Annesiyle ilişkileri nasıldı?</span></p>

    <p class="duz" xml:lang="tr"><span class="duz">– Annesi doğumunda öldü.</span> <span class="italik">Hay Dios mio</span><span class="duz">,<a class="footnote-link" href="#footnote-231-4" id="footnote-231-4-backlink">[4]</a> not almıyor musunuz?</span></p>

    <p class="duz" xml:lang="tr"><span class="duz">– Bu çocukla ne yaptığınızı anlamıyorum.</span></p>

    <p class="duz" xml:lang="tr"><span class="duz">– Benim ülkemde, bu çok yaygın bir uygulamaydı. Herkes böyle yapıyordu.</span></p>

    <p class="duz" xml:lang="tr"><span class="duz">Alçak sesle konuşuyorlardı. Jeanne muayenehaneyi yeniden kafasında canlandırmaya çalışıyordu. Féraud storları açmamıştı. Demek ki hâlâ loş bir ortamda oturuyorlardı.</span></p>

    <p class="duz" xml:lang="tr"><span class="duz">– Onun geçmişi hakkında daha çok şey bilmem gerekiyor, dedi Féraud. Size göre, “Manes Ormanı” imgesini kullandığında neden söz ediyor olabilir?</span></p>

    <p class="duz" xml:lang="tr"><span class="duz">– Neden söz ettiğini bilmiyorum. O zamanlar orada değildim.</span></p>

    <p class="duz" xml:lang="tr"><span class="duz">– Ya sürekli olarak yinelediği İspanyolca sözcükler, ne olduğunu biliyor musunuz?</span></p>

    <p class="duz" xml:lang="tr"><span class="duz">– Evet. Yetmişli yıllara ait İspanyolca bir şarkının sözleri. “Porque te vas.”</span> <span class="italik">Cria cuervos</span> <span class="duz">adlı bir filmin müziği. Kendini tehlikede hissettiğinde bu sözleri yineliyor.</span></p>

    <p class="duz" xml:lang="tr"><span class="duz">– Tedavi görmesi gerekiyor. Karmaşık... bir ruh hali var. Bir başka kişiliğin varlığı şizofreninin bir göstergesi de olabilir. Semptomları otizminkilerle karışabilir. Birkaç günlüğüne onu bir hastaneye yatırmak gerekecek. İyi bir klinikte danışmanlık yapıyorum ve...</span></p>

    <p class="duz" xml:lang="tr"><span class="duz">– Yapamam! Size daha önce de açıkladım. Onu kısa süreliğine de olsa bir yere kapatmak, gerçeği açığa çıkarır.</span> <span class="italik">Bizim gerçeğimizi</span><span class="duz">. Bu imkânsız. Artık bize sadece Tanrı yardım edebilir. “Tanrı’dır daima senin kılavuzun, en çorak yerlerde ruhunu doyuran...”</span></p>

    <p class="duz" xml:lang="tr"><span class="duz">Féraud artık onu dinlemiyordu sanki.</span></p>

    <p class="duz" xml:lang="tr"><span class="duz">– Endişeliyim. Onun için. Diğerleri için.</span></p>

    <p class="duz" xml:lang="tr"><span class="duz">– Artık çok geç.</span></p>

    <p class="duz" xml:lang="tr"><span class="duz">– Çok mu geç?</span></p>

    <p class="duz-son-paragraf-2" xml:lang="tr"><span class="duz">– Sanırım bu gece birini öldürecek. Paris’te, X. Bölge’de. Sürekli Belleville’de dolanıp duruyor.</span></p>

    <div class="footnotes">
      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot dipnot-override">Hükümet Dışı Örgütler. (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Latince manis’in çoğulu. Romalılarda tanrı olarak düşünülen ölülerin ruhları. (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-3-backlink" id="footnote-231-3">3</a>]<span class="dipnot">Aşkının bütün vaatleri seninle beraber gidecek / Beni unutacaksın, beni unutacaksın / İstasyonun yakınında bir çocuk gibi ağlayacağım / Neden gidiyorsun, neden gidiyorsun, / Neden gidiyorsun, neden gidiyorsun... (ç.n.)</span></p>
      </div>

      <div class="footnote">
        <p class="dipnotlar" xml:lang="tr">[<a class="footnote-anchor" href="#footnote-231-4-backlink" id="footnote-231-4">4</a>]<span class="dipnot">Tanrım. (ç.n.)</span></p>
      </div>
    </div>
  </div>
</body>
</html>