<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;font-weight:bold">H(oward) P(hillips) Lovecraft</p>

  <p class="Standard">&nbsp;</p>

  <p class="Standard">(20 Ağustos 1890, Providence - 15 Mart 1937, Providence, R. Island) Üç yaşında babasını kaybetmesine rağmen neredeyse harika çocuk olarak yetişti. Okuyup yazmayı okula gitmeden önce söktü. Arap kültürüne, mitolojiye, kimyaya ve astronomiye çok küçük yaşlarda ilgi duymaya başladı. Babasından sonra çok sevdiği dedesini de kaybetmesi, onu, 14 yaşlarında çıktığı uzun bisiklet gezileri sonunda, kıyısında soluklandığı ırmağın sularına bakarak intihan düşünmeye dek götürdü. Okul yıllarında hazırlayıp dağıttığı dergilerle Rhode Island'ın fanzincisiydi. Bu merakı ölümüne dek, artarak sürdü. Öyle ki Amerika'nın önde gelen amatör basın derneklerinde başkanlık bile yaptı. Kimi yerel gazetelerin astromomi köşesinde yazdı. Öykülerinin biraz daha geniş bir kitleyle buluşması, ancak 33 yaşındayken, ünlü Weird Tales'in yapıtlarını yayınlamayı kabul etmesiyle gerçekleşti. Arada, kendinden sekiz yaş büyük bir Rus Yahudisi'yle yedi yıl evli kaldı. Başka bir kadınla ilişkisinin olmadığı, hatta bazılarınca, kadınlardan uzak durduğu söylenir. Kant'in Königsberg'e bağımlılığını andırır bir biçimde Providence'a bağlıydı. Hayatının büyük bir bölümünü, evde, içe kapanık bir yaşam sürdüğü yıllar oluşturdu. Yazdığı 100.000'in üstündeki mektubu başka türlü açıklamak çok zor olurdu. Kurduğu sağlam dostlukları bu mektuplaşmalara borçludur. "Cthulhu Mythos" onun 'gotik öykü türünün yirminci yüzyıldaki en büyük ustalarından biri' olarak anılmasını sağladı. Yaşarken, tek tük özensiz, ucuz baskılar dışında, öykülerinin toplu basımını göremedi. Kendisini usta kabul eden ve en yakın yazışma arkadaşlarından biri olan Robert E. Howard'in intiharından bir yıl sonra, yakalandığı bağırsak kanserine yenilerek hayata veda etti. Providence'daki aile mezarlığına gömüldü.</p>

  <p class="Standard">&nbsp;</p>

  <p class="Standard"><span style="font-weight:bold">Türkçe'de Lovecraft:</span></p>

  <p class="Standard"><span style="font-style:italic">Gotik Öyküler</span> (1994, Mitos; aynı çeviri, <span style="font-style:italic">Cthulhu'nun Çağrısı</span> adıyla, 2000, İthaki)</p>

  <p class="Standard"><span style="font-style:italic">Deliliğin Dağlarında</span> (2000, İthaki)</p>

  <p class="Standard"><span style="font-style:italic">Dagon</span> (2000; Altıkırkbeş)</p>

  <p class="Standard"><span style="font-style:italic">Charles Dexter Ward Olayı</span> (2000; Altıkırkbeş)</p>

  <p class="Standard"><span style="font-style:italic">Uyku Duvarının Ötesinde</span> (2000; Altıkırkbeş)</p>
</body>
</html>
