<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc15">Başka Tanrılar</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Yeryüzünün doruklarının en yücesinin zirvesine yeryüzünün tanrıları yerleşmiştir ve hiçbir insanın onları gördüğünü söylemesine müsaade etmezler. Onlar, bir zamanlar daha alçak zirvelere yerleşmişlerdi; ama ovalarda yaşayan insanların, kayalık ve karlı yamaçlara doğru tırmanmaya başlamalarının ardından, tanrıları giderek yükseklere, daha yüce zirvelere süreceklerdi, ta ki geride artık en sonuncusu kalana dek. Tanrılar, eski zirvelerini terk ederlerken, biri dışında, kendilerine ait bütün işaretleri de yanlarında götürmüşlerdi; ve denir ki bir keresinde, Ngranek diye adlandırdıkları dağın yamacına oyulmuş bir imge bırakmışlardır.</p>

  <p class="Standard" style="margin-left:0;margin-right:0;text-indent:18.859844px">Oysa onlar artık kendilerini insanların gelişinden korumak için üzerinde hiçbir insanın yürümediği, soğuk ıssızlığın içinde boyun eğmezcesine yükselen, bilinmeyen Ka-dath'a dek geri çekmişlerdi. Onlar da boyun eğmezcesine yükselmişlerdi ve bir zamanlar onları yerlerinden edenlere katlanırken artık insanların gelmesini yasaklamışlardı; ya da gelip gitmelerini. İnsanların soğuk ıssızlığın içindeki Ka-dath'ı bilmemesi iyiydi; yoksa düşüncesiz bir şekilde oraya da tırmanmayı denerlerdi.</p>

  <p class="Standard" style="margin-left:0;margin-right:0;text-indent:18.859844px">Yeryüzünün tanrıları, sıla hasreti çektikleri zamanlarda, eskiden yaşadıkları dağları geceleri ziyaret eder ve anımsadıkları yamaçlarda eskisi gibi oynamaya çalışırlarken kısık bir sesle ağlarlardı. İnsanlar tanrıların ağladıklarını ak zirveli Thurai'da gördükleri halde bunun yağmur olduğunu düşünmüşler; ve Lerion'un kederli şafak rüzgârlarının içinde tanrıların iç çekişlerini duymuşlardır. Tanrılar bulut gemilerin içinde yolculuklar yapmayı âdet edinmişlerdir ve bilge rençperlerin, geceleri hava bulutlu olduğunda belirli yüce zirvelerden uzak durmalarını sağlayan birtakım efsaneler vardır, çünkü tanrılar yaşlı oldukları kadar yumuşak huylu değillerdir.</p>

  <p class="Standard" style="margin-left:0;margin-right:0;text-indent:18.859844px">Skai ırmağının ötesinde uzanan Ulthar'da, bir zamanlar, yeryüzünün tanrılarını görmeyi çok arzulayan yaşlı bir adam yaşarmış; yeryüzünün yedi gizemli kitabını iyice hatmetmiş bir adam, uzaklardaki donmuş Lomar'ın Pnacotik El Yazmaları'nı bilen bir adam. Adı Bilge Barzai'ydi ve köylüler onun tuhaf bir tutulma gecesinde, bir dağa nasıl çıktığını anlatırlardı.</p>

  <p class="Standard" style="margin-left:0;margin-right:0;text-indent:18.859844px">Barzai, tanrıları o kadar iyi biliyormuş ki, geliş gidişlerini söyleyebilirmiş ve onların sırlarının o kadar büyük bir bölümünü keşfetmiş ki, kendisinin de bir yarı tanrı olduğunu düşünmeye başlamış. Öylesine bilgeymiş ki, Ulthar yöneticilerinin kedilerin öldürülmesine karşı olan o dikkate değer yasayı çıkardıkları zaman<span class="Footnoteanchor"><a href="#ftn40" id="bodyftn40">(1)</a></span>, onlara öğüt veren de oymuş; ve siyah kedilerin Aziz John Arifesi gece yarısında nereye gittiklerini genç rahip Atal'a ilk o söylemiş. Barzai, tanrıların ilmini öğrendikçe onların yüzlerine bakmak için arzu duymaya başlamış. Tanrıların gizli ilmi hakkında sahip olduğu geniş bilgilerin kendisini onların öfkesinden koruyacağına inanıyormuş; böylece tanrıların orada olacaklarını bildiği bir gece, yüce ve kayalık Hatheg-Kla'nın zirvesine tırmanmaya karar vermiş.</p>

  <p class="Standard" style="margin-left:0;margin-right:0;text-indent:18.859844px">Hatheg-Kla, adını aldığı Hatheg'in ötesindeki taşlık çölün uzaklarındadır ve sessiz bir tapınağın içindeki taş bir heykel gibi yükselir. Doruğunun etrafında sisler sürekli sızlanarak dolaşır, çünkü sisler tanrıların anılarıdır ve tanrılar eski günlerde üzerine yerleştikleri Hatheg-Kla'yı severlerdi. Yeryüzü tanrıları sık sık bulut gemilerinin içinde Hatheg-Kla'yı ziyarete gider ve doruğunda eskileri anarak berrak ayın altında dans ederlerken, yamaçlarının üzerine soluk buharlar püskürtürler. Hatheg köylüleri, Hatheg-Kla'ya tırmanmanın her zaman için uğursuzluk getireceğini, solgun buharların ayı ve doruğunu sakladığı gecelerde oraya tırmanmanın ölümcül olduğunu söylerlerdi; ama Barzai, öğrencisi olan genç rahip Atal ile birlikte komşu Ulthar'dan geldiği zaman onlara kulak vermeyecekti. Atal, yalnızca bir hancının oğluydu ve zaman zaman korkuya kapılırdı; ama Barzai'nin babası kadim bir şatoda yaşayan bir soylu olduğu için onun kanı, sıradan halkın yaygın batıl inançlarını taşımıyordu ve korkak rençperlere gülmekle yetindi.</p>

  <p class="Standard" style="margin-left:0;margin-right:0;text-indent:18.859844px">Barzai ve Atal, köylülerin bütün yakarışlarına rağmen, Hatheg'den ayrılarak taşlık çölün içlerine doğru ilerlediler ve gece vakti kamp ateşlerinin başında yeryüzü tanrıları hakkında konuştular. Birçok gün boyunca yol aldılar ve sonunda zirvesinin etrafındaki kederli puslardan oluşmuş halesiyle mağrur Hatheg-Kla'yı uzaktan görmüşler. On üçüncü günde dağın ıssız eteğine ulaştılar ve Atal korkuları hakkında konuştu. Ama Barzai yaşlıydı, bilgiliydi, korkusuzdu ve böylece, küf bağlamış Pnacotik El Yazmaları'nda korkuyla yazıldığı gibi, Sansu'nun döneminden bu yana hiçbir insanın tırmanmadığı yamaçtan yukarılara doğru cesurca yöneldiler.</p>

  <p class="Standard" style="margin-left:0;margin-right:0;text-indent:18.859844px">Yol çok taşlıydı, derin yarıklar, dik kayalıklar ve düşen taşlar yüzünden oldukça tehlikeli bir hale gelmişti. Sonra hava giderek soğudu ve karlandı; Barzai ve Atal, asaları ve baltalarla delikler açarak zorlukla tırmanırlarken sık sık kayıp düşeceklerdi. Sonunda hava inceldi ve gökyüzü rengini değiştirdi, artık tırmanıcılar solumakta çok zorlanıyorlardı; ama manzaranın tuhaflığını şaşkınlıkla izleyerek, ay yok olduğunda soluk buharlar etrafa yayıldığında doruğun üzerinde neler olacağını düşünüp heyecanlanarak, durmaksızın yukarıya doğru ilerlemeyi sürdürdüler. Üç gün boyunca, yukarılara, yukarılara, dünyanın çatısına doğru sürekli tırmandılar; ardından kamp kurarak ayın bulutlanmasını beklediler.</p>

  <p class="Standard" style="margin-left:0;margin-right:0;text-indent:18.859844px">Dört gece boyunca civarda bulut yoktu ve sessiz doruğun etrafındaki kederli ince pusların arasından ay soğuk ışınlarını yaymayı sürdürecekti. Beşinci gecede, dolunay vakti, Barzai, kuzeyde uzaklarda birtakım yoğun bulutlar gördü ve onların yaklaşmasını izlemek için Atal'la birlikte ayağa kalktılar. Kalın ve görkemli bulutlar, öne doğru yavaşça, kararlı bir şekilde ilerliyordu; seyredenlerin çok yukarısındaki zirveye doğru yönelerek doruğu ve ayı gözlerden gizlediler. Buharlar girdaplanıp bulut katmanları giderek kalınlaşıp hareketlenirken gözleyiciler bir saat boyunca uzun uzun seyrettiler. Barzai, yeryüzü tanrılarının ilmi konusunda bilgiliydi ve belirli sesleri büyük bir dikkatle dinliyordu, ama buharların üşütücülüğünü ve gecenin hususunu hisseden Atal büyük bir korku içindeydi. Bu yüzden Barzai daha yukarılara tırmanmaya başlayıp sabırsızca kızgın bir şekilde el işaretiyle çağırdığında Atal'ın onu izlemesi çok uzun zaman alacaktı.</p>

  <p class="Standard" style="margin-left:0;margin-right:0;text-indent:18.859844px">Sis öylesine yoğundu ki, ilerlemek çok zorlaşmıştı ve sonunda Atal, onu izlemeye başladı, bulutlanmış ay ışığının altındaki loş yamaca tırmanan Barzai'nin gri şeklini zar zor görebiliyordu. Barzai çok ileriye yükseldi, ilerlemiş yaşına rağmen, güçlü ve gözü pek bir adamdan başka herkese çok dik gelmeye başlayan yamaçtan korkmadan, Atal'ın zor atladığı geniş, siyah yarıklarda duraklamadan, Atal'dan daha kolay bir şekilde tırmanıyor gibiydi. Böylece kayaların ve çukurların üzerinden kayarak ve tökezleyerek çılgınca ilerlediler, zaman zaman buz tutmuş çıplak dorukların ve dilsiz granit yokuşların korkunç sessizliği ve enginliği karşısında huşu duyarak şaşkınlığa kapıldılar.</p>

  <p class="Standard" style="margin-left:0;margin-right:0;text-indent:18.859844px">Dışarıya doğru uzamış ve yeryüzü tanrıları tarafından istenmeyen tırmanıcılara geçit vermeyen sarp kaya çıkıntısına tırmanan Barzai, birdenbire Atal'ın görüş çerçevesinden çıkıverdi. Atal çok aşağılarda kalmıştı ve oraya ulaştığında ne yapacağını düşünürken sanki bulutsuz zirveye ve tanrıların ay ışığıyla aydınlanan buluşma yeri çok yakındaymış gibi, ışığın dikkat çekecek ölçüde güçlendiğini fark etti. Çıkıntı yapmış sarp kayalığa ve aydınlık göğe doğru tırmanırken, önceden bildiğinden çok daha sarsıcı korkular içindeydi. Sonrasında yukarısındaki sislerin arasından Barzai'ın sevinç içinde çılgınca haykıran sesini duydu:</p>

  <p class="Standard" style="margin-left:0;margin-right:0;text-indent:18.859844px">"Tanrıları duydum. Yeryüzünün tanrılarını Hatheg-Kla'da neşeyle şarkı söylerlerken duydum! Yeryüzünün tanrılarının sesi Kâhin Barzai tarafından biliniyor! Sis ince ve ay parlak, gençliklerinde sevdikleri Hatheg-Kla'da çılgınca dans eden tanrıları görebileceğim. Barzai'nin bilgeliği, onu yeryüzü tanrılarından daha yüce kıldı, onun iradesine karşı gelen büyüleri ve engelleri bir hiçti; Barzai, tanrılara bakacak, gururlu tanrılara, gizli tanrılara, insanların görüşlerini hakaretle reddeden yeryüzü tanrılarına!"</p>

  <p class="Standard" style="margin-left:0;margin-right:0;text-indent:18.859844px">Atal, Barzai'nin duyduğu sesleri duyamıyordu, ama artık çıkıntı yapmış sarp kayaya çok yaklaşmıştı ve ayak basacak birtakım yerler görmek için yüzeyini inceliyordu. Sonrasında Barzai'ın sesini daha yüksek ve tiz bir şekilde işitti:</p>

  <p class="Standard" style="margin-left:0;margin-right:0;text-indent:18.859844px">"Sisler çok inceldi ve ay, yamacın üzerine gölgeler düşürüyor; yeryüzünün tanrılarının sesleri yüksek ve delice, onlardan daha yüce olan Barzai'nin gelişinden korkuyorlar... Yeryüzü tanrıları onun altında dans ederken ay ışığı kırpışıyor; ay ışığında içinde sıçrayıp uluyan tanrıların dans eden suretlerine bakacağım... Işık artık daha soluk ve tanrılar endişeli..."</p>

  <p class="Standard" style="margin-left:0;margin-right:0;text-indent:18.859844px">Barzai bu şeyleri haykırırken Atal, sanki doğa yasaları daha ulu yasalara boyun eğiyormuşcasına, havanın içinde belirsiz bir değişim hissetti; çünkü yol her zamankinden daha dik olmasına karşın, patikadan yukarıya çıkış dehşet verici bir şekilde kolaylaşmış, çıkıntı yapmış sarp kayaya ulaşıp dışbükey yüzeyinde tehlikeli bir biçimde yukarıya doğru yürümeye başladığında, kaya önünde pek bir engel oluşturmamıştı. Ay ışığı tuhaf bir biçimde soluktu ve Atal sislerin içine daldığında Bilge Barzai'nin gölgelerin içinde avazı çıktığı kadar bağırdığını duydu:</p>

  <p class="Standard" style="margin-left:0;margin-right:0;text-indent:18.859844px">"Ay karanlık ve tanrılar gecenin içinde dans ediyorlar; gökyüzünde dehşet var, çünkü Ay, insanların ya da yeryüzünün tanrılarının hiçbir kitabında önceden bildirilmeyen bir tutulmanın içine battı. . . Hatheg-Kla'nın üzerinde bilinmeyen bir büyü var, çünkü korkuya kapılmış tanrıların çığlıkları kahkahaya dönüştü ve buz tutmuş yamaçlar içlerine doğru atıldığım siyah göklere fırlıyor... Hey! Hey! Sonunda! Soluk ışığın altında yeryüzünün tanrılarına bakıyorum!"</p>

  <p class="Standard" style="margin-left:0;margin-right:0;text-indent:18.859844px">Atal, kavranılamayan yamacın üzerinde yukarıya doğru başı dönerek yürürken, karanlığın içinden, anlatılamaz kâbuslara sahip Phlegethon'un<span class="Footnoteanchor"><a href="#ftn41" id="bodyftn41">(2)</a></span> içinde olandan başka hiçbir insanın duyamayacağı bir çığlıkla karışmış korkunç bir kahkaha işitti; içinde, tek bir merhametsiz ânın içine sıkıştırılmış ömür boyu tacizin ıstırabı ve dehşeti yankılanan bir çığlıktı:</p>

  <p class="Standard" style="margin-left:0;margin-right:0;text-indent:18.859844px">"Başka tanrılar! Başka tanrılar! Yeryüzünün güçsüz tanrılarını koruyan dış cehennemlerin tanrıları! Bakma... Geri git... Görme! Görme! Dipsiz derinliklerin intikamı... Şu lanetli, kahrolası çukur... Yeryüzünün merhametli tanrıları, gökyüzünün içine doğru düşüyorum!"</p>

  <p class="Standard" style="margin-left:0;margin-right:0;text-indent:18.859844px">Kendisini bilinmeyen yüksekliklere doğru emen o korkunç çekişe karşı koymaya uğraşan Atal, gözlerini kapayıp kulaklarını tıkayarak aşağıya sıçrarken Hatheg-Kla'nın üzerinde o dehşetli gök gürlemesi yankılandı; ovanın iyi rençperlerini, Hatheg, Nir ve Ulthar'ın dürüst köylülerini uyandırarak bulutların ötesine doğru bakmalarına, hiçbir kitapta önceden haber verilmeyen tuhaf tutulmayı izlemelerine yol açan bir gök gürültüsü. Sonunda ay yeniden ortaya çıktığında Atal, artık yeryüzü tanrılarının ya da başka tanrıların görüş alanının uzağında, dağın daha aşağılarındaki karın üzerinde güvenlikteydi.</p>

  <p class="Standard" style="margin-left:0;margin-right:0;text-indent:18.859844px">Küf tutmuş Pnacotik El Yazmaları'nda anlatılır ki, dünyanın genç olduğu zamanlarda Hatheg-Kla'ya tırmanan Sansu, suskun buzların ve kayaların dışında hiçbir şey bulamamıştı. Ama Ulthar, Nir ve Hatheg halkı, kapıldıkları korkuları bastırıp gündüz vakti Bilge Barzai'yi aramak için o tekinsiz yamacı tırmandıklarında doruktaki çıplak kayanın üzerine sanki dev bir keski tarafından yapılmışçasına, elli gez<span class="Footnoteanchor"><a href="#ftn42" id="bodyftn42">(3)</a></span> genişliğinde tuhaf ve devasa bir sembolün kazılmış olduğunu göreceklerdi. Bu sembol bilgili insanların Pnacotik El Yazmaları'nın okunamayacak kadar kadim olan korkunç kısımlarında fark ettikleri sembolün aynısıydı. Buldukları buydu işte.</p>

  <p class="Standard" style="margin-left:0;margin-right:0;text-indent:18.859844px">Bilge Barzai'yi asla bulamadılar, ne de kutsal rahip Atal'ı onun ruhunun dinlenmesi için dua etmeye ikna edebildiler. Ayrıca o günden beri, Ulthar, Nir ve Hatheg halkı tutulmalardan korkarlar ve gece vakti soluk sisler dağ zirvesini ve ayı gizlediği zamanlarda dua ederler. Ve Hatheg-Kla'da sislerin üzerinde yeryüzünün tanrıları zaman zaman hatırladıkları dansları ederler; çünkü orada güvenlik içinde olduklarını bilirler ve bilinmeyen Kadath'dan bulut gemileriyle gelerek dünya yeniyken ve insanlar erişilmez yerlere tırmanmaya koyulmamışken yaptıkları gibi, oyunlar oynamayı severlerdi.</p>

  <p class="Standard">&nbsp;</p>

  <p class="Standard" style="text-align:right">14 Ağustos 1921</p>

  <p class="Standard">&nbsp;</p>

  <p class="Standard"><span style="font-style:italic">Bu öykü ilk olarak Kasım 1933'de, The Fantasy Fan, Vol. 1, No.3'te yayınlanmıştır.</span></p>
  <hr class="footnoterule" />

  <p class="Footnote"><a class="FootnoteSymbol" href="#bodyftn40" id="ftn40">(1)</a> &nbsp;<span style="font-style:italic">Bu konuda, daha ayrıntılı bilgiye ulaşmak için "Ulthar'</span><span style="font-style:italic">ın</span> <span style="font-style:italic">Kedileri" adlı öyküyü hatırlamanız ya da yaklaşık yüz sayfa önceye dönerek yeniden okuma</span><span style="font-style:italic">nı</span><span style="font-style:italic">z gerekmektedir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn41" id="ftn41">(2)</a> &nbsp;<span style="font-style:italic">Phlegeton : Adı alev anlamına gelen bir kökten türemiş olan Phlegeton, Pyriphlegeton adıyla da anılır. Kokytos'la birlikte yeraltı ülkesinde akan bir ırmak olarak gösterilir. Bir ateş ırmağı olduğu adından bellidir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn42" id="ftn42">(3)</a> &nbsp;<span style="font-style:italic">Gez: (ing. cubit) Dirsekten orta parmağın ucuna kadar olan mesafeye eşit eski bir uzunluk ölçüsü.</span></p>
</body>
</html>
