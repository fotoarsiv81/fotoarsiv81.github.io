<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc12">Adsız Kent</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Adsız kente yaklaştığım zaman onun lanetlenmiş olduğunu biliyordum. Kavruk, korkunç bir vadide ay ışığının altında yolculuk ediyordum ve onun kötü yapılmış bir mezardan dışarıya fırlamış ceset parçaları gibi, kumların üstünde tuhaf bir şekilde çıkıntı yaptığını gördüm. Tufandan kurtulmuş bu eski şeyin, en eski piramidin büyük büyükannesinin, yıllar içinde yıpranmış taşları korku uyandırıyor, anlaşılmaz bir aura beni geri püskürtüyor ve hiçbir insanın görmemesi gereken, şimdiye kadar da hiçbir insanın görmeye kalkışmadığı uğursuz, eski zamanlara ait sırlardan uzaklaşmaya zorluyordu.</p>

  <p class="Standard" style="margin-left:0;margin-right:0;text-indent:18.859844px">Arap çölünün uzak köşelerinin birinde harap olmuş, derdini anlatmaktan aciz bir halde adsız kent uzanır; alçak surları sayısız çağın yığdığı kumlar sayesinde neredeyse gömülmüştür. Memphis'in<span class="Footnoteanchor"><a href="#ftn47" id="bodyftn47">(1)</a></span> ilk taşları konulmadan öncesi de böyle olmalıydı ve Babil'in tuğlaları henüz pişmemişken de . .. Ona bir ad verecek ya da bir dönem var olduğunu hatırlatacak kadar eskilere ait bir efsane yoktur; ama kamp ateşlerinin etrafında fısıltılarla konuşulan ve şeyhlerin çadırlarında ninelerin hakkında mırıldanarak konuştuğu odur ki, bütün kabileler, nedenini tam bilmeksizin ondan sakınırlardı. Deli şair Abdul Alhazred<span class="Footnoteanchor"><a href="#ftn48" id="bodyftn48">(2)</a></span>, açıklanamaz beyitini söylemeden önceki gecede bu kenti düşlemişti:</p>

  <p class="Standard" style="margin-left:0;margin-right:0;text-indent:18.859844px;font-style:italic">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">"Sonsuza dek yatabilen o ki ölü değildir,</p>

  <p class="Standard" style="margin-left:0;margin-right:0;text-indent:18.859844px;font-style:italic">Ve tuhaf çağlar ilerledikçe ölüm dahi ölebilir."</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Arapların, garip masallarda anlatılan ama hiçbir canlı insanın görmediği adsız kentten uzak durmak için oldukça iyi nedenleri olduğunu bilmeliydim, yine de onlara meydan okudum ve devemin üstünde ayak basılmamış ıssız kumlara gittim. Onu bir tek ben gördüm ve işte bu yüzden kimsenin yüzü benimki kadar korkunç dehşet hatları taşımaz; ve işte bu yüzden gece rüzgârı pencereleri tıkırdatırken kimse o kadar dehşete kapılarak titremez. Bitimsiz bir uykunun hayaleti andırır sessizliğinin içinde ona rastladığımda, çöl sıcağının ortasındaki soğuk ay ışınlarının donduruculuğuyla bana baktı. Ve ben de onun bakışma karşılık verirken onu bularak kazandığım zaferi unuttum ve şafağı beklemek için devemle birlikte hareketsiz kaldım.</p>

  <p class="Standard" style="margin-left:0;margin-right:0;text-indent:18.859844px">Saatlerce bekledim, ta ki doğu grileşip, yıldızlar solana ve grilik altın varaklı pembe ışığa dönene dek. Bir inilti duydum ve eski zamanlardan kalma taşların arasında bir kum fırtınasının kıpırdandığını gördüm. Oysa gökyüzü açık, çölün engin derinlikleri sakindi. Sonra birdenbire, çölün uzak köşesinden güneşin alevli ucu çıkageldi; geçip giden küçücük kum fırtınasının arasından görünüyordu ve o heyecanlı halimle, uzak derinliklerden bir müzikal metal çatırtısının ateşli diski selamlamak için geldiğini sandım: tıpkı Memnon<span class="Footnoteanchor"><a href="#ftn49" id="bodyftn49">(3)</a></span> Nil kıyılarından onu selamlar gibi...</p>

  <p class="Standard" style="margin-left:0;margin-right:0;text-indent:18.859844px">Kulaklarım çınladı ve devemi adı anılmaz o yere doğru kumda yavaşça sürerken hayal gücüm kıpırdanmaya başladı; o yer ki yaşayan insanlar içinde bir tek ben görmüştüm.</p>

  <p class="Standard" style="margin-left:0;margin-right:0;text-indent:18.859844px">Evlerin ve mekânların biçimsiz temelleri arasında bir oraya bir buraya dolaşıp durdum, uzun zaman önce burayı kurmuş ve burada yaşamış insanları, tabii eğer insanlarsa, anlatan ne bir oyma ne de bir kabartma buldum. Oranın eskiliğinde sağlıksız bir şeyler vardı ve kentin gerçekten de insanoğlu tarafından yapıldığını kanıtlayacak bir işaret ya da araçla karşılaşmayı çok istedim. Yıkıntılarda hoşuma gitmeyen bazı kendine özgü özellikler ve boyutlar vardı. Yanımda pek çok alet bulunuyordu ve yıkılmış binaların duvarlarını bayağı bir kazdım; ama yavaş ilerliyordum ve dikkate değer hiçbir şey ortaya çıkmadı. Gece ve ay geri dönünce, yeni korkular taşıyan dondurucu bir rüzgâr hissettiğim için kentte kalmaya cesaret edemedim. Ben antik surları ardımda bırakarak dışarıya uyumaya giderken arkamda iç çeken küçük bir kum fırtınası toplanmış, ay parlak ve çölün büyük bir bölümü dinginken, gri taşların üzerinde dönenmeye başlamıştı.</p>

  <p class="Standard" style="margin-left:0;margin-right:0;text-indent:18.859844px">Tam şafak vakti korku dolu bir rüyalar töreninden uyandım. Kulaklarım metal bir çanmış gibi çınlıyordu. Kum fırtınasının adsız kentin üzerinden kaldırdığı son kumların arasından al al bakan güneşi gördüm ve manzaranın geri kalanının sessizliği dikkatimi çekti. Bir kez daha, bir örtünün altındaki ogre gibi, kumların altından kabaran, kuluçkaya yatmış o kalıntılara gitmek için cesaretimi topladım ve unutulmuş ırkın yadigârları için tekrar boşu boşuna kazıp durdum. Öğlen olduğunda dinlendim ve akşamüstü, zamanımın çoğu duvarlar ile unutulmuş caddelerin ve neredeyse yok olmuş binaların dış hatlarının izlerini araştırmakla geçti. Şehrin zamanında gerçekten görkemli olduğunu gördüm ve bu büyüklüğünün kökenlerini merak ettim. Kaide'nin<span class="Footnoteanchor"><a href="#ftn50" id="bodyftn50">(4)</a></span> bile anımsatamayacağı kadar uzak bir çağın bütün harikalarını kendi kendime gözümde canlandırdım ve insanoğlu henüz gençlik çağındayken Mnar diyarında var olan üzerine hüküm inmiş Sarnath'ı ve insanoğlu henüz var olmamışken gri taşlardan yapılmış Ib<span class="Footnoteanchor"><a href="#ftn51" id="bodyftn51">(5)</a></span> kentini düşündüm.</p>

  <p class="Standard" style="margin-left:0;margin-right:0;text-indent:18.859844px">Birden yüzeydeki tabakalar altındaki asıl kayanın kumdan tamamen çıktığı ve alçak bir tepe oluşturduğu bir yerle karşılaştım; tufandan önceki halkın başka izlerini taşır görünen bir şeyi de sevinçle burada gördüm. Hiç kuşkusuz birkaç küçük, bodur kayadan yapılma ev ya da tapınağa ait olan birtakım cepheler tepenin yüzüne kabaca oyulmuştu. Kum fırtınaları, dışarıda olabilecek kabartmaların çoğunu uzun zaman önce silmiş olmasına karşın, bunların içlerinde hesaplanamayacak kadar uzak çağların gizleri korunuyor olabilirdi.</p>

  <p class="Standard" style="margin-left:0;margin-right:0;text-indent:18.859844px">Yakınımdaki karanlık gedikler çok alçaktı ve kuma boğulmuştu, ama birini küreğimle temizleyip saklayabileceği gizemleri aydınlatmak için bir meşale yakarak, içeriye doğru emekledim, içeriye girdiğimde mağaranın gerçekten bir tapınak olduğunu gördüm ve çöl daha çöl değilken burada yaşamış ve tapınmış olan ırkın sade, süssüz izlerine baktım. Garip bir şekilde alçak olan ilkel sunaklar, sütunlar, kovuklar yok olmamıştı ve bir heykele ya da freske rastlamadıysam da birtakım amaçlar için semboller halinde biçimlendirilmiş birçok tuhaf taş vardı. Keskiyle biçim verilmiş odanın alçaklığı çok garipti, dizlerimin üstünde zar zor duruyordum; ama içerisi öyle büyüktü ki meşalem sadece bir bölümünü aydınlatabiliyordu. Bazı uzak köşelere ulaştığımda tuhaf bir şekilde titredim; çünkü bazı sunaklar ve taşlar korkunç, aykırı, dile getirilmez birtakım unutulmuş ayinler yapıldığı düşüncesini uyandırıyordu ve böylesi bir tapınağı ne tür insanların inşa edip ziyaret etmiş olabileceğini merak ettim. Mekânda bulunan her şeyi gördüğümde, tapınakların ne sunacağını bulmanın açgözlülüğüyle yeniden dışarıya emekledim.</p>

  <p class="Standard" style="margin-left:0;margin-right:0;text-indent:18.859844px">Artık gece yaklaşmıştı, yine de gördüğüm elle tutulur şeyler, merakımın korkuma üstün gelmesini sağladı. Böylece adsız kenti ilk gördüğümde gözümü korkutan, ayın düşürdüğü uzun gölgelerden kaçmadım. Alacakaranlıkta bir başka gediği temizledim ve yeni bir meşale yakarak içine doğru süründüm, yine ne olduğu belli olmayan taşlar ve sembollerle karşılaştım, diğer tapınaktakilerden belirgin bir farkları yoktu. Bu oda da alçaktı; ama daha genişti, anlaşılmaz ve gizemli sunaklarla dolu dar bir geçitte sona eriyordu. Bu sunakları incelediğim sırada, dışarıda esen bir rüzgâr ve devem sessizliği deldi, hayvanı korkutanın ne olduğunu görmek için dışarı çıktım.</p>

  <p class="Standard" style="margin-left:0;margin-right:0;text-indent:18.859844px">Ay, geçmişe ait yıkıntıların üzerinde canlı bir şekilde parlıyor, önümdeki tepenin kenarındaki bir noktadan esen, güçlü ama giderek azalan bir rüzgâr tarafından kaldırılan yoğun bir kum bulutunu aydınlatıyordu. Deveyi bu dondurucu, kumlu rüzgârın rahatsız ettiğini ve onu daha korunaklı bir yere yönlendirmek üzere olduğunu anlamıştım ki şans eseri yukarı baktım ve tepenin üstünde rüzgâr falan esmediğini gördüm. Bu beni şaşırttı ve yeniden korkuyla dolmama yol açtı; ama derhal, gün doğumundan ve gün batımından önce gördüğüm ve duyduğum yerel rüzgârları anımsayarak bunun normal bir şey olduğu yargısına vardım.</p>

  <p class="Standard" style="margin-left:0;margin-right:0;text-indent:18.859844px">Rüzgârın bir mağaraya açılan kaya yarığından geldiğine karar verdim ve havalanan kumu kaynağına kadar takip etmek üzere izledim; kısa sürede, benden, güney yönünde, neredeyse görülemeyecek kadar uzak olan bir tapınağın siyah ağzından geldiğini anladım. Öksürten kum bulutuna karşı bu tapınağa doğru zorlukla yürüdüm, yaklaştıkça etraftakilerden daha büyük göründü ve pişmiş kumda diğerlerinden daha az tıkanmış bir giriş ortaya çıktı. O dondurucu rüzgârın korkunç kuvveti meşalemi neredeyse söndürmeseydi içeri girecektim. Rüzgâr kara kapıdan dışarıya delicesine aktı; kumu karıştırdıkça ve tuhaf yıkıntıların arasına dağıttıkça garip bir şekilde iç çekiyordu. Kısa zamanda gücü azaldı ve kum giderek duruldu, ta ki her şey dinginleşene dek; ama kentin hayaleti andıran taşlarının arasında bir varlık yürüyor gibiydi ve aya baktığım zaman, onun huzursuz sulara yansımış gibi titrediğini gördüm. Anlatabileceğimin çok daha ötesinde korkmuştum; ama kapıldığım merakı bastıracak kadar değildi; böylece, rüzgâr kesilir kesilmez, onun doğduğu karanlık odanın içine girdim.</p>

  <p class="Standard" style="margin-left:0;margin-right:0;text-indent:18.859844px">Bu tapınak, dışarıdan tahmin ettiğim kadarıyla, daha önce ziyaret ettiklerimin hepsinden büyüktü; içerilerdeki bilinmeyen bir bölgeden rüzgârlar estirdiğine göre, herhalde doğal bir mağaraydı. Burada oldukça dik bir durumda durabiliyordum, ama taşların ve sunakların diğer tapınaklardakiler kadar alçak olduğunu gördüm. Duvarlarda ve çatıda, ilk kez, o eski ırkın sahip olduğu resim sanatının bazı izlerini gördüm, neredeyse tamamen solmuş ya da dökülmüş garip, kıvrık boya darbeleri vardı; artan bir heyecanla, sunakların ikisinde güzel yapılmış kıvrımlı oymalar labirentine rastladım. Meşalemi yukarıya doğru kaldırdığımda, çatının şekli bana doğal olamayacak denli düzenli göründü ve onun üstünde ilkin hangi tarih öncesi taş yontucularının çalıştığını merak ettim. Mühendislik açısından çok hünerli olmalıydılar.</p>

  <p class="Standard" style="margin-left:0;margin-right:0;text-indent:18.859844px">Sonra, fantastik ateşin daha parlak bir alevi, aradığım şeyi gösterdi, ani rüzgârın estiği o uzak derinliklere açılan bir giriş; ve sert kayaya küçük, yapay bir kapının oyulmuş olduğunu gördüğümde sararıp soldum. Meşalemi içeri uzattığımda pürüzlü tavanın çok sayıda ve dik olarak aşağıya inen küçük basamaklar üzerinde kemer yaparak alçaldığı, karanlık bir tünele baktım. O basamakları rüyalarımda daima göreceğim; çünkü ne ifade ettiklerini öğrendim. O zaman, onlara basamak mı yoksa dik bir yokuştaki basit ayak çıkıntıları mı diyeceğimi bilememiştim. Çılgın düşünceler zihnimin içinde fır dönüyor, Arap peygamberlerinin sözleri ve uyarıları, çölü geçerek insanların bildiği diyarlardan, insanların bilmeye cüret bile edemediği adsız kente doğru süzülüyor gibiydi. Yine de, girişten içeriye ilerlemeden ve dik geçitten aşağıya, bir ip merdivende olduğu gibi önce ayaklarımı basarak dikkatle inmeye başlamadan önce, sadece bir anlığına durakladım.</p>

  <p class="Standard" style="margin-left:0;margin-right:0;text-indent:18.859844px">Başka biri, benimki gibi bir inişi ancak uyuşturucuların ya da hezeyanın yarattığı korkunç hayallerde yaşayabilirdi. Dar geçit, korkunç, tekinsiz bir kuyu gibi, sonu yokmuşçasına aşağıya iniyordu ve başımın yukarısında tuttuğum meşale emekleyerek indiğim derinlikleri aydınlatamıyordu. Katetmek zorunda olduğum mesafeyi düşündüğümde korkmama rağmen zamanı şaşırmış ve kol saatime bakmayı da unutmuştum. İzlediğim yönde ve eğimde değişiklikler oldu ve bir keresinde, öncelikle kayalık zemin boyunca ayaklarımı bir solucan gibi kıvırıp meşaleyi başımın üstünde, bir kol boyu uzakta tutmak zorunda kaldığım uzun, alçak, düz bir geçide rastladım. Burası diz üstünde yürünebilecek kadar yüksek değildi. Sonrasında bir sürü başka dik basamak vardı ve zayıflayan meşalem söndüğünde hâlâ aşağıya doğru bitmezcesine, kıvrılarak iniyordum. Bunu tam zamanında fark ettiğimi sanmıyorum; çünkü söndüğünün farkına vardığımda meşaleyi yanıyormuş gibi başımın üstünde tutmayı sürdürüyordum.</p>

  <p class="Standard" style="margin-left:0;margin-right:0;text-indent:18.859844px">Tuhaf olana, bilinmeyene duyduğum ve beni dünya üzerinde bir gezgin, kadim ve ulaşılmaz mekânların avcısı yapan dürtü yüzünden dengesizleşmiştim.</p>

  <p class="Standard" style="margin-left:0;margin-right:0;text-indent:18.859844px">Karanlıkta, zihnimdeki demonlara dair bilgi hazinesinin ışığı çaktı: deli Arap Alhazred'in söylediği cümleler, Damascius'un<span class="Footnoteanchor"><a href="#ftn52" id="bodyftn52">(6)</a></span> kâbuslarından gizemli paragraflar ve Gauthier de Metz'in hezeyanlarla dolu Image du Monde'unun kepaze satırları. Garip alıntıları yineledim; Afrasiap'ı ve onunla birlikte aşağıya, Oxus'a doğru, yüzen demonları mırıldandım; ardından Lord Dunsany'nin<span class="Footnoteanchor"><a href="#ftn53" id="bodyftn53">(7)</a></span> öykülerinden bir cümleyi, şarkı söyler gibi tekrarlayıp durdum:</p>

  <p class="Standard" style="margin-left:0;margin-right:0;text-indent:18.859844px;font-style:italic">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">"Dipsiz derinliğin yankılanmaz karanlığı."</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Eğim iyiden iyiye dikleşince Thomas Moore'dan bir parçayı, daha fazla söylemeye korkana dek aynı tonda yineledim:</p>

  <p class="Standard" style="margin-left:0;margin-right:0;text-indent:18.859844px;font-style:italic">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">"Karanlığın bir sarnıcı, siyah</p>

  <p class="Standard" style="margin-left:0;margin-right:0;text-indent:18.859844px;font-style:italic">Cadıların kazanı gibi, dolduğunda</p>

  <p class="Standard" style="margin-left:0;margin-right:0;text-indent:18.859844px;font-style:italic">Ay tutulduğunda imbiklenmiş ay kimyasıyla.</p>

  <p class="Standard" style="margin-left:0;margin-right:0;text-indent:18.859844px;font-style:italic">Ayaklar aşabilir mi diye eğildim bakmaya</p>

  <p class="Standard" style="margin-left:0;margin-right:0;text-indent:18.859844px;font-style:italic">Altımda gördüğüm derin yarıktan aşağıya,</p>

  <p class="Standard" style="margin-left:0;margin-right:0;text-indent:18.859844px;font-style:italic">Gözün keşfedebileceği kadar uzakta</p>

  <p class="Standard" style="margin-left:0;margin-right:0;text-indent:18.859844px;font-style:italic">Karanlık köşeleri cam kadar pürüzsüz,</p>

  <p class="Standard" style="margin-left:0;margin-right:0;text-indent:18.859844px;font-style:italic">Parlıyor üzerleri cilalanmışcasına</p>

  <p class="Standard" style="margin-left:0;margin-right:0;text-indent:18.859844px;font-style:italic">Bu kara ziftle</p>

  <p class="Standard" style="margin-left:0;margin-right:0;text-indent:18.859844px;font-style:italic">Ölümün Tahtı Yayıyor ışığı yapış yapış kıyılarına."</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Ayağım yeniden düzgün bir zemini hissettiğinde zaman sanki var olmayı kesmişti ve kendimi, artık başımın üstünde hesaplanamayacak kadar yükselen bir tavanı olan, diğer iki tapınaktaki salonlardan daha yüksek bir yerde buldum. Ayağa pek kalkamasam da, dizlerimin üzerinde dik durabiliyordum ve karanlıkta ayaklarımı sürüyerek oraya buraya emekledim. Çok geçmeden, duvarlarına cam kapaklan olan tahta kasalar dizilmiş dar bir geçitte olduğumu anladım. Zımparalanmış tahta ve cam gibi şeyleri Paleozoik Çağ'a ait bu dipsiz yerde hissettiğimde, bunun olası sonuçlarını düşünerek ürperdim. Kasalar, geçidin her iki kenarına düzenli aralıklarla yerleştirilmiş gibiydi. Dikdörtgen biçimliydiler ve yatay yerleştirilmişlerdi. Şekil ve boyut açısından korkunç derecede tabutlara benziyorlardı. Birkaç tanesini daha iyi inceleyebilmek için yerinden oynatmaya çalıştığımda, çok sıkı olarak tutturulduklarını gördüm.</p>

  <p class="Standard" style="margin-left:0;margin-right:0;text-indent:18.859844px">Geçidin uzun olduğunu gördüğüm için çevremi hissetmek ve duvarlarla kasa sıralarının devam ettiğine emin olmak adına karşıdan karşıya geçip, koşar gibi emekleyerek zorlukla ilerledim; ki bir göz karanlıkta beni izleseydi berbat bir görüntüyle karşılaşırdı. İnsan görsel olarak düşünmeye öylesine alışmış ki, karanlığı neredeyse unuttum ve sanki görüyormuş gibi, bitmek bilmeyen tahta ve cam koridorunun alçak tavanlı değişmez tekdüzeliğinin içinde düşündüm. Sonra tarif edilemez bir şeyler duyumsadığım anda onu gördüm.</p>

  <p class="Standard" style="margin-left:0;margin-right:0;text-indent:18.859844px">Hayal kurmaktan gerçek görüşe tam olarak ne zaman geçtiğimi söyleyemem; ama ileride derece derece artan bir parlaklık belirdi ve hemen, koridorla kasaların dış hatlarını, bilinmeyen bir yeraltı fosforunun yardımıyla açığa çıkarılmış olarak gördüğümü anladım. Işık çok soluk olduğundan, kısa bir süre için her şey gözüme tam da düşlediğim gibi gözüktü; ama mekanik bir şekilde daha güçlü olan ışığa doğru tökezleyerek ilerledikçe, hayal gücümün çok zayıf kaldığını fark ettim. Bu uzayıp giden salon, yukarıdaki kentin tapınakları gibi zarafetten yoksun bir kalıntı değildi, çok görkemli ve egzotik bir sanatın anıtıydı. Zengin, canlı ve cesur fantastik tasarımlarıyla resimler, duvarda, hatları ve renkleri, betimlemenin ötesinde, olan kesintisiz bir duvar resmi oluşturuyordu. Kasalar tuhaf altın rengi tahtadan, kapakları enfes camdandı ve insanın en karmaşık rüyalarındaki groteskliğin bile ötesine geçen yaratıkların mumyalanmış bedenlerini saklıyorlardı.</p>

  <p class="Standard" style="margin-left:0;margin-right:0;text-indent:18.859844px">Bu canavarlar hakkında fikir yürütmek olanaksızdı. Sürüngen cinsindendiler. Beden hatları bazen timsahı, bazen foku andırıyor; ama esasen herhangi bir doğa bilimcinin ya da paleontologun daha önceden duyduğu bir şeylere benzemiyorlardı. Boyları, yaklaşık olarak kısa bir insan kadardı ve ön ayaklarında garip bir şekilde insan elleri ve parmaklarına benzeyen, açıkça narin olduğu görünen ayaklar vardı. Hepsinden de tuhaf olan şey, bilinen bütün biyolojik ilkeleri çiğneyen hatlara sahip olan kafalarıydı. Bu yaratıklar hiçbir şeyle karşılaştırılamazdı - bir an kedi, bulldog, mitolojik Satir<span class="Footnoteanchor"><a href="#ftn54" id="bodyftn54">(8)</a></span> ve insan gibi çeşitli varlıklarla karşılaştırmalar yaptım. İupiter'in<span class="Footnoteanchor"><a href="#ftn55" id="bodyftn55">(9)</a></span> bile öyle kocaman, çıkıntılı alnı yoktu. Yine de boynuzlar, buruna benzer bir şey ve timsahı andıran çeneleri bu yaratıkları bütün sınıflandırmaların dışında tutuyordu. Bir an için yapay putlar olduklarına dair küçük bir kuşku duyarak, kendi kendime mumyaların gerçek olup olmadığını tartıştım; ama az sonra, onların adsız kentte yaşam varken yaşamış, paleozoik çağa ait birtakım türler olduğuna karar verdim. Groteskliklerini taçlandırırcasına, birçoğu en pahalı kumaşlardan, debdebeli bir şekilde giydirilmişler, üzerlerine altın, mücevher ve bilinmeyen parlak metallerden yapılmış bol miktarda süsler yerleştirilmişti.</p>

  <p class="Standard" style="margin-left:0;margin-right:0;text-indent:18.859844px">Bu sürüngen yaratıklara verilen önem çok büyük olmalıydı, çünkü freskli duvarlardaki ve tavandaki yabanıl desenler arasında ilk sırayı alıyorlardı. Sanatçı, benzersiz bir beceriyle onları, içinde boyutlarıyla uyuşan kentler ve bahçeler olan kendilerine ait bir dünyada çizmişti; belki de onlara tapınmış olan halkın ilerleyişini de gösteren alegorik bir resimli tarih oluşturulduğunu düşünmeden edemedim. Kendi kendime dedim ki, dişi kurt Roma için neyse ya da bir totem yaratıkları Kızılderili kabileleri için neyse, bu yaratıklar da adsız kentte yaşayanlar için oydu.</p>

  <p class="Standard" style="margin-left:0;margin-right:0;text-indent:18.859844px">Bu bakış açımı koruyarak adsız kentin muhteşem destansılığının izlerini arayıp yaklaşık olarak bulabiliyordum: Afrika dalgaların arasından su yüzüne çıkmazdan önce dünyaya hükmetmiş, kudretli bir deniz kıyısı metropolünün, deniz çekilirken yapılan mücadelelerin, bulunduğu bereketli vadiye doğru sürünerek ilerleyen çölün öyküsüydü bu. Savaşlarını ve zaferlerini, yaşadıkları güçlükleri ve yenilgileri gördüm: halkının binlercesinin - burada alegorik olarak grotesk sürüngenler halinde tasvir edilmişlerdi - kayalardan aşağıya, peygamberlerinin onlara anlattığı bir başka dünyaya doğru olan yollarını olağanüstü bir biçimde, keski keski açarak, çöle karşı yürüttüğü korkunç savaşı. Hepsi çok canlı bir şekilde tuhaftı, gerçekçiydi ve tüm bunların benim yaptığım dudak uçuklatıcı inişle bağlantılı olduğu su götürmezdi. Hatta geçitleri bile tanıdım.</p>

  <p class="Standard" style="margin-left:0;margin-right:0;text-indent:18.859844px">Koridor boyunca daha parlak ışığa doğru emeklerken resimli destanın son evrelerini, adsız kentte ve onun vadisinde yaklaşık on milyon yıl boyunca yaşamış ırkın oradan ayrılışını gördüm; bir ırk ki, ruhları, dünyanın gençliğinde göçebe olarak oralara yerleşip bakir kayaların üzerine, tapınmaktan asla vazgeçmedikleri o çok eski sunakları yontan bedenlerinin seçildiği sahnelerden çekilmiş. Şimdi ışık biraz daha iyi olduğu için, resimleri daha yakından inceledim ve acayip sürüngenlerin bilinmeyen kimseleri temsil etmek zorunda kalmış olduklarını anımsayarak, adsız kentin geleneklerini düşündüm. Çoğu şey tuhaf ya da açıklanamazdı. Yazılı bir alfabeye de sahip olan bu uygarlık, kendinden ölçülemeyecek denli sonra gelen Mısır ve Kaide medeniyetlerinden çok daha yüksek bir düzeye çıkmıştı, ancak tuhaf bir biçimde atlanan şeyler vardı. Örneğin savaşlara, şiddete ve salgın hastalıklara ait olanların dışında ölümleri ya da cenaze âdetlerini betimleyen resimler bulamadım; doğal ölümle ilgili bu ağız sıkılığı karşısında hayrete düştüm. Sanki ideal ölümsüzlük neşeli bir yanılsamayla korunmuştu.</p>

  <p class="Standard" style="margin-left:0;margin-right:0;text-indent:18.859844px">Geçidin sonlarına doğru yaklaştıkça duvarlarda en pitoresk ve şatafatlı sahneleri görebiliyordum. Adsız kentin terk edilmişliğinin, yıkıntıya dönüşmüşlüğünün ve o ırkın yolunu taştan oyduğu yeni, garip cennet krallığının karşıtlığı içindeki görünümler. Bu manzaralarda sürekli olarak ay ışığı altında gösterilen kent ve çöl vadisi, yıkık duvarların üzerinde asılı duran altından bir şöhret bulutuyla birlikte eski zamanların yarı açığa çıkan muhteşem mükemmelliği, sanatçı tarafından düşsel ve anlaşılması zor biçimde gözler önüne seriliyordu. Cennetsel sahneler neredeyse inanılmayacak denli abartılıydı, şanlı kentler, göksel tepeler ve vadilerle dolu sonsuz günün saklı dünyasını resmediyordu. Sanırım en sonlara ulaştığımda sanatsal anlatımın birden zayıfladığını gördüm. Resimler hünerli işler olmaktan çıkmış ve önceki sahnelerin coşkulu yapılarına göre biçimsiz bir hal almıştı. Bu sahneler, çölden sürüldükleri dış dünyaya karşı artan bir saldırganlığın eşlik ettiği kadim birikimin yavaş yavaş ilerleyen yozlaşmasını tescil eder gibiydiler. Halkın boyu - ki her zaman kutsal sürüngenler olarak simgelenmişlerdi - kademe kademe küçülmüşe benziyordu, buna karşın ruhları ay ışığındaki harabelerin üstünde asılı kalmış halde tasvir edilmişti. Süslü cübbeler içinde gösterilen bir deri bir kemik rahipler, yukarıdaki havayı ve onu soluyan herkesi lanetlemişlerdi, son sahnede, belki Sütunlar Kenti antik İrem'li bir öncü olan ilkel görünüşlü bir adamın, eski ırkın üyeleri tarafından paramparça edilişini gösteriliyordu. Arapların adsız kentten nasıl korktuklarını anımsıyordum ve bu noktadan sonra gri duvarlarla tavanın boş oluşuna sevinmiştim.</p>

  <p class="Standard" style="margin-left:0;margin-right:0;text-indent:18.859844px">Duvarlardaki tarih gösterisine bakarken alçak tavanlı salonun ucuna çok yaklaşmıştım ve çevreyi aydınlatan fosfora benzer ışıldamanın geldiği girişin farkına vardım. Ona doğru emekleyerek, onun ötesinde uzanan sahneye her şeyi aşkın bir hayrete kapılarak haykırdım; çünkü orada daha parlak salonlar yerine, Everest Dağı'nın doruğundan güneşle aydınlanmış bir sis denizine bakan birinin görebileceği gibi, değişmez şekilli ışımanın sınırsızca yayıldığı bir boşluk vardı. Arkamda öyle basık bir geçit yer alıyordu ki, içinde dik duramıyordum; önümdeyse yeraltı parıltısından bir sonsuzluk uzanıyordu.</p>

  <p class="Standard" style="margin-left:0;margin-right:0;text-indent:18.859844px">Dik bir basamak dizisi geçitten derinliklere doğru iniyordu - geçtiğim karanlık tünellerdeki gibi sayısız küçük basamak - oysa birkaç basamak sonra, hararetli buharlar her şeyi örtecekti. Koridorun sol duvarında masif tunç bir kapı ardına kadar açılmıştı. Çok kalındı ve fantastik kabartmalarla süslenmişti; ayrıca sıkı sıkıya kapansaydı, içerideki ışık âleminin tamamını mahzenlerden ve kayalık geçitlerden uzak tutardı. Basamaklara baktım ve o an için onları denemeye cesaret edemedim. Açık tunç kapıya dokundum ama hareket ettiremedim. Sonra, zihnim ölüme benzer bir yorgunluğun bile kovamayacağı denli müthiş düşünceler içinde alev alev yanarken, ağır ağır, yüzükoyun zemine kapaklandım.</p>

  <p class="Standard" style="margin-left:0;margin-right:0;text-indent:18.859844px">Düşünmeye açık bir halde, kapalı gözlerle orada yatarken, yeni ve korkunç bir anlam oluşturarak yeniden aklıma gelen fresklerde - adsız kentin en görkemli çağlarını tasvir eden sahnelerde - vadinin çevresindeki bitki örtüsünü ve tüccarlarının ticaret yaptığı uzak diyarları kısmen fark ettim. Bütün sürünen yaratıklarda göze çarpan alegori beni epey düşündürdü ve onun böylesine önemli bir resimli tarihi çok yakından izlemesine hayran oldum. Fresklerde adsız kent sürüngenlerin boylarına uygun bir orantıda resimlenmişti. Gerçek boyutlarım ve ne kadar görkemli olduğunu merak edip bir an yıkıntılarda gördüğüm bazı tuhaflıkları düşündüm. Özellikle yeraltı tapınaklarının ve garip koridorun ne denli alçak olduğunu düşündüm; çünkü sonunda tapınanlarını ister istemez minik sürüngenler haline getirmiş olmalarına karşın, bunlar kuşkusuz yücelttikleri sürüngen tanrılara uyularak oyulmuşlardı. Belki burada düzenlenen dinsel törenler de yaratıkları taklit etmek adına emeklenerek yapılıyordu. Her şeye rağmen hiçbir dinsel kuram, o olağanüstü inişteki bölüm geçitlerinin neden tapınaklar kadar alçak olduğunu - ya da kimsenin orada dizlerinin üzerinde bile duramayacağı kadar alçak olduğunu - kolayca açıklayamazdı. Mumyalanmış tiksindirici bedenleri bana o denli yakın olan sürüngen yaratıkları düşünürken, yeni bir korku çarpıntısı duyumsadım. Zihinsel çağrışımlar oldukça tuhaftır ve son resimde parçalanan zavallı ilkel adam dışında, dünyanın başlangıcından kalma yaşamın sembollerinin ve yadigârlarının ortasında dikilen tek insan bedeninin benimki olduğu düşüncesiyle korkuya kapıldım.</p>

  <p class="Standard" style="margin-left:0;margin-right:0;text-indent:18.859844px">Oysa sıra dışı ve avare hayatım boyunca daima olduğu gibi, kısa bir süre içinde korkumu üstümden attım; çünkü aydınlık derinlikler ve o derinliklerin içerebileceği şeyler, en büyük kâşife yaraşır bir sorun teşkil ediyordu. O garip, küçük basamaklar dizisinden aşağıya, garip gizemli bir dünya uzanıyordu ve orada, resimlendirilmiş koridorda bulamadığım insan türüne ait hatıraları bulmayı umdum. Freskler bu düşük tavanlı krallıktaki inanılmaz kentleri, vadileri tasvir ediyordu ve düş gücüm beni bekleyen zengin, muazzam kalıntılara kaydı.</p>

  <p class="Standard" style="margin-left:0;margin-right:0;text-indent:18.859844px">Doğrusu, korkularım gelecekten çok geçmişe dairdi. Ölü sürüngenler ve tufan öncesi çağlardan kalma fresklerle dolu, bildiğim dünyadan millerce aşağıda bulunan, tekinsiz bir ışık ve sisten meydana gelen başka bir âlemle karşılaştığım o koridordaki halimin yol açtığı apaçık korku dahi, şu sahnenin dipsiz eskiliği ve hissettirdikleri karşısında duyduğum heyecana ve ölümcül dehşete denk olamazdı. Öylesine bir eskilik ki, onun tarihini ölçmek adsız kentin kayadan oyma tapınaklarına ve ilk taşlarına hakaret olurdu. Zaten fresklerdeki hayranlık uyandırıcı haritaların en yenilerinde dahi, sadece orada burada bir parça tanıdık gelen çizgiler dışında, insanın unuttuğu okyanuslar ve kıtalar görünüyordu. Resimlerin çizilişinin son bulması ve öldüresiye bir nefretle dolu olan ırkın bir şekilde, çürüme karşısında dayanamaması yüzünden sonraki jeolojik çağlarda neler olduğunu hiç kimse söyleyemezdi. Bu mağaralar ve onların ötesindeki aydınlık diyar bir zamanlar hayat doluydu; şimdiyse bu diyarın ortasında parıltılı kalıntıların içinde yapayalnızdım ve sessiz çöl gecesinin bu yadigârlara bekçilik ettiği sayısız çağı düşündükçe korkuyla titredim.</p>

  <p class="Standard" style="margin-left:0;margin-right:0;text-indent:18.859844px">Birdenbire, soğuk ayın altında adsız kenti ve korkunç vadiyi ilk görüşümden bu yana beri beni esir eden o yoğun korku, bir kez daha boşandı ve yorgunluktan tükenmiş olmama karşın, kendimi çılgıncasına oturmaya çabalayıp geriye, dış dünyaya açılan tünellere giden karanlık koridora bakar buldum. Duyularım tıpkı geceleyin beni adsız kentten uzak tuttukları gibi gerilmişti ve beni neden bu denli çok etkilediklerini, niçin böyle olduğunu açıklayamıyordum. Az sonraysa belli bir ses yüzünden daha büyük bir şok geçirdim - ki bu ses kabri andıran derinliklere daldığımdan bu yana, mutlak sessizliği delen ilk sesti. Sanki uzaktan gelen lanetlenmiş bir ruh sürüsüne aitmişçesine derin, pes bir iniltiydi ve baktığım yönden geliyordu. Uğultunun şiddeti giderek yükseldi; ta ki basık tavanlı geçitte korkunç bir şekilde yankılanana kadar. Aynı esnada, yukarıdaki tünellerle kentten akarcasına, gittikçe artan bir soğuk hava akımını fark ettim. Havanın teması dengemi yeniden kazanmamı sağladı; çünkü gün batımında ve gün doğumunda derinliğin ağzından çıkan ani rüzgâr patlamalarını anımsayıverdim. Zaten onların biri benim gizli tünelleri bulmamı sağlamıştı. Saatime baktım ve gün doğumunun yakın olduğunu gördüm. Böylece mağara evine siler süpürürcesine dolan ve akşamları oradan dışarıya esen akıma direnmeye çalıştım. Doğal bir olay, bilinmeyene dair arap saçma dönmüş düşünceleri dağıttığı için korkum bir kez daha azalmıştı.</p>

  <p class="Standard" style="margin-left:0;margin-right:0;text-indent:18.859844px">Uluyup inleyen gece rüzgârı, gizli dünyanın körfezine çılgınca akıp durdu. Yine yere kapaklandım ve gövdem açık kapıdan fosforlu derinliklere sürüklenir diye korktuğum için, zemini kavradım. Böylesine bir hiddet beklemiyordum ve bedenimin derinliklere doğru kaydığını fark etmeye başladığımda, kuruntu ve hayallerin yol açtığı binlerce yeni dehşet üzerime çullandı. Rüzgâr patlamasının uğursuzluğu üzerimde inanılmaz hayaller uyandırdı. Kendimi, o korkunç koridordaki insan çizimiyle, adsız ırk tarafından parça parça edilen adamla, korkudan ürpererek yeniden karşılaştırdım; çünkü burgaçlar yapan akıntının iğrenç tırmalayışlarında, büyük ölçüde güçsüz olduğu için, giderek artan intikamcı bir öfke vardı. Sanırım sonunda delicesine çığlıklar attım - neredeyse çıldırmıştım - ama eğer bunu yapmışsam bile, çığlıklarım uluyan rüzgâr dalgalarının cehennemden çıkma kargaşasının içinde yitip gitmişti. Görünmez, katil akıma karşı sürünmeyi denedim; ama yavaşça ve aralıksızca bilinmeyen bir dünyaya çekilirken hali hazırdaki yerimi bile koruyamadım.</p>

  <p class="Standard" style="margin-left:0;margin-right:0;text-indent:18.859844px">Sonunda aklımı hepten oynatmış olmalıyım; çünkü adsız kentin düşlerini gören deli Arap Alhazred'in açıklanamaz beytini tekrar tekrar mırıldanmaya başlamıştım:</p>

  <p class="Standard" style="margin-left:0;margin-right:0;text-indent:18.859844px;font-style:italic">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">"Sonsuza dek yatabilen o ki ölü değildir,</p>

  <p class="Standard" style="margin-left:0;margin-right:0;text-indent:18.859844px;font-style:italic">Ve tuhaf çağlar ilerledikçe ölüm dahi ölebilir."</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Tam olarak nelerin olduğunu - karanlıkta hangi betimlenemez uğraşlara ve mücadelelere katlandığımı ya da nasıl bir cehennemin beni yaşama döndürdüğünü, ki yaşadıklarımı ölüm - ya da daha beteri - beni alıncaya kadar anımsayacak ve büyük bir korkuyla titreyeceğim düşünceleri sadece kasvetli çöl tanrıları bilebilirdi: canavarca, doğa dışı, muazzam bir şeydi; sabahın kahrolası, sessiz, erken ve birisinin uyuyamadığı saatlerinde inanılabileceklerin dışında, insan aklının çok ötesindeydi.</p>

  <p class="Standard" style="margin-left:0;margin-right:0;text-indent:18.859844px">Sert rüzgârın saldırısındaki öfkenin cehennemi - iblissi - olduğunu ve sesinin terk edilmiş ıssız sonsuzlukların hapsedilmiş kötülüğü sayesinde çok iğrenç bir şekilde çıktığını söylemiştim. Etrafım hâlâ kargaşa halindeyken bu sesler arkamda bir yerde biçimlenerek beynime vurmaya başlamış gibiydi; ve aşağıdan, binlerce çağdır ölü olan sayısız eskiliğin mezarının içinden, insanoğlunun şafakla aydınlanan dünyasının fersahlarca altından, tuhaf dilli iblislerin hayaletvari hırıldayış ve lanetlemelerini duydum. Arkama döndüğümde, koridorun loşluğunda görünmeyen dipsizliğin parıltılı havasının içinde, adsız kentin sürünen sürüngenlerinin hatlarının biçimlendiğini gördüm - oraya buraya koşuşturan iblislerden oluşan bir kâbus sürüsü; nefretle çarpılmış, grotesk bir şekilde giyinmiş, kimsenin başka bir şeyle karıştırma hatasına düşmeyeceği bir ırka ait, yarı saydam şeytanlar.</p>

  <p class="Standard" style="margin-left:0;margin-right:0;text-indent:18.859844px">Ve rüzgâr kesilirken dünyanın derinliklerindeki gulyabani dolu karanlıkların içine doğru fırladım; çünkü büyük tunç kapı, son yaratığın ardından, Memnon'un onu Nil'in kıyılarından selamladığı gibi, uzak dünyadaki doğan güneşi karşılamak üzere dışarıya çıkan yankılar oluşturan sağır edici metalik bir müzik gürleyişiyle birlikte kapandı.</p>

  <p class="Standard">&nbsp;</p>

  <p class="Standard" style="text-align:right">Ocak 1921</p>

  <p class="Standard">&nbsp;</p>

  <p class="Standard" style="font-style:italic">Bu öykü ilk olarak Kasım 1921'de, The Wolverine, No.ll'de yayınlanmıştır.</p>

  <p class="Standard">&nbsp;</p>
  <hr class="footnoterule" />

  <p class="Footnote"><a class="FootnoteSymbol" href="#bodyftn47" id="ftn47">(1)</a> &nbsp;<span style="font-style:italic">Memphis : Memfis olarak da bilinir, Mısır'ın Eski Krallık dönemindeki (İÖ y. 2686-2160) başkenti. Nil Deltası'nın güneyinde, ırmağın batı kıyısında yer alır. Genel kabule göre, şehir, Aşağı ve yukarı Mısır</span> <span style="font-style:italic">K</span><span style="font-style:italic">rallıklar</span><span style="font-style:italic">ı'n</span><span style="font-style:italic">ı birleştiren Menes tarafından kurulmuştur. Kentin "Beyaz Duvar" anlamına gelen ilk adının kaynağı büyük olasılıkla kralın beyaz badanalı sarayıydı. Siyasal açıdan da önem taşıyan beyaz, Aşağı Mısır Krallığı'n</span><span style="font-style:italic">ın</span> <span style="font-style:italic">rengiydi.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn48" id="ftn48">(2)</a> &nbsp;<span style="font-style:italic">Abdul Alhazred : HPL'nin en önemli ve görkemli kurgu kahramanıdır. Ustanın birçok yerde sırtını dayadığı Necronomicon adlı tehlikeli eserin yazarı olarak bilinir ve anladığımız kadarıyla uzak durulur.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn49" id="ftn49">(3)</a> &nbsp;<span style="font-style:italic">Memnon : Yunan mitolojisinde, Troya kraliyet soyundan gelen Tîthonos ile Şafak Tanrıçası Eos'un oğlu ve Habeşistan kralı. Troyalı savaşçı Hektor'un ölümünün ardından, Yunanlılara karşı Troya'</span><span style="font-style:italic">nı</span><span style="font-style:italic">n son kralı olan amcası Priamos'un yardımına koşar. Büyük kahramanlıklar gösterse de Akhilleus tarafından öldürülür. Ama Eos'un gözyaşlarından etkilenen Zeus, Memnon'a ölümsüzlük bağışlar. Sonraki yıllarda şafakla birlikte Mısır'da III. Amenofis'in Teb yakınlarındaki dev heykelinden müziğe benzer bir ses yükselmesi, bu heykelle Memnon arasında bağlantı kurulmasına yol açtı. Annesi Eos'un selamını yanıtlayan Memnon'un sesi olduğuna inanılan bu ses, heykelin Roma İmparatoru Septimius Severus tarafından restore edilişinin ardından kesildi. Zaman içinde bu sesin güneşin doğuşu sırasında oluşan sıcaklık değişmesi nedeniyle yükselen havanın taştaki küçük deliklerden geçmesi sonucu ortaya çıktığı anlaşılacaktı.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn50" id="ftn50">(4)</a> &nbsp;<span style="font-style:italic">Kaide : Khaldea olarak da yazılır, Asur dilinde Kaldu, Babil dilinde Kaşdu, İbranice Kasddim. Babil'in güneyinde Eski Ahit'te de sık sık sözü edilen bölge. Arabistan Çölü ve Fırat Deltası arasında, Basra körfezi'ni çevreleyen toprakları kapsıyordu.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn51" id="ftn51">(5)</a> &nbsp;<span style="font-style:italic">Bu anlatılan konuyu ayrıntılı bir şekilde anlamak istiyorsanız, HPL'nin Altıkırkbeş Yayın tarafından kısa bir süre önce yayınlanan Dagon adlı kitabındaki "Sarnath'a İnen Hüküm" adlı öyküsünü okumalısınız.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn52" id="ftn52">(6)</a> &nbsp;<span style="font-style:italic">Damaskios : (y.480 - y. 550) yeni Platoncu filozof, Akademia'</span><span style="font-style:italic">nı</span><span style="font-style:italic">n son başkanı. Günümüze ulaşan en önemli yapıtı İlk İlkelerle İlgili Sorunlar ve Çözümler'dir. Putperest olduğu halde sonraki Hıristiyan mistiklerine öncülük etmiştir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn53" id="ftn53">(7)</a> &nbsp;<span style="font-style:italic">Edward John Moreton Drax Plunkett Dunsany (18. Baronu) : (1878-1957) İrlandalı oyun ve öykü yazarı. Yapıtlarında imgelem gücüyle entelektüel yaratıcılığı birleştirerek, inandırıcı bir düş dünyası kurmayı başarmıştır. Güney Afrika Savaşı ve I. Dünya Savaşı'na katıldı. Elliyi aşkın manzum oyun, roman, öykü ve anı kitabında zengin ve renkli bir düzyazı üslubuyla masal yaratıklarının ve tanrıların gizemli dünyalarını keşfetmeye çalıştı; ayrıca yapıtlarında kendine özgü bir uğursuzluk teması geliştirdi. HPL'nin sevdiği isimlerden biridir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn54" id="ftn54">(8)</a> &nbsp;<span style="font-style:italic">Satir : Satirler ve Sirenler doğayı simgeleyen cinlerdir. Dionysos alayında yer alırlar. Gövdelerinin belden yukarısı insan, belden aşağıysa at ya da teke biçimindedir. Uzun ve dolgun bir kuyrukları vardır; ayakları at tırnağı biçiminde, erkeklik uzuvlarıysa dolgun ve kalkıktır. Kırlarda dolaşır ve Mainadlar</span><span style="font-style:italic">ın</span><span style="font-style:italic">, nymphala</span><span style="font-style:italic">rın</span> <span style="font-style:italic">peşine takılırlar. Hayvanca duygularının yankısı yüzlerinde de görülür. Satirler daha çok plastik sanatlarda ve resimlerde canlandırılmıştır. Efsanelerde pek rol oynamazlar.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn55" id="ftn55">(9)</a> &nbsp;<span style="font-style:italic">İupiter : İuppiter diye de anılır. Adı Zeus baba, baba tanrı ya da gök tanrı anlamına gelen Diespiter'den (yani Zeus pater) türemiş olan İupiter, aslında Roma pantheon'unun en eski, en büyük tanrısıdır. Yunan dininin etkisiyle sonradan Zeus'la bir tutulmuştur. Roma dininde gök, gün ışığı, hava, yıldırım ve şimşek gibi doğal güçleri simgeleyen tanrıdır.</span></p>

  <p class="Footnote">&nbsp;</p>
</body>
</html>
