<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc6">Ağaç</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Arkadia'daki<span class="Footnoteanchor"><a href="#ftn0" id="bodyftn0">(1)</a></span> Maenalus Dağı'nın yeşil yamaçlarında, bir villanın yıkıntıları civarında, bir zeytinlik bulunur. Yakınında, bir zamanlar en görkemli heykellerle süslenmiş, ama şimdi tıpkı oradaki ev gibi büyük ölçüde yıpranmış bir mezar vardır. O mezarın bir ucunda, acayip damarları zamanla lekelenmiş Pentel mermerinden yapılma blokları yerinden çıkartan, tuhaf, itici bir biçime sahip ve doğaüstü bir şekilde büyük olan bir zeytin ağacı büyür; grotesk bir adama ya da bir insanın ölümle çarpılmış gövdesine benzer, ki ay geceleyin, eğri büğrü çalılar arasından solukça doğduğunda köylüler onun yakınından geçmeye korkarlar. Maenalus Dağı, nice garip arkadaşı olan ürkütücü Pan'ın<span class="Footnoteanchor"><a href="#ftn16" id="bodyftn16">(2)</a></span> sık sık uğramak için seçtiği bir yerdir ve cahil köy delikanlılan ağacın bu garip Pan hısımlarıyla iğrenç bir akrabalığının olması gerektiğine inanırlar; ama komşu bir kulübede yaşayan yaşlı bir ancı bana farklı bir öykü anlattı.</p>

  <p class="Standard" style="margin-left:0;margin-right:0;text-indent:18.859844px">Yıllar önce, tepenin eteğindeki villa henüz yeni ve görkemliyken, içinde Kalos ve Musides adlı iki heykeltıraş yaşarmış. Yapıtlarının güzelliği Lydia'dan Neapolis'e kadar övülür ve hiç kimse birinin ustalığının diğerininkini geçtiğini söylemeye kalkışmazmış. Kalos'un yonttuğu Hermes<span class="Footnoteanchor"><a href="#ftn17" id="bodyftn17">(3)</a></span>, Korinthos'da<span class="Footnoteanchor"><a href="#ftn18" id="bodyftn18">(4)</a></span> mermer bir sunakta dururmuş ve Musides'in yonttuğu Pallas<span class="Footnoteanchor"><a href="#ftn19" id="bodyftn19">(5)</a></span>, Atina'da, Parthenon<span class="Footnoteanchor"><a href="#ftn20" id="bodyftn20">(6)</a></span> civarındaki bir sütunun üstüne konulmuş. Bütün insanlar Kalos ile Musides'e hürmet eder; kardeşçesine dostluklarının sıcaklığını hiçbir sanatsal kıskançlığın gölgesinin soğutmadığına şaşarlarmış.</p>

  <p class="Standard" style="margin-left:0;margin-right:0;text-indent:18.859844px">Oysa Kalos ve Musides'in bozulmayan bir uyumla yaşamalarına karşın, doğaları farklıymış. Musides, Tegea'daki<span class="Footnoteanchor"><a href="#ftn21" id="bodyftn21">(7)</a></span> şenliklerde geceleyin cümbüş ederken, Kalos evde kalır; kölelerinin gözünden uzağa, zeytinliğin serin köşelerine kaçarmış. Orada zihnini dolduran görüntüleri derin derin düşünür ve sonradan nefes alan mermerde ölümsüzleşecek olan güzelliğin biçimlerini tasarlarmış. Nitekim sıradan halk, yapıtlarını canlı bir modele bakmadan ortaya çıkardığı için, Kalos'un zeytinliğin ruhlarıyla sohbet ettiğini, heykellerinin orada karşılaştığı keçi insanlar ve orman perilerinin imgelerinden başka bir şey olmadığını söylermiş.</p>

  <p class="Standard" style="margin-left:0;margin-right:0;text-indent:18.859844px">Kalos ve Musides öylesine ünlüymüş ki Syrakusa<span class="Footnoteanchor"><a href="#ftn22" id="bodyftn22">(8)</a></span> Tiranı, kenti için planladığı kıymetli Tyche<span class="Footnoteanchor"><a href="#ftn23" id="bodyftn23">(9)</a></span> heykelini konuşmak amacıyla onlara elçiler yollayınca, buna kimse şaşırmamış. Heykel çok büyük ve incelikli bir işçiliğin ürünü olmalıymış; çünkü ulusal bir harika ve yolcular için varılası bir hedef olacakmış. Yapıtı kabul edilecek kişi düşünemeyeceği kadar yüceltilecekmiş ve Kalos ile Musides bu şeref uğruna rekabet etmeye çağrılmış. Birbirlerine duydukları kardeşlere yaraşır sevgi iyi bilmiyormuş ve kurnaz Tiran, yapıtlarını birbirlerinden saklamak yerine, her ikisinin de birbirlerine yardım edeceğini ve tavsiyelerde bulunacağım tahmin etmiş; bu yardımlaşma duyulmamış güzellikte iki heykel ortaya çıkaracak; en güzeli ozanların rüyalarını bile gölgede bırakacakmış.</p>

  <p class="Standard" style="margin-left:0;margin-right:0;text-indent:18.859844px">Heykeltıraşlar Tiran'ın teklifini büyük bir sevinçle kabul etmişler ve sonraki günler boyunca, köleleri bitip tükenmez keski darbelerini dinlemişler. Kalos ve Musides yapıtlarını birbirlerinden gizlememişler; onlara yalnızca kendileri bakıyormuş. Kendilerininki dışında hiçbir ölümlü göz, dünya var olduğundan beri onları içine hapseden kayalardan becerikli darbelerle şerbet bırakılan tanrısal güzellikteki o iki figüre bakmamış.</p>

  <p class="Standard" style="margin-left:0;margin-right:0;text-indent:18.859844px">Geceleri, Musides, eskiden olduğu gibi Tegea'daki şölen salonlarında gezinirken, Kalos tek başına dolaşmaya, zeytinliğe gitmiş. Ama zaman geçtikçe insanlar, Musides'in bir zamanlar ışıldayan gözlerinde gösteriş isteği görmüşler. Aralarında konuşurlarken, sanatın en güzel ödülünü kazanma şansına en fazla sahip olan birinin böyle bir bunalıma girmesi tuhaf, demişler. Aylar geçmesine karşın, Musides'in hırçın suratında böyle bir durumun ortaya çıkarması gereken keskin beklenti ifadesi görülmemiş.</p>

  <p class="Standard" style="margin-left:0;margin-right:0;text-indent:18.859844px">Sonra bir gün Musides, Kalos'un hastalığından bahsetmiş. Yine kimse onun üzüntüsüne şaşırmamış; çünkü heykeltıraşın bağlılığının çok derin ve kutsal olduğu bilmiyormuş. Bunun hemen ardından birçok kişi Kalos'u ziyaret etmiş ve gerçekten yüzündeki solgunluğu görmüş; ama yüzünde, bakışını Musides'inkinden daha büyüleyici kılan mutlu bir huzur varmış. Zaten onun dikkatinin huzursuzluk yüzünden dağıldığı acıkmış; destek olma ve dostunu kendi elleriyle bekleme telaşıyla bütün kölelerini etrafından uzaklaştırmış. Kalın perdenin arkasına saklanmış olarak, son zamanlarda hasta adam ve sadık bakıcısı tarafından pek dokunulmamış olan Tyche'nin bitmemiş iki figürü duruyormuş.</p>

  <p class="Standard" style="margin-left:0;margin-right:0;text-indent:18.859844px">Şaşkınlık içindeki doktorların ve yorulmak bilmez arkadaşının hizmetlerine rağmen, Kalos gözle görülür şekilde zayıflar ve zayıflarken de, sık sık, çok sevdiği zeytinliğe götürülmeyi arzulamış. Orada görünmez şeylerle konuşmak istermiş gibi, kendisini yalnız bırakmalarını rica ediyormuş.</p>

  <p class="Standard" style="margin-left:0;margin-right:0;text-indent:18.859844px">Musides bu dileği hemen kabul etmiş; ama Kalos'un kendinden çok keçi insanları ve orman perilerini sevdiğini düşündüğü için, gözleri, apaçık, yaşlarla dolmuş. Nihayet son yaklaşmış ve Kalos bu yaşamın ötesindeki şeylerden bahsetmiş. Musides ağlayarak ona Mausolus'un mezarından<span class="Footnoteanchor"><a href="#ftn24" id="bodyftn24">(10)</a></span> daha güzel bir lahit sözü vermiş; ama Kalos mermerlerin ihtişamından daha fazla söz etmemesini istemiş. Ölümüne yaklaşan adamın zihninde şimdi sadece bir dilek dolaşıyormuş; zeytinlikteki bazı zeytin ağaçlarından alınma sürgünlerin ebedi istirahat yerine gömülmesini istiyormuş başına yakın bir yerlere. Bir gece, zeytinliğin karanlığında tek başına otururken Kalos ölmüş.</p>

  <p class="Standard" style="margin-left:0;margin-right:0;text-indent:18.859844px">Felakete uğramış Musides'in, sevgili arkadaşı için yonttuğu mermer lahit anlatılamayacak kadar güzelmiş. Kalos'tan başka hiç kimse Elysium'un<span class="Footnoteanchor"><a href="#ftn25" id="bodyftn25">(11)</a></span> tüm harikalarının sergilendiği böyle yarım kabartmalar biçimlendiremezmiş. Musides, Kalos'un başucuna zeytinlikten gelen zeytin ağacı sürgünlerini de gömmeyi unutmamış.</p>

  <p class="Standard" style="margin-left:0;margin-right:0;text-indent:18.859844px">Musides'in şiddetli kederi yerini teslimiyete bırakırken, Tcyhe figürü üstünde özenle çalışmış. Syracusa Tiranı onu Kalos'tan başka hiç kimseyle yarışmaya sokmayacağı için bütün şeref artık ona aitmiş. Bu iş, duygularını boşalttığı bir kanal olmuş ve bir zamanlar tat aldığı şölenlerden kaçarak her gün daha düzenli olarak çalışmış. Bu arada akşamlarını, arkadaşının mezarının yanında, sonsuz uykudakinin başucunda serpilmekte olan körpe zeytin ağacının altında geçiyormuş. Bu ağacın büyümesi öylesine hızlı ve şekli öylesine tuhafmış ki ona kim bakarsa şaşkınlık içinde bir çığlık atıyormuş; Musides, ağaca hem hayran olmuş hem de ondan nefret etmiş.</p>

  <p class="Standard" style="margin-left:0;margin-right:0;text-indent:18.859844px">Kalos'un ölümünden üç yıl sonra Musides, Tiran'a bir haberci yollamış ve Tegea'nın agorasında muhteşem heykelin bittiği fısıldanmış. Bu arada mezarın yakınındaki ağaç, kendi cinsinden bütün ağaçları aşarak olağanüstü boyutlara varmış ve özellikle ağır bir dalı, Musides'in çalıştığı binanın üstüne uzanmış. Heykeltıraşın sanatını takdir etmek için olduğu kadar, kocaman ağacı görmek için de gelenler olmuş; böylece Musides nadiren yalnız kalmış. Ama bunca çok sayıda konuğu olmasına aldırmıyormuş. Doğrusu yıpratıcı yapıtının bitişinin ardından yalnız kalmaya korkuyormuş. Zeytinlikten ve mezarın başucundaki ağacın yakınından geçerken iç çeken kasvetli dağ rüzgârının, belli belirsiz hecelenebilen sesler yaratmak gibi garip bir huyu varmış.</p>

  <p class="Standard" style="margin-left:0;margin-right:0;text-indent:18.859844px">Tiranın elçilerinin Tegea'ya geldiği gün gökyüzü kapalıymış.</p>

  <p class="Standard" style="margin-left:0;margin-right:0;text-indent:18.859844px">Büyük Tyche heykelini götürmeye ve Musides'e sonsuz onur getirmeye geldikleri çok iyi bilmiyormuş. Bu yüzden vekiller onları çok sıcak karşılamışlar. Gece ilerlerken Maenalus'un zirvesinde sert bir fırtına kopmuş ve uzak Syracusa'dan gelen adamlar geceyi kentte rahatça geçirdiklerine memnun olmuşlar. Ünlü Tiran'larım, başkentlerinin harikalarını anlatmışlar ve Musides'in onlara yaptığı heykelin şerefini yüceltmişler. Sonra Tegea halkı, Musides'in iyiliğinden, dostu için duyduğu büyük üzüntüden ve bu üne asıl sahip olması gereken Kalos'un yokluğunda gelen sanat şöhretinin bile onu avutamayacağından söz etmişler. Mezarın yanında,</p>

  <p class="Standard" style="margin-left:0;margin-right:0;text-indent:18.859844px">Kalos'un başucunda büyüyen ağaçtan da bahsetmişler. Rüzgâr çok daha korkunç biçimde inleyerek esmiş ve hem Sryakusalılar hem de Arkadialılar, Aiolos'a<span class="Footnoteanchor"><a href="#ftn26" id="bodyftn26">(12)</a></span> dua etmişler.</p>

  <p class="Standard" style="margin-left:0;margin-right:0;text-indent:18.859844px">Sabah, gün doğumunda vekiller, Tiran'ın elçilerini yamaçtan yukarıya, heykeltıraşın meskenine götürmüşler; ama gece rüzgârı garip şeyler yapmış. Kölelerin çığlıkları bir yıkım sahnesinden geliyormuş ve Musides'in hayal kurduğu, çalıştığı geniş salonun parlak sütunlan artık zeytinliğin ortasında yükselmiyormuş. Hakir avlular ve alçak duvarlar, bir başına kalıp sallanarak yas tutuyormuş; çünkü avluyu çevreleyen daha büyük, yüce sütunların tam ortasına yeni, acayip ağacın yukarıdan sarkan ağır dalı düşerek, bambaşka bir bütünlük havası veren mermerle yazılmış heybetli şiiri bakılamayacak bir yıkıntı yığınına çevirmiş. Yabancılar ve Tegealılar, yıkıntının içinden, artık görünümü anlaşılmaz bir biçimde insanı andıran ve kökleri Kalos'un heykelli lâhitine ulaşan, büyük, uğursuz ağaca bakarken, betleri benizleri atmış halde kalakalmışlar. Sonra çökmüş binanın içini ararlarken korkuları ve kederleri artmış, çünkü Tyche'nin heykelini fevkalade bir şekilde bitiren iyi huylu Musides'den hiçbir iz bulunamamış. Bu etkileyici yıkıntının ortasında sadece karmaşa varmış ve iki kentin temsilcileri düş kırıklığıyla oradan ayrılmışlar; ne Syrakusalılar'ın eve götürecek heykelleri ne de Tegealılar'ın taçlandıracak sanatçıları kalmış. Ancak Syrakusalılar, bir süre sonra Atina'dan harikulade bir heykel almışlar ve Tegealılar, agoraya Musides'in yeteneğini, değerlerini ve rahiplere yaraşır alçak gönüllüğünü anan mermer bir tapınak dikmişler.</p>

  <p class="Standard" style="margin-left:0;margin-right:0;text-indent:18.859844px">Ama, Kalos'un mezarından çıkıp büyüyen ağaç gibi, zeytinlik de hâlâ duruyor ve yaşlı arıcı bana, bazen, gece olduğunda, çalıların birbirlerine tekrar tekrar fısıldayarak 'Oida! Oida! Biliyorum! Biliyorum!' dediklerini, söyledi.</p>

  <p class="Standard">&nbsp;</p>

  <p class="Standard" style="text-align:right">1920</p>

  <p class="Standard">&nbsp;</p>

  <p class="Standard" style="font-style:italic">Bu öykü ilk kez The Tryout dergisi, Vol. 7, No: 7'de (Temmuz 1921; s. 10-14) yayınlanmıştır.</p>

  <p class="Standard">&nbsp;</p>
  <hr class="footnoterule" />

  <p class="Footnote"><a class="FootnoteSymbol" href="#bodyftn0" id="ftn0">(1)</a> &nbsp;<span style="font-style:italic">Arkadia : Eski Yunanistan'da, Peloponnesos'un orta kesiminde dağlık bölge. Arkadia'nın Yunan ve Roma kır şiirlerinde ve Rönesans edebiyatında bir cennet olarak gösterilmesi, kısmen diğer yörelerden kopuk oluşuna ve yaşam tarzının pastoralliğine bağlıdır. Düzensiz yağış alan bölgede az miktarda bağ bulunmasına karşılık hiç zeytin ağacı yoktur. Yer yer meşe ormanları görülür ama doğu kesimi daha kuru ve daha az yeşildir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn16" id="ftn16">(2)</a> &nbsp;<span style="font-style:italic">Pan : Dağlık Arkadia'da küçükbaş hayvanların, çobanların tanrısı. Keçi ayaklı Pan, Hermes'in oğludur. Tanrıların, çokluk insan kılığında değil de hayvan kılığında düşünüldüğü ilk zamanlarda Pan da keçi kafalıydı, sonradan bu keçi kafasından sadece boynuzlar ve sakal alıkonarak, yüzü insan yüzü oldu. Pan, çoban kavalını sever, azgın tekeler gibi güzel nymphalar</span><span style="font-style:italic">ın</span> <span style="font-style:italic">peşine düşerdi. İnsanla</span><span style="font-style:italic">rı</span><span style="font-style:italic">n, hayvanların uyuduğu kızgın, ıssız yaz öğlelerinde birdenbire, beklenmedik gürültüler koparır, dört bir yana 'panik' korkular saçardı. - B. Necatigil</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn17" id="ftn17">(3)</a> &nbsp;<span style="font-style:italic">Hermes : Titanlar soyundan Atlas'la Pleione'nin kızı Maia'nın Zeus'la birleşmesinden doğmuştur. Tanrıların ve özellikle Zeus'un habercisi olarak görev alan Hermes, Olympos tanrılarının en renklilerinden ve en özgünlerinden biridir. Hermes, çobanların bekçisi olarak, omuzlarında bir koyun taşıyarak canlandırılırdı.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn18" id="ftn18">(4)</a> &nbsp;<span style="font-style:italic">Korinthos : Yunanistan'daki Peloponnesos Yarımadası'nda kent. Antik kentin kalın</span><span style="font-style:italic">tı</span><span style="font-style:italic">ları Atina'nın 80 km. batısındaki Korinthos Körfezi'nin doğu ucunda, denizden 90 m. yükseklikteki bir düzlükte yer alır. Kentin adı, Havari Aziz Paulus'un buradaki Hıristiyan cemaatine yazdığı mektuplar nedeniyle Yeni Ahit'te de geçer. Antik kentin kalıntıları arasında Apollon Tapınağı'ndan geri kalan, Dor düzeninde yedi sütun ayakta durmaktadır. Eski kentin 1858'deki depremde yerle bir olmasından sonra 4,5 km. kuzeydoğusunda bugünkü kent kurulmuştur.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn19" id="ftn19">(5)</a> &nbsp;<span style="font-style:italic">Pallas : Zeus'un kızı ve on iki Olympos tanrısından biri olan Athena, çoğu zaman iki adla, yani Pallas Athena diye anılır. Athena adın</span><span style="font-style:italic">ın</span> <span style="font-style:italic">kökeni bilinmediği gibi, Pallas'</span><span style="font-style:italic">ın</span> <span style="font-style:italic">kaynağı da bir tartışma konusudur. Pallas adlı bir Titan vardır, adının Yunanca 'Pallo'dan (kargı sallamak, atmak anlamında) gelen bir kökenden türemiş olduğu sanılır; ayrıca bir efsanede tanrıça Athena'</span><span style="font-style:italic">nı</span><span style="font-style:italic">n Pallas adında Attikalı bir devi öldürdüğü de anlatılır. Bilindiği gibi, bir ef</span><span style="font-style:italic">s</span><span style="font-style:italic">aneye göre, Tanrıça Athena, babası Zeus'un kafasından silahlı ve elinde kargısı olarak çıkmıştır.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn20" id="ftn20">(6)</a> &nbsp;<span style="font-style:italic">Parthenon : Atina Akropolisi'nde, Eski Yunan Tanrıçası Athena'ya adanmış tapınak. Adı Athena Parthenos (Bakire Athena) kültünden kaynaklanır. İÖ 5. yüzyılın ortalarında yapılmıştır. Mimarları İktinos ile Kallikrates'dir. Genel denetimi heykelci Phidias'ın yaptığı sanılmaktadır. Tap</span><span style="font-style:italic">ın</span><span style="font-style:italic">ağın yapımı IO 438'de bitirilmiş, aynı yıl Phidias'ın altın ve fildişinden yaptığı Athena heykeli de kutsanmıştır. Athena heykeli, İS 5. yüzyıla kadar tap</span><span style="font-style:italic">ın</span><span style="font-style:italic">akta kalmış daha sonra Parthenon bir kiliseye dönüştürüldüğünde yapının dışına çıkarılmıştır.</span></p>

  <p class="Footnote">&nbsp;</p>

  <p class="Footnote" style="font-style:italic"><a class="FootnoteSymbol" href="#bodyftn21" id="ftn21">(7)</a> &nbsp;Tegea : Arkadia'nın doğu kesiminde Eski Yunan kenti. Yunan coğrafyacı Pausanias, Tegea'daki Athena Alea tapınağının Peloponnesos'taki diğer tüm tapınaklardan daha görkemli olduğunu yazar. Bu tapınak kentin efsanevi kurucusu Aleos tarafından yaptırılmış ve daha sonra ünlü heykelci Skopas tarafından yeniden inşa edilmiştir.</p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn22" id="ftn22">(8)</a> &nbsp;<span style="font-style:italic">Syrakusa : İtalya'da, Sicilya Adası'nda Siracusa ilinin merkezi kent. Eski çağlarda önemli bir Yunan kenti olan Siracusa İÖ 734'de Korinthoslular tarafından kuruldu. İÖ 5. yüzyıldan sonra tiranlar tarafından yönet</span><span style="font-style:italic">il</span><span style="font-style:italic">di.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn23" id="ftn23">(9)</a> &nbsp;<span style="font-style:italic">Tyche : Yunan mitolojisindeki talih tanrıçası. Sonradan Eski Roma mitolojisindeki Talih Tanrıçası Fortuna ile özdeşleştirilmiştir. Eski Yunanlı şair Hesiodos, Tykhe'nin, Titan Okeanos ile Tethys'in kızı olduğunu anlatır. Öteki yazarlarsa Tykhe'nin babasının Zeus olduğunu ileri sürerler. Tykhe aynı zamanda, hem bireylerin ve ailelerin koruyucusu iyilikçi ruh Agathos Daimon ile hem de insanların öfkesi karşısında tanrıların öfkesini simgeleyen Nemesis'le eş tutulurdu. Çoğu zaman kanatlı, başında taç, elinde asa ve bereket boynuzu ile betimlenirdi. Bazen de gözleri bağlı, belirsizlik ve riski simgeleyen çeşitli işaretler taşırken gösterilirdi. Tykhe'nin tap</span><span style="font-style:italic">ın</span><span style="font-style:italic">aklarından biri de Argos'tadır. Troya Savaşı kahramanlarından Palamedes'in, kendi buluşu olan zarları Tykhe'ye bu tapınakta adadığı söylenir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn24" id="ftn24">(10)</a> &nbsp;<span style="font-style:italic">Mausoleion : Karya satrabı Mauolos için karısı Artemisia'n</span><span style="font-style:italic">ın</span> <span style="font-style:italic">Halikarnassos'ta yaptırdığı, Dünyanın Yedi Harikası'ndan biri sayılan anıt</span><span style="font-style:italic">-</span><span style="font-style:italic">mezar. Adı Latincedeki biçimiyle (mausoleum) Batı dillerine geçerek bütün anıt</span><span style="font-style:italic">-</span><span style="font-style:italic">mezarları tanımlamada kullanılmıştır.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn25" id="ftn25">(11)</a> &nbsp;<span style="font-style:italic">Elysium : (Elysion) Yunan mitolojisinde, tanrıların ölümsüzlük bağışladığı kahramanların gönderildiği cennet. Bir olasılıkla Minos dininden kaynaklanır. Homeros'ta Elysion çayırları, yeryüzünün bir ucunda Okeanos Irmağı'n</span><span style="font-style:italic">ın</span> <span style="font-style:italic">kıyısında, eksiksiz bir mutluluk ülkesidir.</span></p>

  <p class="Footnote">&nbsp;</p>

  <p class="Footnote"><a class="FootnoteSymbol" href="#bodyftn26" id="ftn26">(12)</a> &nbsp;<span style="font-style:italic">Aiolos : Homeros'un yapıtlarında rüzgârların efendisi ve yüzen ada Aiolia'nın yöneticisi. Odysseia destanında Odysseus'a yolculuğunu kolaylaştıran bir rüzgâr armağan eder, kötü rüzgârları da bir torbaya doldurup yanına verir. Odysseus'un arkadaşları torbayı açınca kötü rüzgârlar esmeye başlar ve onları geriye, adaya sürükler. Homeros'un yapıtında insan niteliğinde olmasına karşın, zamanla ikincil tanrılardan biri olarak betimlenmiştir.</span></p>

  <p class="Footnote">&nbsp;</p>
</body>
</html>
