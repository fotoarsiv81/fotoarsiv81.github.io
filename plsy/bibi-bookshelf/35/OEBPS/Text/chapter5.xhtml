<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc3">Uyku Duvarının Ötesinde</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">İnsanoğlunun büyük bölümünün, rüyaları ve onların ait olduğu belirsiz dünyanın devasa anlamı üzerine ara sıra düşünüp düşünmediğini sık sık merak etmişimdir. Gece gördüklerimizin büyük bir bölümünün, uyanıkken sürdürdüğümüz yaşam üzerine geliştirilen belirsiz ve fantastik düşüncelerden daha fazla bir şey olmamasına karşın - Freud'un çocukça simgeciliğiyle<span class="Footnoteanchor"><a href="#ftn5" id="bodyftn5">(1)</a></span> buna karşı çıkmasına rağmen - onların, dünyevi olmayan, uçucu yapıları yüzünden sıradan bir yoruma izin vermeyen, belli belirsiz heyecanlandırıcı ve huzursuz edici etkisi büyük olasılıkla en az fiziksel yaşam kadar önemli olan, ama yine de o yaşamdan aşılmaz bir engelle ayrılan bir zihinsel var oluş küresine anlık bakışlar olduğunu düşündüren kalıntılar vardır. Kendi deneyimlerimden yola çıkarak, hiç değilse, dünyevi bilincini yitirdiğinde bildiğimiz yaşamın doğasından çok farklı, başka ve somut olmayan bir dünyaya yolculuk eden ve uyandıktan sonra, bir süreliğine en önemsiz, en belirsiz anılarla baş başa kalan o adamdan şüphe edemem: hani o, pek çok sonuç çıkardığımız ama çok azının doğruluğunu ispat edebildiğimiz bulanık ve parça parça anılarla . . . Dünyadaki halleriyle bildiğimiz yaşamın, maddenin ve dirimin, rüyalarda kesinlikle değişmez olmadığını, hatta uzamın ve zamanın da uyanık halimizde kavradığımız gibi olmadığını tahmin edebiliriz. Bazen, daha az maddi olan bu yaşamın gerçek yaşamımız olduğuna, su ve topraktan ibaret bu kürenin de ikincil ya da sanal bir görüngü olduğuna inanırım.</p>

  <p class="Standard" style="margin-left:0;margin-right:0;text-indent:18.859844px">1900-1901 kışında, bir öğleden sonra, stajyer tıp öğrencisi olarak çalıştığım eyalet ruh hastalıkları enstitüsüne, o zamandan bu yana düşüncelerimi devamlı meşgul eden bir adamı getirdiklerinde, bu tip kurgularla dolu bir gençlik hayalinden uyandım. Kayıtlarda geçtiği üzere, adı Joe Slater ya da Slaader'dı ve daha şanslı olarak kalabalık ilçelere yerleşmiş kardeşleriyle birlikte yaşayacakları yerde, az gidilir bir taşranın tepelik yerleşimlerinde, neredeyse üç yüzyıldır tecrit edilmiş halde yaşamalarının, onları bir tür barbarca yozlaşmaya uğrattığı, ilkel bir kolonici köylü soyunun itici evlatları olan, Catskill Dağları'nın<span class="Footnoteanchor"><a href="#ftn6" id="bodyftn6">(2)</a></span> tipik bir sakini gibi görünüyordu. Tam da Güney'e inen "beyaz süprüntü"nün yozlaşmış ögesi olan bu tuhaf halk arasında yasa ve ahlak yoktur; genel zihinsel düzeyleri de başka herhangi bir Amerikan yerli halkından herhalde daha azdır.</p>

  <p class="Standard" style="margin-left:0;margin-right:0;text-indent:18.859844px">Tetikte olan dört eyalet polisinin nezaretinde enstitüye gelen ve çok tehlikeli bir kişi olarak tanımlanan Joe Slater, onu ilk gördüğümde tehlikeli durumuna ilişkin bir belirti göstermiyordu elbette. Orta boyun epeyce üstünde ve biraz adaleli olmasına karşın; küçük, sulu gözlerinin soluk ve uykulu maviliği, savsaklanmış ve tıraş yüzü görmemiş sarı sakalıyla iri alt dudağının kayıtsız sarkıklığı, adama zararsız bir aptallığın saçma görüntüsünü veriyordu. Sülalesinin ne aile kayıtları ne de düzenli aile bağları olmadığı için yaşı bilinmiyordu; ama başhekim kafasının ön tarafındaki kelliğe ve çürümüş dişlerine bakarak yaklaşık kırk yaşlarında biri olduğunu yazdı.</p>

  <p class="Standard" style="margin-left:0;margin-right:0;text-indent:18.859844px">Tıbbi belgeler ve mahkeme kayıtlarından adamın vakası hakkında toparlanabilecek her şeyi öğrendik: Serseri, avcı ve kürk hayvanları için tuzaklar kuran biri olan bu adam, ilkel tanıdıklarının gözünde daima tuhaf biri sayılmıştı. Normal sürenin ötesinde bir alışkanlıkla uyur ve uyandığında bilinmeyen şeylerden öylesine tuhaf bir biçimde söz edermiş ki anlattıkları hayal gücü olmayan insanların bile yüreklerinde korku uyandırırmış. Bölgenin düzeysiz lehçesinin dışında konuşmadığı için dil biçemi öyle alışılmadık değildi; ama konuşmasının tonu ve mizacı öylesine gizemli bir yabanıllığa sahipti ki kimse korkmadan onu dinleyemiyordu. Zaten kendisi de genellikle dinleyicileri kadar dehşete düşmüş ve şaşırmış oluyor, uyandıktan sonra geçen bir saat içinde dediği her şeyi ya da en azından ne yaptığını söylemesine neden olan şeyleri unutarak diğer dağlı insanların öküzce ve kısmen sevimli sıradanlığına dönüyormuş.</p>

  <p class="Standard" style="margin-left:0;margin-right:0;text-indent:18.859844px">Anlaşılan Slater yaşlandıkça, sabaha karşı kapıldığı yarı deliliklerin sıklığı ve şiddeti, enstitüye getirilişinden bir ay öncesinde, yetkililer tarafından tutuklanmasına yol açan trajedinin gerçekleşmesine kadar, aşamalı olarak artmıştı. Bir gün sabaha karşı, önceki akşam saat beşe doğru başlayan viski aleminin ardından adam birdenbire birkaç komşusunu kulübesine - en az kendisi gibi anlatılamaz ailesiyle birlikte oturduğu kirli bir domuz ahırına - getirecek kadar dehşetengiz ve doğaüstü çığlıklar atarak uyanmıştı. Dışarıya, karların içine doğru fırlamış, kollarım havaya kaldırarak sallamış ve yukarıya, havaya doğru bir dizi sıçrayışlar gerçekleştirmiş. Bunları yaparken bir yandan da bir tür "çatısı, duvarları ve zemini ışıltılı büyük, büyük bir kulübeye ve uzaktan gelen yüksek sesli garip bir müziğe" ulaşma çabasıyla haykırıyormuş. Orta boylu iki adam onu zaptetmeye uğraşırken, "parlayan, sallanan ve gülen" bir şeyi bulup öldürme arzusunu bağırarak manyakça bir güç ve öfkeyle çırpınıp durmuş. Bir süre sonra, kendisini tutanlardan birini ani bir darbeyle düşürmesinin ardından, gözünü kan bürümüş ve şeytani bir coşkunluğa kapılmış bir durumda, "havaya, çok yukarılara sıçrayacağını ve onu durduran her şeyi yakarak yolunu zorla açacağını" haykırıp kendisini diğer adamın üzerine fırlatmış.</p>

  <p class="Standard" style="margin-left:0;margin-right:0;text-indent:18.859844px">Ailesi ve komşular panik içinde kaçışmış, sonra daha cesur olanları geri döndüğünde, bir saat önce yaşayan bir adam olan ama artık tanınmaz bir hale gelip lapa benzeri bir şeye dönüşmüş nesneyi arkasında bırakan Slater çoktan gitmiş. Dağlıların hiçbiri onu izlemeye yeltenmemiş. Zaten çoğu soğuktan ölmesini hoşnutlukla karşılarmış; ama birkaç sabah sonra uzak bir koyaktan gelen çığlıkları duyulduğunda, bir şekilde hayatta kalmayı başardığım ve öyle ya da böyle ortadan kaldırılması gerektiğini anlamışlar. Sonra silahlı bir araştırma grubu peşine düşmüş, ardından eyalet atlı müfrezesi arayanları kazara görmüş, sorgulayıp ve sonunda da onlara katıldığında kalabalık bir şerif müfrezesi haline dönüşen silahlı bir araştırma takımı oluşmuş.</p>

  <p class="Standard" style="margin-left:0;margin-right:0;text-indent:18.859844px">Üçüncü gün, Slater bilincini yitirmiş olarak bir ağaç kovuğunda bulunarak en yakın hücreye götürülüp kapatılmış ve orada adam kendine gelir gelmez Albany'li akıl hastalıkları uzmanları tarafından incelenmiş. Onlara basit bir öykü anlatmış. Dediğine göre, bir akşam gün batımı civarı, çok fazla viski içmesinin ardından sızmış. Uyandığında kendini kanlı elleriyle karların üzerinde, kulübesinin önünde bulmuş. Komşusu Peter Slader'ın parçalanmış cesedi ayağının dibindeymiş. Dehşete kapılıp, kendi suçu olması gerektiğini düşündüğü için oradan kaçmak adına anlamsız bir çabayla ormanın yolunu tutmuş. Bundan başka bir şey bilmiyor gibiymiş. Sorgucuların uzmanca sorgulaması da daha fazla tek bir olayı bile ortaya çıkaramamış.</p>

  <p class="Standard" style="margin-left:0;margin-right:0;text-indent:18.859844px">O gece Slater sakin bir şekilde uyumuş ve ertesi sabah yüzünün ifadesindeki belli bir değişikliğin dışında özel bir farklılık göstermeden uyanmış. Hastayı gözlemleyen Doktor Barnard, adamın soğuk mavi gözlerinde, tuhaf niteliklere sahip bir ışık, gevşek dudaklarında neredeyse farkına varılamaz durumda ama zekice bir kararlılığa aitmiş gibi görünen bir gerginleşme fark etmiş. Ama Slater sorgulanmaya alındığı zaman, bir dağlının bildik bönlüğüne bürünüp önceki gün dediklerini tekrarlamış.</p>

  <p class="Standard" style="margin-left:0;margin-right:0;text-indent:18.859844px">Üçüncü sabah adamın zihinsel krizlerinden ilki gerçekleşmiş. Uykusunda biraz huzursuzluk göstermesinin ardından öylesine güçlü bir cinnet geçirmiş ki ona deli gömleği giydirmek için dört adamın ortak çabası gerekmiş. Ailesinin ve komşularının, ipuçları veren ama çoğunlukla çelişkili ve tutarsız öyküleri yüzünden merakları doruğa yükselen akıl hastalıkları uzmanları, adamın sözlerini çok büyük bir dikkatle dinlemişler. Slater, kaba şivesiyle ışıktan yeşil binalar, uzay okyanusları, garip müzik, gölgeli dağlar ve vadiler sayıklayarak, on beş dakika boyunca hezeyanlar geçirmiş. Ama bu sürenin büyük bölümünde onu sarsan, ona gülen, onunla alay eden, esrarengiz ve alevler içindeki bir varlıktan bahsedip durmuş. Bu güçlü ve bulanık kişilik ona çok kötü, yanlış bir şey yapmış gibiymiş, onu zafer dolu bir intikamla öldürmek en çok arzuladığı şeymiş. Dediğine göre, ona ulaşmak için, yolundaki her engeli yakarak boşluğun dipsiz derinliklerinde uçabilirmiş. Büyük bir hüzün içinde susana kadar, konuşması böylece sürüp gitmiş. Gözlerindeki delilik ateşi sönmüş ve aptalca bir merak içinde sorgucularına bakarak neden bağlı olduğunu sormuş. Dr. Barnard deri bağları çözmüş ve geceye dek, kendi iyiliği için Slater'ı kendi isteğiyle onu giymeye ikna edene dek yeniden bağlamamış. Adam, artık nedenini bilmese de bazen garip garip konuştuğunu kabul ediyormuş.</p>

  <p class="Standard" style="margin-left:0;margin-right:0;text-indent:18.859844px">Bir hafta içinde iki kriz daha meydana gelmiş, ama doktorlar bunlardan az şey öğrenebilmişler. Doktorlar, Slater'in görülerinin kaynağı hakkında bol bol fikir yürütmüşler, çünkü adam okuma yazma bilmediği ve galiba bir efsane ya da peri masalları dahi duymadığı için sahip olduğu muhteşem düş gücü açıklanamıyormuş. Bu talihsiz deli, kendisini ona has, yalın anlatımıyla ifade ettiği için, durumunun bilinen herhangi bir mit ya da macera romanından gelmediği açıkça ortadaymış. Anlayamadığı, yorumlayamadığı ve yaşanmış olduğunu öne sürdüğü, ama herhangi bir normal ya da bağlantılı anlatıdan öğrenemeyeceği şeyler için cinnetler geçiriyormuş. Akıl hastalıkları uzmanları, kısa bir süre içinde, adamın anormal rüyaların sorunun temeli olduğuna dair fikir birliğine varmışlar. O rüyaların gerçekliği, aslında sıradan biri olan bu adamın uyanık zihnini bir süreliğine tamamen ele geçiriyormuş. Slater formalite icabı cinayetten yargılanarak akıl hastası olduğu için beraat etmiş ve benim çok mütevazi bir yer işgal ettiğim enstitüye teslim edilmiş.</p>

  <p class="Standard" style="margin-left:0;margin-right:0;text-indent:18.859844px">Rüya yaşamı hakkında sürekli fikirler yürüttüğümü size daha önce söylemiştim ve bu yüzden, olay hakkındaki bulgulardan tamamen emin olur olmaz, yeni gelen hastayı incelemek için neden şevkle harekete geçtiğimi anlayabilirsiniz. Adam benden gizleyemeyeceğini bir ilgiden doğan dostça bir yaklaşım ve sorgulama sırasında nazik bir tavırla karşılaştı. Elbette, kaotik ama kozmik tasvirlerini nefesim kesilerek tutkuyla dinlediğim krizleri sırasında beni tanımadı ama sakin saatlerinde, parmaklıklı penceresinin önüne oturup saman saplarından ve söğüt dallarından sepetler örüp belki bir daha asla tadını çıkaramayacağı dağların özgürlüğünü düşündüğü zamanlarda beni tanıyordu. Ailesi onu görmek için hiç gelmedi, aramadı; galiba yozlaşmış dağ halkının âdetleri uyarınca başka bir geçici reis bulmuşlardı.</p>

  <p class="Standard" style="margin-left:0;margin-right:0;text-indent:18.859844px">Joe Slater'ın çılgınca ve fantastik kavramlarına yavaş yavaş karşı konulmaz bir merak duymaya başlamıştım. Adam, kafa yapısı ve konuştuğu dil bakımından acınacak derecede sıradandı; ama onun parıltılı, muazzam görüleri, barbarca parçalanmış bir jargonla betimlenmesine rağmen sadece üstün, hatta fevkalade bir beynin kavrayabileceği şeylerdi. Onlara sahip olmasının dahiliğin gizli kalan bir kıvılcımı olduğu söylenebilecek böylesi görüleri yozlaşmış bir Catskilllinin vurdumduymaz imgelemi, zihninde nasıl uyandırabilir diye kendime sık sık sordum. Hangi cahil ahmak, Slater'in çılgınca hezeyanlarındaki ışıyan, parlak göksel âlemler ve uzay hakkında bunca fikir edinebilirdi? Önümde korkuyla çömelen bu acınacak kişilikte, kavrayışımın ötesinde bir şeyin çarpık nüvesinin olduğuna giderek daha çok inanmaya başladım; daha deneyimli ama hayal gücü daha küçük olan meslektaşlarımın kavrayışının sonsuzca ötesinde bir şey ...</p>

  <p class="Standard" style="margin-left:0;margin-right:0;text-indent:18.859844px">Yine de bu adamdan somut hiçbir şey çıkaramıyordum. Bütün soruşturmamın toplamı Slater'ın bir tür yarı cisimsel rüya yaşamının içinde dolandığı ya da insanoğlundan koparılmış ve insanoğlunun bilemeyeceği bir bölgede bulunan göz alıcı, kocaman vadilerin, çayırların, bahçelerin, kentlerin ve ışıklı sarayların üstünde yüzdüğüydü; orada rençper ya da yozlaşmış biri olmadığı, mağrur ve hükmeder gibi yürüyen, canlı bir yaşama sahip önemli bir yaratık olduğu ve ölümcül bir düşman tarafından, uçucu bir yapıya sahip bir varlığa benzeyen ama bir insan biçiminde olmayan, çünkü Slater onu bir insan ya da başka bir nesne olarak değil şey diye tanımlıyordu, kontrol altına alındığıydı. Bu şey, Slater'a iğrenç, adlandırılamayan bir şey yapmıştı ki adam manyakça (eğer manyaksa) öç almayı arzuluyordu.</p>

  <p class="Standard" style="margin-left:0;margin-right:0;text-indent:18.859844px">Slater'ın işlerinden söz etme biçemine bakarak, onun ve ışıltılı şeyin eşit koşullarda; adamın rüya varlığında düşman ırkından biri olan ışıklı şey olarak karşılaştığı yargısına varmıştım. Bu izlenim sık sık yaptığı, uzayda uçmak ve ilerleyişini engelleyen her şeyi yakmaya ilişkin değinmeleriyle destekleniyordu. Yine de bu kavramlar, onlara hiç uygun olmayan kaba sözcüklerle dile getiriliyordu, ki bu durum beni eğer bir rüya âlemi varsa sözel dilin, düşüncenin aktarımı için aracı olmadığı sonucuna ulaştırıyordu. Bu aşağılık bedende yaşayan rüya kişisi, bönlüğün basit ve tutuk diliyle söylenemeyecek şeyleri konuşmak için umutsuzca çırpmıyor olabilir miydi? Yüz yüze olduğum bu entelektüel çıkarımlar onları keşfetmeyi ve okumayı öğrenebilsem, bu gizemi açıklayabilir miydi? Benden daha yaşlı olan hekimlere bu tarz şeylerden bahsetmedim; çünkü orta yaşlılar kuşkucu ve şüphecidir, yeni fikirleri kabul etmeye pek eğilimli değillerdir. Zaten enstitünün başındaki hekim, babacan tavrını kullanarak aşırı çalıştığım ve zihnimin dinlenmeye ihtiyacı olduğu hakkında beni geçenlerde uyarmıştı.</p>

  <p class="Standard" style="margin-left:0;margin-right:0;text-indent:18.859844px">İnsan düşüncesinin temel olarak atomik ya da moleküler hareketlerden oluştuğuna, hava dalgalarına ya da ısı, ışık, elektrik gibi yayman enerjiye çevrilebileceğine uzun zamandır inanıyordum. Bu inanç beni, daha önceden, uygun bir donanım kullanıldığında telepati veya zihinsel iletişimin olabilirliği üzerine düşünmeye yönlendirmişti ve üniversite günlerimde, o ilkel, radyo öncesi dönemdeki kablosuz telgraf hizmeti veren hantal aygıtlara benzeyen bir dizi alıcı ve verici cihaz hazırlamıştım. Bunları bir öğrenci arkadaşımla denemiş, ama bir sonuç alamamış, kısa bir süre sonra da onları başka bilimsel araç gereçlerle birlikte gelecekte kullanılabilir düşüncesiyle kutulayarak kaldırmıştım.</p>

  <p class="Standard" style="margin-left:0;margin-right:0;text-indent:18.859844px">Şimdi, Joe Slater'ın rüya yaşamını araştırmak için yoğun bir istek duymaya başladığım bu dönemde, o eski aygıtları yeniden buldum ve birkaç gün boyunca onları çalışır hale getirmek için onarmakla uğraştım. Onları yeniden bir kez hazır hale getirdiğimde aygıtlarımı denemek için hiçbir fırsatı kaçırmadım. Slater'ın şiddeti her patlak verdiğinde, zekâ enerjisinin çeşitli varsayımsal dalgaları için devamlı ince ayarlar yaparak; alıcıyı onun alnına, vericiyi kendiminkine taktım. Düşünce izlenimlerinin nasıl olacağına ilişkin pek fikrim yoktu; eğer başarılı olarak aktarılırlarsa beynimde bir zekâ karşılığı oluşacaktı ve onları saptayıp yorumlayabileceğime emindim. Buna uygun olarak deneylerimi sürdürdüm, ama çalışmalarım hakkında kimseyi bilgilendirmedim.</p>

  <p class="Standard" style="margin-left:0;margin-right:0;text-indent:18.859844px">Olay, yirmi bir Şubat 1901'de gerçekleşmişti. Geriye dönüp geçen yıllara baktığımda onun ne kadar gerçek dışı göründüğünün farkına varıyor ve bazen yaşlı Doktor Fenton'un, her şeyi benim ortalığı ayağa kaldıran hayal gücüme yüklemekte haklı olup olmadığını merak ediyorum. Ona anlattığımda beni pek kibar ve sabırlı bir şekilde dinlediğini, sonra sakinleştirici tozlar ve gelecek hafta çıkabileceğim şekilde bir yarı yıl tatili verdiğini anımsıyorum.</p>

  <p class="Standard" style="margin-left:0;margin-right:0;text-indent:18.859844px">O meşum gecede çılgınca heyecanlı ve huzursuzdum, çünkü kendisine gösterilen mükemmel tedaviye rağmen Joe Slater, yanılgıya yer bırakmamacasına ölüyordu. Belki bu onun dağlardaki özgürlüğünü özlemesi yüzündendi, belki de beyninde kopan fırtına tembel doğalı bünyesinin kaldıramayacağı kadar şiddetlenmişti; ama öyle veya böyle, çürüyen bedenindeki hayat ateşi azalmış ve titreşerek yanıyordu. Sona yaklaşırken iyice pineklemeye başlamıştı ve karanlık çökerken huzursuz bir uykuya dalıyordu.</p>

  <p class="Standard" style="margin-left:0;margin-right:0;text-indent:18.859844px">Tehlikeli olamayacak denli zayıf olduğunu gördüğüm için, ölmeden önce zihinsel düzensizlik yüzünden uyanma olasılığına rağmen, âdet olduğu üzere uyurken giydirilen deli gömleğini bağlamadım. Ama kalan kısa zamanda rüya âleminden ilk ve son mesajı alabilmek için ümidimi kesmeden, kozmik 'radyo'mun iki ucunu onun basma ve benimkine yerleştirmiştim. Hücrede, bizimle birlikte, aygıtın amacını anlamayan ve amacımı sorgulamayı bile düşünmeyen sıradan bir burslu hemşire vardı. Saatler ilerledikçe uyumak üzere olan başının sakarca öne düştüğünü gördüm; ama adamı rahatsız etmedim. Sağlıklı ve ölmekte olan adamın ritmik soluk alışıyla ben de kısa süre içinde dalıp uyumuş olmalıydım.</p>

  <p class="Standard" style="margin-left:0;margin-right:0;text-indent:18.859844px">Beni uyandıran şey, esrarengiz, lirik bir melodinin finişiydi. Çıldırmışcasına coşmuş görüşümün önünde çözümlenemez güzelliğin heybetli manzarası açılırken, çalgı telleri, titreşimler ve armonik esrimeler her yerden tutkulu bir şekilde yankılanıyordu. Oynaşan ateşten duvarlar, sütunlar, sütün başlıkları, yukarıya, havada yüzüyormuş gibi göründüğüm betimlenemez bir harikanın tonozlu kubbesine doğru sonsuzca yükselerek uzanan bölgeyi kuşatarak alevler içinde bırakıyordu. Haz alan gözlerimin algılayabileceği her türlü hoş sıfatı kaldırabilecek manzaralarla kaplı, yine de bir tür parlayan uçucu esnek varlık, her şeye rağmen maddenin özünden olabildiğince payını almış içeriğe sahip geniş ovaların ve zarif vadilerin, yüce dağların ve davetkâr mağaraların anlık görüntüleri, bu muhteşem görkem içinde harmanlanıyor, daha doğrusu kaleydoskopik bir döngüyle ara sıra onun yerini kapıyordu. Bakmayı sürdürdükçe bu büyüleyici biçim değiştirişin anahtarını kendi beynimin tuttuğunu anladım; çünkü bana görünen her manzara, değişen zihnimin görmeyi en çok dilediği şeylerdi.</p>

  <p class="Standard" style="margin-left:0;margin-right:0;text-indent:18.859844px">Cennete benzeyen bu âlemin ortasında bir yabancı gibi dolaşmadım; çünkü her görüntü ve ses bana tanıdıktı; sayısız çağlar önce olduğu gibi, gelecek sonsuzlukta da olacağı gibi. . .</p>

  <p class="Standard" style="margin-left:0;margin-right:0;text-indent:18.859844px">Ardından kardeşimin parlak halesi yaklaştı ve ruh ruha, suskun ve mükemmel düşünce değişimiyle benimle konuşmaya başladı. Saat, yaklaşan zaferin saatiydi; çünkü benim arkadaş varlığım bozulan dönemsel bir esaretten sonunda sadece kurtulmakla kalmıyor, sonsuza dek kaçarak lanet olası gaddarı, göğün en uzak sahalarında bile izlemeye hazırlanıyordu. Acaba orada küreleri sarsacak alevli bir öç mü alacaktı? Bir süre böylece süzüldük. Sonra bir güç beni gitmeyi en az isteyeceğim dünyaya çağırıyormuşcasına, etrafımızdaki nesnelerde biraz bulanıklaşma ve solma fark ettim. Yanımdaki şekilde bir değişiklik sezer gibiydi; çünkü konuşmasını aşama aşama sonuçlandırdı ve diğer nesnelerden biraz daha hızlı olarak görüşümden solup kendini sahneyi terk etmeye hazırladı. Birkaç düşünce daha değişildi ve ışık kardeşim için son kez olacak olmasına karşın, ışıldayanla benim yeniden esarete çağrılacağımızı anladım. Hüzünlü gezegen kabuğu neredeyse tükenmiş olan dostum, bir saatten az bir sürede gaddarı Samanyolu boyunca izlemek ve sonsuzluğun sınırına kadar yıldızları geçmek için özgür olacaktı.</p>

  <p class="Standard" style="margin-left:0;margin-right:0;text-indent:18.859844px">Oldukça belirgin bir şok, beni solan ışık sahnesine dair son izlenimimden koparıyor, ani ve biraz da mahcup uyanışımın ardından yatakta sabırsızca kıpırdanan ölen figürü görürken sandalyemin üzerinden kalkıyordum. Joe Slater gerçekten uyanıyordu; galiba son kez olarak...</p>

  <p class="Standard" style="margin-left:0;margin-right:0;text-indent:18.859844px">Daha yakından baktığımda gördüm ki solgun yanaklarında daha önce hiç var olmamış renkli benekler parlıyordu. Slater'ın sahip olduğu karakterden daha güçlü bir kişilik tarafındanmışcasına sıkıca bastırılmış dudakları da alışılmadık görünüyordu. Sonunda bütün yüzü gerilmeye ve gözleri kapalı bir halde başı huzursuzca dönmeye başladı.</p>

  <p class="Standard" style="margin-left:0;margin-right:0;text-indent:18.859844px">Uyuyan hemşireyi kaldırmadım; ama rüya görenin iletebileceği herhangi bir ayrılık mesajını yakalamak amacıyla, telepatik 'radyomun' hafifçe kaymış kafa bandını yeniden ayarladım. Birden, adamın kafası keskin bir şekilde benden yana döndü ve gözleri açıldı; bu durum gördüğüm şeye şaşkın, boş bakışlarla bakmama sağladı. Joe Slater, Catskillli zavallı, bana bir çift ışıltılı, büyüyen ve mavisi pek az derinleşmiş görünen gözleriyle bakıyordu. O bakışta ne cinnet ne de yozluk görünmüyordu ve hiç kuşkusuz onun ardında yüksek düzeyde etkili bir zihin gördüğümü hissettim.</p>

  <p class="Standard" style="margin-left:0;margin-right:0;text-indent:18.859844px">Bu bağlamda zihnim kendisine işleyen düzenli ve dış kaynaklı etkinin farkına varmıştı. Düşüncelerimi daha derin yoğunlaştırmak için gözlerimi kapadım ve uzun zamandır aradığım zihinsel mesajın geldiğinin olumlu bilgisiyle ödüllendirildim. Her aktarılmış fikir kafamda çabucak oluştu ve hali hazırda bir dil kullanılmamasına karşın, kavram ve ifadeyi ilişkilendirme alışkanlığım öylesine bilenmişti ki mesajı sanki bildik İngilizce'yle almışım gibiydi.</p>

  <p class="Standard" style="margin-left:0;margin-right:0;text-indent:18.859844px">"Joe Slater öldü," dedi uyku duvarının ötesinden gelen aracının, insanı taş kestiren sesi. Meraklı bir dehşetle açılmış gözlerim, acı ifadesini aradı; ama mavi gözler hâlâ sakin bir şekilde bakıyordu ve çehre hâlâ zekânın eseri olarak canlıydı. "Ölmesi daha iyi; çünkü kozmik varlığın etkin zekâsını taşımaya uygun değildi. Yontulmamış bedeni uçucu yaşam ve gezegen yaşamı arasında gereken ayarlan yapma işini başaramazdı. Çok fazla hayvan ve çok az insan gibiydi; yine de onun yetersizliği sayesinde beni keşfettin; çünkü kozmik ruhlar ve gezegen ruhları haklı olarak hiç karşılaşmamalıdır. O, sizin kırk iki dünya yılınız boyunca benim gündüz hapishanem ve işkencem altında yaşadı.</p>

  <p class="Standard" style="margin-left:0;margin-right:0;text-indent:18.859844px">"Ben senin de rüyasız uykunun özgürlüğünde var olduğun gibi bir varlığım. Ben senin ışık kardeşinim ve görkemli vadilerde seninle birlikte havada süzüldüm. Bana, senin gerçek benliğinin uyanık dünya benliğini anlatma izni verilmemiştir; ama bizler engin uzamların gezgini ve çağların yolcusuyuz. Gelecek yıl belki sizin eski dediğiniz Mısır'da ya da bu zamandan üç bin yıl sonra gelecek olan zalim Tsan Chan İmparatorluğu'nda olabilirim. Sen ve ben,</p>

  <p class="Standard" style="margin-left:0;margin-right:0;text-indent:18.859844px">Arktürüs<span class="Footnoteanchor"><a href="#ftn7" id="bodyftn7">(3)</a></span> civarında dönen dünyaların arasından kaydık ve Jüpiter'in dördüncü uydusunda gururla sürünen böcek filozoflar arasında yaşadık. Dünya, yaşam ve onun uzamı hakkında ne denli az şey biliyor! Kendi huzuru için gerçekten ne kadar az şey bilmek zorunda!</p>

  <p class="Standard" style="margin-left:0;margin-right:0;text-indent:18.859844px">"Gaddar hakkında konuşamam. Siz Dünya'da onun uzak varlığını istemeye istemeye hissettiniz: Bilmeden göz kırpan fenere boş yere Umacı<span class="Footnoteanchor"><a href="#ftn8" id="bodyftn8">(4)</a></span>, Şeytan Yıldız adını verdiniz. Bedensel ayak bağlarıyla oyalanarak, çağlar boyunca gaddarla karşılaşıp onu fethetmek için boşuna çabalayıp durdum. Bu gece alevlenmiş tufansı bir intikamla salt Nemesis<span class="Footnoteanchor"><a href="#ftn9" id="bodyftn9">(5)</a></span> olarak gideceğim. Beni gökte, Şeytan Yıldız'ın yakınında seyret.</p>

  <p class="Standard" style="margin-left:0;margin-right:0;text-indent:18.859844px">"Daha fazla konuşamam; çünkü Joe Slater'ın bedeni soğuyup katılaşıyor, beyni istediğim gibi titreşmeyi bırakıyor. Sen bu gezegendeki tek dostum oldun: Beni, bu bedende yatan itici, engelleyici şeyin içinden sezip arayan tek ruh...</p>

  <p class="Standard" style="margin-left:0;margin-right:0;text-indent:18.859844px">Yine karşılaşacağız: belki Orion'un Kılıcı'nın<span class="Footnoteanchor"><a href="#ftn10" id="bodyftn10">(6)</a></span> parlak sislerinde, belki tarih öncesi Asya'nın çıplak yaylalarında, belki bu gecenin anımsanmayan rüyalarında, belki de bu zamandan çağlar sonra, güneş sistemi silinip süpürülünce, başka bir biçimde..."</p>

  <p class="Standard" style="margin-left:0;margin-right:0;text-indent:18.859844px">Bu noktada düşünce dalgaları apansız kesildi ve düş görenin soluk gözleri - yoksa ölü adam mı demeliyim? - balığınkiler gibi camlaştı. Yarı afallamış halde yatağa eğilip bileğini tuttum; ama onu soğuk, katı ve nabızsız buldum. Benzi atmış yanaklar yeniden solgunlaştı, kalın dudaklar, Joe Slater'ın çürük, itici dişlerini açığa çıkaracak biçimde düşüp açıldı. Titredim ve korkunç yüzün üstüne bir örtü çekip hemşireyi uyandırdım. Ardından hücreden çıkarak sessizce odama gittim. Hatırlayamayacağım rüyalar için ani ve anlatılamaz bir açlık hissettim.</p>

  <p class="Standard" style="margin-left:0;margin-right:0;text-indent:18.859844px">Ya hikâyenin doruk noktası? Hangi düz, bilimsel öykü böyle bir retorik etkiye sahip olmakla övünebilir? Ben sadece bana ilginç gelen bazı şeyleri, olaylar olarak ve onları istediğiniz gibi yapılandırmanıza fırsat vererek kaydettim. Çoktan kabul ettiğim gibi, üstüm, yaşlı Doktor Fenton, değindiğim her şeyin gerçekliğini inkâr ediyordu. Sinirsel zorlama yüzünden çöktüğüme ve gayet cömertçe bana verdiği tam ücretli uzun bir tatile fena halde gereksindiğime yemin ediyordu. Joe Slater'ın, yalnızca fantastik kavramları, en yozlaşmış topluluklarda bile rastlanan kaba, kalıtsal halk masallarından kaynaklanmış olması gereken, düşük dereceden bir paranoyak olduğuna dair beni meslek şerefi üzerine temin ediyordu. Bana bütün bunları söylüyordu ama yine de Slater'ın ölüşünün ardından geceleyin gördüklerimi unutamıyordum. Benimkini peşin hükümlü bir tanık olarak kabul etmeyesiniz diye, bu son tanıklığa başka bir kalem eşlik etsin ki bu belki beklediğiniz havayı verir. Perse Novası yıldızının<span class="Footnoteanchor"><a href="#ftn11" id="bodyftn11">(7)</a></span> aşağıdaki açıklamasını pek saygın gökbilim otoritesi Profesör Garrett P. Serviss'in sayfalarından harfi harfine aktarıyorum:</p>

  <p class="Standard" style="margin-left:0;margin-right:0;text-indent:18.859844px">"22 Şubat 1901'de, Edinburgh'dan Doktor Anderson tarafından Algol'dan çok uzak olmayan harikulade bir yıldız keşfedildi. O noktada daha önceden başka hiçbir yıldız görünmüyordu. Yirmi dört saat içinde ilk kez görülen bu yıldız öyle parlak bir hale geldi ki Kapella'yı<span class="Footnoteanchor"><a href="#ftn12" id="bodyftn12">(8)</a></span> gölgede bıraktı. Bir iki hafta içinde görünür derecede solgunlaştı ve sonraki birkaç hafta içinde çıplak gözle zor seçilebilir hale gelmişti."</p>

  <p class="Standard">&nbsp;</p>

  <p class="Standard" style="text-align:right">1919</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">Bu öykü ilk kez Ekim 1919'da Pine Cones, Vol. 1. No: 6'da yayınlanmıştır.</p>

  <p class="Standard">&nbsp;</p>
  <hr class="footnoterule" />

  <p class="Footnote"><a class="FootnoteSymbol" href="#bodyftn5" id="ftn5">(1)</a> &nbsp;<span style="font-style:italic">Burada, 'Freud'un simgeciliği'ni, bilinçaltında baskıya alınmış duygu ve dileklerin kılık değiştirerek bilinç alanına çıkma durumu olarak anlamak doğru olur.</span></p>

  <p class="Footnote"><a class="FootnoteSymbol" href="#bodyftn6" id="ftn6">(2)</a> &nbsp;<span style="font-style:italic">Catskill Dağla</span><span style="font-style:italic">rı</span> <span style="font-style:italic">: ABD'de Allegheny Yaylası'n</span><span style="font-style:italic">ın</span> <span style="font-style:italic">ayrı bir parçası ve Apalaş Dağları'n</span><span style="font-style:italic">ın</span> <span style="font-style:italic">bir bölümü. New York eyaletinin güneydoğusunda yer alır. Washington Irwing'in efsanevi Rip Van Winkle hakkında yazdığı kısa öyküler dağların ünlenmesine yol açmıştır. Rip Van Winkle'</span><span style="font-style:italic">ın</span><span style="font-style:italic">, parkın doğu girişinde, Hudson Irmağı üzerindeki Catskill kasabası yakınlarında yıllar süren bir uykuya yattığı söylenir.</span></p>

  <p class="Standard"><a class="FootnoteSymbol" href="#bodyftn7" id="ftn7">(3)</a> &nbsp;<span style="font-style:italic;font-size:83%">Arktürüs : Geceleri gökyüzünde görülen en parlak beş yıldızdan biri ve kuzeydeki Çoban takımyıldızının en parlak (alfa) yıldızı (Alpha Boötis) Görünür kadri 0,2 olan Arktürüs, Yerküre'den yaklaşık 40 ışık yılı uzaklıkta, turuncu renkte dev bir yıldızdır. Büyükayı'nın kuyruğuyla hemen hemen aynı hizada yer alır; bu nedenle de adı 'ayı kuyruğu' anlamına gelen Yunanca sözcükten türemiştir.</span></p>

  <p class="Footnote" style="font-style:italic"><a class="FootnoteSymbol" href="#bodyftn8" id="ftn8">(4)</a> &nbsp;Umacı : Algol olarak da bilinir. Kuzey gökküre takımyıldızlarından Perse'nin ikinci (beta) en parlak yıldızı (Beta Persei). Değişen yıldızların örten çiftyıldız sınıfının tipik bir örneğidir. Görünür kadri yaklaşık 2,2 ile 3,5 arasında değişir. Umacı en soluk durumunda bile çıplak gözle görülebilir.</p>

  <p class="Footnote"><a class="FootnoteSymbol" href="#bodyftn9" id="ftn9">(5)</a> &nbsp;<span style="font-style:italic">Nemesis : Nemesis, hem soyut bir kavramı simgeler hem de bir tanrıça adıdır. Zeus, Nemesis'i elde etmek için onun peşine düşer. Kurtu</span><span style="font-style:italic">lmak</span> <span style="font-style:italic">için Nemesis kaz biçimini bürününce Zeus da kuğuya dönüşür ve isteğine ulaşır. Birleşmenin ürünü olarak Nemesis'in bıraktığı yumurtadan Helena doğar.</span></p>

  <p class="Footnote"><a class="FootnoteSymbol" href="#bodyftn10" id="ftn10">(6)</a> &nbsp;<span style="font-style:italic">Orion'un Kılıcı : Astronomide 5 saat 30 dakika açılımında ve sıfır derece yükseliminde bulunan büyük takımyıldızın bölümü. Orion takımyıldızı adını, eski Yunan efsanesindeki avcıdan alır. Pek çok kültürde, Orion'un şafak zamanı doğması yazın yaklaşmakta olduğuna, akşam doğması kışın başladığına ve fırtınalara, gece yarısı doğması ise bağ bozumu zamanının geldiğine işaret eder. Orion takımyıldızında, avcının kılıç bölümünde çıplak gözle görülebilen, parlak yayınımlı Orion Bulutsusu yer alır.</span></p>

  <p class="Footnote"><a class="FootnoteSymbol" href="#bodyftn11" id="ftn11">(7)</a> &nbsp;<span style="font-style:italic">Perse Novası : Nova Persei olarak da bilinen ve mutlak kadri 9,2'ye ulaşan parlak nova. 190T de görülen nova üzerinde yapılan spektroskopik gözlemler sonucunda; yıldızlararası gazlar üzerine önemli bilgiler elde edildi. Patlayan yıldızın fırlattığı kabuk asimetrikti. Ve yıldızın yakınlarında inanılmaz hızla genişleyen parlak bir bulutsu (nebula) oluştu. Bu hızın yıldız çevresinde daha önceden bulunan karanlık bir bulutsunun içindeki yansımanın bir sonucu olduğu sanılmaktadır. Işık yankısı olarak da bilinen bu olaydan yararlanılarak bu bulutsu ile yerküre arasındaki uzaklığın 650 ışık yılı olduğu saptanmıştır.</span></p>

  <p class="Footnote"><a class="FootnoteSymbol" href="#bodyftn12" id="ftn12">(8)</a> &nbsp;<span style="font-style:italic">Kapella : Arabacı takımyıldızının en parlak (alfa) yıldızı (Alpha Aurigae) Gökyüzünün de altıncı parlak yıldızıdır. Görünür kadri 0,05'tir. Kapella 10. kadirden bir kırmızı yıldızla spektroskopik çiftyıldız oluşturur. Yerküreden yaklaşık 50 ışık yılı uzaklıktadır.</span></p>
</body>
</html>
