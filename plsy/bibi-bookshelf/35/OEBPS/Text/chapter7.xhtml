<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc5">Randolph Carter'ın İfadesi</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Beyler, size tekrarlıyorum, soruşturmanız verimsiz, isterseniz beni sonsuza dek burada tutun; adalet diye adlandırdığınız yanılsamayı yatıştırmak için bir kurban bulmanız gerekiyorsa eğer, beni hapsedin ya da idam edin; ama size daha önceden anlattıklarımın daha fazlasını söyleyemem. Hatırlayabildiğim her şeyi, bütün samimiyetimle anlattım. Hiçbir şey çarpıtılıp gizlenmedi ve karanlıkta kalan bir şeyler varsa eğer bu sadece zihnimi ele geçiren karanlık bulut yüzündendir - o bulut ve onu üzerime çökerten korkunun belirsiz doğası yüzünden.</p>

  <p class="Standard" style="margin-left:0;margin-right:0;text-indent:18.859844px">Tekrar söylüyorum, huzur dolu bir unutuş içinde olduğunu düşünsem ve hatta, neredeyse bunu ümit etsem bile, şüphesiz bir yerlerde böylesine kutsanmış bir şey varsa eğer, Harley Warren'a ne olduğunu bilmiyorum. Beş yıl boyunca onun en yakın arkadaşı olduğum ve bilinmeyenin derinliklerine doğru yaptığı korkunç araştırmalarına kısmen de olsa katıldığım doğrudur. Hafızamın güvenilmez ve kararsız olmasına rağmen, bizi Gainsville yolunda birlikte gördüğünü söyleyen şahidinizin anlattığı gibi, o korkunç gecenin on bir buçuğunda Big Cypress Bataklığı'na doğru yürüdüğümüzü yalanlayacak değilim. Hatta elektrik fenerleri, bahçıvan belleri ve gerekli malzemesiyle birlikte dikkat çekici bir kangal tel taşıdığımızı da onaylayacağım; çünkü bütün bu şeyler, sarsılmış hafızamın içinde yanıp duran o özel iğrenç ortamda rol oynamışlardı. Ama sonrasında neler olduğu ve ertesi sabah bataklığın kıyısında, tek başıma ve yarı şuursuzca bulunuşumun nedeni hakkında, size tekrar tekrar anlattıklarım dışında hiçbir şey bilmediğimi söylemekte ısrar etmeliyim. Bana, bataklıkta ve çevresinde o berbat olayı gerçekleştirebilecek hiçbir şeyin olmadığını söylüyorsunuz. Ben de bunun karşılığında size, gördüğüm şeylerin ötesinde hiçbir şey bilmediğimi söylüyorum. Hayal ya da karabasan olabilir - hayal ya da karabasan olmalarını öyle çok umuyorum ki - ama yine de insanların görüş alanından çıkmamızın ardından o şok edici saatlerde yaşananlara dair aklımda kalanların hepsi bu. Ve Harley Warren'ın neden dönmediğini sadece kendisi ya da kendisinin gölgesi - ya da tarif edilemez isimsiz bir varlık - söyleyebilir.</p>

  <p class="Standard" style="margin-left:0;margin-right:0;text-indent:18.859844px">Daha önce de söylediğim gibi, Harley Warren'ın esrarengiz çalışmalarını çok iyi biliyordum ve bir yere kadar onlara katılmıştım. Yasaklanmış konular üzerine yazılmış, tuhaf ve az bulunur kitaplardan oluşan engin koleksiyonunda yer alan bildiğim dillerdeki bütün eserleri okudum; ama onlar anlayamadığım dillerde yazılanlarla karşılaştırıldığında çok küçük kalırlardı. Sanırım büyük bölümü Arapça'ydı; ve onun sonunu getiren, şeytani ilhamlar verici o kitap - sürekli cebinde taşırdı - daha önce asla görmediğim harflerle yazılmıştı. Warren bana o kitabın içinde neler olduğunu hiç söylemedi. Çalışmalarımızın doğasına gelince; tam olarak kavrayamadığımı daha fazla hatırlatmama gerek var mı? Bunu yapamadığıma şükrediyorum, çünkü onlar gerçek bir heves duymaktan çok zorlama bir etkilenmeyle katılmış olduğum dehşet verici çalışmalardı. Warren daima beni iradesi altına alırdı ve bazen ondan korkardım. O korkunç olaydan önceki gece, bazı cesetlerin neden çürümeyip binlerce yıl boyunca mezarlarında değişmeden kaldıkları hakkındaki teorisiyle ilgili olarak durmaksızın konuşurken, yüzünde oluşan ifadenin beni nasıl da ürperttiğini hatırlıyorum. Ama şimdi, ondan korkmuyorum; çünkü kavrayışımın ötesindeki dehşetlerle tanıştığından şüpheleniyorum. Artık onun için korkuyorum.</p>

  <p class="Standard" style="margin-left:0;margin-right:0;text-indent:18.859844px">Bir kez daha söylüyorum o geceki amacımızın ne olduğu konusunda kesin bir fikrim yok. Bariz bir şekilde, Warren'ın yanında taşıdığı kitapla oldukça ilgiliydi - bir ay önce ona Hindistan'dan gönderilen ve okunamayan harflerle yazılmış şu kadim kitap - ama yemin edebilirim ki, bulmayı umduğumuz şeyin ne olduğunu bilmiyordum. Şahidiniz, bizi on bir buçukta Gainsville yolunda, Big Cypress Bataklığı'na doğru ilerlerken gördüğünü söylüyor. Bu belki de doğru, ama bu olayla ilgili hatırlayabildiğim kesin bir şeyler yok. Ruhuma işlemiş görüntünün sadece tek bir sahnesi var, saat gece yarısından oldukça sonraydı; çünkü olmakta olan bir hilal puslu gökyüzünde iyice yükselmişti.</p>

  <p class="Standard" style="margin-left:0;margin-right:0;text-indent:18.859844px">Bulunduğumuz mekân, kadim bir mezarlıktı; öylesine kadimdi ki, hatırlanamayacak kadar eski yıllara ait çeşit çeşit işaretleri gördüğümde titremiştim. Sıra sıra otların, yosunların, aşırı uzayıp dal budak salan tuhaf yabani bitkilerin bürüdüğü, derin, nemli, çukurluk bir bölgenin içindeydi ve aylaklık yapan düş gücümün, saçma bir şekilde, çürüyen taşlara benzettiği belirsiz bir leş kokusunun doldurduğu bir yerdi. Her yerde ihmal etmenin ve yıpranmışlığın izleri vardı, Warren'la benim yüzyılların bu ölümcül sessizliğini işgal eden ilk canlı yaratıklar olduğumuz düşüncesi beni iyice ele geçirmişti. Vadinin kıyılarının üzerinde, solgun ve giderek oluklaşan hilal, yeraltı mezarlarının işitilmemişliğinden yükseliyor gibi görünen pis kokulu pusların arasından gözetliyordu ve onun zayıf dalgalanan ışınları sayesinde eski mezar kapaklarını, urn'ları<span class="Footnoteanchor"><a href="#ftn15" id="bodyftn15">(1)</a></span>, mezarlık abidelerini, mozole cephelerinin itici görüntülerini birbirlerinden ayırt edebiliyordum; hepsi de harap olmuş, yosun bürümüş, nemden leke leke olmuştu ve sağlığa zararlı bitkilerin aşırı büyümesiyle kısmen örtülüp gizlenmişti.</p>

  <p class="Standard" style="margin-left:0;margin-right:0;text-indent:18.859844px">O dehşet verici mezarlığın içinde, kendi varlığıma ait ilk canlı izlenimim, Warren'la birlikte yarı yarıya harap olmuş belirli bir mezarın önünde durup, taşıyor göründüğümüz yüklerin bir bölümünü yere bırakma eylemimize aitti. Şimdi benim yanımda bir elektrik feneri ve iki bahçıvan beli olduğunu ve dostumun da benzer bir fener ve seyyar bir telefon donanımı taşıdığını söyleyebilirim.</p>

  <p class="Standard" style="margin-left:0;margin-right:0;text-indent:18.859844px">Tek bir kelime bile konuşmadık, çünkü bulunduğumuz yer ve yapacaklarımız bizim için oldukça bilindikti; hiç vakit kaybetmeden, bellerimizi alıp arkaik mezarın üzerini bürümüş olan otları, yabani bitkileri ve toprağı temizlemeye koyulduk. Üç koca granit kapağı içeren yüzeyin tümünü temizlememizin ardından görüntüyü incelemek için birkaç adım geri çekildik; Warren kafasından bazı hesaplamalar yapıyor gibiydi. Sonrasında gömüte yaklaştı ve bahçıvan belini bir kaldıraç gibi kullanarak, zamanında bir mezarlık anıtı olduğunu düşündüğüm bir taş yığınına en yakın kapağı kaldırmaya çalıştı. Başaramamıştı ve benden gelip kendisine yardım etmemi işaret etti. Sonunda birleştirdiğimiz gücümüz, taşı gevşetmeyi başardı ve kaldırıp kenara yatırdık.</p>

  <p class="Standard" style="margin-left:0;margin-right:0;text-indent:18.859844px">Kapağın kaldırılması, zehirli gazlar yayan karanlık bir deliği ortaya çıkardı, içinden yayılan zehirli havanın etkisi öylesine mide bulandırıcıydı ki korku içinde irkilerek geriye çekildik. Bir süre sonra, yine de, yeniden çukura yaklaştık, bu kez koku soluk alıp vermek için biraz daha dayanılabilir durumdaydı. Fenerlerimiz, üzerine gizli dünyanın tiksindirici irinlerinin damladığı, güherçileden kabuk tutmuş ıslak duvarların çevrelediği birtakım taş basamakların en üstünü açığa çıkarıp aydınlatmıştı. Ve şimdi, hafızam ilk kez sözlü bir konuşma kaydediyordu, en azından Warren'ın tatlı tenor sesiyle benimle konuşuyordu; bulunduğumuz korku verici ortamdan tuhaf bir şekilde hiç etkilenmemiş bir sesle.</p>

  <p class="Standard" style="margin-left:0;margin-right:0;text-indent:18.859844px">"Burada kalmanı istemek zorunda olduğum için üzgünüm," dedi, "ama senin gibi zayıf sinirlere sahip birisinin aşağıya inmesine izin vermek bir suç olur. Görmek ve yapmak zorunda olduğum şeyleri, kitaplarda okuduklarına ya da şimdiye dek sana anlattıklarıma rağmen, hayal edemezsin. Bu şeytani bir iş, Carter ve ben sinirleri tamamen demir gibi olmayan herhangi birinin aşağıdakileri görüp de canlı ve aklı başında geri dönebileceğine emin değilim. Seni kırmak istemiyorum ve Tanrı biliyor ki yanımda olmandan yeteri kadar mutluyum; ama sorumluluk duygusu, benim için önemli ve senin gibi bir sinir çuvalını aşağıya, olası bir ölüm ya da deliliğe sürükleyemem. Sana söylüyorum, o şeyin gerçekten neye benzediğini asla hayal edemezsin! Ama telefonu kullanarak seni her hareketimden haberdar edeceğime söz veriyorum. Görüyorsun burada, dünyanın merkezine ulaşıp dönmeme yetecek kadar tel var!"</p>

  <p class="Standard" style="margin-left:0;margin-right:0;text-indent:18.859844px">Büyük bir soğukkanlılıkla söylenmiş bu sözleri hafızamın derinliklerinde hâlâ duyabiliyor; buna karşılık yaptığım sitemleri hâlâ hatırlayabiliyorum. Arkadaşımın kabrin derinliklerine yapacağı yolculukta ona eşlik etmek için fazlasıyla hevesli görünüyordum, ama o, esnetilemez bir inatçı olduğunu kanıtladı. Bir ara eğer daha fazla ısrar edersem, araştırmadan vazgeçmekle tehdit etti, olayın anahtarını sadece o elinde tuttuğu için etkili bir tehditti. Araştırdığımız şeyin doğası hakkında daha fazla bir şey bilmesem de bütün bunları hâlâ hatırlayabiliyorum. Planını bana zorla kabul ettirmesinin ardından, Warren tel makarasını aldı ve donanımını hazırladı. Başıyla işaret etmesinin ardından teçhizatın bir ucunu elime aldım ve yeni açılmış deliğin yanında duran eski, küf lekeli bir mezar taşının üzerine oturdum. Sonrasında elimi sıktı, tel kangalını omuzladı ve anlatılamaz kemik deposunun içinde gözden kayboldu.</p>

  <p class="Standard" style="margin-left:0;margin-right:0;text-indent:18.859844px">Bir dakika boyunca, elektrik fenerinin ışıltısını görmeyi ve aşağı doğru indikçe peşi sıra sürüklenen telin sürtünme seslerini duyabildim ama kısa süre sonra ışıltı birdenbire kayboldu, sanki taş basamaklarda keskin bir dönüş varmış gibiydi ve ardından da ses kesildi. Yapayalnızdım ve yalıtılmış yüzeyi giderek oluklaşan hilalin kıvranıp duran ışınlarının altında yeşil yeşil uzanan şu büyülü tellerin sayesinde hâlâ bilinmeyen derinliklere bağlıydım.</p>

  <p class="Standard" style="margin-left:0;margin-right:0;text-indent:18.859844px">O terk edilmiş kadim ölüler şehrinin sessizliğinde aklım korkunç fanteziler ve illüzyonlar yaratıyor, grotesk lahitler ve mezar taşlarının ardında belli belirsiz korkunç bir varlığın hayali canlanıyordu. Şekli bozuk gölgeler, otlarla kaplanmış deliğin karanlıklarında hareket ediyor gibi görünüyor ve tepenin eteklerinde çürümekte olan mezarların üstünde, tanrının varlığını reddeden bir seremoni oynanıyordu sanki ve soluk hilalin ışığının gücü gölgeleri yok etmeye yetmiyordu. Elektrik fenerimin ışığından yararlanarak sürekli olarak saatime bakıyor ve telaşlı bir endişeyle telefonun alıcısını dinliyordum; ama çeyrek saatten uzun bir süre boyunca hiçbir şey duyamadım. Ardından aletten zayıf bir klikleme geldi ve gergin bir tonla arkadaşıma seslendim. Endişeliydim ama yine de Harley Warren'dan şimdiye dek hiç duymadığım kadar korkmuş ve titreyen bir sesle gelen sözcükler için hazırlıksızdım. Kısa bir süre önce çok sakin bir şekilde yanımdan ayrılan adam, şimdi, en keskin çığlıktan bile daha ürkütücü olan titrek bir fısıltıyla aşağıdan sesleniyordu:</p>

  <p class="Standard" style="margin-left:0;margin-right:0;text-indent:18.859844px">"Aman tanrım! Gördüğümü sen de görebilseydin!"</p>

  <p class="Standard" style="margin-left:0;margin-right:0;text-indent:18.859844px">Cevap veremedim. Dilim tutulmuş bir şekilde, sadece bekleyebiliyordum. Ardından çıldırmış ses yeniden duyuldu:</p>

  <p class="Standard" style="margin-left:0;margin-right:0;text-indent:18.859844px">"Carter, bu korkunç – canavarca - inanılmaz!'</p>

  <p class="Standard" style="margin-left:0;margin-right:0;text-indent:18.859844px">Bu kez sesim beni hayal kırıklığına uğratmadı ve vericiyi heyecanlı bir soru seline uğrattım. Dehşete düşmüş bir şekilde, "Warren, ne oldu? Ne oldu?" diye tekrar tekrar sorup duruyordum.</p>

  <p class="Standard" style="margin-left:0;margin-right:0;text-indent:18.859844px">Arkadaşımın sesi bir kez daha yükseldi, hâlâ korkudan kısılmıştı ve artık açıkça çaresizlik içinde titriyordu:</p>

  <p class="Standard" style="margin-left:0;margin-right:0;text-indent:18.859844px">"Sana söyleyemem, Carter! Bu tamamen düşünce ötesi - sana söylemeye cesaret edemiyorum - hiç kimse bunu bilerek yaşayamaz - Yüce Tanrım! Bunu asla hayal etmemiştim!"</p>

  <p class="Standard" style="margin-left:0;margin-right:0;text-indent:18.859844px">Tüylerimi diken diken eden soruşturmamın tutarsız sağanağı dışında, etrafı sessizlik kaplamıştı. Ardından çok daha büyük bir dehşet tonuna ulaşmış olan Warren'ın sesi yeniden duyuldu:</p>

  <p class="Standard" style="margin-left:0;margin-right:0;text-indent:18.859844px">"Carter! Tanrı aşkına kapağı geri koy ve eğer yapabilirsen bir an önce buradan git! Hemen! Geri kalan her şeyi bırak ve kaç - Bu senin tek şansın! Söylediklerimi yap ve benden açıklama isteme!"</p>

  <p class="Standard" style="margin-left:0;margin-right:0;text-indent:18.859844px">Söylediklerini duydum ve yapabildiğim tek şey delirmiş sorularımı yinelemek oldu. Etrafımı mezarlar, karanlık ve gölgeler çevirmişti; altımdaysa insanın hayal gücünün çok ötesinde birtakım tehlikeler vardı. Ama dostum benden çok daha büyük bir tehlike içindeydi ve korkumun arasında böyle bir durumda onu bırakabileceğimi düşündüğü için arkadaşıma karşı belirsiz bir kızgınlık duyuyordum.</p>

  <p class="Standard" style="margin-left:0;margin-right:0;text-indent:18.859844px">Kliklemeler yeniden başladı ve kısa süren bir sessizliğin ardından Warren'ın hazin feryadı yükseldi:</p>

  <p class="Standard" style="margin-left:0;margin-right:0;text-indent:18.859844px">"Kaybol! Tanrı aşkına, kapağı geri koy ve kaç buradan Carter!"</p>

  <p class="Standard" style="margin-left:0;margin-right:0;text-indent:18.859844px">Dağıldığı açıkça belli olan dostumun kullandığı çocuksu argoda bulunan bir şeyler gücümü yeniden toplamamı sağladı. Bir çözüm düşündüm ve bağırdım: "Warren sıkı dur! Aşağı geliyorum!" Bu teklifin ardından alıcımdan gelen ses, uç noktada ümitsiz bir çığlığa dönüştü:</p>

  <p class="Standard" style="margin-left:0;margin-right:0;text-indent:18.859844px">"Yapma! Anlamıyorsun! Artık çok geç - ve bu benim kendi hatam. Kapağı kapat ve koş - ne senin ne de başkasının yapabileceği hiçbir şey yok artık!'</p>

  <p class="Standard" style="margin-left:0;margin-right:0;text-indent:18.859844px">Sesin tonu yeniden değişti, bu kez umutsuz bir teslimiyetin sonucu olarak daha yumuşaktı. Ama yine de benim için duyduğu endişe yüzünden hâlâ gergindi.</p>

  <p class="Standard" style="margin-left:0;margin-right:0;text-indent:18.859844px">"Hemen - çok geç olmadan!"</p>

  <p class="Standard" style="margin-left:0;margin-right:0;text-indent:18.859844px">Onu dinlememeye çalıştım; bedenimi ele geçiren felçten kurtulmayı ve aşağı inip yardımına koşma konusundaki sözümü tutmayı denedim. Ama bir sonraki fısıltısını duyduğumda hâlâ çıplak dehşetin zincirleri içinde kımıldayamadan duruyordum.</p>

  <p class="Standard" style="margin-left:0;margin-right:0;text-indent:18.859844px">"Carter - acele et! İşe yaramaz – gitmelisin - en azından birimiz kurtulsun – kapak -" Bir sessizlik, yeni kliklemeler ve ardından Warren'in zayıf sesi:</p>

  <p class="Standard" style="margin-left:0;margin-right:0;text-indent:18.859844px">"Neredeyse bitmek üzere - işi daha da zorlaştırma - şu lanet olası basamakların üzerini kapat ve hayatını kurtarmak için koş - vakit kaybediyorsun - elveda, Carter - seni bir daha göremeyeceğim."</p>

  <p class="Standard" style="margin-left:0;margin-right:0;text-indent:18.859844px">Bu sırada Warren'ın fısıltısı bir çığlığa dönüştü; giderek büyüyerek asırların dehşetini taşıyan bir feryada dönüşen bir çığlığa:</p>

  <p class="Standard" style="margin-left:0;margin-right:0;text-indent:18.859844px">"Lanet olsun bu cehennem şeylerine - kalabalıklar - Tanrım! Kaç buradan! Kaç buradan! KAÇ!"</p>

  <p class="Standard" style="margin-left:0;margin-right:0;text-indent:18.859844px">Sonrası sessizlikti. Tükenmek bilmeyen çağlar boyunca orada ne kadar, öylece, aptallaşmış bir şekilde oturduğumu hatırlamıyorum; fısıldayarak, mırıldanarak, seslenerek, telefona çığlıklar atarak.</p>

  <p class="Standard" style="margin-left:0;margin-right:0;text-indent:18.859844px">Bütün o asırlar boyunca, tekrar tekrar fısıldadım, mırıldandım, seslendim, bağırdım ve çığlıklar attım, "Warren, Warren! Cevap ver! Orada mısın?" Ardından her şeyi taçlandıran dehşet üzerime çöktü. İnanılmaz, düşünülemez, hatta bahsedilemez bir şey. Warren'ın dördüncü ve son umutsuz uyarı çığlığının ardından sanki çağların geçtiğini ve dehşet verici sessizliği bozan tek şeyin benim kendi çığlıklarım olduğunu söylemiştim. Ama kısa bir süre sonra alıcıdan yeni kliklemeler yükseldi ve duymak için kulaklarımı sonuna dek açtım. Yeniden aşağıya seslendim, "Warren, orada mısın?" Ve karşılığında zihnime bu bulutu çökerten şeyi duydum. Bu şeyi - sesi - açıklamaya çalışamam, beyler, ne de onu ayrıntılarıyla tanımlamaya cesaret edebilirim, çünkü duyduğum ilk sözcükler bilincimi alıp götürmüş ve hastanedeki uyanışıma kadar geçen zaman içinde zihinsel bir boşluk yaratmıştı. Sesin boğuk olduğunu söyleyebilir miyim; boşluktan gelir gibi olduğunu; jelatin gibi; uzak; dünya dışı; insanlık dışı; bedensiz? Ne söyleyebilirim ki? Tecrübelerimin sonuydu o ve de hikâyemin. Onu duydum ve daha fazlasını bilmiyorum - çukurluk bölgenin içindeki şu bilinmeyen mezarlıkta, parçalanmış taşların ve yıkılmış mezarların arasında, etrafı bürümüş otların ve zehirli dumanların ortasında sersemlemiş bir şekilde otururken onu duydum - kahrolası solgunlaşan ayın altında dans eden şekilsiz, hayaletsi gölgeleri seyrederken sesin, şu lanet olası açık mezarın en derin noktasından yüksekliğini duydum. Ve bana söylediği de işte şu:</p>

  <p class="Standard" style="margin-left:0;margin-right:0;text-indent:18.859844px">"Seni salak, Warren ÖLDÜ!"</p>

  <p class="Standard">&nbsp;</p>

  <p class="Standard" style="text-align:right">Aralık 1919</p>

  <p class="Standard">&nbsp;</p>

  <p class="Standard" style="font-style:italic">Bu öykü ilk kez the Vagrant dergisinin 13. sayısında (Mayıs 1920; s. 41-48) yayınlanmıştır.</p>

  <p class="Standard" style="font-style:italic">&nbsp;</p>

  <p class="Standard"><span style="font-style:normal;font-weight:bold">Not:</span> Bu arada şunu belirtmeliyiz ki, Randolph Carter, yakın arkadaşı olan Dr. Willett'a anlattığı bazı şeyler sayesinde Providence'ı karmakarışık eden Charles Dexter Ward Olayı'nın çözümlenmesine tuhaf bir katkıda bulunacaktı. Bkz. H.P. Lovecraft, Charles Dexter Ward Olayı; Altıkırkbeş Yayın, 2000.</p>

  <p class="Standard">&nbsp;</p>
  <hr class="footnoterule" />

  <p class="Footnote"><a class="FootnoteSymbol" href="#bodyftn15" id="ftn15">(1)</a> &nbsp;<span style="font-style:italic;font-weight:normal">U</span><span style="font-style:italic;font-weight:normal">rn</span><span style="font-style:italic;font-weight:normal">: Yakılmış cesetlerin küllerini saklamak için kullanılan ka</span><span style="font-style:italic;font-weight:normal">p</span><span style="font-style:italic;font-weight:normal">.</span></p>
</body>
</html>
