<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_14">15</h2>

  <p class="calibre2">Daily Fluxion'un perşembe günkü sayısında Qwilleran'ın ikinci defa yayınlanan Prandium Pırıltıları adlı köşesi, şehrin önde gelen hukuk şirketlerinden biri olan Teahandle, Hanslow, Burris Maus ve Castle'nin yönetim kurulu üyesi avukat Robert Maus'un mutfaktaki ustalığına ayrılmıştı. Sütun son derece nükteli bir üslupla yazılmıştı, Qwilleran mektuplarını almak için ofise uğradığında ofisboylardan editörlere kadar bir sürü kişinin tebriklerini kabul etti.</p>

  <p class="calibre2">Öğleyin Basın Kulübü'nde ona, "En iyi görevleri nasıl oluyor da sen alıyorsun hep?" diye sordular. "Bu biçimde ne kadar kilo almayı düşünüyorsun?... Fluxion mı hesabı ödedi diyorsun? Muhasebeci çıldırmıştır şimdi...."</p>

  <p class="calibre2">Gününü ofiste, Max Sorrel'ın garip teorileriyle ilgili bir yazı yazmakla geçirdi. "Bir arkadaşınızın samimiyetini denemek isterseniz" diyordu Max, "ona berbat bir kahve ikram edin. Eğer kahvenizi överse, ona güvenilmez demektir."</p>

  <p class="calibre2">Yazdığı her paragrafın ortasında sürekli gelen telefonlarla bölündü: Maus'un özellikle havagazı ocağında yemek pişirmekte ısrar etmesine itiraz eden elektrik şirketi, alüminyum folyolara sarılmış fırında patatese olan antipatisini protesto eden alüminyum sektörü, Maus'un adından bile tiksindiği ketçap, diet peynir, donmuş balık ve bunlara benzer ürün satıcıları.</p>

  <p class="calibre2">Fırtına gibi bir telefon da hukuk şirketinin kıdemli ortağı, yaşlı Teahandle'den geldi. "Robert Maus bugünkü gazetede bu makalenin yayımlanmasına izin verdi mi?" diye kükrüyordu.</p>

  <p class="calibre2">"Makalenin bitmiş halini okumadı" dedi Qwilleran, "ama onunla mülakat yapmama izin verdi."</p>

  <p class="calibre2"></p>

  <p class="calibre2">"Hah! En önemli müşterilerimizden birinin elektrikli ocak üreticisi olduğundan haberiniz var mı?"</p>

  <p class="calibre2">"Böyle olsa bile, Maus'un fikirlerini söyleme özgürlüğü var, öyle değil mi?"</p>

  <p class="calibre2">"Ama bunu basmak zorunluluğunuz yoktu!" diye bağırdı şirketin ortağı. "Şehre döndüğünde bu konuyu Bay Maus'la görüşeceğim."</p>

  <p class="calibre2">Şikâyetleri yanıtlayan ve tebrikleri kabul eden Qwilleran, bu arada birkaç telefon da kendisi açtı. Koko bu sabah daktiloda Z harfini bırakmıştı, bunu görünce gazetecinin aklına şehre ilk geldiğinde kısa süreli ama yakından tanıdığı bir ressam olan Zoe Lambreth'i aramak geldi.</p>

  <p class="calibre2">Zoe'ya, telefonda, çömlek atölye-sindeki eski skandalla ilgili bir gazete yazısından aldığı bir dizi sanatçının adlarını okudu.</p>

  <p class="calibre2">"Bu kişilerin arasında tanıdığın var mı?" diye sordu.</p>

  <p class="calibre2">"Bunların bazıları öldü" dedi Zoe, Qwilleran'ı daima büyülemiş olan melodik sesiyle. "Herb Stock California'da, emekli. Inga Berry, Penniman Okulu'nun çömlekçilik bölümünün başkanı. Bill Bacon, Törpü ve Keski Kulübü'nün başkanı."</p>

  <p class="calibre2">"Inga Berry mi dedin? Onunla röportaj yapmak isterdim."</p>

  <p class="calibre2">"Umarım şu eski skandali eşelemiyorsundur" dedi ressam, "inga bunun hakkında konuşmayı kesinlikle reddediyor. Gazetelerde ismi geçen bütün o 'pasaklı bohemler' sonunda sanat camiasının önemli kişileri oldular ama hâlâ gazeteciler tarafından izleniyorlar. Gazeteleri bir türlü anlayamıyorum."</p>

  <p class="calibre2">Sonra Qwilleran ince bir plan yapıp inga Berry'i aradı. Kadın telefonu samimi bir ses tonuyla açmıştı ama Qwilleran kendini Daily Fluxion'nn yazarı olarak tanıtır tanıtmaz sesi sertleşti.</p>

  <p class="calibre2">"Ne istiyorsunuz?"</p>

  <p class="calibre2">Qwilleran gerek konuşma stilinin gerekse sesinin bütün cazibesini kullanarak hızlı hızlı konuştu. "Bayan Berry, çömlekçiliğin sanat dalları içinde en kalıcı olduğu söyleniyor, bu doğru mu? "</p>

  <p class="calibre2">"Şey... evet" dedi kadın şaşırarak. "Tahta çürüyor, metal paslanıyor ama elimizde binlerce yıllık çömlek örnekleri var"</p>

  <p class="calibre2">"Anladığım kadarıyla çömlekçilikte, yakında bir rönesan yaşanması bekleniyor, hatta on yıl içerisinde resim ve heykel sanatlarını geride bırakacağına inanılıyor."</p>

  <p class="calibre2">"Bilemiyorum... Evet, belki de!" dedi kadın, bu gurur okşayıcı yorumu değerlendirerek. "Ama benden alıntı yapmayın Yoksa bütün ressam ve heykeltıraş dostlarım ipe çekerler beni."</p>

  <p class="calibre2">"Bu konuyu sizinle tartışmak isterdim, Bayan Berry. Öğrencileriniz arasında genç bir arkadaşım var, sizin seramik sanatına katkılarınızı anlatmakla bitiremiyor."</p>

  <p class="calibre2">"Ah, öyle mi? Bu öğrencim erkek mi, kız mı?" Bayan Berry konuyla ilgilenmişti.</p>

  <p class="calibre2">"William Vitello'yu tanıyor musunuz?"</p>

  <p class="calibre2">"Benim sınıfımda değil ama onu tanıyorum." Hafifçe güldü. "Gözden kaçırılması zor biri."</p>

  <p class="calibre2">"Son günlerde onu gördünüz mü?"</p>

  <p class="calibre2">"Zannetmiyorum. Stüdyoda felaketler yaşanmadığına göre, herhalde ortalıkta yoktu."</p>

  <p class="calibre2">"Bu arada, sırların bileşiminde kurşun kullanılması normal midir Bayan Berry?"</p>

  <p class="calibre2">"Ah evet, hep kullanılır. Kurşun, pigmentin kile yapışmanı sağlar."</p>

  <p class="calibre2">"Zehirli midir?"</p>

  <p class="calibre2">"Eh, tabii bazı önlemler alıyoruz. Stüdyomuzu ziyaret etmek ister misiniz Bay... Bay?"</p>

  <p class="calibre2">"Qwilleran, Q-w ile yazılır. Çok naziksiniz Bayan Berry. Çömlekçilik hakkında merak ettiğim çok şey var. Kilin ağırlaştıkça kötü kokmaya başladığı doğru mu?"</p>

  <p class="calibre2">"Evet, hem de oldukça kötü. Ne kadar çok tutarsanız o kadar esneklik kazanır. Aslında ayrışıyor."</p>

  <p class="calibre2">Konuşma sırasında yazı işleri bölümünün resepsiyonisti,Qwilleran'a, bekleyen iki telefonu olduğunu işaret etti. Gazeteci başını salladı, telefonları sonraya erteletti.</p>

  <p class="calibre2">Çömlekçiye, "Nehir Yolu'ndaki eski çömlekçide bir daire kiraladım. Büyüleyici bir yer. Orayı biliyor musunuz?" dedi.</p>

  <p class="calibre2"></p>

  <p class="calibre2">Karşı tarafta bir an için soğuk bir sessizlik oldu. "Konuyu Mortimer Mellon'a getirmeyeceksiniz, değil mi?"</p>

  <p class="calibre2">"O kim?" diye sordu Qwilleran, son derece inandırıcı bir saflıkla.</p>

  <p class="calibre2">"Boşverin. Onun adını söylediğimi unutun."</p>

  <p class="calibre2">"Ben size, dairemin kil ocağı odasına bakan gizli bir deliği olduğunu söyleyecektim. Çok merak ediyorum doğrusu, sizce bu delik ne için açılmış olabilir?"</p>

  <p class="calibre2">Karşı tarafta yeniden bir duraksama oldu. "Siz hangi stüdyoda kalıyorsunuz?"</p>

  <p class="calibre2">"Altı Numara'da."</p>

  <p class="calibre2">"Bu eskiden Bay Penniman'ın stüdyosuydu."</p>

  <p class="calibre2">"Onun bir sanatçı olduğunu bilmiyordum" dedi Qwilleran. "Ben onu gazete editörü ve sermayedar zannediyordum."</p>

  <p class="calibre2">"O bir sanat hamisiydi ve stüdyosu da bir... bir..." "Herkesin başını sokabileceği bir yer miydi?"</p>

  <p class="calibre2">"Şöyle ki..." temkinli bir sesle konuşuyordu kadın, "ilk zamanlarda ben Penniman'ın atölyesinde çalışmıştım."</p>

  <p class="calibre2">Qwilleran şaşırmış gibi yaptı ve Graham'in sergi açılışına katılıp katılmayacağını sordu.</p>

  <p class="calibre2">"Öyle bir planım yok ama..."</p>

  <p class="calibre2">"Neden gelmiyorsunuz Bayan Berry? Şampanya kadehinizi bizzat ben doldururum."</p>

  <p class="calibre2">"Belki gelirim. Aslında böyle açılışlarda kaybedecek vaktim yok ama siz çok ilginç bir genç adama benziyorsunuz, şevkiniz beni de heyecanlandırdı."</p>

  <p class="calibre2">"Sizi nasıl tanıyacağım Bayan Berry?"</p>

  <p class="calibre2">"Görünce tanırsınız. Saçlarım gri, perçemlerim var ve hafif topallıyorum. Romatizma, bilirsiniz. Ve tabii tırnak altlarında kil var."</p>

  <p class="calibre2">Kendi ikna yeteğinden hoşnut kalan Qwilleran telefonu kapadı ve keyif içinde Max Sorrel'le ilgili sütunu tamamladı Metni Riker'e teslim etti, tam ofisten çıkmak üzereyken telefonu çaldı.</p>

  <p class="calibre2">Bir erkek sesi "Restoranlarla ilgili sütunu yazan sen misin?" diye sordu.</p>

  <p class="calibre2">"Evet, gurme sütununu yazıyorum."</p>

  <p class="calibre2">"Sana bir tavsiyede bulunayım mı? Altın Pirzola'yla ilgilenmeyi bırak."</p>

  <p class="calibre2">"Neden?"</p>

  <p class="calibre2">"Altın Pirzola hakkında gazetede hiçbir şey çıkmasını istemiyoruz, anladın mı?"</p>

  <p class="calibre2">"Bu restoranla bir bağlantınız mı var efendim?"</p>

  <p class="calibre2">"Bak sana söylüyorum. Bu işin peşini bırak, yoksa gazeten çok reklam kaybeder, tamam mı?"</p>

  <p class="calibre2">Telefon kapanmıştı.</p>

  <p class="calibre2">Qwilleran görüşmeyi Riker'e iletti. "Eski gangster filmlerindeki kötü adamlara benziyordu.</p>

  <p class="calibre2">Ama artık seni vurmakla tehdit etmiyorlar, reklamları geri çekeriz diyorlar. Sorrel'ın restoranını batırmaya yönelik bir yeraltı faaliyeti olduğundan haberin var mıydı?"</p>

  <p class="calibre2">"Hı hı, bunu patronla bir konuşacağım" dedi Riker, sıkıntıyla içini çekerek. "Yarın için peynirle ilgili sütunun hazır, sonra da bostancı pazarıyla ilgili olanı var ama Şaşkın Simit hakkındaki yazıyı yayımlayamayız! 'Kokulu karidesler! Nefis : kürdanlar!' Sen çıldırdın mı?</p>

  <p class="calibre2">Sırada ne var?"</p>

  <p class="calibre2">"Şirin Şişmanlar. Bu akşam oraya gidiyorum."</p>

  <p class="calibre2">"Joy'dan haber var mı?"</p>

  <p class="calibre2">"Hiçbir şey yok. Ama olayın peşindeyim. Bir ipucu bulabilirim."</p>

  <p class="calibre2">Qwilleran, Hixie Rice'la Duxbury Memorial Merkezi'nde buluştu. Kadın kıvırcık bir peruk takmış, üzerine tam tamına oturan, puantiyeli, turuncu-beyaz bir takım giymişti. Bu kadar renkli olmasına rağmen tuhaf bir biçimde silik bir görünümü vardı.</p>

  <p class="calibre2">"Çok mu ablak görünüyorum?" diye sordu. "Son olarak kirpiklerimi kaybettim. Zaten ben hep bir şeyler kaybederim. Banyodaki tartının dışında her yerde kaybederim. C'est la vie!"</p>

  <p class="calibre2">Şirin Şişmanlar'ın -toplam onaltı tane- yemekli toplantısı, Merkez'in, mutfağının sadeliği ile tanınan bir salonunda yapılıyordu.</p>

  <p class="calibre2"></p>

  <p class="calibre2">Zayıflamayı Düşünmek'le ilgili kısa bir konuşma yapıldı. Haftanın kaybeden şampiyonları anons edildi ve kötü yola sapan birkaç kişi de -Hixie de bunların arasındaydı- günahlarını itiraf etti. Konuklara lahana suyu kokteyli ikram edildi, ardından da hafif bir yemek verildi.</p>

  <p class="calibre2">"Ah, hafif bir çorba daha!" dedi Hixie, sahte bir coşkuyla. "Bu hafta, sıcak suyun içine iki damla et suyu damlatmışlar adeta! Ve bu kızarmış kara ekmek! Çocukluğumda, Michigan Pigeon'da kemirdiğimiz ağaç kabuklarından beri bu kadar lezzetlisini tatmamıştım..." Asıl yemek geldiğinde "Sence bu gerçek bir hamburger mi?" diye sordu Qwilleran'a. "Bence bu içine yapıştırıcı karıştırılmış üzüm ezmesine benzeyen berbat bir şey! Yoksa brüksellahanası sevmez misin? O ıslanmış kâğıt lezzetini başka hiçbir şeyde bulamazsın. Bak, tatlıyı mutlaka denemelisin. Onu su, disodyum fosfat, sebze sakızı ve suni tatlandırıcıdan yapıyorlar. Ve işte karşınızda, yumurtayla çırpılmış kuru erik tatlısı!"</p>

  <p class="calibre2">Eve dönerken, Hixie konuyu değiştirdi. "Hayat gerçekten haksızlıklarla dolu. Neden pırıl pırıl bir zekâ ve güzel bir yüz yerine ince bir bedenle doğmadım. Bu şişmanlıkla asla bir erkek bulamıyorum, bulamadıkça da şişmanlamaya devam ediyorum.</p>

  <p class="calibre2">Qwilleran, "Kendine bir uğraş bulmalısın. Sana yemeği-unutturacak, kendini kaptırabileceğin bir uğraş" diyerek tavsiyede bulundu.</p>

  <p class="calibre2">"Benim iyi bir uğraşım var. Yiyecek tüketmekle ilgileniyorum" diyerek her zamanki kıvrak zekâsıyla yapıştırıverdi cevabı. Ama birlikte Maus Evi'nin merdivenlerini tırmanırken o mutlu şişman yüzünü ellerinin arasına almış, hıçkıra hıçkıra ağlamaya başlamıştı.</p>

  <p class="calibre2">"Hixie! Senin derdin ne?" diye sordu Qwilleran.</p>

  <p class="calibre2">Genç kadın başını iki yana sallayarak hıçkıra hıçkıra ağ-lamaya devam etti. Qwilleran onu kolundan sıkıca tutarak merdivenlerden çıkarmak zorunda kaldı. "Benimle Altı Numara'ya gel, sana içecek bir şey ikram edeyim" dedi.</p>

  <p class="calibre2">Sesindeki sıcaklık Hixie'nin gözyaşlarını daha da artırmıştı. Koko kızın eve girmesiyle bir an irkildi. Daha önce ağlayan birini ne görmüş ne de duymuştu.</p>

  <p class="calibre2">Qwilleran kızı koltuğa oturttu. Eline bir mendil kutusu, sigara ve bir kadeh viski tutuşturdu.</p>

  <p class="calibre2">"Evet, bu sağanak halinde aniden boşalan yaşların nedeni nedir, söyle bakalım."</p>

  <p class="calibre2">"Ah, Qwill, çok berbat durumdayım." Qwill sabırla bekledi.</p>

  <p class="calibre2">"Ben bir milyoner ya da film artisti falan istemiyorum. Tek istediğim yalnızca normal, ortalama bir erkek, biraz akıllı biraz yetenekli. Hatta ikisi birden olmasa da olur. Ama hiç böyle biriyle karşılaştın mı diye sorsana." O güne kadar ilişki kurduğu kişilerin ve başarısızlıkla sona eren ilişkilerin hızlı bir dökümünü yaptı.</p>

  <p class="calibre2">Bu acıklı öyküyü daha önce de duymuştu Qwilleran. Genç kadınlar sık sık ona kalplerini açarlardı. "Kaç yaşındasın Hixie?"</p>

  <p class="calibre2">"Yirmi dört."</p>

  <p class="calibre2">"Daha önünde çok uzun yıllar var."</p>

  <p class="calibre2">Genç kadın başını iki yana salladı. "Ben asla doğru adamı bulamayacağım. Ben macera yaşamak istemiyorum. Erkekler benimle daima kısa ilişkilere giriyorlar. Ben parmağımda bir yüzük, telli duvaklı bir gelin olmak istiyorum, yeni bir soyadı, pembe pancurlu bir ev, bebekler... istiyorum."</p>

  <p class="calibre2">Qwilleran kızın üzerindeki elbiseye baktı. Onun için çok kısa, dar ve fazla parlaktı. Usulünce bunu nasıl anlatabilirdi bu kızcağıza? Belki Rosemary ona bu konuda yardımcı olabilirdi.</p>

  <p class="calibre2">Hixie, "Bir içki daha alabilir miyim?" dedi. "Neden kedin gözlerini dikmiş bana bakıyor?"</p>

  <p class="calibre2">"Senin için endişe duyuyor. Birinin mutsuz olduğunu hemen anlar."</p>

  <p class="calibre2">"Genellikle böyle kendini dağıtan bir insan değilimdir ama son zamanlarda beni çok sarsan bir deneyimim oldu. Son beş gecedir uyuyamıyorum. Sana bütün ayrıntılarıyla anlatabilir miyim? Rahatsız olmazsın değil mi? Sen çok anlayışlı bir insansın."</p>

  <p class="calibre2">Qwilleran başını sallayarak onayladı.</p>

  <p class="calibre2">"Evli bir adamla olan ilişkim yeni bitti" dedi genç kadın. Bir an Qwilleran’ın tepkisini görmek için durdu, ama gazeteci piposunu yakmakla meşguldü. "Anlaşamadık. Onunla uzaklara gitmemi istedi ama ben reddettim, Onun metresi olarak yaşayamazdım. Ben gerçek, kâğıt üzerinde tastikli bir evlilik istiyorum. Deli miyim ben sence?"</p>

  <p class="calibre2">"Bu konudaki muhafazakârlığın şaşırtıcı."</p>

  <p class="calibre2">"Bildik hikâye. Eşinden boşanmıyor. Beni de bırakmak istemiyor... Mmmmm, bu viski bir harika. Sen neden içmiyorsun Qwill?"</p>

  <p class="calibre2">"Yaşım tutmuyor."</p>

  <p class="calibre2">Hixie aslında onu dinlemiyordu, kendi sorunlarıyla doluydu. "Biz bütün planlarımızı yapmıştık. Paris'te yaşamaya karar vermiştik. Hatta Fransızca öğrenmeye bile başladım. Dan tavsiye etmişti..." birden durdu, panikleyerek Qwilleran'a baktı.</p>

  <p class="calibre2">Gazeteci ifadesiz bir yüzle dinliyordu onu.</p>

  <p class="calibre2">"Pekâlâ, artık biliyorsun" diyerek ellerini yukarı kaldırdı. "Adını açık etmek istemezdim.</p>

  <p class="calibre2">Kimseye bir şey söylemezsin değil mi?"</p>

  <p class="calibre2">"Merak etme, söylemem."</p>

  <p class="calibre2">"Robert'in öğrenmesini hiç istemem. Kriz geçirir, ne kadar tutucu bir adam olduğunu bilirsin"</p>

  <p class="calibre2">diyerek sustu ve pişmanlıkla inledi. "Üstelik Joy senin arkadaşın. Ah, bu sefer iyice berbat ettim her şeyi... bana söylemeyeceğine dair söz vermeni... içkin çok iyi geldi... beş gecedir uyuyamıyorum... o kadar yorgunum ki."</p>

  <p class="calibre2">"Viski deliksiz bir uyku çekmene yardımcı olur. Seni dairene bırakmamı ister misin?"</p>

  <p class="calibre2">Hixie ayakta duramıyor, yalpalıyordu. Qwilleran yürüyebilmesi için onu belinden tuttu ve dairesine kadar eşlik etti. Yolda işten dönen Charlotte Roop'la karşılaşıp selamlaştılar.</p>

  <p class="calibre2">Dairesine geri döndüğünde Koko'yu resimlerin çerçevelerine çenesini sıvazlarken buldu.</p>

  <p class="calibre2">"Dur yapma" diye bağırdı. Duvardaki Art Nouveau tabloya doğru yürüdü, yerinden çıkardı ve metal kapağı aralayıp gözünü deliğe dayadı. Dan'in bir tomar paçavrayı küçük kil fırınlarından birine attığını, sonra büyük kil ocağının gözetleme deliğinden bakarak kara kaplı deftere bir şeyler çiziktirdiğini, daha sonra da saatin alarmını kurup sedire uzandığını gördü.</p>

  <p class="calibre2">Qwilleran gözünü yavaşça delikten çekti. Fırına atılan paçavraları tanımıştı.</p>
</body>
</html>
