<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_3">4</h2>

  <p class="calibre2">Qwilleran Altı Numara'ya döndüğü zaman, Koko ve Yum Yum'u, köşeye götürdükleri ayı postuyla kıyasıya savaşırlarken buldu. Zavallı savunmasız yaratık bu iki kararlı Siyam kedisinin saldırısı karşısında parlak yer karosu üzerinde kayarak büyük oymalı masanın altına o kambur cüssesiyle, ağzı açık sinmişti.</p>

  <p class="calibre2">Qwilleran kedilere oldukça uzun, tumturaklı bir vaaz verdi ve ayı postunu yatağın önüne, eski yerine koydu. O sırada kapı vuruldu ve kendi kendine söz vermiş olmasına rağmen, Joy'u karşısında bulunca yüreği yerinden oynadı. Saçları beline dökülmüştü. Üzerindeki elma yeşili elbise ince bir kumaştan yapılmıştı. Gözleri hafif şişse de sakin bir görünümü vardı.</p>

  <p class="calibre2">Gülümsedi ve biraz tereddütle içeriye bir göz attı. "Bir misafirin mi var? Senin birileriyle konuştuğunu duydum sanki."</p>

  <p class="calibre2">"Yalnızca kediler var" dedi Qwilleran. "Yalnız yaşıyorsan zaman zaman kendi sesini duymak ihtiyacı hissedersin, eh, onlar da çok iyi birer dinleyicidir."</p>

  <p class="calibre2">"İçeri girebilir miyim? Seni aramaya çalıştım ama telefonun hâlâ bağlanmamış."</p>

  <p class="calibre2">"Bayan Marron telefon şirketiyle görüşeceğini söylemişti."</p>

  <p class="calibre2">"En iyisi bunu kendin hallet" dedi Joy. "Ailevi bir trajedi yaşadı ve hâlâ etkisi altında. Patates kreplerinin içine patates koymayı unutuyor. Çorbanın içine de deterjan koyuyor. Kadın normale dönene kadar hepimizi zehirleyebilir."</p>

  <p class="calibre2">Tüy gibi elbisesiyle dairenin içine süzülerek girdi. Tarçınımsı bir parfüm kokusu bütün odayı kaplamıştı.</p>

  <p class="calibre2">"Şu kedilerin güzelliğine bakın!" diyerek Koko'yu kollarının arasına aldı. Koko'da buna izin vererek Qwilleran'i hem şasırttı, hem de oldukça memnun etti. Koko tam bir erkek kedisiydi, ne kucaklanmaya ne de mıncıklanmaya alışıktı. Joy kedinin kulaklarının arkasındaki hassas bölgeyi kaşıdı ve çenesiyle başının üstüne masaj yaptı. Koko mırıldandı, gözlerini yumdu ve kulaklarını dışa doğru döndürdü.</p>

  <p class="calibre2">"Şuna bak! Seni yaşlı zampara" dedi Qwilleran. "Sanırım senin yeşil elbiseni çok beğendi...</p>

  <p class="calibre2">Ben de beğendim."</p>

  <p class="calibre2">"Kediler renkleri ayırt edemez" dedi Joy. "Bunu biliyor muydun? Bana da Raku'nun veterineri söylemişti." İçini çekti Koko'ya sıkıca sarıldı ve yüzünü boynundaki tüylere gömdü.</p>

  <p class="calibre2">"Koko'nun tüyleri lezzetli bir yiyecek gibi kokuyor."</p>

  <p class="calibre2">"Taşındığımız eski evden kalma bir koku olmalı. Ocak açık olduğu zaman hep kızarmış</p>

  <p class="calibre2">patates gibi kokardı. Kedilerir tüylerinin evdeki kokulan üzerine çekme gibi bir özelliği olabilir."</p>

  <p class="calibre2"></p>

  <p class="calibre2">"Biliyorum. Raku'nun tüyleri de nemli kil gibi kokardı; Joy gözlerini yumdu ve yutkundu.</p>

  <p class="calibre2">"Harika bir arkadaştı. O; ne olduğunu bilememek beni kahrediyor."</p>

  <p class="calibre2">"İlan verdin mi?"</p>

  <p class="calibre2">"Her iki gazeteye de verdim. Bir kişi bile aramadı. Yalnızca bir kere sesini değiştirerek biri aradı. Kedilerin dışarı çıkmasına izin verme olur mu?"</p>

  <p class="calibre2">"Bunun için endişelenme. Onları üstlerinden kilitliyorum. Onlar benim için çok değerli."</p>

  <p class="calibre2">Joy pencereden dışarıya baktı. Nehir ışıklandırılmış kıyı şeridinin arasından simsiyah akıyordu. Birden ürperdi. "Sudan nefret ederim. Birkaç yıl önce bir deniz kazası geçirdim.</p>

  <p class="calibre2">Rüyalarımda hâlâ boğulma sahneleri görürüm."</p>

  <p class="calibre2">"Bir zamanlar güzel bir nehir olduğunu söylüyorlar. Şimdi kirlenmiş."</p>

  <p class="calibre2">"Bizim dairede nehri görmemek için sürekli kepenkleri kapalı tutuyorum. Ama Dan onları sürekli açıyor."</p>

  <p class="calibre2">Qwilleran durumu hemen kavradı ve güneşlikleri indirdi.</p>

  <p class="calibre2">Omzunda Koko olduğu halde Joy, Qwilleran’ın özel yaşamıyla ilgili bir şeyler öğrenmek istercesine etrafı dolaşmaya başladı. İspanyol tarzı oymalı sandalyenin üzerine asılmış olan kırmızı ekoseli bornoza dokundu. Kitaplığın üzerine yerleştirilmiş olan Macintosh kalkanına hayran kaldı. Raflardaki kitap adlarını inceledi. "Bunların hepsini okudun mu? Sen gerçekten tam bir beyinsin." Masanın üzerindeki antika abonoz kitaplığı, yıpranmış sözlüğü, daktiloyu ve takılı kâğıdı inceledi. "Bu da ne demek? TB harfleri?"</p>

  <p class="calibre2">"Bunu Koko yazdı. Kahvaltısını böyle ısmarlıyor, sanırım tavada biftek anlamında."</p>

  <p class="calibre2">Joy güldü, uzun ve melodik bir gülüşü vardı. "Ah Jim, çılgın bir hayal gücün var."</p>

  <p class="calibre2">"Gülüşünü tekrar duymak ne güzel Joy."</p>

  <p class="calibre2">"İnan bana gülebilmek çok güzel. Uzun süredir böyle gülmemiştim... Dinle! Diğer kediye ne oldu?"</p>

  <p class="calibre2">Yum Yum uzak bir köşeye çekilmiş, oldukça acıklı bir ses çıkarıyordu. Koko hemen Joy'un kollarından fırlayıp onu yatıştırmaya gitti.</p>

  <p class="calibre2">"Çok kıskanç" dedi Qwilleran.</p>

  <p class="calibre2">Kediler sempatiyle birbirlerini yaladılar. Yum Yum, Koko dilini onun gözleri, burnu, bıyıkları üzerinde dolaştırırken gözlerini yumuyor, sonra da aynısını o da Koko'ya yapıyordu.</p>

  <p class="calibre2">Joy daireyi gezmeyi bıraktı ve büyük ekose koltuğun kol kısmına oturdu.</p>

  <p class="calibre2">"Dan nerede bu gece" diye sordu Qwilleran.</p>

  <p class="calibre2">"Dışarıda. Her zamanki gibi!.. Atölyeyi görmek istiyor musun?"</p>

  <p class="calibre2">"Sorun çıkarmak istemiyorum, eğer o istemiyorsa..." "Tamamen saçmalıyor. Buraya geldiğimizden beri Danson işimizle ilgili son derece gizli kapaklı davranıyor. Sanırsın, I casuslar tarafından sarıldık, hepsi bizim fikirlerimizi çalmaya çalışıyorlar!" Joy oturduğu kanepe kolundan sıçradı, "Hadi gel. Sergi için hazırlanan bütün çömlekler kilitli ve anahtar Dan'da ama sana kil odasını, çarkı ve fırını gösterebilirim."</p>

  <p class="calibre2">Aşağı Büyük Salon'a birlikte indiler ve mutfak koridorunu geçerek atölyeye girdiler. Kalın çelik kapı tozla kaplı alçak tavanlı bir odaya açıldı. Toz sanki bir örtü gibi yeri, çalışma masalarını, rafları, kalıpları, çizimleri, kırık çömlekleri ve etiketlenmiş çanak çömlek sıralarının üzerini kaplamış, odaya hayaletimsi bir hava vermişti.</p>

  <p class="calibre2">"Burayla ilgili o geçmiş intihar olayındaki esrar nedir?" diye sordu Qwilleran.</p>

  <p class="calibre2">"Bir sanatçı boğulmuş -çok uzun zaman önce- ve bazı kişiler bunun cinayet olduğunu düşünmüşler. Bunu daha sonra bana hatırlat da sana anlatayım. Konuyla ilgili ilginç bir fikrim var." Rutubet ve toprak kokan geniş, kasvetli bir alana doğru yürüdüler. Her şey çamurla kaplı gibiydi. "Burası kil odası. Teknik ekipmanlar oldukça ilkel ve eskidir. Şu büyük silindir, kili karıştırmak için kullanılıyor. Kil yerin altında bir depoda saklanıyor. Kullanım için önce şuradaki presle düz levhalar haline getiriliyor... sonra da şu değirmende parçalanıp somun biçiminde şekillendiriliyor ve ötede gördüğün bidonlara yerleştiriliyor."</p>

  <p class="calibre2">"Bunun daha kolay bir yolu olmalı" dedi Qwilleran.</p>

  <p class="calibre2"></p>

  <p class="calibre2">"Her aşamanın bir amacı var. Bu elli yıl önce geniş çaplı bir üretimdi. Şu anda mimarlar için birkaç karo ve bahçe tasarımcıları için bahçe heykelleri çalışıyoruz. Bunun dışında da bizim yaratıcı çalışmalarımız oluyor." Joy daha küçük bir odaya doğru yürüdü. "Bu bizim stüdyomuz ve bu da benim çarkım." Joy, kil kaplı makinenin yanındaki sıraya oturdu ve şaftı çalıştırarak ayağıyla çarkı döndürdü. "Çarka biraz çamur koyuyorsun ve o dönerken biçim veriyorsun."</p>

  <p class="calibre2">"Oldukça eski görünüyor."</p>

  <p class="calibre2">"Eski Mısır'da bu tip çarklar varmış" dedi Joy. "Ayrıca bir de elektrikli çarkımız da var ama ben buna daha çok alışkınım-"</p>

  <p class="calibre2">"Şu, üzerinde kil parçaları olan kare vazoyu sen mi yaptın? "</p>

  <p class="calibre2">"Hayır, bu sizin eleştirmenin beğenmediklerinden, Dan’in bir çalışması. En son yaptığım çömleği sana göstermeyi çok isterdim ama kilitli. Belki de böylesi daha iyi. Bir gün buraya Hixie geldi, yeni yapmış olduğum bir sürahiyi kırdı. Onu öldürebilirdim! Sakar bir öküz o!"</p>

  <p class="calibre2">Bitişikteki oda, geniş, kuru ve sıcak bir tavanarası boşluğuydu. Her dört duvarın üst taraflarında Mısır stili duvar resimleri yer alıyordu. Bunun dışında burası tam bir ekmek fırınına benziyordu. Odanın çevresinde pek çok fırın vardı ve seramik karolar pişmeyi bekleyen kurabiyeler gibiydi.</p>

  <p class="calibre2">"Bu karolar oldukça iyi kurudu ve pişmeye hazır olarak bekletiliyor" dedi Joy. "Diğerleri de sırlama işlemi için bekletiliyor. Bunlar Penniman'ların üniversiteye bağış yapacakları şapelde kullanılacak... İşte bütün operasyonu görmüş oldun. Biz de kil odasının üzerindeki çatı arasında yaşıyoruz. Son derece dağınık olmasaydı seni davet ederdim. Berbat bir ev kadınıyım, benimle evlenmemiş olduğuna sevinmelisin Jim" diyerek Qwilleran'ın elini sıktı.</p>

  <p class="calibre2">"Bir içki içelim mi? Bende biraz burbon var, eğer mahzuru yoksa senin dairende içebiliriz?</p>

  <p class="calibre2">Burbon hâlâ en sevdiğin içki mi?"</p>

  <p class="calibre2">"Ben içmiyorum, artık sert içeceklerden uzak duruyorum" dedi Qwilleran. "Ama sen git şişeni getir, ben de soda limon içerim."</p>

  <p class="calibre2">Qwilleran Altı Numara'ya döndü ve kedileri kitaplığın üstünde uzanmış olarak buldu. "Evet, onun hakkında ne düşünüyorsunuz?" diye sordu Qwilleran.</p>

  <p class="calibre2">"Yooo" dedi Koko gözlerini yumarak.</p>

  <p class="calibre2">Joy, burbonuyla birlikte içeri girdiğinde, "Bu evde elinin, altında bir şişe içki bulundurursan oldukça popüler olabilirsin. Bay Maus sert likörü sevmez, damak zevkini felce uğratıyormuş</p>

  <p class="calibre2">Ama çoğumuz mutlaka bir iki tek atarız."</p>

  <p class="calibre2">"İnsanlar burada otururken nasıl zayıf kalmayı başarıyor?" "Bay Maus, gerçek bir gurme asla ölçüyü kaçırmaz der."</p>

  <p class="calibre2">Qwilleran içkileri doldurdu. "Sen çok iyi bir aşçıydın Joy. Hâlâ limon ve bal kullanarak yaptığın üzümlü ekmeğin tadını unutamıyorum."</p>

  <p class="calibre2">"Çömlekçilik yemek pişirmekten çok farklı değil" dedi Joy oturduğu yerde kıvrılarak. "Kili sıkılaştırmak aynı hamur yoğurmak gibi bir şey. Sırlama uygulamak da bir kekin üstünü kremalamak gibi adeta."</p>

  <p class="calibre2">"Çömlekçilik işi nereden aklına geldi?"</p>

  <p class="calibre2">Joy geçmişi şöyle bir gözden geçirdikten sonra, "Jim, Chi' cago'dan ani olarak ayrıldığımda, seninle ilgili hiçbir sorunum yoktu. Seni çok seviyordum, gerçekten, ama yaşantımdan hoş nut değildim ve ne yapmak istediğimi bitmiyordum."</p>

  <p class="calibre2">"Eğer bunu açıklamış olsaydın..."</p>

  <p class="calibre2">"Nasıl yapacağımı bilmiyordum, kaçmak daha kolay geldi. Hem benim fikrimi değiştireceğinden korktum."</p>

  <p class="calibre2">"Nereye gittin?"</p>

  <p class="calibre2">"San Fransisco'ya, bir süre restoranlarda çalıştım, sonra büyük bir çiftliğin mutfağının idaresini aldım. Burası çömlekçilik okulu olarak işletiliyordu. Daha sonra bir parça kil tutmama izin verdiler. Çok çabuk öğrendim, ödüller kazandım ve o zamandan beri de çömlekçilikle uğraşmaya devam ediyorum."</p>

  <p class="calibre2"></p>

  <p class="calibre2">Qwilleran büyük ekose koltuğa yerleşti ve uzun uzun piposunu yaktı. "Dan'la böyle mi tanıştın?"</p>

  <p class="calibre2">Joy başını salladı. "Dan, California'da çok fazla rekabet olduğunu düşünüyordu. Bu yüzden Florida'ya taşındık ama oradan nefret ettim. Yaratıcılığım körelmişti, kendimi Florida'da yüz yaşındaymış gibi hissediyordum. Bu yüzden tekrar kıyıya döndük, ta ki, buradan öneri alana kadar."</p>

  <p class="calibre2">"Hiç çocuğunuz olmadı mı?"</p>

  <p class="calibre2">Joy içkisinden yavaşça bir yudum aldı. "Dan istemedi, yani fakir olabilmek için özgür olmak istedi. Benim de işim vardı, zamanımı dolduruyordu ve tatmin ediciydi. Sen evlendin mi Jim?"</p>

  <p class="calibre2">"Bir kere denedim ama yıllar önce boşandım."</p>

  <p class="calibre2">"Bana ondan bahset."</p>

  <p class="calibre2">"Reklamcıydı ve oldukça da başarılıydı."</p>

  <p class="calibre2">"Kime benziyordu?"</p>

  <p class="calibre2">"Sana" dedi Qwilleran, Joy'a sevgiyle bakarak. "Neden geçmiş zaman kullanıyoruz ki? O hâlâ yaşıyor ama pek iyi değil, mutlu da değil"</p>

  <p class="calibre2">"Sen mutlu musun Jim?"</p>

  <p class="calibre2">"İyi günüm de oluyor, kötü günüm de."</p>

  <p class="calibre2">"Harika görünüyorsun. Anlaşılan yaşı ilerledikçe çekiciliği artan tiplerdensin. Ve bu bıyık seni çok romantik gösteriyor. Jim... Seni hiç unutmadım, bir tek gün bile." Oturduğu yerden kalktı ve Qwilleran’ın koltuğunun koluna oturdu. Ona doğru eğildi, saçları kalın kahverengi bir perde gibi üzerlerini örtüyordu. "Sen benim için ilktin" diye fısıldadı, adamın dudaklarının çok yakınında.</p>

  <p class="calibre2">"Sen de benim için" dedi Qwilleran hafifçe.</p>

  <p class="calibre2">"Yooo" diye bir kükreme duyuldu kitaplığın tepesinden. Bir kitap yere düştü. Kediler ayrı yönlere doğru fırladılar ve o romantik ânın büyüsü bozuldu.</p>

  <p class="calibre2">Joy doğruldu ve derin bir iç çekti. "Bu akşam yemekteki patlamamı lütfen bağışla. Ben öyle biri değilim, gerçekten değilim. Kendimden nefret etmeye başladım."</p>

  <p class="calibre2">"Herkes bir an ipin ucunu kaçırır, bu doğaldır."</p>

  <p class="calibre2">"Jim" dedi Joy ciddi bir sesle. "Boşanacağım."</p>

  <p class="calibre2">"Joy bunu yapmamalısın. Yani bunun üzerinde çok iyi düşünmelisin demek istiyorum.</p>

  <p class="calibre2">Biliyorsun ki, sen çok tezcanlısındır."</p>

  <p class="calibre2">"Uzun süredir bunu düşünüyorum."</p>

  <p class="calibre2">"Dan'la aranızdaki sorun nedir? Yoksa bu konuda konuşmak istemiyor musun?"</p>

  <p class="calibre2">Joy sanki sözcükleri bulmak ister gibi odayı gözden geçirdi. "Bilmiyorum, boşanmak istiyorum çünkü... evet, ben benim ve o da o. Seni ayrıntılarla sıkmak istemiyorum. Bu belki benim bencilliğim ama kendi başıma daha iyi olacakmış gibi geliyor. O beni aşağıya çekiyor Jim."</p>

  <p class="calibre2">"İşindeki başarın konusunda seni kıskanıyor mu?" Qwilleran altı yüz kişilik tabak servisi konusunu hatırlamıştı.</p>

  <p class="calibre2">"Bundan eminim, üstelik oldukça düşük bir profil çizmeme rağmen bu böyle. Dan hiçbir zaman gerçekten başarılı olamadı. Ben daha iyi eleştiriler alıyorum ve ondan daha fazla satış</p>

  <p class="calibre2">yapıyorum. Üstelik öyle çok da fazla uğraşmadan başarıyorum bunları." Joy burada bir an tereddüt etti. "Kimse bilmiyor ama seramik sırlamayla ilgili müthiş fikirlerim var, eminim büyük sansasyon yaratırdım ama üstüne gitmiyorum, kendimi geri çekiyorum."</p>

  <p class="calibre2">"Neden uygulamıyorsun fikirlerini?"</p>

  <p class="calibre2">Joy omuzlarını silkti. "İyi eşi oynamaya çalışıyorum, kocamın önüne geçmemeye çalışıyorum. Biliyorum, bu çok eski moda bir şey. Açılabilmem ve bir sanatçı olarak kendi kendime dürüst davranabilmem için boşanmam şart. Sana söylüyorum Jim, hayatımı boşa harcıyorum! Kaç yaşında olduğumu biliyorsun. Artık konforlu bir yaşam istiyorum, perdelik kumaşlarla kendime elbise dikmekten ve ısıtıcısı olmayan, eski model bir Renault kullanmaktan bıktım. Gerçi arabanın ısıtıcısı var ama tabanında da kocaman bir delik var."</p>

  <p class="calibre2">"Olayın hukuki yönünü danışmaksın" diye öneride bulundu Qwilleran. "Neden bu konuyu Maus'la konuşmuyorsun?"</p>

  <p class="calibre2">"Konuştum ama onun şirketi boşanma davalarına bakmıyor, yalnızca büyük şirket davalarıyla ilgileniyor. Beni bir başka avukata yönlendirdi, ancak onun şartları da bana uymadı."</p>

  <p class="calibre2">"Neden?"</p>

  <p class="calibre2">Joy acıyla gülümsedi, "Hiç param yok."</p>

  <p class="calibre2">"Ezeli sorun" diye onayladı Qwilleran.</p>

  <p class="calibre2">"Evlenmeden önce biraz param vardı ama Dan onu bir biçimde yok etti. Bilirsin maddi konular beni daima sıkmıştır, dolayısıyla ona nasıl harcadığını bile sormadım. Çok aptalca değil mi? Deliler gibi çömlek yapmakla meşguldüm. Bu bir tutku, ellerimi kilden ayıramıyorum bir türlü." Joy yine bir süre süstü ve sonra alçak bir sesle ekledi, "Ama nasıl para bulabileceğimi biliyorum, küçük, kibar bir şantaj operasyonuyla!"</p>

  <p class="calibre2">"Joy" diye haykırdı Qwilleran. "Şaka yapıyorsun herhalde."</p>

  <p class="calibre2">"Merak etme, son derece dikkatli ve ketum olacağım" dedi serinkanlılıkla. "Atölyenin tavanarasında birilerinin başını ağrıtabilecek dokümanlar buldum. Öyle korkunç bir şey söylü-</p>

  <p class="calibre2">yormuşum gibi bakma bana Jim, bunda kötü bir şey yok. Alt tarafı ticari bir alışveriş!"</p>

  <p class="calibre2">"Bunu sakın yapma! Başın ciddi derde girebilir." Qwilleran düşünceli bir biçimde bıyığını okşadı. "Ne kadar... şey, ne kadar paraya ihtiyacın var?"</p>

  <p class="calibre2">"Büyük ihtimalle... bilmiyorum... belki ilk başlangıç için bin olabilir... Ah Jim, bu boğucu durumdan kurtulmak istiyorum. Bazen şu ürkütücü nehire atlamak geliyor içimden!"</p>

  <p class="calibre2">Joy hâlâ koltuğun kenarında oturuyordu ama şimdi dik ve gergindi. Gece lambasının ışığı yüzüne doğrudan vuruyor, gözlerinin ve dudaklarının kenarındaki kırışıklıkları belirginleştiriyordu. Çocukluk aşkının yüzündeki yaşlılık izleri Qwilleran'i hem üzmüş, hem de şefkatini kabartmıştı. Bir anlık bir sessizlikten sonra Qwilleran, "Sana biraz borç verebilirim" dedi.</p>

  <p class="calibre2">Joy şaşkınlık içinde "Sahi mi Jim? Ne söyleyeceğimi bilemiyorum, bu benim hayatımı kurtaracak! Tabii ki, bunu aldığıma dair bir senet imzalayacağım."</p>

  <p class="calibre2">"Birikmiş pek fazla param yok" dedi Qwilleran. "Son yıllarda birtakım zorluklar yaşadım ama Ocak ayında Fiuxi'on'da nakit para ödülü kazanmıştım, sana yaklaşık yedi yüz elli dolar verebilirim."</p>

  <p class="calibre2">"Ah Jim, sana nasıl teşekkür edeceğimi bilemiyorum." Joy onu öpmek üzere eğildi, sonra yerinden zıpladı, Koko'yu mavi yastığından kaptığı gibi, duruma bir hayli şaşırmış olan kediyle birlikte odada dönüp durmaya başladı.</p>

  <p class="calibre2">Qwilleran bir çek yazmak üzere masaya gitti. Otomatik olarak elleri gözlüğüne uzandı ama sırf gururundan gözlüğü geri yerine bıraktı.</p>

  <p class="calibre2">Joy onu izlemek ve şakağından öpmek için omzunun üstünden eğildi. Bu anda Koko da onun bu coşkulu kucaklayışından kendini kurtarmaya çabalıyordu.</p>

  <p class="calibre2">"Neden kendine bir içki daha almıyorsun? Bol şans için" diye öneride bulundu Qwilleran. Bir yandan da hesabındaki bakiyeyi gösteren küçük rakkamı kadından saklamak için eliyle çek defterini kapatmaya çalışıyordu. Kadına böyle bir borç vermekle hata ettiğini biliyordu ama başka bir şey de gelmezdi elinden.</p>

  <p class="calibre2">Joy kendi dairesine döndükten sonra, Qwilleran çekin miktarını düşündü ve yeni takım elbiseyi ya da antika tartıyı hiç almamış olmayı istedi. Joy'un o çok bildik biçimle yazdığı, hepsi u'lardan ve w'lerden oluşan yazıya baktı.</p>

  <p class="calibre2">"Bew juuu Quuww yedi yüz elli dolar borrçç" diye okunuyordu ve "Jww Goww" olarak imzalanmıştı. Hiçbir zaman imlasını düzeltmek için zaman harcamak istemezdi. Komik, tatlı, heyecanlı ve kaprisli Joy diye aklından geçirdi Qwilleran. Gelecek onlar için neler hazırlıyordu?</p>

  <p class="calibre2"></p>

  <p class="calibre2">Kediler terbiyeli davranmışlardı; hemen hemen. Qwilleran’ın dairesine gelen hanım ziyaretçilere her zaman böyle iyi davranmazlardı. Kendi kendini Qwilleran’ın koruyucusu tayin etmiş olan Koko'nun ödün vermediği görgü kuralları vardı.</p>

  <p class="calibre2">Qwilleran büyük bir cömertlik duygusuyla onlara ikinci bir akşam yemeği verirken, "İyi kedi!" dedi ve bir ıstakoz konservesi açtı. Bu, zengin Mary Duckworth'un geçen yılbaşında verdiği son hediyeydi. Koko sevinçten çıldırmış, göğsünün derinliklerinden çıkan mırıltılarla şarkı söyleyerek dairenin içinde dört dönüyordu. "Bu gece doğru bir iş mi yaptım sence?"</p>

  <p class="calibre2">diye sordu ona Qwilleran. "Şimdi başladığım yerdeyim. Beş parasız!" Gazeteci kendi durumuyla o kadar meşguldü ki, Koko'nun birdenbire sessizleşmesinin farkına varamamıştı.</p>

  <p class="calibre2">Ziyafetten sonra kediler büyük koltukta uykuya daldı, Qwilleran da yeni yatağında ilk gecesini geçirecekti. Yan yatarak stüdyo penceresinden dışarı, gece mavisi gökyüzüne ve nehrin karşı kıyısındaki ışıklara baktı. Birkaç saat uyuyamadı. Bu defa onun uyumasına engel olan konu geçmişi değil, geleceğiydi.</p>

  <p class="calibre2">Bu yeni çevrenin bütün seslerini ayırt edebiliyordu artık. Nehir Yolu'ndaki trafiğin gürültüsü, yalnız bir teknenin düdüğü, binanın herhangi bir yerinden gelen radyo sesi, otomobil lastiklerinin taşları ezmesiyle çıkardıkları sesler... Acaba gelen, yemekten dönen Maus muydu, kendi restoranından dönen Max Sorrel miydi? Ya da eski Renauk'suyla randevusundan dönen Dan Graham mıydı? Garaj kapısı gıcırdadı ve çok geçmeden Büyük Salon'da ayak sesleri duyuldu. Bir yerlerde bir kapı kapandı. Gökyüzünde çakan şimşek geceyi eflatun bir ışıkla aydınlattı, ardından yaklaşan fırtınanın gürültüsü duyuldu.</p>

  <p class="calibre2">Qwilleran bir çığlıkla uyandırıldığında uykuya ne zaman daldığı ya da ne kadar uyuduğu konusunda bir fikre sahip değildi. Ayrıca bu çığlık gerçek miydi, yoksa rüyasında mı duymuştu, emin olamıyordu. Dağcılıkla ilgili aptal bir rüya görüyordu. Rüyada kızarmış</p>

  <p class="calibre2">patateslerden oluşmuş karbeyaz bir dağın tepesine çıkmış, zaferle duruyor ve kahverengi bir et suyundan oluş. muş denize bakıyordu. Biri bağırarak onu uyardı. Arkadan bir çığlık sesi yükseldi ve uyandı.</p>

  <p class="calibre2">Başını kaldırdı ve sesin nereden geldiğini dikkatle dinle-di. Sessizlik... O çığlığı büyük olasılıkla rüyasında duyduğuna karar verdi Qwilleran. Saate bakmak için gece lambasını yaktı ve o zaman kedileri farketti. Onlar da kafalarını kaldırmış, kulaklarını öne doğru dikleştirmiş</p>

  <p class="calibre2">dinliyorlardı. Kediler bir şey duymuştu. Rüya olamazdı.</p>

  <p class="calibre2">Gazeteci kendi kendine, sesin, ya garaj kapısının gıcırtısından ya da Nehir Yolu'ndaki otomobillerin lastiklerinden gelebileceğini söyledi. İnsan tam uyanma aşamasındayken sesleri çok abartılı duyabiliyordu. O anda bir kapının menteşelerinin gıcırtısını, bir otomobil motorunun gürültüsünü ve ezilen taşların sesini belirgin bir biçimde duydu. Hızla yataktan kalktı ve binadan uzaklaşmakta olan açık renkli spor bir otomobil gördü. Saatine baktı, saat üçü yirmi beş geçiyordu.</p>

  <p class="calibre2">Kediler kulaklarını arkaya yatırdılar ve çenelerini patilerinin üstüne koyarak uyumaya hazırlandılar. Qwilleran büyük stüdyo penceresindeki havalandırma camlarını kapadı. Yağma ya başlayan yağmur, iri gözyaşları gibi pencerelere çarpıyordu.</p>
</body>
</html>
