<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_8">9</h2>

  <p class="calibre2">Qwilleran, Perşembe gecesi yatmadan evvel Fluxion'tn polis merkezindeki gece muhabiri Kendall'ı arayarak son kırk sekiz saat içinde nehirden çıkarılan kimliği belirsiz cesetleri kontrol etmesini istedi.</p>

  <p class="calibre2">Kendall daha sonra arayarak bilgi verdi. "Bir tane var" dedi. "Bir erkek ve beyaz. Yaklaşık olarak altmış yaşlarında. Bu olabilir mi?"</p>

  <p class="calibre2">O gece Qwilleran bölük pörçük uyudu. Rüyasında deniz yosunları, dalgaların etkisiyle dalgalanan dev perdeler halinde deniz yosunları gördü. Yosunlar birden kahverengi kirli suların içinde yüzen yeşil saçlı bir baş halini aldı.</p>

  <p class="calibre2">Sabah uyandığında kemikleri sızlıyordu. Kedilerle hiç ilgilenmeden ağır ağır giyindi. Onlar da sıkıntısını sezinlemiş, rahatsız etmemek için hiç ayak altında dolaşmanuşlarciı. Bir bardak kahve içmek üzere merdivenlerden aşağı inerken Robert Maus'la karşılaştı, kanı yeniden harekete geçti.</p>

  <p class="calibre2">Avukat önünde durup çok önemli bir şeyler söylemek üze-reymiş gibi yüzüne baktı. Gazeteci, adamın gözündeki morluğun muz kabuğu sarısına dönmüş olduğunu gördü. Uzun geçen birkaç saniyeden sonra Maus konuşmaya başladı. "Bay Qwilleran değerli vaktinizden biraz ayırmanız mümkün mü?"</p>

  <p class="calibre2">"Tabii."</p>

  <p class="calibre2">Birlikte Maus'un dairesine gittiler. Burası brokoli yeşili deri kaplı mobilyalar, İngiliz antikaları ve bir sürü parlatılmış pirinç ve çelikle döşenmiş, rahat bir yerdi.</p>

  <p class="calibre2">Avukat, Qwilleran'a oturması için İngiliz stili koltuğu gösterdi.</p>

  <p class="calibre2">"Konuşmamız gereken konu Bayan Graham'la ilgili" diye söze başladı. "Size bu biçimde yaklaşmak inanın beni çok rahatsız ediyor... ama lütfen bunu kesinlikle bir suçlama ya da sorgulama olarak almayın... Sonuçta konu bana getirildi, bu durumda sizinle konuşmamızın gerekli olduğunu düşünüyorum... Bu kuruluşun saygınlığını da dikkate alırsak..."</p>

  <p class="calibre2">"Pekâlâ, sorun nedir?" diye patladı Qwilleran.</p>

  <p class="calibre2">Avukat protesto edercesine elini kaldırdı. "Bunu bir sorun olarak değerlendirmek yanlış olur.</p>

  <p class="calibre2">Sizi temin ederim ki, bu durumda sizden ne bir onay ne de bir itiraz bekliyorum... Benim tek düşündüğüm iyi ilişkiler içinde olmak..."</p>

  <p class="calibre2">"Pekâlâ, nedir o zaman?" diye tekrar araya girdi Qwilleran. "Haydi söyleyin artık."</p>

  <p class="calibre2">Maus sanki içinden ona kadar sayıyormuş gibi durdu, sonra yavaş ve dikkatli bir biçimde,</p>

  <p class="calibre2">"Bay Graham... eşinin sizden yüklü miktarda maddi yardım aldığını düşünüyor... Kaçışını gerçekleştirmek için. Ben dediğim gibi..."</p>

  <p class="calibre2">Qwilleran hızla ayağa fırlayarak Şark stili kilimin üzerinde sabırsızca yürüdü. "Kaçacağını nereden bilebilirdim ki! Boşanmaya niyetleniyordu. Benim gibi bunu siz de biliyorsunuz.</p>

  <p class="calibre2">Sizin avukat dostlarınızdan biri de onun verebileceğinden daha fazlasını istemiş. Hem, Dan’in bir şikâyeti varsa neden kendi gelip konuşmuyor benimle?"</p>

  <p class="calibre2">Maus sesini alçaktı ve özür dilercesine konuşmasını sür dürdü. "Korkuyor -nedenli ya da nedensiz, bilemiyorum- belki de gazetenizde çıkacak eleştirileri olumsuz yönde etkileceğinizden korkuyor."</p>

  <p class="calibre2">"Ya da -daha açık konuşmak gerekirse- benim ona karşı; kendimi suçlu hissedeceğimi ve kendimi affettirmek için çöm-1 leklerinin fotoğraflarını ilk sayfada yayımlatacağımı düşünüyor. Bu son derece basit stratejiyle ilk defa karşılaşmıyorum. Aptalca bir girişim.</p>

  <p class="calibre2"></p>

  <p class="calibre2">Sergiyle ilgili herhangi bir haber yayımlamaktan tamamen vazgeçecek kadar sinirlendim.</p>

  <p class="calibre2">Bunu ona aynen böyle söyleyebilirsiniz!"</p>

  <p class="calibre2">Maus iki elini de kaldırdı. "Lütfen sükûnetimizi koruyalım. Burada benim tek üstlendiğim görev, bir skandalın patlak vermesine engel olmak."</p>

  <p class="calibre2">"Oysa skandaldan da daha büyük bir bela ile karşı karşıya- diye kükreyerek dışarı çıktı Qwilleran.</p>

  <p class="calibre2">Maaş çekini almak ve posta kutusunu kontrol etmek için Fluxion'a gittiğinde hâlâ sinirleri yatışmamıştı. Her gün umutla posta kutusuna bakıyordu. Her telefon çalışında kalbi yerinden oynuyordu. Üstelik içinden gelen bir ses Joy'dan hiç haber alamayacağını söylediği halde.</p>

  <p class="calibre2">Riker'i, haber bölümünde buldu. "Hadi gel, kahve içelim, sana anlatacaklarım var."</p>

  <p class="calibre2">"Unutmadan sorayım" dedi editör. "Öğleyin, yemekli bir basın toplantısına katılabilir misin?</p>

  <p class="calibre2">Yeni bir ürün tanıtımı yapıyorlar, yarın köşende birkaç satır bir şeyler yazabilirsin."</p>

  <p class="calibre2">"Ne tip bir ürün?"</p>

  <p class="calibre2">"Yeni bir köpek maması."</p>

  <p class="calibre2">"Köpek maması mı? Bir gurme yazarı olarak sorumluluklarımı aşmıyor mu?"</p>

  <p class="calibre2">"Eh, gördüğüm kadarıyla bu hafta aldığın çeki hakedecek pek bir şey yapmadın. Hadi bakalım, anlat. Neler oluyor?"</p>

  <p class="calibre2">Fluxion'un kantini bodrum katmdaydı ve sabah saatlerinde son derece gürültülü bir mekândı.</p>

  <p class="calibre2">Dolayısıyla özel görüşme için son derece uygundu. Gazetede çeşitli bölümlerin, işlerini yetiştirmek zorunda kaldığı saatler farklı olduğu için, şu sırada kantinde köşe yazarları akşam yemeklerini, baskıcılar öğle yemeklerini yiyor, reklam temsilcileri kahvaltılarını ediyor, sekreterler de günün ilk kahve molasını alıyorlardı. Beton duvarlar yakındaki baskı makinelerinin sesiyle sarsılıyor, müşteriler birbirleriyle bağırarak konuşuyor, garson kızlar siparişleri bağırarak iletiyor, aşçı da onları bağırarak yanıtlıyor, yardımcı çocuklar tabakları çarpıyor ve bütün bu gürültüden dolayı kimsenin duyamadığı bir radyodan, son perdeden bir takım gürültüler kıyordu. İki kişinin birbirini duyabilmesi için ağız ağıza konuştukları bu yerde, gizli konuşmalara üçüncü şahısların kulak misafiri olması imkânsızdı.Tabii birilerinin dudak okumak gibi bir alışkanlığı yoksa.</p>

  <p class="calibre2">İkisi de kahve ısmarladılar. Editör ayrıca çikolatalı bir çörek ısmarladı. "Ne oldu?" diye Qwilleran’ın kulağına doğru ba ğırdı.</p>

  <p class="calibre2">"Dan Graham'ın anlattığı şu hikâye" diye bağırarak yanıt-ladı Qwilleran. "Yalan olduğunu düşünüyorum."</p>

  <p class="calibre2">"Hangi hikâye?"</p>

  <p class="calibre2">"Joy'un saçını çarka kaptırdığı hikâyesi."</p>

  <p class="calibre2">"Neden yalan söylesin ki?"</p>

  <p class="calibre2">Qwilleran başını meşum bir biçimde salladı. "Joy'a bir şey olduğunu düşünüyorum. Kaçtığını hiç sanmıyorum."</p>

  <p class="calibre2">"Ama bir araba gördün..."</p>

  <p class="calibre2">"Max Sorrel'in arabası! Restoranında yangın çıkmış!"</p>

  <p class="calibre2">Garson kız iki fincan kahveyi masaya vurarak bıraktı.</p>

  <p class="calibre2">"Senin şu önsezilerin..." diye Riker bağırdı.</p>

  <p class="calibre2">"Kötü düşünceler!"</p>

  <p class="calibre2">"Kötü neleri"</p>

  <p class="calibre2">"Kötü düşünceler!"</p>

  <p class="calibre2">"Yani demek istiyorsun ki..." Editörün yüzü acıyla buruştu.</p>

  <p class="calibre2">"Bilemiyorum" dedi Qwilleran, bıyıklarına sinirli sinirli dokunarak. "Bu bir olasılık."</p>

  <p class="calibre2">"Öyleyse ceset nerede olabilir?" "Belki de nehirdedir!"</p>

  <p class="calibre2">İki adam kahve fincanlarına bakarak düşüncelere daldılar. Kantinin sağır edici kakafonisinin uyuşmuş kulak zarlarına yüklenmesine izin verdiler.</p>

  <p class="calibre2">Bir süre sonra Qwilleran, "Bir şey daha var!" diye seslendi. «Dan'ın benim çekten haberi var!</p>

  <p class="calibre2">Hani şu yedi yüz elliden!"</p>

  <p class="calibre2"></p>

  <p class="calibre2">"Bunu nasıl öğrenmiş olabilir ki?"</p>

  <p class="calibre2">Qwilleran omuzlarını silkti.</p>

  <p class="calibre2">"Ne yapmayı düşünüyorsun?"</p>

  <p class="calibre2">"Soru sormaya devam etmeyi."</p>

  <p class="calibre2">Riker ciddi ciddi başını salladı.</p>

  <p class="calibre2">"Rosie'ye söyleme!"</p>

  <p class="calibre2">"Ne?"</p>

  <p class="calibre2">"Rosie'ye söyleme! Henüz erken."</p>

  <p class="calibre2">"Doğru!"</p>

  <p class="calibre2">"Bu onu çok üzer!"</p>

  <p class="calibre2">"Doğru!"</p>

  <p class="calibre2">Qwilleran, köpek maması ürün tanıtım yemeğine katıldı. Kedilerin gurme yemek zevklerinden yola çıkarak köpeklerin yemek alışkanlıklarının göreceli ne kadar daha basit olduğuyla ilgili nükteli bir yazı da yazdı. Sonra Koko ve Yum Yum'a yemeklerini vermek üzere eve döndü ama yolda önce bir mezecide durdu. Büyük bir açlıkla soğanlı ekmeğe, ciğer tavaya ve çirozlara baktı ama kendini frenledi ve yalnızca kedilere yetecek kadar bir şeyler aldı. Konserve kedi maması deneyimini bir daha tekrarlamamaya kararlıydı.</p>

  <p class="calibre2"></p>

  <p class="calibre2">O sabah Qwilleran, William'in kapısının altından bir not atarak kâhya çocuğu Şaşkın Simit adlı bir restoranda akşam yemeğine davet etmişti. Şimdi genç adam onu neşe içinde Büyük Salon'da bekliyordu.</p>

  <p class="calibre2">"Altı buçuk civarında çıkalım" dedi Qwilleran. "Çok mu erken?"</p>

  <p class="calibre2">"Yoo, çok iyi" dedi William. "Ben de zaten yemekten sonra annemin evine gideceğim.</p>

  <p class="calibre2">Otomobiliniz yok değil mi? Benimkiyle gidebiliriz."</p>

  <p class="calibre2">Qwilleran merdivenleri üçer üçer atlayarak yukarı Birden içinde nedensiz bir sevinç hissetmişti. Şaşkınlığı geçmişti, artık yapacak bir işi vardı. Önsezilerinin kendisine doğru yolu gösterdiğine emindi. Resmi olmayan bir soruşturma yötecekti. Ruhu mücadele etmek için hazırdı. Artık Joy için üzümek yerine anısına derin bir sadakat duygusuyla doluydu ve kabul etmeliydi ki, sevgi duyduğu yalnızca onun anısıydı. Bu an Pazartesi akşamı kalbini heyecanla çarptıran on dokuz yaşında ki Joy Wheatley'e aitti, kesinlikle Joy Graham'a değil. Kaç gündür hiçbir şeyin değişmediğine kendini inandırmaya çalıştığı halde, aradan geçen bunca zamanın bir şeyleri değiştirdiğini şimdi kabulleniyordu.</p>

  <p class="calibre2">Kediler de onun içindeki coşkuyu hissetmiş olmalılar ki, dairenin içinde birbirlerini kovalamaya başladılar. Yum Yum önde, Koko arkada önce kitaplığın tepesine sıçradılar, ardından yere atladılar, büyük koltuğun çevresini dolandıktan sonra masanın altından ranzanın üstüne zıpladılar. Koko, Yum Yum'u o kadar yakından takip ediyordu ki, birlikte, uçuşan, kocaman bir sarı tüy topağı oluşturuyorlardı. Yum Yum bir köşeyi dönerken bir saniye yavaşlayınca Koko onun tepesinden uçtu, bu sefer Yum Yum onu kovalamaya başladı.</p>

  <p class="calibre2">Qwilleran bu fırtınadan sağ salim kurtulmayı başardı, ayakkabılarını çıkararak tartının üzerine çıktı. İndiğinde, yüzünde tatmin olmuş bir insanın gülümsemesi vardı. Güzel bir bahar gecesiydi. Büyük stüdyo camının pancurlan açıktı ve içeriye hafif bir rüzgâr esiyordu.</p>

  <p class="calibre2">Binanın içinden ya da dışarıdan bir yerlerden "Loch Lomond"u söyleyen bir erkek sesi geliyordu. Bu babasının en sevdiği şarkıydı, Qwilleran geçmişin özlemiyle hüzünlendi.</p>

  <p class="calibre2">Willam'la Büyük Salon'da buluştular. Çocuk, koyu renk, buruşuk bir spor ceket geçirmişti üzerine, kapının önünde de neredeyse antika denilebilecek, siyah, uzun, klasik bir limuzin duruyordu.</p>

  <p class="calibre2">"Cenaze arabasına benziyor " dedi Qwilleran.</p>

  <p class="calibre2">"Yüz elli dolara ancak bu kadarı alınabiliyor" dedi William özür dilercesine. "Motoru ısıtıyordum yoksa ilk çalışmaya başladığında felaket sarsılıyor. Bir de kapıyı yavaşça açın çünkü yerinden çıkıyor. "</p>

  <p class="calibre2">"Benzin parası sana pahalıya patlıyordur."</p>

  <p class="calibre2"></p>

  <p class="calibre2">"Pek kullanmıyorum. Ama bazen kız arkadaşlarımla çıktığımda ihtiyacım oluyor. Kullanmak ister misiniz? Böylece ben de yan kapıyı, düşmemesi için tutabilirim."</p>

  <p class="calibre2">Qwilleran direksiyona geçti ve Siyah Prenses bütün azametiyle yolda süzülmeye başladı.</p>

  <p class="calibre2">Birkaç kere, dikiz aynasına baktığında takip ediliyormuş gibi hissettiyse de çok geçmeden, onu izleyenin yalnızca limuzinin uzun kuyruğu olduğunu farketti.</p>

  <p class="calibre2">Restoran, birkaç uyanık girişimcinin çabalarıyla elden geçirilmekte olan, genelde Çöplük adıyla anılan bir mahalledeydi. Bir zamanlar Zwinger Sokağı'nda bir eskici dükkânı olan bu yer, şu sıralar cesurane bir yeniden doğuş sergiliyor ve Şaşkın Simit adında bir restoran olarak işletiliyordu. Biraz da geçmişine gönderme niyetine tamamen hurda eşyalarla dekore edilmişti; değişik renklerde boyanmış eski mutfak iskemleleri ve masalarının hiçbiri birbirinin takımı değildi. Bezle kaplanmış duvarlar şehir çöplüğünden çıkan öteberiyle süslenmişti.</p>

  <p class="calibre2">Garsonlar ise Çöplük'ün barlarından ya da sokaklarından toplanıp oraya getirilmiş gibiydiler.</p>

  <p class="calibre2">"Yemek mükemmel olmayabilir" dedi Qwilleran, William'a. "Ama köşem için çok renkli bir yazı olacağına eminim."</p>

  <p class="calibre2">"Bedava olduktan sonra kimin umurunda ki?" dedi William.</p>

  <p class="calibre2">Duvar dibinde, çeşitli tesisat borularının altında bir masaya daha yeni oturmuştular ki, bir garson tepelerinde bitiverdi.</p>

  <p class="calibre2">"Ne istersiniz?" diye sordu. "Bardan bir içki ister misiniz?" Üzerine kendisine birkaç beden büyük, siyah bir takım geçirmiş, kravatını eğri bağlamıştı. Tıraş olmuşsa da büyük olasılıkla bunu bir tereyağ bıçağıyla yapmıştı.</p>

  <p class="calibre2">William bir bira istediğini söyledi, Qwilleran bir soda-limon ısmarladı.</p>

  <p class="calibre2">"Bir daha tekrarlar mısınız?"</p>

  <p class="calibre2">"Beyefendi için bir bira" dedi Qwilleran, "ve ben de içine limon sıkılmış bir soda istiyorum."</p>

  <p class="calibre2">William'a dönerek, "Bu civarı iyi biliyorum. Bu bloktaki eski Spencer Malikânesi'nde kalıyordum. Orası hayaletli, tarihi bir binadır."</p>

  <p class="calibre2">"Gerçekten mi? Hiç hayaletle karşılaştınız mı?"</p>

  <p class="calibre2">"Hayır, ama bazı garip olaylar oluyordu. Her ne kadar görünmeyen bir kadının muzipliklerini, kedilerimin muzipliklerinden ayırt edebilmek her zaman kolay olmuyordu."</p>

  <p class="calibre2">Garson elleri boş geri döndü. "O şeyin içine şeker istiyor musunuz?"</p>

  <p class="calibre2">"Hayır, yalnızca limon ve soda."</p>

  <p class="calibre2">"Kedilerin daktilo dersleri nasıl gidiyor?" diye sordu William.</p>

  <p class="calibre2">"Kesinlikle inanmayacaksın ama geçen gün Koko bir sözcük yazdı. Oldukça basit bir sözcük ama..." Qwilleran başını kaldırdı ve çocuğun gözündeki o irlandalı parıltısını gördü. "Seni it!"</p>

  <p class="calibre2">dedi Qwilleran. "Çarşamba gecesi odamda bunu mu yapıyordun yoksa? Casuslarım seni içeri sızarken görmüşler."</p>

  <p class="calibre2">William yüksek sesle gülerek, "Durumu ne zaman anlaya caksınız diye merak ediyordum doğrusu. Miki Fare'nin dolabında havyar bulmuştum, kedilere götürdüm, çok beğendiler."</p>

  <p class="calibre2">"Kim beğenmez ki?"</p>

  <p class="calibre2">Garson içkileri getirdi. "Yanma bir şey ister misiniz?"</p>

  <p class="calibre2">Qwilleran başını salladı. William'a dönerek, "Koko ve Yum Yum'la nasıl anlaşabildin?"</p>

  <p class="calibre2">"Ufak olan kaçtı ama büyük olanı geldi ve uzun uzun sohbet ettik. O benden daha çok konuştu diyebilirim. Kedileri severim- Onların üzerinde hakimiyet kurmanız asla mümkün değildir."</p>

  <p class="calibre2">"Onları yenmek de mümkün değildir. Tam sen kazandın sanırsın ama onlar her zaman bir adım öndedir."</p>

  <p class="calibre2">"Mönüyü görmek ister misiniz?" diye sordu garson, yağ lekeeleriyle bezenmiş bir şey uzatarak. "Sonra" dedi Qwilleran... Okul nasıl gidiyor?"</p>

  <p class="calibre2">William omuzlarını silkti. "Ayrılmayı düşünüyorum. Kız arkadaşım bir sanatçı, oraya gitmemi o istedi... Bilemiyorum. Askerlikten sonra üniversiteye gitmeyi denedim ama orası bana göre bir yer değildi. Orada ders çalışmanız gerekiyor! Halbuki ben ya bir barmen ya da çok iyi bahşiş alabileceğim kaliteli bir yerde garson olmayı isterdim."</p>

  <p class="calibre2"></p>

  <p class="calibre2">"Bir şeyler yemek ister misiniz?" diye tekrarladı, zaten fazla uzaklaşmamış olan garson.</p>

  <p class="calibre2">Qwilleran garsonu gönderdi ama adam gitmeden önce tuz ve biberlikleri yeniden düzeltti ve plastik masa örtüsü üzerinde hayali bir ekmek kırıntısını eliyle süpürdü.</p>

  <p class="calibre2">"Aslında, asıl yapmak istediğim şey" diye söze devam etti William, "özel detektiflik. Pek çok polisiye okudum ve sanırım bu işi çok iyi yapabilirim."</p>

  <p class="calibre2">"Soruşturma işi beni de çok cezbediyor" diye onayladı Qwilleran. "Chicago ve New York'ta çalışırken cinayet haberlerini ben hazırlardım."</p>

  <p class="calibre2">"Sahi mi? Peki, hiç büyük bir olay araştırdınız mı? Mesela Sevgililer Günü katliamını?"</p>

  <p class="calibre2">"O kadar yaşlı değilim ben."</p>

  <p class="calibre2">"Siz hiç detektif olmak istemediniz mi?"</p>

  <p class="calibre2">"Hayır." Qwilleran bıyığını taradı. "Ama bir muhabirin gözlem yeteneği kaçınılmaz olarak keskinleşir, soru sormak artık onun için bir alışkanlık haline gelir. Mesela, Maus Evi'ne taşındığım günden beri kendi kendime sürekli soru soruyo-</p>

  <p class="calibre2">"Ne gibi mesela?"</p>

  <p class="calibre2">"Mesela Çarşamba sabahı saat üç buçukta çığlık atan kim. di? Atölyenin kapısı neden kilitliydi? Maus'un gözündeki morluk nasıl oldu? Joy Graham'm kedisine ne oldu? Joy Grahatn'a ne oldu?"</p>

  <p class="calibre2">Garson masanın civarında dolaşıp duruyordu. "Şimdi bit şeyler yemek ister misiniz?"</p>

  <p class="calibre2">Qwilleran sabırla içini çekti. "Evet bana biraz sümüklü böcek, vichyssoise, boeuf Bourguignon ve ufak bir nisuvaz salatası."</p>

  <p class="calibre2">Uzun bir sessizlikten sonra garson, "Bir daha tekrarlar mısınız?" dedi.</p>

  <p class="calibre2">"Boşver unut" dedi Qwilleran. "Sen bana buzluktan, az ısıtılmış bir hamburger ve bezelye konservesi getiriver."</p>

  <p class="calibre2">William ise kremalı mantar çorbası, püreli rosto ve hazır zeytinyağ-limon soslu salata ısmarladı. "Onunla bir zamanlar nişanlı olduğunuz doğru mu?" diye sordu Qwilleran'a dönerek.</p>

  <p class="calibre2">"Joy'la mı? Bu çok uzun zaman önceydi. Sana kim söyledi?"</p>

  <p class="calibre2">William bilgece baktı. "Ben keşfettim. Onu hâlâ seviyor musunuz?"</p>

  <p class="calibre2">"Elbette ama eskisi gibi değil."</p>

  <p class="calibre2">"Maus Evi'ndeki pek çok kişi onu beğeniyor. Mesala Ham Hamilton onu çok beğenirdi.</p>

  <p class="calibre2">Sanıyorum o yüzden taşındı oradan, başını belaya sokmamak için."</p>

  <p class="calibre2">Qwilleran bıyığını okşadı. Bir başka olası ipucu üst dudağını tırtıklıyordu. "Kaybolduğu gece olağanüstü bir şey duydun ya da gördün mü?"</p>

  <p class="calibre2">"Hayır, saat ona kadar Rosemary'yle iskambil oynadık. Sonra o, yürüme bandında çalışmak için ayrıldı. Ben de Hixie'yi aradım ama dışarı çıkmıştı. Bir süre televizyon izledim. Bir ara Dan'in arabasının otoparktan çıkışını duydum ama saat geceyarısını vurduğunda çoktan yataktaydım. Çarşamba sabahları erken bir dersim var."</p>

  <p class="calibre2">Garson çorbayı getirdi. "Biraz kraker ister misiniz?" "Bu arada" diye söze başladı Qwilleran,</p>

  <p class="calibre2">"Dan'a neden 'plak' çömlekçisi diyorlar? 'Plak' çömlekçi ne demek biliyor musun: William'in kahkahası bütün restoranda yankılandı. "Herhalde 'plaka' demek istediniz? Dan çömlekleri yaparken ikili plakalar biçiminde yuvarlıyor ve böylece kare ve dikdörtgen biçimler de yapabiliyor. O yüzden böyle deniyor."</p>

  <p class="calibre2">"Sence iyi bir sanatçı mı?"</p>

  <p class="calibre2">"Ben anlamam ki. Ben olsa olsa plaklardan anlarım.... çorba çok kötü."</p>

  <p class="calibre2">"Konserve mi?"</p>

  <p class="calibre2">"Daha da beter! Benim yaptığım çorbalara benziyor."</p>

  <p class="calibre2">"Dan, New York ve Avrupa'da büyük işler planladığını söylüyor."</p>

  <p class="calibre2">"Ya, biliyorum. Kafasına koymuş. Geçen hafta postayla pasaportu geldi."</p>

  <p class="calibre2">"Öyle mi! Nereden biliyorsun?"</p>

  <p class="calibre2">"Posta geldiğinde ben oradaydım. Sanırım bir pasaporttu. Üzerinde 'Pasaport Dairesi' ya da ona benzer bir şey yazan, kalın kahverengi bir zarftı."</p>

  <p class="calibre2"></p>

  <p class="calibre2">Garson yemek servisini yaptı. ''Ketçap ister misiniz?"</p>

  <p class="calibre2">"Ketçap istemiyorum" dedi Qwilleran. "Hardal, biftek sosu ya da acı sos da istemiyorum."</p>

  <p class="calibre2">"Eğer Miki Fare'nin sinir krizi geçirmesini istiyorsan yalnızca ketçap demen yeterli" dedi William.</p>

  <p class="calibre2">"Maus'un daha önce evli olduğunu duydum. Karısına ne oldu?"</p>

  <p class="calibre2">"Birkaç yıl önce boğularak ölmüş. Söylediklerine göre tavuk Marengo yerken boğazına bir kemik parçası takılmış. Ya Miki Fare'den çok büyükmüş. Sanırım kendisinden büyük kadınlardan hoşlanıyor. Charlotte'a baksanıza!"</p>

  <p class="calibre2">"Charlotte'a ne olmuş?"</p>

  <p class="calibre2">"Yani, bütün gün Charlotte'u yağlayıp ballamasına bakın. İlk başta Charlotte'u annesi sanmıştım. Max ise sevgilisi olduğunu düşünüyor. Hixie ise Miki Fare'nin, Charlotte'la Cennet Aşevleri'ni kuran o yaşlı kurdun gayri meşru oğlu olduğunu düşünüyor" diye yüksek sesle bir kahkaha attı William.</p>

  <p class="calibre2">"Max'in Altın Pirzola'da birtakım zorluklar yaşadığım duydum."</p>

  <p class="calibre2">"Çok yazık. Benim bu konuyla ilgili bazı teorilerim var."</p>

  <p class="calibre2">"Ne gibi?"</p>

  <p class="calibre2">"Max çapkın biri, anlamışsınızdır. Üstelik oyunu hiç de kuralına göre oynamıyor."</p>

  <p class="calibre2">"Yani işin içinde kıskanç bir koca olduğunu mu düşünüyorsun?"</p>

  <p class="calibre2">"Yalnızca bir tahmin. Hey, neden sizle ben bir detektiflik bürosu açmıyoruz? Öyle fazla bir sermaye gerektireceğini sanmıyorum. Dikkat edin! Bizim Profesör Moriarty yine geliyor."</p>

  <p class="calibre2">"Biraz daha tereyağı ister misiniz?" diye sordu garson.</p>

  <p class="calibre2">Qwilleran bir süre, otomobil lastiğinin sertliğinde pişmiş olan hamburgerini yemeye, William'da önündekileri iştahla midesine indirmeye daldı.</p>

  <p class="calibre2">"Yarın sabah altıda kalkmam gerekiyor" dedi William. "Miki'yle bostan pazarına gideceğiz."</p>

  <p class="calibre2">"Ben de gelmek isterdim" dedi Qwilleran. "Oradan güzel bir hikâye çıkarabilirim belki."</p>

  <p class="calibre2">"Hiç gitmediniz mi? Çok eğlencelidir. Saat altı buçukta mutfakta olun, sizi uyandırmamı ister misin?"</p>

  <p class="calibre2">"Teşekkür ederim, gerek yok. Kedileri de sayarsak üç çalar saatim var.</p>

  <p class="calibre2">William tatlı olarak çilekli kremalı kek ısmarladı. "Yediğim en güzel duvar kâğıdı yapıştırıcısı" diye yorumunu da yaptı.</p>

  <p class="calibre2">Qwilleran da sade kahve ısmarladı. Kahve, kenarında hâlâ deterjan kalmış bir kupada geldi.</p>

  <p class="calibre2">"Bu arada, hiç Joy Graham'ı çarkın başında çalışırken gördün mü?"</p>

  <p class="calibre2">Konuğu başını evet anlamında sallayarak yanıtladı, ağzı kremalı kekle doluydu.</p>

  <p class="calibre2">"Nasıl bir çark kullanıyordu?"</p>

  <p class="calibre2">"Pedallı. Neden sordunuz?"</p>

  <p class="calibre2">"Yani hiç elektrikli kullanmaz mıydı?"</p>

  <p class="calibre2">"Hayır. O, atölyede hiçbir şeyin kolayına kaçmazdı. Nedenini sormayın. Biliyorum sizin arkadaşınız ama bazı tuhaflıkları var."</p>

  <p class="calibre2">"Her zaman öyleydi."</p>

  <p class="calibre2">"Geçen Pazartesi, yemekte Tweedledee ve Tweedledum'la konuşmasına kulak misafiri oldum.</p>

  <p class="calibre2">Ne diyordu, biliyor musunuz?"</p>

  <p class="calibre2">"Penniman kardeşlere mi?"</p>

  <p class="calibre2">William başını salladı. "Atölyede bulduğu birtakım eski kâğıtları onlara satmaya çalışıyordu.</p>

  <p class="calibre2">Üstelik beş bin dolaraV</p>

  <p class="calibre2">"Şaka yapıyordu herhalde" dedi Qwilleran inanmayarak.</p>

  <p class="calibre2">Garsonun son olarak, "Kürdan ister misiniz?" sorusundan sonra Şaşkın Simit'ten ayrıldılar.</p>

  <p class="calibre2">Qwilleran otobüsle eve döndü. William annesini ziyaret edecekti.</p>

  <p class="calibre2">"Bugün onun doğumgünü" diye açıkladı genç adam. "Ucuz bir parfüm aldım. Ona ne hediye edersem edeyim mutlaka hakaret edici bir şeyler söylüyor, dolayısıyla aldığım şeyin pek bir önemi yok."</p>

  <p class="calibre2"></p>

  <p class="calibre2">Maus Evi'ndeki Büyük Salon'da, Dan sergi hazırlıklarına devam ediyordu. Masaları, sıraları oraya buraya çekerek çömleklerini sergileyebileceği bir düzenleme yapıyordu. Bu arada hafif hafif, "Loch Lomond"u mırıldanıyordu.</p>

  <p class="calibre2">Qwilleran, sabahleyin çömlekçiye duyduğu kızgınlığı unutmuştu bile. "Size yardım edeyim mi?" diye sordu.</p>

  <p class="calibre2">Dan, Qwilleran’ınn yüzüne bakakaldı, ağzı hayretle açıl. mıştı. "Sizi kızdıracak bir şeyler söylediysem özür dilerim. Maus'un böyle gevezelik edeceğini hiç tahmin etmemiştim."</p>

  <p class="calibre2">"Önemli değil."</p>

  <p class="calibre2">"O sizin paranız, istediğiniz gibi harcama hakkına sahipsiniz."</p>

  <p class="calibre2">"Boşverin bunu."</p>

  <p class="calibre2">"Bugün bir kart aldım" dedi Dan. "Cincinnati'den gönderilmiş."</p>

  <p class="calibre2">Qwilleran bir şey söylemeden önce iki kere yutkundu. "Eşinizden mi? Her şey yolunda mıymış?" Kayıtsız görünmeye çalışıyordu. "Serginin açılışına gelecek miymiş?"</p>

  <p class="calibre2">"Sanırım hayır. Yazlık giysilerini Miami'ye göndermemi istiyor."</p>

  <p class="calibre2">"Miami!"</p>

  <p class="calibre2">"Evet. Sanırım eve dönmeden önce biraz güneşlenmek istedi. Ona iyi gelebilir, durumu yeniden değerlendirmesi için bir fırsat olur."</p>

  <p class="calibre2">"Her şey yolunda öyleyse."</p>

  <p class="calibre2">Dan başını kaşıdı. "Karı koca bağımsız kimliklerini korumaya çalışmalıdır, özellikle her ikisi de sanatçıysa. Joy içinde bulunduğu sıkıntılı ruh halinden kurtulacak ve neşe içinde eve dönecektir. Bu tip krizleri arada bir yaşıyoruz. Hangi çift yaşamıyor ki?" O çarpık gülüşüyle gülümsedi. Joy'un gülüşüne o kadar benziyordu ki, Qwilleran’ın tüyleri ürperdi. Bu kadar benzerlik son derece tuhaftı.</p>

  <p class="calibre2">"Garip bir şey" diye devam etti Dan. "Eskiden, evin her tarafına dökülen saçları yüzünden kızardım ona. Bir yandan kedinin tüyleri bir yandan onun uzun telleri, kilin içinden bile çıkartırdım. Ama, biliyor musunuz? O yokken bütün bunları o kadar özlüyorum ki. Hiç evlendiniz mi?"</p>

  <p class="calibre2">"Evet bir kere benim de başımdan geçti."</p>

  <p class="calibre2">"Yarın akşam içki içmeye gelsenize? Atölyenin üstündeki tavanarasına."</p>

  <p class="calibre2">"Teşekkür ederim. Çok iyi olur."</p>

  <p class="calibre2">"Size sergi hakkında kısa bir ön bilgi veririm. Sizin gazetedekiler bu seferki eserlerimi görünce çok şaşıracaklar. Sanat eleştirmeninize söylersiniz. Bilmem anlatabiliyor muyum?"</p>

  <p class="calibre2">Qwilleran Altı Numara'ya doğru merdivenleri çıkarken bir yandan da bıyığını sıvazlıyordu.</p>

  <p class="calibre2">Kediler dikkat kesilmiş onu bekliyorlardı.</p>

  <p class="calibre2">"Bu gelişmeye ne diyorsun Koko?" diye sordu Qwilleran. "Joy, Miami'ye gitmiş."</p>

  <p class="calibre2">"Yoo!" diye yanıtladı Koko. Pek açık konuşmadığını düşündü Qwilleran.</p>

  <p class="calibre2">"O Florida'dan nefret eder! Bize söyledi değil mi? Üstelik güneş alerjisi vardı."</p>

  <p class="calibre2">Birden Qwilleran’ın aklına başka bir düşünce geliverdi. Belki de vermiş olduğu yedi yüz elli dolarlık çek, şu yiyecek pazarlayıcısı adamla birlikte -Tam mıydı, Ham mıydı ismi, her ne ise-bir tatil için kullanılmıştı. Joy şu sıralar gününü gün ediyordu! Qwilleran bir kere daha kendini aptal gibi hissetti.</p>
</body>
</html>
