<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_4">5</h2>

  <p class="calibre2">Çarşamba sabahı Qwilleran uyandığında yabancı dairede kendine gelmesi birkaç saniye sürdü. Stüdyo penceresinden dışarı baktı, tek bir güvercinin böldüğü devasa bir mavilik uzanıyordu gökyüzünde. İki kat yükseklikteki kirişli tavanı inceledi. Büyük ekose kanepeye ve beyaz ayı postuna baktı. Sonra bir önceki günün olayları geldi aklına. Yeni evi, bunca yıllık ayrılıktan sonra Joy'un bu kadar yakınında olması... Onun Dan'la olan sorunları... yedi yüz elli dolar borç vermiş olduğu ve dün gece duyduğu o çığlık....</p>

  <p class="calibre2">Gün ışığında çığlığın yarattığı endişe neredeyse yokolmuştu. Kolunun altına girmiş uyumakta olan Yum Yum'u rahatsız edecek biçimde gerindi, esnedi. Sonra bir zil sesi duydu. Koko, bir patisi daktilonun üzerinde, masanın üzerinde dikilmişti.</p>

  <p class="calibre2">"Hemen geliyorum" diye seslendi Qwilleran. Yataktan kalkarak kırmızı ekose robdöşambrını üzerine geçirdi ve kedilere bir konserve açmak için ufak mutfağa girdi. "Biliyorum, biftek ısmarlamıştın" dedi Koko'ya, "ama sombalığı konservesiyle idare etmek zorundasın, bunun da bir kutusu iki dolara geliyor. Bon appetit."</p>

  <p class="calibre2">Kahvaltı faslı neşeli bir itiş kakışla geçti. Yum Yum bir katır gibi Koko'yu arka ayağıyla tekmeledi. Koko da onu itti. tki kedi birbirlerine girdiler. Koko biraz sertleşti, Yum Yum bunun üzerine geri çekildi. Kuyruğunu vurarak Koko'nun çevresinde bir daire çizmeye başladı. Sonra beklemediği bir anda Koko'nun üstüne atlayarak boğazından yakalayıverdi ama Koko da onu sıkıca sarmıştı, böylece birbirlerine kenetlenmiş halde yuvarlanmaya başladılar.</p>

  <p class="calibre2">Biraz sonra gizli bir işaretle aynı anda boğuşmayı bıraktılar ve birbirlerinin hayali yaralarını yalamaya başladılar.</p>

  <p class="calibre2">Qwilleran giyinip aşağı indi, beykın ve kahve kokusunu takip ederek mutfağa girdi. Büyük yuvarlak masada Robert Maus oturmuş, ay çöreği, reçel ve Fransız çikolatasıyla kahvaltı ediyordu. Hixie de Bayan Marron'un Fransız tostu yapmasını bekliyordu.</p>

  <p class="calibre2">Qwilleran kendine portakal suyu koydu. "Herkes nerede bu sabah?" diye sordu.</p>

  <p class="calibre2">"Max asla kahvaltıya kalkmaz" diye cevap verdi, kahvesine ekşi krema koymakta olan Hixie.</p>

  <p class="calibre2">"William erkenden derse gitti. Rosemary her zaman kendi! dairesinde buğday göbeği yer.</p>

  <p class="calibre2">Charlotte erken indi ve bir atı doyuracak kadar 'bir lokma bir şey' yedi. Şimdi de Kızıl Haç'a yara bandı sarmaya ya da Çarşamba sabahları ne yapmaya gidiyorsa onu yapmaya gitti."</p>

  <p class="calibre2">"Bayan Roop" diye o nazik tavrıyla söze girdi Bay Maus, "zamanının büyük bir bölümünü kan bankasında gönüllü olarak çalışmakla geçiriyor. Bu yüzden son derece takdir edilecek bir insan."</p>

  <p class="calibre2">"Geçmişte işlediği bir suçu mu telafi ediyor sizce" diye sordu Hixie.</p>

  <p class="calibre2">Avukat, onaylamayan, ciddi bir bakışla ona dönerek, "Siz her yönden kötü kalpli bir genç bayansınız. Ayrıca kahveye ek' şi krema koymanız... bence... son derece mide bulandırıcı bir alışkanlık."</p>

  <p class="calibre2">"Marron tatlım, şu tostu yapmakta acele et" dedi Hixie. "Açlıktan ölüyorum."</p>

  <p class="calibre2">"Graham'lar kahvaltıya inerler mi?" diye sordu Qwilleran.</p>

  <p class="calibre2">"Bu sabah görünmediler" dedi Hixie. Fransız ekmeğinin üzerine tepeleme üzüm reçeli koyuyordu. "Onlar gibi bir işim olsun isterdim, kendi işimin patronu olur, çalışma saatlerimi de kendim ayarlardım."</p>

  <p class="calibre2">"Sevgili küçük hanım" dedi Maus ciddiyetle. "Altı ay biride iflas ederdiniz çünkü siz disiplin duygusundan kesinlikle yoksun bir insansınız." Sonra Qwilleran'a dönerek sözlerini sürdürdü.</p>

  <p class="calibre2">"Altı Numara'da yeterince... rahat etmiş olduğunuzu umuyorum."</p>

  <p class="calibre2">Avukat konuşurken, Qwilleran onun sol gözünün çevresindeki hafif lekeyi farketti. "Her şey çok iyi" dedi gazeteci kısa bir sessizlikten sonra. "Ama gece çok garip bir şey duydum, sabaha karşı üç buçukta bir çığlık. Siz duydunuz mu? Bir kadın çığlığına benziyordu."</p>

  <p class="calibre2">Masada hiç cevap veren olmadı. Hixie gözlerini açarak kafasını salladı. Maus sakin bir biçimde lokmasını çiğnemeye devam etti.</p>

  <p class="calibre2">Hukukçuların, şaşırdıklarını belli etmemeleri onların en belirgin özellikleridir diye kendi kendine hatırlattı Qwilleran. "Belki de bu duyduğum garaj kapısının sesiydi" diye devam etti.</p>

  <p class="calibre2">"Bayan Marron, William geldiğinde lütfen söyleyin de garaj kapısını yağlayıversin" dedi Maus.</p>

  <p class="calibre2">"Bu arada" dedi gazeteci, kendine nefis kokulu kahveden koyarken, "sizin yemek pişirme felsefeniz üzerine bir yazı yazmak istiyorum, eğer izin verirseniz." Sonra sabırla avukatın vereceği yanıtı bekledi.</p>

  <p class="calibre2">Bir süre sonra bir baş sallaması ile yanıt geldi: "Şu anda kabul etmemem için... hiçbir neden yok.."</p>

  <p class="calibre2">"Belki bu gece Toledo Gömütleri'nde benimle bir akşam yemeği yersiniz, Daily Fluxion'un bir davetlisi olarak."</p>

  <p class="calibre2">Restoranın adını duyunca Maus dikkat çekici biçimde heyecanlandı. "Ah, Memnuniyetle!</p>

  <p class="calibre2">Oranın yeşil soslu yılan balığını kesinlikle yemeliyiz, ayrıca tarhunlu dana eti ve Japon mantarını mutlaka tatmalıyız. Yemek siparişini bana bırakmalısınız."</p>

  <p class="calibre2"></p>

  <p class="calibre2">Buluşmak için yer ve zaman kararlaştırdılar ve Maus, evrak çantasıyla birlikte bürosuna geçti.</p>

  <p class="calibre2">Qwilleran, Bayan Marron'u bu çantanın içine bir kaç küçük kutu içecek, bir terrnOs ve soğuk enginar koyarken görmüştü. Bir tabak beykın, erimu yağ ve akçaağaç pekmezi içinde yüzen Fransız tostunu bitirdik, ten sonra Hixie de ayrıldı. Qwilleran yalnız kalınca ev sahibinin morarmış gözüne ne olmuş olabileceğini düşünmeye başla di.</p>

  <p class="calibre2">Bayan Marron tabakları toplamak için masaya geldiğinde Qwilleran'a, "Bir şeyler yemelisiniz Bay Qwilleran, insanın kursağına bir şeyler girmeli" dedi.</p>

  <p class="calibre2">"Kursağımda yeteri kadar yiyecek var."</p>

  <p class="calibre2">Kadın masadaki tabakları toplayıp acele etmeden tepsiye yerleştirerek oyalandı. "Bay Qwilleran, ben gece bir şey duydum ve bu kesinlikle garaj kapısı sesi değildi."</p>

  <p class="calibre2">"Saat kaçta duydunuz?"</p>

  <p class="calibre2">"Üçü geçiyordu, zannediyorum o saatlerdi. Benim odam arka tarafta ve son zamanlarda çok iyi uyuyamıyorum. Bu yüzden yatakta televizyon izlerim. İzlerken kimseyi rahatsız etmemek için kulaklık kullanıyorum."</p>

  <p class="calibre2">"Tam olarak ne duydunuz?"</p>

  <p class="calibre2">"Tekne iskelesindeki kedilerin sesi diye düşündüm ama bu birisinin çığlığı da olabilirdi."</p>

  <p class="calibre2">"Umarım evdeki herkes iyidir" dedi Qwilleran. "Neden Bayan Whiting ve Graham'ların iyi olup olmadıklarına bir bakmıyorsunuz?"</p>

  <p class="calibre2">"Sizce bunu yapmam gerekiyor mu?"</p>

  <p class="calibre2">"Bu şartlar altında Bayan Marron, gerekiyor diye düşünüyorum."</p>

  <p class="calibre2">Sade kahvesini içip kadının dönmesini beklerken, Robert'! Maus gibi konuşmaya başladım diye düşündü Qwilleran.</p>

  <p class="calibre2">"Bayan Whiting egzersizlerini yapmakla meşgul" diye rapor verdi Bayan Marron. "Ama Graham'lara ulaşamadım, atölyenin kapısı kilitliydi. Üç defa kapıyı vurdum, kimse açmadı.</p>

  <p class="calibre2">Eğer yukarıdaki dairelerindelerse duyamayabilirler."</p>

  <p class="calibre2">"Atölyenin anahtarları yok mu?" diye sordu Qwilleran, rfgk duvarında asılı duran anahtarlara bakarak.</p>

  <p class="calibre2">Kâhya kadın başını salladı: "Bunlar yalnızca dairelerin ahtarları, temizlik yapabilmem için.</p>

  <p class="calibre2">Arka taraftan girip yan merdiveninden oraya çıkayım mı?"</p>

  <p class="calibre2">"Önce telefon etmeyi deneyelim" diye önerdi Qwilleran. "Graham'ın numarasını biliyor musunuz?"</p>

  <p class="calibre2">"Ben ne diyeceğim onlara?"</p>

  <p class="calibre2">"Ben konuşurum."</p>

  <p class="calibre2">Bayan Marron mutfaktaki telefonu çevirdikten sonra ahizeyi Qwilleran'a verdi. Telefona bir erkek cevap verdi.</p>

  <p class="calibre2">"Bay Graham, günaydın, ben Jim Qwilleran, yeni komşunuz. Sizin dairede her şey yolunda mı? Bir duman kokusu aldık da... Bu çok iyi... Yalnızca temkinli olmak istiyoruz. Bu arada mükemmel bir kahvaltıyı kaçırıyorsunuz. Bayan Marron Fransız tostu yapıyor... İlginizi çekmiyor mu? Çok kötü, ben gerçekten şu çömlek işini bir görüşmek istiyordum, Fluxion'da son serginizle birlikte çömlekçiliğin hikâyesini konu alan bir yazı çıkarabiliriz. Görüşecek misiniz gerçekten? Çok güzel, bekleyeceğim."</p>

  <p class="calibre2">"Duman mı?" diye sordu Bayan Marron, Qwilleran ahizeyi yerine koyduğu zaman. "Ben hiç duman kokusu almadım."</p>

  <p class="calibre2">Birkaç dakika sonra Dan Graham mutfaktan içeri girdi, her zamankinden daha bitkin ve üzüntülü görünüyordu. Bir sandalye çektikten sonra, yalnızca kahve ve ekmek yiyebileceğini söyledi.</p>

  <p class="calibre2">Bayan Marron, "İsterseniz size sevdiğiniz mısır unundan kurabiye yapabilirim."</p>

  <p class="calibre2">"Hayır, yalnızca ekmek."</p>

  <p class="calibre2">"Ya da buğdaylı kek yapabilirim. Yalnızca birkaç dakikamı ahr."</p>

  <p class="calibre2">Çömlekçi kaşlarını çatarak baktı ona, kadın eviyeye döndü ve tabaklan bulaşık makinesinin içine yerleştirmem başladı.</p>

  <p class="calibre2"></p>

  <p class="calibre2">Qwilleran adama karısının nasıl olduğunu sormamak içm zor tuttu kendini. Onun yerine bedava nasıl tanıtım yapabile. ceğiyle ilgili fikirlerini anlattı. Dan'in bu konuya ısınması 2or olmadı.</p>

  <p class="calibre2">"Gazeteler bu tip makaleleri daha sık yazmalılar" dedi "Yani her dakika bizi yerden yere vuracaklarına. Lanet olsun yeni model otomobiller ya da Paris'teki aptal moda tasartmcıla-rı için olumsuz bir eleştiri hiç yazmıyorlar nedense. Bazı gazeteler birkaç dangalağa eleştirmen diye iş veriyor, onlar da tarafsız olması gereken eleştirilerine şahsi sorunlarını yansıtıp insanları sanattan soğutuyor. Eğer yerel gazeteler çağdaş sanatın ne kadar kötü olduğunu yazıp dururlarsa, insanlar bu sanatı sevemezler. Oysa halka izlediklerinden nasıl zevk alacaklarını anlatmalılar."</p>

  <p class="calibre2">"Sanat editörümüzle konuşacağım" dedi Qwilleran. "Bu benim işim değil, bu yüzden karar verme yetkisine sahip değilim. Ama eminim Arch Riker buraya bir fotoğrafçı gönderecektir.</p>

  <p class="calibre2">Hem yeni atölyenizi hem de sizin ve eşinizin fotoğraflarını çekeceklerdir. Pazar ekinde çıkacak olan bu hikâye oldukça iyi izlenim bırakacaktır, hem de renkli olarak!"</p>

  <p class="calibre2">Dan'in kafası öne düştü ve bir süre kahve fincanının içine baktı. "Sorun da burada" dedi en sonunda. "Biliyorum, siz gazeteciler gösterişli, parlak fotoğraflar basmak istersiniz ama bu sefer kalbi kırık, çilli bir çömlekçiyi basmak zorunda kalacaksınız" dedi acı bir gülümseyişle ağzını çarpıtarak.</p>

  <p class="calibre2">"Neden? Bayan Graham fotoğraf çektirmekten hoşlanmaz mı? Halbuki çok çekici bir kadın."</p>

  <p class="calibre2">Dan, eviye tarafına doğru baktı, orada Bayan Marron elmaları rendeliyordu. Sesini alçaltarak,</p>

  <p class="calibre2">"Bizim yaşlı kız ortadan kayboldu."</p>

  <p class="calibre2">"Ne yaptı? Sizi terk mi etti?" Qwilleran, Joy'un harekete geçmekte ne kadar hızlı olduğunu bildiği halde, yine de bu kadar kısa zamanda bir şeyler yapacağını tahmin etmemişti.</p>

  <p class="calibre2">"Evet, sıvıştı, toz oldu, kafesten uçtu, ne demek istediğimi biliyor musunuz? Bu ilk defa olmuyor üstelik." Yine o çarpık gülümseme yerleşti yüzüne. Qwilleran biraz acıyarak, biraz da küçümseyerek adamın Joy'u taklit ettiğini fark etti. Onun gibi yüzünü buruşturmuştu.</p>

  <p class="calibre2">"Bir keresinde Florida'dayken" diye devam etti çömlekçi sözlerine, "ortadan kayboldu, hiçbir açıklama yapmadan, hiçbir not bırakmadan. Beni hiç beklemediğim bir anda terketmişti ama geri döndü ve her şey düzeldi. Kadınlar ne istediklerini bilmiyor... O yüzden şimdi burada oturup bekleyeceğim, ta ki, bütün kurtlarını döksün ve onu yiyip bitiren ne varsa ondan kurtulsun. Merak etmeyin, mutlaka geri dönecektir, yalnızca sergiden önce gitmesi çok kötü oldu, hepsi bu."</p>

  <p class="calibre2">Genellikle söyleyecek bir şeyler bulmakta hiç zorlanmayan Qwilleran şu an ne diyeceğini bilemiyordu. Joy'un ne yapmak niyetinde olduğunu kocasından daha iyi biliyordu. "Gittiğini ilk ne zaman farkettiniz?" dedi, konuyla kişisel olarak değil de, dostça ilgileniyormuş gibi davranarak.</p>

  <p class="calibre2">"Bu sabah uyandığımda karımın ne bir saç teli, ne de başka bir izi kalmıştı geride! Dün gece biraz tartışmıştık gerçi ama bunun çok ciddi olduğunu hiç sanmıyordum." Dan, tıraşsız çenesini sıvazladı. Gerçekten incinmiş görünüyordu.</p>

  <p class="calibre2">Qwilleran çömlekçinin sağ baş parmağının birinci boğuma kadar kesik olduğunu farketti ve bir an onun için çok üzüldü. Elinin sakat olması bir çömlekçi için olabilecek en kötü şeydi.</p>

  <p class="calibre2">Acaba adamın başarılı olamayışının nedeni bu muydu? Ayrıca hırslı bir kadın tarafından terkedilmiş bu kocaya acımıştı. Aynı küçük düşürücü deneyi kendisi yaşadığından, durumu çok iyi anlayabiliyordu.</p>

  <p class="calibre2">"Otomobili almış mı?" diye sordu Qwilleran.</p>

  <p class="calibre2">"Hayır, burada bırakmış, eğer bizim eski külüstürü almış olsaydı, çok zor durumda kalırdım.</p>

  <p class="calibre2">Çok iyi bir otomobil değil belki ama getirip götürüyor."</p>

  <p class="calibre2">"Öyleyse gecenin o saatinde neyle gitmiş olabilir?"</p>

  <p class="calibre2">Dan'ın ağzı açık kaldı. "Otobüsle herhalde, Nehir Yolu'ndan bütün gece geçiyorlar."</p>

  <p class="calibre2"></p>

  <p class="calibre2">Yoksa diye düşündü Qwilleran, sabahın üçünde ayrılan açık renkli spor otomobilin sahibiyle mi gitmişti?.. Sonra birdenbire bu korkunç ihtimal beynine saplandı. Onun verdiği yedi yüz elli doları alıp Joy bir başka adamla kaçmıştı demek!</p>

  <p class="calibre2">Hayır! Buna inanmayı reddetti! Yine de yüzünde bir sıcak bir soğuk ter boşaldığını hissetti, eliyle alnını sıvazladı. O bu işte suç ortağı mıydı, kurban mı? Ya da ikisi birden miydi? Her durumda da kendisinin bir aptal olduğunu düşündü. Aklına gelen ilk düşünce çekin ödenmesini durdurmak oldu. Gazeteci içgüdüleri dolandırıldığını söylüyordu. Fakat içinden bir ses de eğer Joy'u biraz sevmişse ona inanmasını telkin ediyordu. Ve artık, Joy Wheatley'i sevmekten hiçbir zaman vazgeçmediğini kabul ediyordu.</p>

  <p class="calibre2">Joy'u tanıyorum dedi kendi kendine, ne kadar umutsuz bir durumda olursa olsun bunu hana hiçbir zaman yapmaz. Birden çığlığı hatırladı.</p>

  <p class="calibre2">"Seni telaşlandırmak istemiyorum Dan" dedi, kafasının karışıklığını belli etmeyen sakin bir sesle konuşuyordu. "Ama j burayı isteyerek terk ettiğine emin misin?"</p>

  <p class="calibre2">Kahve fincanına üzgün bir ifadeyle bakmakta olan Dan sert bir hareketle başını kaldırdı. "Ne demek istiyorsun?"</p>

  <p class="calibre2">"Şunu demek istiyorum... Dün gece bir kadın çığlığı duyduğumu sandım ve çok kısa bir süre sonra bir otomobil hızla uzaklaştı."</p>

  <p class="calibre2">Çömlekçi acı bir gülüşle, "Acaba stüdyoda çıkan çıngarı mı duydun? Deli kadın! Sana ne olduğunu anlatacağım. Dün gece eve geldiğimde oldukça geç bir saatti. Şehirde tanıdığım birkaç kişi var, hemen hepsi sanatçı. Birlikte poker oynarız, bir iki bira içeriz. Evet, saat oldukça geçti ve Joy oturmuş bekliyordu Bozulmuştu sanırım. Orada çarkın başına oturmuş</p>

  <p class="calibre2">bir çömlek yapıyordu. Odaya girdiğinde öfkeyle bana baktı ve ne oldu biliyor musun? Saçları çarkın üzerine düşmüş bir halde çalışıyordu. Daha önce onu uyarmıştım. Ama son derece ukala olduğu için ne söylesem beni pek dinlemiyor."</p>

  <p class="calibre2">Dan sustu ve Qwilleran’ın onun fincanına kahve doldurmasını izledi. "Evet, sonra ne oldu?"</p>

  <p class="calibre2">"Ah, her zamanki gibi atışmaya başladık, o başını sallamaya başladı -sinirleri tepesindeyken hep yapar bunu- ve birden lanet olsun ki, korktuğum başıma geldi ve saçını çarka kaptırdı.</p>

  <p class="calibre2">Eğer orada olmayıp elektrik şalterini indirerek makineyi durdurmasaydım boynunu kırabilirdi! Ölebilirdi! Deli kadın!"</p>

  <p class="calibre2">"Ve çığlık attığını söylüyorsun."</p>

  <p class="calibre2">"Bütün evi uyandırmış olmalı. Beni de çok korkuttu. Eğer bu koca kıza bir şey olsaydı ne yapardım bilmiyorum."</p>

  <p class="calibre2">Qwilleran acıma anlamına gelebilecek bir kaş çatmasıyla karşılık verdi. Oysa bu hareket gerçekte içinde bulunduğu ikilemi yansıtıyordu.</p>

  <p class="calibre2">"Endişe etmiyorum, dönecektir mutlaka" dedi Dan. İskemlesini arkaya iterek ayağa kalktı, gerindi ve göğsüne hafifçe vurarak, "Şimdi çalışma zamanı" dedi. "Sergi için hazırlanmam lazım. Gazetede benim için bir şeyler ayarlayacaksın değil mi?" Ellerini arka cebine götürdü.</p>

  <p class="calibre2">Cüzdanını çıkararak içinden katlanmış bir kupür çıkardı. Saklayamadığı bir gururla onu Qwilleran'a verdi. "Bak bir eleştirmenin yazısı, L.A.'da benim tek başıma açtığım sergiden söz ediyor. Bu adam gerçekten işini biliyor."</p>

  <p class="calibre2">Oldukça eski bir kupürdü. Sararmıştı ve katlandığı yerden parçalanmak üzereydi.</p>

  <p class="calibre2">Dan cüzdanını ve kupürü arka cebine yerleştirip ayrıldıktan sonra, Qwilleran kâhya kadına sordu, "Buralarda açık renk, spor bir otomobil kullanan kim var?"</p>

  <p class="calibre2">"Bay Sorrel'in açık renk bir otomobili var sanırım. mavisi" dedi kadın.</p>

  <p class="calibre2">"Onu bu sabah gördünüz mü?"</p>

  <p class="calibre2">"Hayır. Hiçbir zaman erken kalkmaz. Her gece geç saatlere kadar çalışır."</p>

  <p class="calibre2">"Biraz dolaşacağım" dedi Qwilleran. "Kedimi de tasmasıy. la biraz gezdireceğim, azıcık egzersiz iyi gelir. Eğer bana yağ kutusunun nerede olduğunu gösterirseniz garaj kapısını da yağlarım."</p>

  <p class="calibre2">"Bunu yapmak zorunda değilsiniz Bay Qwilleran. William bunu yapmakla..."</p>

  <p class="calibre2">"Sorun değil Bayan Marron. Ben menteşeleri yağlarım. William da çimleri biçer."</p>

  <p class="calibre2"></p>

  <p class="calibre2">"Eğer ırmağa doğru yürürseniz iskele tahtasına çok dikkat edin. Bazı tahtalar yerinden oynamış olabilir."</p>

  <p class="calibre2">Dairesine döndüğünde Qwilleran kedileri ranzanın üzerinde sabah şekerlemelerini yaparken buldu. Bacakları ve kuyrukları birbirine dolanmış, birlikte kahverengi kürkten bir paspas oluşturmuşlardı. Uyuyan Koko'yu kaldırdı. Hayvanın vücudu bir un çuvalı gibi ağırdı.</p>

  <p class="calibre2">Esnemekte olan kedinin boynuna mavi deri tasmayı geçirdi. Bir parça naylon kordonu da tasma kayışı olarak kullanan Qwilleran isteksizce kediyi kapının dışına doğru götürdü.</p>

  <p class="calibre2">Hayvan hâlâ esniyor, geriniyor ve sendeliyordu.</p>

  <p class="calibre2">Aşağı inmeden önce balkonda bir tur attılar. Qwilleran kapıların üzerindeki isimleri okumak istedi. Bitişiğindeki kapı Rosemary Whiting'in dairesiydi. İçerden müzik sesi geliyordu.</p>

  <p class="calibre2">Horlama sesi duyulan bir sonraki daire Max Sorrepindi. Balkonun diğer tarafında kalan dairelerin kapılarının üzerindeki isimler ise Hixie Rice, Charlotte Roop ve Robert Maus'tu.</p>

  <p class="calibre2">Neden isim levhaları konmuş diye düşünmeye başlamıştı ki, hemen vazgeçti; kafasında düşünmesi gereken pek çok konu vardı zaten.</p>

  <p class="calibre2">Koko'yıı .aşağı götürdü. Büyük Salon'un kahverengi yer karolarını geçtiler ve Maus Evi'nin diğer tarafına bakan avluya çıktılar. Bütün yaşamı evin içinde geçmiş olan Koko için çimenler oldukça ilginçti. Dün geceki yağmurdan dolayı hâlâ ıslak olan çimenleri tek tek inceliyor, ancak türünün anlayabileceği bir seçicilikle bazılarıyla hiç ilgilenmiyor, bazılarını ise çenelerini şaklatarak koparmaya çalışıyordu. Her adımda ıslak patilerinden su damlalarını titizlikle silkiyordu.</p>

  <p class="calibre2">Binanın doğu tarafında, sonradan eklendiği belli olan, açık bir otopark vardı. Koyu mavi ufak bir otomobil, bir de eski tozlu bir Renault park edilmişti. Renault'un akında büyük bir delik vardı gerçekten. Kırk dört numara bir ayakkabının sığabileceği kadar da büyük diye tahminde bulundu gazeteci.</p>

  <p class="calibre2">Oradan ırmağa doğru çakıllı bir yol uzanıyordu. Çürümekte olan iskelenin üzerinde iki bank vardı.</p>

  <p class="calibre2">Gün ışığında et suyu gibi kahverengi olan sudan tarif edilemez bir koku geliyordu.</p>

  <p class="calibre2">Koko bunu hiç umursamadı. Hatta nehirle hiç ilgilenmedi bile. iskeleden uzaklaştı, çakıllı yoldan geri dönene kadar ıslak çimenlerin üzerinde durdu.</p>

  <p class="calibre2">Koko dönerken bir ara durdu, yolun kenarında parlak mavi yeşil bir nesneyi kokladı.</p>

  <p class="calibre2">Qwilleran onu yerden aldı. Böcek biçiminde ve büyüklüğünde, sırlanmış küçük bir seramik parçasıydı bu. Alt kısmına J. G. harfleri kazınmıştı. Parçayı cebine atan Qwilleran, Koko'nun tasmasını çekerek eve doğru yürüdü.</p>

  <p class="calibre2">Bu şekilsiz binanın arkadan görünüşü, kubbeli bacaları, kanat gibi yanlara açılan garaj lanyla tropikal bir kuşu andırıyordu. Graham'ların çatı arası dairelerinin pencereleri de iki kocaman göz gibiydi. Qwilleran başını kaldırınca camda bir gölgenin hızla kaybolduğunu gördü.</p>

  <p class="calibre2">Üç bölmeli garaja geldiğinde kapıları açtı. Yalnızca biri gıcırdadı ve yalnızca tek bir bölmeye otomobiller park edilmişti. Bu açık mavi, üstü açık spor bir arabaydı. Qwilleran garajın kapısını kapayarak otomobilin içini dışını dikkatle inceledi. Yerdeki döşemelere ve göstergelere iyice baktı. Her şey çok temizdi.</p>

  <p class="calibre2">"Bu ne demek sence Koko?" diye mırıldandı. "Her şey müthiş temiz."</p>

  <p class="calibre2">Koko'ysa beton zemindeki yağ lekelerini koklamakla meşguldü.</p>

  <p class="calibre2">Altı Numara'ya döndüklerinde Koko, Yum Yum'un yüzünü ve kulaklarını temizlemesine izin verdi. Qwilleran ise Joy'un nereye gitmiş olabileceğini düşünerek volta atıyordu. Acaba yalnız mı gitmişti, onu arayacak mıydı? Acaba parasını tekrar görebilecek miydi? Daily Fluxion'da işe girmeden önce uzun müddet işsiz kalmıştı. O yedi yüz elli dolar küçük bir servet sayılırdı.</p>

  <p class="calibre2">Acaba dünkü siparişini iptal etmek için çok mu geçti? Bugün canı hiç de yeni bir takım elbise çekmiyordu. Kısa bir bahar olmuştu zaten. Şu andaysa bütün bu kafa karışıklığına ek olarak, muazzam bir açlık duygusuyla kıvranıyordu.</p>

  <p class="calibre2"></p>

  <p class="calibre2">Birden masanın üzerinde ani bir panik yaşandı. Kâğıtlar birbirine karıştı, daktilonun tuşlarına basıldı, bazı kurşun kalemler ve mürekkepli kalemler yuvarlandı ve sonra da ufak çaplı bir patırtıyla Qwilleran’ın yeni okuma gözlükleri yere düştü.</p>

  <p class="calibre2">Qwilleran masaya doğru bir hamle yaptığında kedi de büyük kanepeye balıklama atlayıverdi.</p>

  <p class="calibre2">"Seni kötü kedi!" diye bağırdı Qwilleran. Neyse ki, gözlükler kalın çerçeveleri sayesinde kırılmamıştı. Ama Qwilleran daktilonun içinde takılı olan kâğıdı gördüğünde bıyıklarının diplerinin titrediğini hissetti. Gözlüklerini taktı ve daha yakından baktı.</p>

  <p class="calibre2">Koko üst sıradaki tuşları keşfetmişti. Üç tuşuna bir pati atmış, diğeriyle de sıfıra basmıştı.</p>
</body>
</html>
