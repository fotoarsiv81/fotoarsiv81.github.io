<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_0">1</h2>

  <p class="calibre2">Jim Qwilleran, Basın Kulübü'nün yemek salonundaki iskemlelerden birine kendini atarcasına bıraktı. Gür bıyıklarının aşağıya doğru kıvrımı yüzündeki somurtuk ifadeyi daha da derinleştiriyordu.</p>

  <p class="calibre2">Üzerindeki sıkıntının nedeni ne on sent artan içki fiyatları ne bulunduğu ortamdaki kasvetli ışıklandırma ne o iç karartıcı tahta döşemeler ne Cuma'dan kalma balık kızartmasıyla Cumartesi'den kalma bira kokusu karışımı ne de bir zamanlar eski eyalet hapishanesi olan bu binanın o kendine has rutubetli kokuşuydu. Qwilleran’ın derdi bambaşkaydı.</p>

  <p class="calibre2">Daily Fluxion gazetesinin ödüllü yazarı, aynı zamanda bir elmalı turta ve biftek konosörü, şu anda dehşet ve umutsuzluk içersinde, kusmuk yeşili renkli sayfalara basılmış uzun bir liste okuyordu.</p>

  <p class="calibre2">Fluxion'un konu editörü Arch Riker masanın karşı tarafından söze başladı. "Evet, herkes ne yiyor? Mönüde patates köftesi olduğunu görüyorum."</p>

  <p class="calibre2">Qwilleran hâlâ burnunun üzerindeki okuma gözlükleriyle elindeki yeşil yapraklara basılmış</p>

  <p class="calibre2">listeyi tekrar tekrar okuyarak hazmetmeye çalışıyordu.</p>

  <p class="calibre2">Fluxion'un fotoğrafçısı, Cins Bunsen, bir puro yaktı. "Ben bezelye çorbası, pirzola ve yanına da kızarmış patates istiyorum. Ama ondan önce bir duble martini alacağım." Qwilleran büyük bir sessizlik içinde o inanılmaz dokümanı okudu, bitirdi ve tekrar baştan okumaya başladı.</p>

  <p class="calibre2">Patates yok. Ekmek yok. Kremalı çorba yok.</p>

  <p class="calibre2"></p>

  <p class="calibre2">Kızartmalar yok.</p>

  <p class="calibre2">Bir masabaşı gazetecisinin geniş rahat konturlarına sahip olan Riker söze girdi. "Ben hafif bir şeyler yemek istiyorum, mesela tavuk, börek ve kremalı tatlı. Sen ne yiyeceksin Qwill?"</p>

  <p class="calibre2">Sos yok. Krema yok. Tatlı yok.</p>

  <p class="calibre2">Qwilleran son derece içerlemiş bir durumda arkasına yaslanarak oldukça zorlama bir gülümsemeyle, "Yalnızca yağsız köy peyniri ve yarım ekmek istemeyi düşünüyorum."</p>

  <p class="calibre2">"Hasta olmalısın" dedi Bunsen. "Doktor Beane 15 kilo vermemi istedi."</p>

  <p class="calibre2">"Sanırım o kritik yaşa geliyorsun" dedi fotoğrafçı neşeli bir sesle. Daha genç ve daha inceydi, bu konuda felsefe yapabilirdi.</p>

  <p class="calibre2">Qwilleran, artık belirgin bir biçimde kırlaşmış siyah gür bıyıklarını okşamakla yetindi.</p>

  <p class="calibre2">Gözlüklerini çıkardı, saplarını büyük bir dikkatle katlayarak göğüs cebine koydu.</p>

  <p class="calibre2">Bir parça ekmeğe tereyağı sürmekte olan Riker ise endişelenmiş görünüyordu. "Doktora gitmek nereden aklına geldi Qwill?"</p>

  <p class="calibre2">"Aslında bir veteriner tarafından gönderildim" dedi Qwilleran, bir yandan da tütün torbasını çıkarmış, şuh kıvrımlı piposunu dolduruyordu. "Koko ve Yum Yum'u, dişlerini temizlettirmek için veterinere götürmüştüm. Siz hiç, bir Siyam kedisine ağzını açtırmayı denediniz mi? Sanki en mahrem yerlerine zorla girmeye çalışıyormuşsunuz gibi tepki veriyorlar."</p>

  <p class="calibre2">"Kameramla orada bulunmayı çok isterdim doğrusu" dedi Bunsen.</p>

  <p class="calibre2">"Koko ne yapmak istediğimizi anlayınca tam bir tüylü kasırgaya dönüştü. Veteriner onu boynundan yakaladı, yardımcısı ayaklarını tuttu ve ben de kuyruğunu kavradım. Ama Koko adeta ters yüz oldu ve kurtulmayı başardı. Bundan sonra tek hatırladığım, masanın üstünden fırlayıp köpeklerin kafesine doğru yönelmesi. Arkasında iki veteriner ve bir köpek bakıcısı çocukla birlikte kafeslerin etrafında deli gibi koşmaya başladı. Köpek havlamaları, kedi miyavlamaları ve insan çığlıkları! Koko birden yerden 2,5 metre yükseklikteki klimanın üzerine atladı. Eğer bir Siyam kedisi tarafından ciddi biçimde küfür edildiğini duymamışsan, hayatında hiç küfür duymamışsın demektir."</p>

  <p class="calibre2">"Biliyorum!" dedi Bunsen. "O kedinin ambulans düdüğü gibi bir çığlığı var."</p>

  <p class="calibre2">"Bütün bu keşmekeşten sonra bitkin düştüm. Veterinerin söylediğine göre bu kedilerin diş</p>

  <p class="calibre2">bakımından önce benim ciddi bir check-up yaptırmaya ihtiyacım varmış. Son zamanlarda tıknefes de oluyordum. Dolayısıyla önerisine uydum. Doktor Beane'e göründüm."</p>

  <p class="calibre2">"Peki, kediyi oradan indirmeyi nasıl basardın?"</p>

  <p class="calibre2">"Onu orada bırakarak dışarı çıktık, biraz sonra salınaa salına muayene odasına geldi, masanın üzerine sıçradı ve ağzını kocaman açarak güzelce esnedi!"</p>

  <p class="calibre2">"Koko'ya bir puan daha" dedi Rtker. "Peki, bütün bu olanlar olurken, dişi kedi ne yaptı?"</p>

  <p class="calibre2">"Yum Yum içinde getirildiği sepette kalmayı tercih ederek sırasını bekledi."</p>

  <p class="calibre2">"Ve herhalde deliler gibi gülmüştür" dedi Bunsen.</p>

  <p class="calibre2">"İşte hepsi bu" diyerek bitirdi Qwilleran. "Bu yüzden şimdi bu berbat rejimdeyim."</p>

  <p class="calibre2">"Bu rejime hiçbir zaman sadık kalamayacaksın."</p>

  <p class="calibre2">"Hayır, kalacağım. Hatta ödül paramla bir baskül bile aldım. .. Ohio'daki bir kasaba doktorunun bürosundan antika bir parça.</p>

  <p class="calibre2">Qwilleran, Daily Fluxion'un düzenlediği yazı yarışmasında ' bin dolarlık bir ödül kazanmıştı.</p>

  <p class="calibre2">Bütün ekip bu tutumlu bekârın parayı nasıl harcayacağını merak ediyordu.</p>

  <p class="calibre2">"Paranın geri kalan kısmını ne yaptın?" diye sordu Riker. Ve alaycı bir tonla ekledi, "Kesin, eski karına göndermişsindir!"</p>

  <p class="calibre2">"Miriam'a yalnızca iki yüz gönderdim, hepsi o kadar!"</p>

  <p class="calibre2">"Seni enayi!"</p>

  <p class="calibre2">"Miriam hasta."</p>

  <p class="calibre2">"Olsun. Kayınpederin hayli zengin" diye hatırlattı Arch.</p>

  <p class="calibre2">"Kendine yeni bir otomobil satın almalıydın. Ya da evine doğru dürüst mobilyalar alabilirdin."</p>

  <p class="calibre2">"Jungtown'daki dairemin hiçbir eksiği yok ki!"</p>

  <p class="calibre2"></p>

  <p class="calibre2">"Yani demek istiyorum ki, yeniden evlenmelisin. İşe banliyöde bir ev satın alarak başla, oraya yerleş."</p>

  <p class="calibre2">Qwilleran bu öneri karşısında, oturduğu yerde büzüldü. Öğle yemeğinden sonra, üç adam büroya doğru giderlerken içten içe büzülmeye de devam etti. Bunun çeşitli nedenleri vardı.</p>

  <p class="calibre2">Bir kere köy peynirinden nefret ediyordu. Sonra Riker yemek boyunca evlilik konusunda uzatıp durmuş, Qwilleran da Riker'la eski arkadaş olduklarından sesini çıkarmamıştı.</p>

  <p class="calibre2">Sıkıntısının üçüncü nedeniyse Genel Yayın Yönetmeni'nin öğleden sonra yapacağı toplantıydı. Ne zaman patron toplantı yapmak istese, haberler kötü demekti. Zaten adamın kendisi Qwilleran'ı sinirlendirmeye yetiyordu. Çıkarı olduğu zaman gösterdiği, olmadığı zaman da geri çektiği sentetik bir dostluğu vardı.</p>

  <p class="calibre2">Patronla randevu saati gelip çattığında, Qwilleran, Riker'la birlikte ön bürodan içeri girdi.</p>

  <p class="calibre2">"Merhaba Arch, merhaba Qwill" dedi yönetmen, bu durumlar için ayırdığı cıvık bir ses tonuyla. "Öğle yemeği nasıldı beyler, sizi kulüpte gördüm."</p>

  <p class="calibre2">Qwilleran'dan hafif bir homurtu duyuldu.</p>

  <p class="calibre2">Yönetmen oturmalarını işaret ettikten sonra kendi koltuğuna kuruldu. Yüzünde gururlu bir gülümsemeyle söze başladı. "Qwill senin için yeni bir projemiz var ve eminim bundan çok memnun kalacaksın" dedi.</p>

  <p class="calibre2">Qwilleran’ın yüzü ifadesizdi. Memnun kalıp kalmayacağına ancak ayrıntılarını öğrendikten sonra karar verecekti.</p>

  <p class="calibre2">"Qwill, herkes senin ekip içindeki en iştahlı adam olduğunu söylüyor. Ve bu özelliğin, şu an sana önereceğim iş için çok önemli. Bize yeni köşende, bal badem, zaman zaman da acı soslu yazılar yazacağına güveniyoruz. Anlayacağın dostum, seni 'gurme uzmanı' olarak görevlendiriyoruz."</p>

  <p class="calibre2">"Bu da ne demek" dedi Qwilleran, boğuk bir sesle.</p>

  <p class="calibre2">"Bu, şu demek dostum: Sana, lezzetli yemekler, güzel içkiler ve seçkin lokantalarla ilgili yazılar yazabileceğin bir köşe tahsis ediyoruz. Huxion'da bugünden itibaren iki kişilik açık bir hesabın var. Gittiğin yerlere bir misafir de davet edebilirsin." Yönetmen burada keserek Qwilleran'dan bir sevinç belirtisi bekledi.</p>

  <p class="calibre2">Oysa Qwilleran yalnızca yutkunmakla ve onu süzmekle yetindi.</p>

  <p class="calibre2">"Peki sen bu konuda ne düşünüyorsun Qwill?"</p>

  <p class="calibre2">"Bilemiyorum" diye yavaşça yanıtladı Qwilleran. "Biliyorsun iki yıldır hayli kilo aldım ve bugün sıkı bir perhize başlamıştım. Doktor Beane 15 kilo vermemi istedi."</p>

  <p class="calibre2">Patronu yalnızca bir saniye kadar ufak bir şaşkınlık geçirdi. "Doğal olarak her şeyi yemek de şart değil" dedi. "Şundan biraz, bundan biraz tadarsın. Asıl hayal gücünü çalıştır. Sen işin inceliklerini iyi bilirsin. Ona bakarsan bizim 'yemek tarifleri' köşesinin editörü yumurta pişirmeyi bile bilmez ama şehirdeki en iyi yemek tarifi sayfasını o hazırlıyor."</p>

  <p class="calibre2">"Şey..."</p>

  <p class="calibre2">"Bu işi kıvıracağından en ufak bir şüphe duymuyorum." Bu kısacık iyi niyet gösterisinin sonunda yayın yönetmeninin yüzü o her zamanki düşünceli ifadesine döndü. "Gelecek Pazartesi başlamayı düşünüyoruz. Köşenin tanıtımını, senin fotoğrafını ve biyografini basarak Pazar günü yapacağız. Arch Avrupa'nın bütün mutfaklarını çok iyi bildiğini söyledi."</p>

  <p class="calibre2">Qwilleran birden arkasına döndü: "Senin bundan haberin var mıydı Arch?"</p>

  <p class="calibre2">Editör başını suçlu suçlu salladı ve "Şu bıyığını düzelttirip bir fotoğraf çektirsen çok iyi olacak. Çünkü eski resminde mide kanaması geçiriyörmüşsün gibi bir halin var" dedi.</p>

  <p class="calibre2">Patron ayağa kalkıp saatine bir göz attı. "Evet işte hepsi bu. Tebrikler Qwill!"</p>

  <p class="calibre2">Kendi bölümlerine dönerlerken, Riker, "Şu rejimini birkaç hafta erteleyemez misin yahu!</p>

  <p class="calibre2">Percy'nin bu parlak fikri diğerleri gibi kısa ömürlü olacaktır. Morning Rampage'in iki hafta sonra bir gurme köşesi başlatacağını öğrendiğimiz için yapıyoruz bunu. Bu arada sen de krallar gibi yaşayabilirsin. Her gece bir başkasıyla yemeğe gider, eğlenir, üstelik de bir kuruş</p>

  <p class="calibre2">harcamazsın. Senin gibi tutumlu bir adam için hoş bir fırsat olmalı bu. Sen İskoç'tun değil mi?"</p>

  <p class="calibre2"></p>

  <p class="calibre2">"İskoçyalıyım" diye homurdandı Qwilleran. "İskoç diye içkiye denir."</p>

  <p class="calibre2">Qwilleran önce berbere, oradan da resim çektirmek ve yeni göreviyle ilgili Cins Bunsen'e yakınmak üzere fotoğraf stüdyosuna uğradı.</p>

  <p class="calibre2">"Eğer yemeğe giderken bir arkadaşa ihtiyaç duyarsan, ben her zaman müsaitim" dedi fotoğrafçı büyük bir hevesle. "Ben yemek yerim, sen de not alırsın!" Sonra vesikalık fotoğrafını çekmek üzere, Qwilleran'i sırtı dimdik olarak bir tabureye oturttu ve başını doğal olmayan bir açıyla yana eğdi.</p>

  <p class="calibre2">"Riker beni çakı gibi göstermeni istedi" dedi Qwilleran kaşlarını çatarak.</p>

  <p class="calibre2">Bunsen tek gözüyle kameranın objektifini kontrol etti. "Maalesef bu aşağı sarkmış bıyıklarınla karın ağrısı çeken bir av köpeğinden başka bir şeye benzeyemezsin. Bari biraz gülümse!"</p>

  <p class="calibre2">Qwilleran, sağ yanağında tek bir kası biraz oynattı.</p>

  <p class="calibre2">"Neden Toledo Gömütleri'nde yemek yiyerek başlamıyorsun? Orası en pahalı yer. Ondan sonra yol üstündekilere geçersin" dedi Bunsen. Qwilleran’ın omuzlarını sola, çenesini ise sağa çevirdi. "Cennet Aşevleri hakkında da bir yazı hazırlamalı ve insanlara oraların ne kadar berbat olduğunu anlatmalısın."</p>

  <p class="calibre2">"Gurme köşesini sen mi yoksa ben mi hazırlayacağım, söylesene!"</p>

  <p class="calibre2">"Tamam, tamam, hadi biraz gülümse!" Kas yine biraz oynadı.</p>

  <p class="calibre2">"Heey, kıpırdadın! Şimdi yeniden çekmek zorundayız... Söylesene, senin şu deli kedilerin bu yeni köşeyi duyduklarında nasıl bir tepki verecekler sence? Her gece o yaramazlara götüreceğin ziyafetleri düşün!"</p>

  <p class="calibre2">"Bunu hiç düşünmemiştim doğrusu!" diye mırıldandı Qwilleran. Yüzü aydınlandı, Bunsen flaşı patlattı, fotoğraf çekildi.</p>

  <p class="calibre2">The Fluxion'un yeni gurme yazarı görev turunun ilk durağı olarak şu seçkin Toledo Gömütleri'ne gitmeye karar verdi. Tabii Cins Bunsen'le değil... Adres defterindeki en gözde adlardan biri olan Mary Duckworth'u aradı.</p>

  <p class="calibre2">"Çok üzgünüm" dedi kız. "Karayipler'e gidiyorum. Bu geceki Gurme Kulübü'nün yemek davetini de bu yüzden geri çevirdim. Peki, sen benim yerime gitmek ister misin? Köşende yazabilirsin."</p>

  <p class="calibre2">"Nerede bu yemek?"</p>

  <p class="calibre2">"Maus Evi'nde, yerini biliyor musun?"</p>

  <p class="calibre2">"Mause Evi'mi?" diye tekrarladı Qwilleran. "Bir restoran için hiç de iştah açıcı bir ad değil."</p>

  <p class="calibre2">"Bu bir restoran değil" diye açıkladı Mary Duckworth. "Burası Avukat Robert Maus'un evi, M.A.U.S. Mickey Mouse ya da Miki Fare gibi ama o Alman imla ve telaffuzunu tercih ediyor. Kendisi son derece usta bir aşçıdır. Hani her gece Fransız bıçaklarını özenle kilitleyip kaldıran, bir sos hazırlarken içine ezbere otuz yedi çeşni karıştıran ve kendi maydanozunu kendi yetiştiren cinsinden. Anlatılanlara göre yalnızca tadına bakarak bir tavuğun sağ buduyla sol budunu ayırt edebiliyormuş "</p>

  <p class="calibre2">"Nerede bu Maus Evi?"</p>

  <p class="calibre2">"Nehir Yolu'nda. Geçmişte meşhur bir intihar olayına sahne olmuş garip bir bina. Belki bu işi sen çözebilirsin. Daily Fluxion için ne kaymak haber olur."</p>

  <p class="calibre2">"Olay ne zaman olmuş?"</p>

  <p class="calibre2">"Ah, daha ben doğmadan önce!"</p>

  <p class="calibre2">Qwilleran bıyığına oflayarak, "Pek sıcak bir haber denemez" dedi.</p>

  <p class="calibre2">"Sakın bu konuyu yemekte konuşma" diye uyardı Mary. "Robert bu konudan tamamen bezmiş durumda. Onu arayıp geleceğini bildireceğim."</p>

  <p class="calibre2">Qwilleran hem üstünü değiştirmek hem de kedilerini beslemek için eve erken gitti. Önce kasaba uğrayarak biraz taze et almayı da ihmal etmedi. Daha merdivenleri çıkmaya başlamadan, o kedilere has içgüdüleriyle geldiğini farketmişlerdi. Onu beklerken görüntüleri iki somun ev ekmeğini andırıyordu. Kapıya doğru oturmuş, az kızarmış ekmek renginde iki topak kürkün altında, kahverengi bacaklar ve patiler hiç gözükmüyordu. Ama kahverengi kulaklar dikilmiş, iki çift mavi göz daireye giren adamı sorguluyorlardı.</p>

  <p class="calibre2"></p>

  <p class="calibre2">"Selamlar" dedi. "Bu gece erkenciyim. Biraz sabredin de size ne getirdiğimi görün."</p>

  <p class="calibre2">İki kedi de dikildi. "Yooo!" dedi Koko tok bariton sesiyle. "Mmmm" dedi soprano Yum Yum.</p>

  <p class="calibre2">Sonra kalın sözlüğün üzerine zıplayarak sevinç içinde, harap durumdaki kapağı tırmalamaya başladı. Bu sırada Koko da lakayt bir tavırla masanın üzerine çıktı ve daktilonun bir tuşuna basarak şeridin yerinden sıçramasına sebep oldu.</p>

  <p class="calibre2">Qwilleran iki kediyi de sırayla okşadı. Koko'nun ipeksi sırtını sertçe sıvazladı, Yum Yum'un açık renk tüylerini ise nezaketle okşadı. "Nasılmış benim küçük sevgilim?" Qwilleran, hayatındaki hiçbir kadının asla ondan duymadığı ve Basın Kulübü'ndeki dostları duysalar herhalde kulaklarına inanamayacakları bir yumuşaklıkla konuşuyordu Yum Yum'la.</p>

  <p class="calibre2">"Bu geceki mönünüz tavuk ciğeri" diye açıklama yaptı. Koko onu onayladığını belirtircesine daktilodaki sol marj ini düzeltti. Onun bu teknik yeteneği yeni ortaya çıkmıştı. Elektrik düğmelerini oynatabiliyor ya da kapıları açabiliyordu. En çok da daktiloyla büyülenmişti.</p>

  <p class="calibre2">Manivelası, tokmağı ve bir sürü tuşlarıyla müthiş bir aletti bu onun için.</p>

  <p class="calibre2">Qwilleran bu gelişmeyi veterinere aktarmıştı. "Hayvanlar da tıpkı çocuklar gibi çeşitli konulara merak sarabilirler" demişti veteriner. "Kediler kaç yaşında?"</p>

  <p class="calibre2">"Hiçbir fikrim yok. Onları yanıma aldığımda çoktan büyümüşlerdi."</p>

  <p class="calibre2">"Koko büyük olasılıkla üç-dört yaşlarında. Çok sağlıklı bir kedi, üstelik son derece de zeki görünüyor."</p>

  <p class="calibre2">Bu yorum karşısında Qwilleran kabarık bıyığını gizlice düzeltti ve Koko'nun üstün yeteneklerinden söz etmemek için kendini tuttu. Gerçekten de yaşına göre erken gelişmiş</p>

  <p class="calibre2">Siyam kedisinin olağandışı dikkat ve keşif yeteneği vardı. Qwilleran, kısa bir süre önce polisi oldukça uğraştırmış olan bir cinayetin sırrını çözmüş ve bu konuda Koko'nun ne kadar büyük yardımı olduğunu ancak yakın dostlarıyla paylaşmıştı.</p>

  <p class="calibre2">Qwilleran kediler için tavuk ciğerini doğradı ve onları biraz et suyunda pişirdi. Sonra da bu leziz yemeği onların sevdiği biçimde tabağa yerleştirdi; kırabilecekleri küçüklükte doğranmış</p>

  <p class="calibre2">parçaları tabağın kenarına dizip, ortadaki boşluğa da et suyunu döktü.</p>

  <p class="calibre2">"Sizi şanslı şeyler" dedi. Her istediklerini bir gram şişmanlamadan yiyebiliyorlardı. O semiz görünümlü kahverengi tüylerinin altındaki vücutları yağsız ve kaslıydı. Oldukça zarif ve yumuşak adımlarla hareket etmelerine rağmen, arka ayakları çok güçlüydü, hiç kendilerini zorlamadan hafifçe sıçrayarak buzdolabının üstüne çıkabiliyorlardı.</p>

  <p class="calibre2">Qwilleran bir süre onları izledi ve sonra, yeni göreviyle ilgili çalışmaya başladı. Daktilosunun başına oturarak restoranların bir listesini yaptı. Her zaman daktilosuna takılı temiz beyaz bir kâğıt bulundururdu. Bu hemen yazmaya başlamak için teşvik edici bir taktikti. Daktilodaki kâğıda bakarken, bir an elleri tuşların üzerinde durakladı. Yeni gözlüklerini takarak kâğıda daha yakından baktı: Sayfanın tepesine bir harf yazılmıştı.</p>

  <p class="calibre2">"Aman Allahım, er ya da geç daktilo yazmayı becereceğini biliyordum" dedi, omuzunun üzerinden bakarak. Mutfaktan bir mırıltı duyuldu. Koko bir yandan bir parça tavuk ciğerini midesine indiriyor bir yandan da Qwilleran'a cevap yetiştiriyordu.</p>

  <p class="calibre2">Bu büyük harfle basılmış bir T harfiydi. Klavye büyük harfe kilitli kalmıştı. Koko herhalde sol patisiyle "büyük harf tuşuna basarken, sağ patisiyle de T harfine basmıştı.</p>

  <p class="calibre2">Qwilleran, Koko'nun yazdığı T harfinin yanına "oledo Gömüden" yazarak restoranın adını tamamladı. Sonra devam etti: Altın Pirzola, Stilton Oteli'ndeki Az Pişmiş Salonu, sonra çeşitli yol kenarı lokantaları, etnik restoranlar ve bistrolar.</p>

  <p class="calibre2">Sonra yemek için giyinmek üzere Daily Fluxion'a her zaman giydiği üniformayı üstünden çıkardı. İskoç kumaşından spor ceketini, kırmızı ekoseli kravatını, gri düğmeli gömleğini ve toprak rengi bol kesim pantolonunu çıkartmıştı ki, birden gözü boy aynasındaki görüntüsüne takıldı. Bu görüntüden hiç hoşnut olmamıştı. Yanakları toplamış, kollarındaki kaslar gevşemiş, bedeni iç bükey olması gereken yerlerde dışbükey olmuştu.</p>

  <p class="calibre2">Bir umutla banyodaki antika tartıya koştu. Denge kolunda ağırlıkları olan eski tip bir tartıydı bu. Kol sert bir ses çıkararak yukarı çarptı. Qwilleran nefesini tuttu ve kol boyunca ağırlığı gezdirdi. Tereddütlü bir biçimde çeyrek kilo, yarım kilo, bir, iki, üç kilo çıktıktan sonra tartı dengesine kavuştu. Üç kilo! Kahvaltıda greyfurttan başka hiçbir şey yememişti. Öğle yemeğini ise köy peyniri ile geçiştirmişti ve şimdi sabahki kilosundan tam üç kilo fazla idi.</p>

  <p class="calibre2">Qwilleran önce dehşete kapıldı sonra yılgınlık hissetti. Sonra da bütün sinirleri tepesinde toplandı. "Lanet olsun" dedi yüksek sesle. "Bu saçma sapan köşe yayımlanacak diye şişko bir fıçıya dönmeye hiç niyetim yok."</p>

  <p class="calibre2">"Yooo" dedi Koko onaylarcasına.</p>

  <p class="calibre2">Qwilleran aynada kendini yeniden gözden geçirmek amacıyla tartıdan indi. Görüntü tombullaşmış bedenine meydan okurcasına kararla dikildi. Göğsünü şişirdi, karnını içine çekti. Birden kendini daha güçlü hissetmişti.</p>

  <p class="calibre2">"Şu lanet olası köşeyi hazırlayacağım" dedi kedilere bakarak. "Beni öldürene kadar perhizi uygulamaya da devam edeceğim."</p>

  <p class="calibre2">"Yoo, yooo" dedi Koko.</p>

  <p class="calibre2">"Üç kilo daha fazlayım. Buna inanamıyorum!"</p>

  <p class="calibre2">Tartılırken, Koko'nun hemen arkasında durduğunu ve ön patilerini tartının üstüne bütün ağırlığıyla bastırdığını farketmemişti.</p>
</body>
</html>
