<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_10">11</h2>

  <p class="calibre2">Rosemary'nin koyu mavi minik otomobiliyle Maus Evi'nden ayrılırken Qwilleran, "Koko bu yolculuğa çıkmamı hiç istemedi" dedi. "Bavulumu ortaya çıkarır çıkarmaz azarlamaya başladı."</p>

  <p class="calibre2">Qwilleran yol arkadaşına baktı. Maus Evi'ndeyken otuz yaşlarında gibi duruyordu ama güneş</p>

  <p class="calibre2">ışığında tahminini kırka çıkardı. Kırk yaşında genç bir kadın.</p>

  <p class="calibre2">"Harika görünüyorsun" dedi. "Her şeye serpiştirdiğin şu buğday göbeği işe yarıyor anlaşılan.</p>

  <p class="calibre2">Sağlıklı yiyecekler dükkânını ne zamandan beri işletiyorsun?"</p>

  <p class="calibre2">"İki yıldır. Kocam öldükten sonra evi satarak şehir merkezine taşındım ve parayı da bu işe yatırdım."</p>

  <p class="calibre2">"Çocuğun var mı?"</p>

  <p class="calibre2">"İki oğlum var. İkisi de doktor."</p>

  <p class="calibre2">Qwilleran yol arkadaşına yeniden bakarak basit bir hesap yaptı. Bu kadın kaç yaşında olabilirdi? Kırk beş? Elli?</p>

  <p class="calibre2">"Söyler misin?" diye başladı Rosemary, "Sen Maus Evi'ne nasıl geldin?</p>

  <p class="calibre2">Qwilleran, ona gazetede kendisine verilen yeni görevden, eski arkadaşı Joy Graham'la olan sürpriz karşılaşmasından ve Robert Maus'un verdiği gurme davetinden bahsetti.</p>

  <p class="calibre2">Rosemary "Sanırım Joy Graham'la ilişkin bir arkadaşlıktan daha fazlaydı."</p>

  <p class="calibre2"></p>

  <p class="calibre2">"Doğru tahmin ediyorsun. Yıllar önce Joy'la ben evlenmeyi planlıyorduk." Birden hızla frene bastı. "Çok özür dilerim" dedi. "Şu aptal kediyi görüyor musun? Otobanda rahat rahat yürüyor, güvenlikli bir yere geldiğinde ise deli gibi koşuyor."</p>

  <p class="calibre2">"Bay Qwilleran, umarım bu yolculuğa kendimi davet ettirerek seni zor durumda bırakmadım."</p>

  <p class="calibre2">"Tam aksine! Çok memnun oldum. Keşke ilk ben teklf etseydim. Lütfen bana Qwill de çünkü seni bütün bir hafta sonu Bayan Whiting diye çağıramayacağım."</p>

  <p class="calibre2">"Gelmek için bir nedenim vardı. Seninle bir şey konuşmak istiyorum. Ama şimdi değil. Şimdi manzaranın keyfini çıkarmak istiyorum."</p>

  <p class="calibre2">Kırsal bölgede otomobille yol alırken, Rosemary çevresin-de gördüğü her şeyle ilgili olarak bir şeyler söyledi: Değirmenler, çakıl taşlı yol, mısır tarlası, pamuk tarlası, demir çitleri. Son derece tatlı bir ses tonu vardı. Qwilleran onun varlığını rahatlatıcı buldu. Rattlesnake Hanı'na vardıklarında kendini çok huzurlu hissediyordu. Rosemary bitişik odalarda kalırlarsa çok iyi olacağını belirtti, tyi bir hafta sonu olacak diye düşündü Qwilleran.</p>

  <p class="calibre2">Binanın dış cephesi her an üstlerine çökecek gibiydi. Hatta yarım yüzyıl evvel çökmüş olması gerekiyordu. Gölün kıyısındaki salkım söğütler suyun içine doğru eğilmiş, sanki ağlıyorlardı.</p>

  <p class="calibre2">Göldeki kanolar sakin suyun üzerinde süzülmekteydiler. Yemekten önce Qwilleran, bir kayık kiralayarak Rosemary'ı gölde gezdirdi. Kokteyl saatinde dans ettiler.</p>

  <p class="calibre2">"Sanırım bu gece kutlayacağım" dedi Qwilleran. "Bu gece rejimi bırakıyorum."</p>

  <p class="calibre2">Rattlesnake Hanı'ndaki yiyeceklerin çok lezzetli olduğu söylenemezdi ama çeşit fazlaydı.</p>

  <p class="calibre2">Masada otuz çeşit meze bulunuyordu. Mönüde de on çeşit, hepsi de aynı derecede yumuşak, pahalı ve lezzetsiz biftek vardı. Karides kokteylinin karidesleri kocaman ve lastik gibiydi.</p>

  <p class="calibre2">Masaya binbir çeşit ekmek artık sı cak olmayan bir ısıtıcının içinde geldi. Fırında patatesin alü-minyum folyosu patatesin kabuğuna yapışmıştı. Rattlesnake Hanı'nda brüksellahanası tadında kuşkonmaz, bulaşık bezi tadında da ıspanak veriyorlardı. Aşınmış tahta çanaklarda servis yapılan salata, içi geçmiş marul yaprakları ve sentetik domates bilimlerinden müteşekkildi. Ama restoranın asıl spesiyalitesi hazır vanilyalı pudingten yapılma yirmi yedi çeşit kremalı pay bulunan tatlı büfesiydi.</p>

  <p class="calibre2">Gelin görün ki, gece öyle büyülüydü ki, ne Qwilleran ne de Rosemary yemekten şikâyet etmeyi düşünemediler.</p>

  <p class="calibre2">Daha sonra Rattlesnake Hanı'nda kahve diye getirdikleri şeyi içerlerken Rosemary konuya girdi. "Seninle William hakkında konuşmak istiyorum. Onunla iyi dost olduk... Genç bir erkeğin her zaman yaşça büyük bir hanıma sırdaş olarak ihtiyacı olur, tabii annesi dışında.</p>

  <p class="calibre2">Sence de öyle değil mi?"</p>

  <p class="calibre2">Qwilleran başını sallayarak onayladı.</p>

  <p class="calibre2">"William'm pek çok iyi nitelikleri var, yalnızca kendine nasıl bir yön çizeceğini bilmiyor henüz. Ben onun bir gün yolunu bulacağına daima güvendim. Ayrıca seni de çok seviyor, o yüzden bütün bunları anlatıyorum zaten... Onun için çok endişeleniyorum. Ortadan bu biçimde kaybolması hiç hayra alamet değil."</p>

  <p class="calibre2">Qwilleran bıyığını sıvazladı, "Bu kadar heyecanlanmanın nedeni ne?"</p>

  <p class="calibre2">"Dün gece annesini ziyaretten döndüğünde saat on birdi. Bana uğradı ve bir şeyler anlattı."</p>

  <p class="calibre2">"Ne gibi şeyler?"</p>

  <p class="calibre2">"Şey, o oldukça meraklı bir çocuk..."</p>

  <p class="calibre2">"Biliyorum."</p>

  <p class="calibre2">"Maus Evi'nde olan son olaylarla ilgili sorguladığı şeyler var. Hiçbir şeyin göründüğü gibi olmadığını söylüyordu."</p>

  <p class="calibre2">"Peki, özel olarak üzerinde durduğu bir konu var mıydı?"</p>

  <p class="calibre2">"Dan Graham'la ilgili birtakım şüpheleri olduğunu, bunları araştıracağını söyledi. Biliyorsun, bir sürü polisiye roman okuyor ve detektifçilik oynamak istiyor. Ona hiç karışmamasını söyledim."</p>

  <p class="calibre2">"Nasıl bir şeyden şüphelendiğine dair bir fikrin var mı? "</p>

  <p class="calibre2"></p>

  <p class="calibre2">"Hayır, yalnızca yatmadan önce bir içki için Dan'ı ziyarete gideceğini söylemişti. Belki bir kanıt bulabileceğini düşünüyordu."</p>

  <p class="calibre2">"Gitti mi peki?"</p>

  <p class="calibre2">"Bildiğim kadarıyla gitti. Sonra bu sabah..."</p>

  <p class="calibre2">"William yoktu" dedi Qwilleran. "Ona bakmaya gittim yatağı hiç bozulmamıştı. Bundan eminim."</p>

  <p class="calibre2">"Ama otomobili de otoparktaydı. Bilemiyorum... Hiç kimse umursamıyor gibi görünüyor.</p>

  <p class="calibre2">Bay Maus onun düşüncesiz Bayan Marron ise güvenilmez olduğunu söylüyor. Sen ne düşünüyorsun Qwill?"</p>

  <p class="calibre2">"Eğer yarın akşam döndüğümüzde ortaya çıkmamışsa mutlaka soruştururuz. Annesine nasıl ulaşabiliriz, biliyor musun?"</p>

  <p class="calibre2">"Numarası telefon defterinde kayıtlı sanırım. Ayrıca William'ın bir nişanlısı da var."</p>

  <p class="calibre2">"Onunla bir yerlere gitmiş olabilir mi? Onun kim olduğunu ve ona nasıl ulaşacağımızı biliyor muyuz?</p>

  <p class="calibre2">Rosemary başını iki yana salladı. Bir sessizlik oldu. Bir süre sonra Qwilleran, "Benim de bir süredir endişelendiğim bir konu var. Joy Graham. Sence gerçekten şu yiyecek pazarlamacısına ilgi duyuyor olabilir mi? Miami'ye onunla birlikte olmak için gitmiş olabilir mi?"</p>

  <p class="calibre2">"Bay Hamilton'u mu kastediyorsun? Hiç sanmıyorum. Yakında sergisi açılacak ve Joy Graham da sanatına çok bağlı biridir."</p>

  <p class="calibre2">"Dan ondan bir kart aldığını söyledi. Kartta Miami'ye gittiğini yazıyormuş, yazlık kıyafetlerinin yollanmasını istemiş. Oysa bana da daha önce Florida'dan nefret ettiğini söylemişti. Dolayısıyla neye inanacağımı bilemiyorum. Sen, Dan hakkında ne düşünüyorsun Rosemary?"</p>

  <p class="calibre2">"Üzgünüm ama o adamı hiçbir zaman sevmedim ve eminim evdeki herkes bu duygumu paylaşıyor. Dan ne zaman ağzını açsa ortam elektrikleniyor, farketmedin mi?"</p>

  <p class="calibre2">"Şu Altın Pirzola'yla ilgili iğrenç hikâyeleri duymuşsundur" dedi Qwilleran. "Bütün bunlar Graham'lar Maus Evi'ne taşındıktan sonra mı başladı?"</p>

  <p class="calibre2">"Sanırım öyle."</p>

  <p class="calibre2">"Sence Dan mı bunu yapan? Oldukça kıskanç bir tipe benziyor."</p>

  <p class="calibre2">"Joy ile Max arasında bir şeyler geçtiğini hiç sanmıyorum. Her yerde çok iyi arkadaş</p>

  <p class="calibre2">olduklarını belli ediyorlardı. Eğer aralarında bir ilişki olsaydı, yemekte filan birbirleriyle hiç ilgilenmezlerdi. Ayrıca Max bir ilişkiyi yürütemeyecek kadar temizlik hastası birisi. Erkek olsun, kadın olsun kimseyle el sıkışmaz." Rosemary kıkırdadı. "William'in söylediğine göre diş fırçasını bile saç kurutma makinesiyle kurutan bir tip."</p>

  <p class="calibre2">Qwilleran piposundan bir nefes çekti, Rosemary kahve fincanındaki likiti yudumladı. Bir süre sonra Rosemary, "Bay Maus'un aslında yalnız ve mutsuz bir adam olduğunu hiç düşündün mü?" diye sordu.</p>

  <p class="calibre2">"Neden öyle olsun? Fransız bıçakları ve sekizli bir fırını var."</p>

  <p class="calibre2">"Lütfen ciddi ol" diye şakadan azarladı Rosemary. "Eşini kaybettiğini biliyorsun, avukatlığı da çok fazla sevmiyor. Şık bir restoran işletmecisi olmalıydı. Salı gecesi oğlumla yemek yedikten sonra saat on ikide eve geldim. Mutfakta ışık yanıyordu. Merak edip bir bakayım dedim. Orada Bay Maus başını iki elinin arasına almış, masanın başında oturuyordu. Gözünün üzerine de bir parça çiğ et koymuştu."</p>

  <p class="calibre2">"Bahse girerim ki, fileminyondu."</p>

  <p class="calibre2">"Pekâlâ. Devamını anlatmayacağım."</p>

  <p class="calibre2">"Lütfen anlat. Çok özür dilerim."</p>

  <p class="calibre2">"Bana, bir süre ırmağın kıyısındaki bankta oturduğunu, tam kalkacakken ayağı takılıp düştüğünü söyledi. Irmağın kıyısında yapayalnız oturmak sence de mutsuzluk alameti değil mi?</p>

  <p class="calibre2"></p>

  <p class="calibre2">"Aslında gözündeki morluk konusunda bana farklı bir açıklama yapmıştı" dedi Qwilleran.</p>

  <p class="calibre2">"Benimle dans eder misin' Ben de yalnız ve mutsuz bir adamım."</p>

  <p class="calibre2">Ağır ağır dans ederlerken ikisi de düşünceliydi. Qwilleran ay ışığında biraz yürümeyi teklif edecekti ama birdenbire çok yorgun hissetti kendini. Omuzlarını çökük, yüzünü gerilmiş</p>

  <p class="calibre2">hissediyordu. Gün doğarken uyanmış, pazarda çamurlar içinde dolaşmış, sonra uzun bir otomobil yolculuğu yapmış, arkadan kürek çekmişti (on beş yıldan beri hiç kürek çekmemişti). Bir de dans ve yemek eklenince...</p>

  <p class="calibre2">"Yorgun olmalısın" dedi Rosemary. "Uzun bir gün geçirdin, neden yukarı çıkmıyoruz?"</p>

  <p class="calibre2">Qwilleran bu fikri memnunlukla onayladı.</p>

  <p class="calibre2">"Omuzlarına ve boynuna masaj yapmamı ister misin?" diye sordu Rosemary. "Seni rahatlatır, güzel bir uyku çekersin. Ama önce sıcak bir banyo almalısın, yoksa bugünkü kürek çekmenin acısı yarın kaslarından çıkar."</p>

  <p class="calibre2">Rosemary banyoyu hazırlamaya başlamıştı bile. Su, kattığı birtakım mineral tuzlarla marul yeşili olmuştu. Qwilleran onun tavsiyesi üzerine banyoda yirmi dakika kadar kaldı. Rosemary ona masaj yapmak için bir yerlerden çok hafif salatalık kokan bir losyon çıkarmıştı ortaya. O</p>

  <p class="calibre2">rahatlatıcı masaj, losyonun hoş kokusu ve Rosemary'nin belli belirsiz fısıltıları onu yan uykulu bir hale getirmişti. Öylesine rahatlamış... öylesine uykusu gelmiş... Belki yarın...</p>

  <p class="calibre2">Qwilleran Pazar günü uyandığında öğle olmuştu bile. Rosemary'nin saat yedide kalkarak göl kenarında yürüyüşe çıktığını öğrendi. Öğle yemeklerini alelacele yiyip, kek yarışmasının yapılacağı salona vardıklarında, programın değiştiğini, kek yarışmasının televizyon çekimleri nedeniyle öğleden önce yapıldığını öğrendiler. Yine de, Qwilleran orada bulunan bir halkla ilişkiler uzmanı tarafından balo salonuna götürüldü ve yarışmayı kazananlarla tanıştırıldı.</p>

  <p class="calibre2">Önce kremalı mozaik kek pişirmiş olan yaşlı hanımı kutladı- Sonra karamelli, fındıklı kekin sahibi, neşeli bir genç kızı ve üstü kadife gibi çikolatayla kaplanmış kekiyle gurur duyduğu yüzünden okunan nazik bir genç adamı kutladı. En sonunda da gençler kategorisinin birincisi olan, ufak tefek, düz uzun saçlı ve güzel gülüşlü bir genç kızla tanıştırıldı. Qwilleran çikolata, fındık, çilek ve hindistan cevizinden oluşan bulamaca şöyle bir baktı: Bu yirmi beş yıl önceki Joy'un muzlu kekine benziyordu. Bir an için kıza baktı ve Joy'u gördü.</p>

  <p class="calibre2">"Hadi çıkalım buradan" diye fısıldadı Rosemary'e "Hayalet görmeye başladım."</p>

  <p class="calibre2">Akşamüstü eve doğru yola çıktılar. İkisi de son derece huzurluydu. Yol boyunca keyiflerine göre kâh sohbet ettiler, kâh mutlu bir sessizlik içinde oturdular. Maus Evi'ndeki Büyük Salon'a girdiklerinde vakit geceyarısı olmuştu bile.</p>

  <p class="calibre2">"Seni ne zaman yemeğe çıkarabilirim?" diye sordu Qwilleran. "Salı gecesine ne dersin?"</p>

  <p class="calibre2">"Çok iyi olurdu" diye yanıtladı Rosemary. "Ama o gece bir resitale gitmek zorundayım.</p>

  <p class="calibre2">Torunlarımdan biri keman çalacak."</p>

  <p class="calibre2">"Senin torunun mu var?" "Üç tane."</p>

  <p class="calibre2">"Senin bir büyükanne olduğuna inanamıyorum! Bu dahi kemancı bir bebek olmalı."</p>

  <p class="calibre2">"Tam on iki yaşında" diye açıkladı Rosemary merdivenleri çıkarlarken. "Ayrıca en küçükleri o. Diğerleri liseye gidiyor."</p>

  <p class="calibre2">Qwilleran bu üç torunlu büyükanneyi hayranlıkla süzdü. "Şu senin buğday göbeğinden bana da yedirmelisin." Rosemary tatlı ve gururlu bir biçimde gülümsedi. Qwilleran taşıdığı çantaları yere bırakıp kadını öptü.</p>

  <p class="calibre2">Birden korkunç bir çığlıkla irkildiler. Bayan Marron mutfak koridorundan koşarak geliyordu.</p>

  <p class="calibre2">Kadın gözyaşlarına boğulmuştu.</p>

  <p class="calibre2">Rosemary hızla merdivenlerden inerek kadını kollarının arasına aldı.</p>

  <p class="calibre2">"Ne oldu Bayan Marron? Sorun nedir"</p>

  <p class="calibre2">"Felaket. Felaket bir şey" diye ağladı kadın. "Size bunu nasıl anlatacağımı bilemiyorum."</p>

  <p class="calibre2">Qwilleran da koşarak yanlarına gelmişti. "William'a bir şey mi oldu? Ne oldu söylesenize?"</p>

  <p class="calibre2">Bayan Marron ona acıklı gözlerle bakarak yeniden hıçkırıklara boğuldu. "Kediler!" diye hıçkırdı kadın. "Hastalandı."</p>

  <p class="calibre2"></p>

  <p class="calibre2">"Nee?" diye bağırdı Qwilleran. Çoktan merdivenleri üçer üçer çıkmaya başlamıştı ki, aniden durdu. "Şimdi neredeler?"</p>

  <p class="calibre2">Bayan Marron boğulur gibi bir sesle "Onları... onları... götürdüler."</p>

  <p class="calibre2">"Nereye götürdüler? Veterinere mi? Hangisine? Hastane-dekine mi?"</p>

  <p class="calibre2">Kadın çaresizce başını salladı ve ellerini yüzüne kapatarak "Ben... ben belediyeden birilerini çağırdım. Kediler... kediler öldüler!"</p>

  <p class="calibre2">"Öldüler mi? Ama bu imkânsız! İkisi de mi? Son derece sağlıklıydılar. Ne oldu ki böyle?"</p>

  <p class="calibre2">Kadın cevap veremeyecek kadar sarsılmıştı. Yalnızca bir inilti çıkarabildi.</p>

  <p class="calibre2">"Zehirlendiler mi? Mutlaka zehirlenmiş olmalılar. Onların yanına kim girmiş olabilir ki?"</p>

  <p class="calibre2">Bayan Marron'u omuzlarından kavrayarak sarsmaya başlamıştı. "Daireme kim girdi? Onlara yiyecek ne verdiniz?"</p>

  <p class="calibre2">Kadın perişan bir halde başını salladı.</p>

  <p class="calibre2">"Tanrım!" dedi Qwilleran. "Eğer zehirlendilerse bunu ya panı öldüreceğim!"</p>
</body>
</html>
