<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="2005-06-02T22:48:42+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre3" id="calibre_pb_13">14</h2>

  <p class="calibre2">Mavi koşum takımı ve üç metre kayısıyla Qwilleran'ın önünde yürüyen Koko atölyeye, orada daha önce bulunmuş birinin kendine güvenen tavrıyla girdi. Eşikten içeri girerken hiç tereddüt itmemiş, ihtiyatla etrafı koklamamış ya da bir mekânı yabancıladığı durumlarda hep yaptığı gibi karnını yere yapıştırarak içeri süzülmemişti.</p>

  <p class="calibre2">Qwilleran, "Haydi, işe Dan'ın çarkın önünde birkaç fotoğrafını çekmekle başlayalım" dedi.</p>

  <p class="calibre2">"Aslında çocuklar, doğruyu söylemek gerekirse ben taş-plaka çömleklerde ustayımdır" dedi Dan. "Ama eğer bunu istiyorsanız... öyle olsun." Bir fıçıdan avuç dolusu kil aldı ve tekerleğin başına oturdu.</p>

  <p class="calibre2"></p>

  <p class="calibre2">"Kediyi fotoğrafa şimdilik sokma" dedi Qwilleran fotoğrafçıya. "Çömlek biçimlenirken arka arkaya pozlar çek."</p>

  <p class="calibre2">"Bu pek iyi olmayacak" dedi çömlekçi. "Başparmağım sakattır." Kil dönmeye başladı, adamın ıslak elleri arasında yükseldi, indi, ortada birikti ve sonunda küçük bir tepecik oluşturdu.</p>

  <p class="calibre2">Çömlekçi sol başparmağı ile yavaş yavaş kili şekillendirdi, bir kâse biçimi verdi.</p>

  <p class="calibre2">Bu süre boyunca Bunsen sürekli fotoğraf çekiyor, bir köşeden ötekine koşturuyor, Dan'a kısa talimatlar yağdırıyordu. "Aşağı eğil... Yukarı bak... Çeneni kaldır... Kameraya bakma." Bu arada Koko da stüdyoda geziniyor, etraftaki havan, havaneli, çanak, elek, kepçe, kova ve hunileri kokluyordu. Gördüğü mekanik nesnelerden büyülenmiş gibiydi, özellikle de teraziden.</p>

  <p class="calibre2">"Asıl ilginç hikâye, sırlamayla ilgili" diye bir kere daha denedi Dan. "Gerçekten yepyeni, muhteşem bir şey buldum."</p>

  <p class="calibre2">Qwilleran onu duymazdan gelerek, "İlk önce kil odasına bakalım" diye sürdürdü. "Orada hareketli pozlar için uygun bir ortam bulabiliriz."</p>

  <p class="calibre2">Dan geride kaldı. "O odada artık kullanmadığımız gereçlerden başka bir şey yok. Hepsi elli altmış senelik aletler."</p>

  <p class="calibre2">"Yine de bir bakmak isterim" dedi Bunsen. "Nerede iyi bir resim yakalayacağım hiç belli olmaz ve bir sürü filmim var."</p>

  <p class="calibre2">Loş kil odası soğuk ve rutubetliydi. Qwilleran, bir yandan gözünü Koko'dan ayırmadan kayışı sıkı sıkı tutuyor, bir yandan da kili su ile karıştırmaya yarayan cihaz, balçık değirmeni ve filitre presi hakkında sorular soruyordu. Koko yerdeki büyük kapaktan gözünü ayıramıyordu.</p>

  <p class="calibre2">"Orada ne var?" diye sordu Qwilleran.</p>

  <p class="calibre2">"Hiç, yalnızca bodrum katına inen merdiven" dedi çömlekçi.</p>

  <p class="calibre2">Gazeteci hiç de öyle düşünmüyordu. Joy daha önce buna kil deposu demişti. Eğilip demir halkayı çekti, kapağı kaldırdı ve aşağıdaki karanlığa doğru baktı.</p>

  <p class="calibre2">Kare şeklindeki boşluğun hemen kenarında, aşağıya atlayacakmış gibi duran Koko garip bir ses çıkardı. Bu bir hırıltı gibi başlamış, tiz bir çığlığa dönüşmüştü.</p>

  <p class="calibre2">"Dikkat edin" diye uyardı çömlekçi. "Aşağıda fareler var."</p>

  <p class="calibre2">Gazeteci Koko'yu geri çekti, kapağı bırakınca, delik yeri sarsan bir gürültüyle kapandı.</p>

  <p class="calibre2">"Burası bayağı ağır kokuyor" dedi Bunsen.</p>

  <p class="calibre2">"Bu ağırlaşmakta olan kilin kokusu" diye açıkladı Dan. "Buna alışıyorsun. Kil ocağının oraya gitmeye ne dersiniz? Hem daha rahat, hem de orada böyle kötü bir koku yok."</p>

  <p class="calibre2">Dev baca ve fırınları olan, yüksek tavanlı ocak odası sıcak ve temizdi, burada kil odasındaki gibi çamur ya da stüdyodaki gibi toz da yoktu. Ortadaki masanın üzerinde, Qwilleran’ın gözetleme deliğinden şöyle bir gördüğü parlak renkli, sırlı, kare biçimli vazo ve Çömlek yığını duruyordu. Parlak mavi, kırmızı yeşil renkler uzaktan bile dikkatini çekmişti ama yakından bakınca bunların aslında çok daha mükemmel olduğunu anladı. Sırın derinliğinde hareket eden bir şeyler varmış gibi görünüyordu. Yüzeyler ıslak ve canlıydı. İki gazeteci sessiz ve meraklı bir halde seramikler arasında dolaşıyor, bu şaşırtıcı görüntüyü ilgiyle inceliyordu.</p>

  <p class="calibre2">"Nasıl arkadaşlar, beğendiniz mi?" diye sordu Dan gururla. "Ben buna Yaşayan Sır diyorum."</p>

  <p class="calibre2">Bunsen "Bu adeta tüylerimi diken diken etti" dedi. "Dalga geçmiyorum!"</p>

  <p class="calibre2">"Muhteşem!" dedi Qwilleran. "Bunu nasıl yapıyorsun?"</p>

  <p class="calibre2">"Çömlekçi sırrı" diye yanıtladı Dan kendini beğenmiş bir tavırlı. "Her çömlekçinin bir sırrı vardır. Çeşitli formülleri ateşte denemem gerekti. Kobalt oksit mavi renk veriyor. Krom oksit ise yeşile, istisnai olarak da pembeye dönüşebiliyor. Yani anlayacağınız işi iyi bilmek gerekiyor."</p>

  <p class="calibre2">"İnanılmaz bir şey bu!" dedi Bunsen.</p>

  <p class="calibre2">"Tahta külü, hatta tütün külü ekleyerek renkleri değiştirebilirsiniz. Bir sürü hilemiz var. Tuz kullanarak portakal kabuğu dokusu elde edersiniz. Ben yalnızca birkaç ilginç bilgi veriyorum size, makalede kullanmak üzere not alabilirsiniz."</p>

  <p class="calibre2"></p>

  <p class="calibre2">"Joy, bu Yaşayan Sır'ı nasıl bulduğunu biliyor muydu?" diye sordu Qwilleran.</p>

  <p class="calibre2">"Ah, evet, biliyordu elbet!" Çömlekçi güldü. "Biraz da burnu sürtülmüş oldu. Muhtemelen bu yüzden sıvıştı. Kendisini çok beğenir, çok iyi olduğunu düşünür, başka birisinin ön plana çıkmasına dayanamazdı." Gülümsedi ve üzgün bir biçimde kafasını salladı.</p>

  <p class="calibre2">"Ben en çok kırmızı çömlekleri sevdim" dedi Qwilleran. "Gerçekten hiç görülmemiş bir parlaklık. Kırmızı rengi zaten çok severim... Zannediyorum Koko da benimle aynı fikirde."</p>

  <p class="calibre2">Kedi bir tüy hafifliğiyle masanın üzerine zıplamış, parlak kırmızı bir çömleğe burnunu sürtüyordu.</p>

  <p class="calibre2">"Kırmızı en zor elde edilen renk. Nasıl bir şey ortaya çıkacağını hiçbir zaman bilemiyorsun"</p>

  <p class="calibre2">dedi Dan. "Tam kararında oksijen alması gerekiyor, yoksa renk soluyor. Bu yüzden çok fazla sayıda kırmızı çömlek görmezsiniz -yani gerçek anlamda kırmızı demek istiyorum.</p>

  <p class="calibre2">Arkadaşlar, gidip kil ocağına bakmaya ne dersiniz?" Dan kil ocaklarından birindeki gözetleme deliğini açtı, gazeteci içerideki kırmızı cehenneme baktı. "Renge bakarak dereceyi söyleyebilirsiniz" dedi çömlekçi. "Sarı alev kırmızı alevden daha sıcaktır."</p>

  <p class="calibre2">"Çömlekleri pişirmek ne kadar zaman alıyor?"</p>

  <p class="calibre2">"Ortalama olarak iki gün. Bir gün ısıtma, bir gün de soğutma. Mutfağınızdaki fırında tabağın neden çatladığını biliyor musunuz? Çünkü fırınınız çok hızlı ısıtır, eminim bunu bilmiyordunuz."</p>

  <p class="calibre2">"Pekâlâ, biraz resim çekelim" dedi Bunsen. "Dan, sen masanın arkasında, ayakta duracaksın, ön planda da çömlekler olacak. Bu resimlerin renkli olmaması çok kötü... Şimdi, şu meraklı kediyi büyük çanaklardan birinin içine koyacağız. Tasmasını çıkarman gerek Qwill... Kedi nerede?"</p>

  <p class="calibre2">Koko kendi başına dolaşmaya çıkmıştı ve masaların birinde bir not defteri bulmuş, kapağının üzerinde tırnaklarını bilemekle meşguldü.</p>

  <p class="calibre2">"Hey, yapma!" diye bağırdı Qwilleran. Sonra aceleyle açıkladı: "Koko tırmalamak için büyük bir sözlük kullanır -bu bizim aile içi oyunlarımızdan biridir- dolayısıyla kitapların bu işe yaradığını düşünür."</p>

  <p class="calibre2">Fotoğrafçı, "Onu çanağın içine sok Qwill, ilk önce arka ayaklarını koy, sonra da geri çekil, umarım koyduğun yerde ka-hr. Dan, sen de çanağı tut ki, devirmesin. Bu kedinin katır gibi tekmesi vardır. Eğer atlamaya çalışırsa onu geri koy. Hemen çekeceğim, kameraya bakmayın"</p>

  <p class="calibre2">dedi.</p>

  <p class="calibre2">Qwilleran ona söyleneni yaptı, kıpırdanıp duran kediyi kare çanağın içine soktu ve çekildi.</p>

  <p class="calibre2">Olayın geri kalan kısmını kaçırdı çünkü Koko'nun tırmaladığı not defterini merak etmişti.</p>

  <p class="calibre2">Kapakta "Sırlar" diye yazıyordu. Qwilleran rastgele bir sayfa açtı ve tanıdık bir yazı ile yazılmış birkaç kelimeye göz attı.</p>

  <p class="calibre2">Wuu uuu....................66</p>

  <p class="calibre2">Quuuz .....................30</p>

  <p class="calibre2">Cwu uuy .....................4</p>

  <p class="calibre2">Sayfaları hızlı bir biçimde karıştırdı. Gözlükleri olmadan bile Joy'un baştan sona şifreli yazısını tanımıştı.</p>

  <p class="calibre2">"Tamam" dedi Bunsen. "Bu kadar yeter. Bu kedi iyi modellik yaptı. Şimdi ne yapalım Qwill?"</p>

  <p class="calibre2">"Dan'ı yaşadığı mekânda çekmeye ne dersin?" "Harika!" dedi fotoğrafçı.</p>

  <p class="calibre2">Dan karşı çıktı. "Hayır çocuklar, orada resim çekmek istemezsiniz!"</p>

  <p class="calibre2">"Elbette isteriz. Okuyucular sanatçıların nasıl yaşadığını öğrenmek ister."</p>

  <p class="calibre2">"Orası şu anda ayı yuvasına benziyor, anlatabiliyor muyum?" dedi çömlekçi, hâlâ yerinde duruyordu. "Karım pek iyi bir ev kadını değildir."</p>

  <p class="calibre2">"Neden korkuyorsun?" dedi fotoğrafçı. "Yoksa yukarıda bir kadın mı var? Ya da ceset falan mı sakladın?"</p>

  <p class="calibre2"></p>

  <p class="calibre2">Qwilleran masanın altından onu tekmeleyerek Dan'a, "Biz yalnızca hikâyeye insani bir yön katmak istiyoruz, böylece bu yalnızca bir reklam gibi görünmeyecek. Editörleri bilirsin, eğer insani bir yönü olursa, hikâyeye daha çok yer ayıracaklardır."</p>

  <p class="calibre2">"Pekâlâ, sizler bu işlerin nasıl olduğunu daha iyi bilirsiniz" diye isteksizce kabul etti Dan.</p>

  <p class="calibre2">"Hadi yukarı çıkalım."</p>

  <p class="calibre2">Graham'ların çatı arası daireleri, duvarları Hint halılarıyla kaplı, tavandan Hint kumaşları sarkan, yerleri duvardan duvara halıyla döşenmiş, eski gazeteler, kitaplar, dergiler, yarıda bırakılmış dikişler ve çeşitli giyim eşyalarıyla dolu bir tnağaray benziyordu. Oldukça kalabalık ve düzensiz olan bu tek odada yataklar, fıçılar, masalar, mutfak lavabosu, sandalyeler, kurdele lenmiş paketleme kutuları vardı. Yataklardan birine iki bavul açık biçimde konulmuştu.</p>

  <p class="calibre2">"Yolculuğa mı çıkıyorsun?" diye sordu Qwilleran en masum sesiyle.</p>

  <p class="calibre2">"Hayır, yalnızca göndermek üzere karımın bazı kıyafetlerini topluyorum." Bavulları kapatıp yere koydu. "Oturun. Bira ya da başka bir şey içmek ister misiniz çocuklar? Biz çömlekçilerin toz yüzünden sürekli içmesi gerekiyor." Göz kırptı.</p>

  <p class="calibre2">"Ben bira alırım" dedi Bunsen. "Ben de biraz toz yuttum."</p>

  <p class="calibre2">Qwilleran, Koko'yu kucağında yukarı taşımıştı. Yere bırakılınca kedi bu karmaşada ne yöne gideceğini şaşırdı. Dikkatli adımlarla kaygan bir sanat dergisi yığınının üzerinde yürüdü, patlıcan ve Concord üzümü renginde bir sürü giysi kokladı. Bunlar belli ki, Joy'un kıyafetleriydi, elde boyanmış eski perde parçalarına benziyorlardı.</p>

  <p class="calibre2">Gazeteci, Dan'a art arda sorular sordu: Çömlekleri ezilmiş mücevherle sırladıkları doğru muydu? Kil ocağının içindeki ısı kaç dereceydi? Kil nereden geliyordu? Yapılması en zor şekil neydi?</p>

  <p class="calibre2">"Demlik" diye yanıtladı Dan. "Kulplar ocakta çatlayabilin yor ya da ağzı damlatıyor ya da kapak tam uymuyor. Bazen demlik tam bir acuze olur, her ne kadar bazen en kullanışlı olanlar, en çirkin biçimlilerdir."</p>

  <p class="calibre2">Bunsen, Dan'ın, pencereden nehrin oradaki ışıklara bakarken, bir sanat dergisi okurken, tozu gidermek için bir kutu bira içerken, kafasını kaşıyıp düşünceli görünürken birkaç fotoğrafını çekti. Fotoğrafçı hiç böylesine eksiksiz, daha doğrusu saçma sapan bir seri çekmemişti.</p>

  <p class="calibre2">"Yüz kemiklerin çok iyi" dedi. "Profesyonel bir model olabilirsin. TV'de reklamlara çıkabilirsin."</p>

  <p class="calibre2">"Öyle mi düşünüyorsun?" dedi Dan. Gevşemişti, gösterilen ilgiden hoşnuttu.</p>

  <p class="calibre2">Çekim bitene kadar Qwilleran ve Koko odanın her köşesini incelemişlerdi. Gazeteci telefonun yanındaki defterde bir telefon numarası buldu ve hemen ezberledi. Koko gümüş arkalı bir kadın saç fırçası buldu, kıllarını ısırmaya çalışırken yere düşürdü. Biraz ileride içinde kâğıtlar, küçük not defterleri ve solmuş bir kurdeleyle bağlanmış tozlu zarfların bulunduğu büyük seramik bir saksı da ilgisini çekmişti. Qwilleran bu zarfları ceketinin iç cebine sokmayı başardı. Üst dudağındaki o çok iyi tanıdığı karıncalanma, yaptığı şeyin doğru olduğuna inandırmıştı onu.</p>

  <p class="calibre2">Gazeteciler en sonunda Dan'a veda ettiler, çektikleri resimlerden birkaç kopya göndermeye söz verdiler ve peşlerinden gelmeye hiç de istekli olmayan bir kediyi sürükleyerek Qwilleran’ın dairesine döndüler.</p>

  <p class="calibre2">"Pekâlâ" dedi Bunsen. "Ortada neler dönüyor, söyler misin?"</p>

  <p class="calibre2">"Ben de bilmeyi çok isterdim" dedi Qwilleran. "Öğrenir öğrenmez seni lüks bir restoranda yemeğe davet edeceğim ve bütün detaylarıyla anlatacağım.</p>

  <p class="calibre2">"Fiuxion'da, vesikalık bir fotoğraf ve yirmi sözcüktük bir yazı yayınlanınca bu zavallı adama ne demeyi düşünüyorsun?"</p>

  <p class="calibre2">Qwilleran omuzlarını silkti ve konuyu değiştirdi. "Janie nasıl?"</p>

  <p class="calibre2">"Olanlara bakılırsa iyi sayılır. Ağustos'ta bir tane daha bekliyoruz."</p>

  <p class="calibre2">"Şu anda kaç tane var?"</p>

  <p class="calibre2">"Beş... hayır, altı."</p>

  <p class="calibre2"></p>

  <p class="calibre2">Qwilleran, Bunsen'e sert bir içki koydu, Koko ve Yum Yum için bir kutu haşlanmış yengeç konservesi açtı. Sonra Graham'larda bulduğu telefon numarasını aradı; uluslararası bir numara olduğunu öğrendi.</p>

  <p class="calibre2">Aklına Joy'un gümüş arkalı saç fırçası geldi, bunu ona seneler önce Noel'de kendisi vermişti.</p>

  <p class="calibre2">Eğer şehirden ayrılrnayı düşünseydi bunu almaz mıydı? Bu kadın için saç fırçası, diş fırçası kadar önemliydi. Joy her saat başı saçını fırçalardı.</p>

  <p class="calibre2">"Söyler misin" dedi Qwilleran, Bunsen'e, "geçen kış Basın Kulübü'ne getirdiğin şu dalgıçla hâlâ görüşüyor musun?"</p>

  <p class="calibre2">"Bu aralar bir kere gördüm. Haziran'da düğün fotoğraflarını çekeceğim."</p>

  <p class="calibre2">"Ondan bize bir iyilik yapmasını isteyebilir misin?"</p>

  <p class="calibre2">"Tabii. Magazin bölümünde ona yer ayırdığımızdan beri FJuxion'u çok seviyor. Ne istiyorsun?"</p>

  <p class="calibre2">"Onun bu binanın arkasındaki iskelenin altından bir geçmesini istiyorum. Bakalım ne bulabilecek? Ve ne kadar çabuk yaparsa o kadar iyidir!"</p>

  <p class="calibre2">"Ne arıyorsun?"</p>

  <p class="calibre2">"Bilmiyorum ama geceyarısı ne olduğu belli olmayan koca bir nesne nehire atıldı ve ben bunun ne olduğunu öğrenmek istiyorum."</p>

  <p class="calibre2">"Herhalde şu anda Kaz Adası'na doğru yarı yola ulaşmıştır."</p>

  <p class="calibre2">"Belli olmaz. Burada boğulan heykeltıraşın cesedi tahta iskelenin altındaki kazıkların arasına sıkışmış bir durumda bulunmuştu." Qwilleran kendinden emin bir biçimde bıyıklarını burdu.</p>

  <p class="calibre2">"Şu an, aşağıda bir yerlerde bir şeylerin sıkışıp kalmış olabileceğini düşünüyorum."</p>

  <p class="calibre2">Fotoğrafçı gider gitmez, gazeteci masaya oturup saksıdan yürüttüğü mektupları açtı.</p>

  <p class="calibre2">Mektuplar Helen Maude Hake'ye yazılmış ve farklı tarihlerde Paris, Brüksel, Sidney ve Philadelphia'dan gönderilmişti: Senin heyecanını özlüyorum, büyüleyici bir kadınsın sen...</p>

  <p class="calibre2">Senin sıcak ve sevecen aşkın geceleri beni ziyaret ediyor. Yakında evdeyim, sevgilim...</p>

  <p class="calibre2">Popsie'ye sadık kal, yoksa Popsie çok üzülür. Bütün mektuplar Popsie imzalıydı.</p>

  <p class="calibre2">Qwilleran bıyığının üstüne kuvvetli bir biçimde ofladı ve jnektupları masanın çekmecesine koydu. Piposunu yaktı, koltuğunda uzandı, Yum Yum da Koko azarlaymcaya kadar kucağında oturdu. Bunun üzerine Yum Yum hemen onu bırakarak Koko'nun burnunu ve kulaklarını yalamaya gitti.</p>

  <p class="calibre2">Birden Qwilleran kendini çok yalnız hissetmişti. Koko'nun Yum Yum'u vardı. Bunsen'in Janie'si. Riker'in Rosie'si.</p>

  <p class="calibre2">Rosemary Whiting'e telefon etti. "Umarım çok geç değildir. Biraz manevi desteğe ihtiyacım var... Kediler için bana verdiğin şu vitaminler var ya... Ben şimdiye kadar hiç bir kedinin gırtlağından aşağıya bir şeyler tıkmadım."</p>

  <p class="calibre2">Birkaç dakika içinde kadın Altı Numara'nın kapısındaydı. Üzerinde kırmızı ipek bir tunik ve kareli pantolon vardı, at kuyruğu yaptığı mavi-siyah saçlarıyla oldukça genç gözüküyordu.</p>

  <p class="calibre2">Qwilleran kapıyı açtığı sırada Charlotte Roop elinde bir bardak kaynar sütle merdivenleri çıkıyordu. Bayan Roop iyi geceler diledi ama sesi soğuktu.</p>

  <p class="calibre2">Kediler bekliyorlardı, ortada bir şeyler döndüğünü anlamışlardı. Birbirlerine sokuldular.</p>

  <p class="calibre2">Qwilleran, "Once Koko'yla başlayalım. O daha hassastır" dedi.</p>

  <p class="calibre2">"Merhaba Koko" dedi Rosemary. "Sen harika bir kedisin. Al sana şeker. Aç ağzım!" Koko'yu kafasının arkasından tuttu, ağzını açmaya zorladı ve pembe boşluğa vitamin hapını bırakıverdi. "Nasıl yapıldığını bilince gerçekten kolay."</p>

  <p class="calibre2">"Koko biraz daha sağlıklı olursa neler olabileceğini düşünmek bile istemiyorum" dedi Qwilleran.</p>

  <p class="calibre2">Tam bu sırada Koko başını öne eğdi, ağzını açtı, hapı Qwilleran’ın ayağının yanına bıraktı.</p>

  <p class="calibre2">Hap biraz nemli olması dışında yeni gibiydi.</p>

  <p class="calibre2">"Pekâlâ! Bir kere daha deneyelim. Bu her zaman işe yara ı, dedi Rosemary, yılgınlığa kapılmadan. "Bu seferkini yalrıızc biraz daha ileri koyacağız. Qwill, nasıl yaptığımı seyret.</p>

  <p class="calibre2"></p>

  <p class="calibre2">Çenesi nin kenarlarından bastırıp ağzını aç... ve plop! Şimdi de boğazı, nı hafifçe ok§ayahm ki, yutkunmak zorunda kalsın."</p>

  <p class="calibre2">"Basit gözüküyor" dedi Qwilleran, "ama bence sen çok tatlı bir hanım olduğun için Koko seninle işbirliği yapıyor.. Hey!" Koko öksürdü ve hap odanın içinde uçarak yerdeki ayı postunun tüylü kürkü arasında kayboldu. "Boşver Rosemary. Sana bir şey itiraf etmek istiyorum. Seni buraya çağırmamım nedeni konuşacak birisine ihtiyacım olmasıydı."</p>

  <p class="calibre2">Ona saksıda bulduğu aşk mektuplarından, Dan’in esrarengiz bir biçimde parlayan çömleklerinden ve kil odasının zeminindeki kapaktan bahsetti. "Dan bize orada, aşağıda fareler olduğunu söyledi."</p>

  <p class="calibre2">"Fare mi!" Rosemary başını salladı. "Bay Maus çok titizdir. Düzenli olarak binanın temizliğini kontrol ettirir."</p>

  <p class="calibre2">Rosemary'e, William'in kız arkadaşının onu ziyaret ettiğinden ve kil ocağı odasına bakan duvardaki gözetleme deliğinden sözettı.</p>

  <p class="calibre2">"Ama bu delik öbür taraftan gözükmüyor mu?"</p>

  <p class="calibre2">"Kil ocağı odasındaki duvar resmi bunu kapatıyor. Fotoğraf çekmek için oraya girdiğimizde gördüm."</p>

  <p class="calibre2">Rosemary aşk mektuplarını okumasının bir mahsuru olup olmadığını sordu. "îster inan, ister inanma ama ben hayatımda hiç aşk mektubu almadım" dedi. Yatağa oturdu, lambayı yaktı ve yastıkların arasına kıvrıldı. Mektupları okurken gözleri doldu. "Bu mektuplar çok dokunaklı!"</p>

  <p class="calibre2">Qwilleran içgüdüsel bir hareketle kedileri banyoya tıktı, arkalarından mavi yastıklarını fırlattı ve hızla kapıyı kapadı. Kediler bir süre uludular, sonra sustular.</p>

  <p class="calibre2">Rosemary gittiğinde vakit geceyarısıydı. Son derece içerlemiş görünen hayvanlar da sonunda serbest bırakıldılar. Koko evin içinde sinirli adımlarla gezindi, sürekli şikâyet etti.</p>

  <p class="calibre2">"Herkesin yaşamaya hakkı var" dedi Qwilleran kediye. kendisi de evin içinde dolanıp duruyordu, coşkuyla ateşlenmişti ama ne yapacağını bilemiyordu. Daktilonun başına oturdu, popsie aptalından çok daha iyi bir aşk mektubu yazabileceğini düşündü. Daktiloda hâlâ Koko'nun bir gece önceki mesajı duruyordu: pb.</p>

  <p class="calibre2">"Pb" dedi Qwilleran yüksek sesle. "Pb!" Atölyedeki defteri, defterdeki şifreleri, bunları not etmiş olan Joy'un şifreli el yazısını hatırladı.</p>

  <p class="calibre2">Bıyığı fena halde sinyaller verirken, Qwilleran ayağa fırlayarak sözlüğe doğru gitti.</p>

  <p class="calibre2">"Pb: Latince Plumbum" diye okudu yüksek sesle. "Kurşunun kimyasal simgesi!"</p>
</body>
</html>
